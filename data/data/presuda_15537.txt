<div style="text-align: right">
	K.br. 208/09</div>
<div style="text-align: justify">
	&nbsp;<br>
	&nbsp;</div>
<div style="text-align: center">
	U IME CRNE GORE</div>
<div style="text-align: justify">
	&nbsp;<br>
	&nbsp;<br>
	OSNOVNI SUD U DANILOVGRADU kao prvostepeni krivični, po sudiji pojedincu Vladimiru Novoviću, uz učešće Ane I., kao zapisničara, u krivičnom predmetu okrivljenog Lj.Z. iz Podgorice, koga brani S.R., advokat iz P., zbog krivičnih djela teška tjelesna povreda iz čl.151 st.1 KZ i nedozvoljeno držanje oružja i eksplozivnih materija iz čl.403 st.1 KZ, odlučujući po optužnici Osnovnog državnog tužilaštva iz Podgorice Kt.br.2071/07 od 18.04.2009.godine, koju je na glavnom pretresu zastupala Snežana Šišević, zamjenik ODT-a iz Podgorice, nakon održanog glavnog i javnog pretresa, u prisustvu zastupnika optužbe, okrivljenog i njegovog branioca dana 07.12.2011.godine, donio je dana 07.12.2011.godine, a dana 09.12.2011.godine javno objavio<br>
	&nbsp;</div>
<div style="text-align: center">
	PRESUDU</div>
<div style="text-align: justify">
	&nbsp;<br>
	Okrivljeni LJ.Z., od oca S. i majke S., rodjene J., rodjen ..godine u B.P., sa mjestom prebivališta u P.- ul. P.B.P.br.., državljanin Crne Gore, pismen, završio srednju školu, nezaposlen, oženjen, otac dvoje djece, vojsku služio 1996/97.godine u Beogradu, srednjeg imovnog stanja, neosudjivan.<br>
	&nbsp;</div>
<div style="text-align: center">
	Kriv je</div>
<div style="text-align: justify">
	&nbsp;<br>
	Što je:<br>
	&nbsp;<br>
	I Dana 13.10.2007.godine, oko 10,00 časova, u ulici V.Đ., u P., u lokalu "BK", teško tjelesno povrijedio oštećenog P.D., na način što mu je zadao više udaraca pištoljem marke "Star" fab.br.2.563.720 u predjelu glave, nanoseći mu tešku tjelesnu povredu u vidu potresa mozga, rane razderine u potiljačnom predjelu sa lijeve strane i dvije rane razderine u čeonom predjelu obostrano,<br>
	&nbsp;<br>
	- čime je počinio krivično djelo teška tjelesna povreda iz čl.151 st.1 KZ.<br>
	&nbsp;<br>
	II Dana 13.10.2007.godine, u ulici V.Đ., u P., u lokalu "BK", na javnom mjestu, suprotno čl.11 i čl.27 Zakona o oružju ("Sl.list RCG" br.49/2004), neovlašćeno nosio vatreno oružje pištolj marke "Star", model F kal.22L.R fab.br.2.563.720, za koji nije posjedovao oružni list,<br>
	&nbsp;<br>
	- čime je počinio krivično djelo nedozvoljeno držanje oružja i eksplozivnih materija iz čl.403 st.1 KZ.<br>
	&nbsp;<br>
	Pa sud okrivljenom Lj.Z.u primjenom citiranih zakonskih odredbi, te čl.4, 5, 15, 32, 36, 42, 45, 46 i 48 st.1 KZ, prethodno utvrdjuje:<br>
	&nbsp;<br>
	- Za krivično djelo teška tjelesna povreda iz čl.151 st.1 KZ, kaznu zatvora u trajanju od 3 (tri) mjeseca.<br>
	&nbsp;<br>
	- Za krivično djelo nedozvoljeno držanje oružja i eksplozivnih materija iz čl.403 st.1 KZ, kaznu zatvora u trajanju od 30 (trideset) dana.<br>
	&nbsp;<br>
	Pa sud okrivljenog Lj.Z., primjenom citiranih zakonskih odredbi, te čl.48 st.2 tač.2 i čl.51 KZ i čl.226, 229 i 374 ZKP-a,<br>
	&nbsp;</div>
<div style="text-align: center">
	OSUĐUJE</div>
<div style="text-align: justify">
	&nbsp;<br>
	Na jedinstvenu kaznu zatvora u trajanju od 3 (tri) mjeseca i 15 (petnaest) dana, u koju kaznu mu se uračunava vrijeme za koje je bio zadržan od strane Uprave policije PJ Podgorica, počev od 13.10.2007.godine do 15.10.2007.godine.<br>
	&nbsp;<br>
	Dužan je okrivljeni da na ime troškova krivičnog postupka uplati ovom sudu iznos od 203,50 eura i po osnovu sudskog paušala iznos od 30,00 eura, a sve u roku od 15 dana po pravosnažnosti presude.&nbsp;&nbsp;<br>
	&nbsp;<br>
	Na osnovu čl.239 st.2 ZKP-a oštećeni P.D. se radi ostvarivanja imovinsko-pravnog zahtjeva upućuje na parnični postupak.&nbsp;&nbsp;<br>
	&nbsp;<br>
	Na osnovu čl. 75 st. 1 KZ od okrivljenog Lj.Z. se trajno oduzima pištolj marke "Star", model F kal.22L.R fab.br.2.563.720.<br>
	&nbsp;</div>
<div style="text-align: center">
	O b r a z l o ž e nj e</div>
<div style="text-align: justify">
	&nbsp;<br>
	Optužnicom Osnovnog državnog tužilaštva iz Podgorice Kt.br.2071/07 od 18.04.2009.godine, stavljeno je na teret okrivljenom Lj.Z.u izvršenje krivičnih djela teška tjelesna povreda iz čl.151 st.1 KZ i nedozvoljeno držanje oružja i eksplozivnih materija iz čl.403 st.1 KZ. Zastupnik optužbe je na glavnom pretresu u završnoj riječi precizirao činjenični opis krivičnih djela iz optužnice, na način odredjen kao u izreci presude, dok su pravne kvalifikacije ostale iste. Predložio je da sud okrivljenog oglasi krivim i osudi na kaznu u zakonom propisanim granicama.<br>
	&nbsp;<br>
	Okrivljeni Lj.Z. u odbrani datoj u pretkrivičnom postupku je iskoristio svoje zakonsko pravo i branio se ćutanjem.<br>
	&nbsp;<br>
	Okrivljeni Lj.Z. u odbrani datoj u istražnom postupku u bitnom je naveo da je dana 12.10.2007.godine, oko 22,00 časova, u lokal "BK", koji se nalazi u okviru zapadne tribine stadiona "Budućnosti", a čiji je vlasnik njegov kum I.D., došao oštećeni P.D., zajedno sa društvom iz Z., koje su činili problematični momci, medju kojima su bili V., S., I., a ukupno ih je bilo osmorica. Kada su ušli, zauzeli su jedan sto i privukli su 7-8 stolica, a preko puta njih sjedio je jedan momak koji se preziva M., a čiji je nadimak L.. Udaljenost stola gdje je sjedio ovaj M. i stola gdje je sjedio oštećeni P.D. sa društvom je bila oko 2-3 metra. Nakon što su sjeli, počeli su da se nadvikuju, a pogotovo je to činio ovaj M.. Bio je u lokalu, prišao je M.u i kazao mu je "L., nemoj da vičeš". Na to mu je ovaj odgovorio "Dobro, neću". Kada su neki momci krenuli da udju u lokal, M. je ustao i uhvatio je jednog od tih momaka. Zbog toga je ponovo ustao i ovog M.a je sjeo za sto. Objasnio mu je da ne može tako da se ponaša. Tvrdi da ga je zatim M. uhvatio za lijevu mišicu i nekoliko puta udario glavom u glavu, nakon čega je, braneći se, udario M.a otvorenom šakom u predjelu ramena. Sjeća se da je tada M.evo društvo krenulo prema njemu i počeli su da ga udaraju. Pobjegao je u ženski toalet, a na putu do toaleta ovi momci su ga gadjali čašama, flašama i svim što im se našlo pri ruci. Dana 13.10.2007.godine, u jutarnjim časovima, došao je u lokal "BK", kako bi sa kumom I.D.om pošao u Ulcinj. Pitao je I.D.a da li može da pogleda video zapis iz lokala od prethodne večeri. Na to mu je I.D. odgovorio da video zapis gleda šef lokala D., čiji je nadimak G.. Došao je do male prostorije gdje se nalazio kompjuter, ušao je, ostavio je otvorena vrata i stao je negdje u nivou vrata. Sjeća se da je šef lokala G. gledao video zapis. Dok je i on gledao video zapis osjetio je udarac nekim tvrdim predmetom u predjelu potiljka glave. Od tog udarca pao je naprijed na šefa lokala. Okrenuo se i vidio je da oštećeni P.D. drži pištolj u desnoj ruci. Ustao je i bacio se na oštećenog P.D., jer je stekao utisak da će da puca na njega. Uhvatio je ruku u kojoj je oštećeni P.D. držao pištolj i tada je oštećeni P.D. u prostoriji ispalio jedan metak, dok su se rvali oko pištolja. U tom otimanju oko pištolja, tvrdi da su obojica padali i ustajali i u jednom trenutku, dok je ležao na ledjima na podu ove prostorije, oštećeni P.D. je uspio da ustane i izašao je u hodnik koji od prostorije vodi do unutrašnjosti lokala. Krenuo je za njim i kada se pojavio na vratima od prostorije gdje je bio pregledavan video zapis, u hodniku je vidio da je oštećeni P.D. stojao, da je držao pištolj u desnoj ruci, te da se bio spremio da puca u njega. Zaklonio se iza vrata i tada je uslijedio pucanj. Nije bio pogodjen. Poslije toga, oštećeni P.D. je istrčao iz lokala sa pištoljem u ruci i pobjegao je u nepoznatom pravcu. Istakao je da D. i Z.M. mogu potvrditi da se dogadjaj desio ovako kako je on ispričao. Pojasnio je da dogadjaj od 12.10.2007.godine, nije prijavio policiji, iz razloga što se sa oštećenim P.D.om nekada družio, kada su i zajedno radili u policiji. U policiji više ne radi, vodi radni spor da se vrati na posao, a iz razloga što je oštećeni P.D. bio uzeo njegov pištolj i ranio jednog momka. Još je dodao da je u prostoriji gdje se sa oštećenim P.D.om rvao i sa njim padao, sa njim moguće i udarao, a da u prostoriji ima dosta metalnih šipki i metalnih stolica, obzirom da prostorija služi kao ostava. Tvrdi da se branio, te da je spasavao život. Nakon kritičnog dogadjaja ostao je u lokalu, a oštećeni P.D. je pobjegao i tek nakon dva do tri sata se prijavio u policiju sa pištoljem. Pretpostavlja, s obzirom da se oštećeni P.D. bio presvukao kada je došao u policiju, da je isti ruke oprao i otklonio čestice baruta. Prilikom ponovnog iznošenja odbrane u istražnom postupku, dodao je i da je policija nakon dogadjaja brzo došla na lice mjesta, da je dok je čekao u policiji nakon tri do četiri sata vidio da su priveli oštećenog P.D. sa kapuljačom na glavi i sa sredstvima za vezivanje na rukama, da mu je uzeta parafinska rukavica, te da je u lokalu radio kao obezbjedjenje, a da je vlasnik lokala I.D. i njegov kum i kum P.D.. Istakao je i da je u hodniku u policiji čuo da oštećeni P.D. govori da je uhvatio vezu da sve ovo završi.&nbsp;&nbsp;&nbsp;&nbsp;&nbsp;&nbsp;<br>
	&nbsp;<br>
	Okrivljeni Lj.Z. u odbrani datoj na glavnom pretresu od 17.12.2009.godine je, za razliku od odbrana iznesenih u istražnom postupku, naveo da je kritičnog jutra, kada je došao u lokal, sjeo kako bi naručio doručak, da mu se za stolom pridružio i M.Z., pa kada je naišao R D., zvani G., njih trojica su ušli u ostavu gdje se nalazio video nadzor. Dok su gledali video zapis od prethodne večeri, nije primijetio gdje je bio M.Z.. Dodao je i da mu je u policiji uzeta parafinska rukavica, a da prije toga nije prao ruke.<br>
	&nbsp;<br>
	Okrivljeni Lj.Z. u odbrani datoj na glavnom pretresu od 25.11.2010.godine i 08.09.2011.godine, u bitnom je naveo da je dana 12.10.2007.godine, oko 22,00 časova, u lokal "BK", koji se nalazi u sklopu zapadne tribine stadiona "Budućnosti", a čiji je vlasnik njegov vjenčani kum I.D., došao oštećeni P.D. zajedno sa društvom iz Zagoriča. U tom lokalu on je inače radio kao obezbedjenje. Tom prilikom sa oštećenim P.D.om u društvu su bili V., S., I. i još neki problematični momci. Ovo društvo oštećenog P.D. je nakon ulaska u lokal privuklo jedan sto, a za sto preko puta njih sjeo je takodje njihov drug M., čiji je nadimak "L.". Izmedju društva sa kojima je sjedio oštećeni P. i M.a, počela je glasna priča, tj. nadvikavanje. Prišao je M.u, jer je bio najglasniji i kazao mu je da ne viče. Nakon toga, neki momci su krenuli da udju u lokal, a ovaj M. je ustao i uhvatio je jednog od njih. Reagovao je i sjeo je M.a za sto. Dok je objašnjavao M.u da se lijepo ponaša, M. ga je uhvatio za lijevu mišicu i udario ga je glavom u glavu. Poslije primljenog udarca, otvorenim dlanom gurnuo je M.a u predjelu ramena.&nbsp; Zatim je cijelo društvo M.a, a medju kojima je bio i P.D., krenulo prema njemu i uspjeli su nekoliko puta da ga udare. Zbog toga je pobjegao u ženski toalet, dok su ga oni gadjali čašama, flašama i pepeljarama. Sve je to bilo zabilježeno na video zapisu u lokalu. Dogadjaj nije prijavljivao policiji, iz razloga što je njegov kum I.D. istovremeno i kum sa P.D.om. Dana 13.10.2007.godine, došao je u lokal "BK", obzirom da se prethodno bio dogovorio sa kumom I.D.om da idu u Ulcinj, kako bi izjavili saučešće jednom njihovom drugu, kome je ujak stradao u saobraćajnoj nezgodi. Kada je ušao u lokal bilo je oko 08,00 do 8,30 časova i tom prilikom vidio je da je D. I. sjedio za stolom sa više lica. Pitao je I.D.a gdje je D., poslovodja lokala, i kada je dobio odgovor da se isti nalazi u kancelariji, pošao je do te kancelarije, jer je imao namjeru da pogleda video zapis od prethodne večeri. Pojasnio je da je ta kancelarija istovremeno i ostava koja služi za odlaganje kafanskog inventara, te da je veličine 1m x 2m. Stao je na vratima od kancelarije, dok je poslovodja D. bio za kompjuterom. Javio mu se riječima "G.". Dok je stajao na vratima i lijevim ramenom bio oslonjen na štok od vrata, gledajući video zapis od prethodne večeri, osjetio je udar u potiljak glave. Od tog udarca se zateturao naprijed u prostor kancelarije i dočekao se rukama na neke stolice, dok je koljenima bio oslonjen na pod. Okrenuo se i&nbsp; vidio je da oštećeni P.D. drži pištolj u desnoj ruci. Ustao je i uhvatio je oštećenog P.D. za ruku gdje je držao pištolj. U tom rvanju i povlačenju oštećeni P.D. je ispalio jedan metak. Tvrdi da su nakon toga&nbsp; nastavili da se rvaju, a pri tom su i padali na pod i inventar u kancelariji - ostavi. U jednom trenutku kada su se rastavili, a dok je ledjima bio na podu, oštećeni P.D. je uspio da izadje izvan ove prostorije. Ustao je i krenuo je da izlazi. Kada je došao do vrata ove kancelarije, vidio je da je oštećeni P.D. bio na udaljenosti od oko 3 metra, licem okrenut prema njemu, te da je iz pištolja u njegovom pravcu ispalio jedan metak. U momentu kada je oštećeni P.D. ispalio ovaj metak, polovinom tijela nalazio se izvan kancelarije - ostave, a drugom polovinom tijela je bio u kancelariji.&nbsp; Po ispaljenom metku, povukao se u kancelariju, a ovaj metak ga nije pogodio. Zatim je opet došao do ovih vrata i nastavio je naprijed prema drugim vratima, i kada je izašao na ova druga vrata vidio je da oštećeni P.D. istrčava iz lokala sa pištoljem u ruci. Prilikom izlaska iz lokala oštećeni P.D. je polomio ulazna vrata od lokala. Nakon 5 do 6 minuta u lokal "BK" došla su dva policajca. Policiju je sačekao u lokalu. Poslije 15 do 20 minuta od dolaska pozornika, došla je i Interventna jedinica policije, a zatim i ekipa krim.tehnike. Bio je prisutan prilikom vršenja uvidjaja i policiji je objašnjavao tok dogadjaja na isti način kako ga je predstavio u odbrani. U toku uvidjaja pronadjen je jedan projektil u prostoriji kancelarije, dok drugi projektil od onog pucnja koji je bio van kancelarije nije pronadjen. U policiji mu je radjena parafinska rukavica. Oko dva do tri sata, nakon što mu je sa šaka samoljepljivim folijama bio skinut bris, vidio je da je priveden sa sredstvima za vezivanje na rukama oštećeni P.D.. Prilikom privodjenja oštećeni P.D. je imao na sebi crvenu jaknu sa bijelim trakama na rukavima i kapuljačom, dok je u lokalu "BK" na sebi imao jaknu sa oznakama američke zastave. Dok je bio službenik MUP-a, P.D. je jednom prilikom, bez njegovog znanja, uzeo službeni pištolj, koji je držao u ladici i iz njega je pogodio jednog momka. Zbog toga mu je prestao radni odnos u MUP-u. Objasnio je da je oštećeni P.D. predmetne povrede moguće zadobio prilikom rvanja i padova u prostoriji obzirom da je u istoj bilo dosta metalnih predmeta. Naveo je i da je u policiji tražio da ide kod ljekara zbog povreda koje je imao, te da mu nije udovoljeno. Odgovarajući na pitanja, pojasnio je da video nadzor u lokalu "BK" nije mogao da snimi prostorije gdje se desio kritični dogadjaj, da dok je stajao na vratima kancelarije - ostave, nije primijetio bilo kakvu futrolu za pištolj, a da je vidio da su službenici policije prilikom vršenja uvidjaja pronašli jednu takvu futrolu. Obzirom da se sa P.D.om ranije družio, poznato mu je da je on stalno nosio pištolj, a sjeća se da mu je jednom prilikom pokazao i jedan malokalibarski - streljački&nbsp; pištolj, koji ima olovno zrno. Pojašnjavajući razlike u odnosu na odbranu datu na glavnom pretresu od 17.12.2009.godine, naveo je da je moguće da je propustio da kaže da je sjedio zajedno sa M.Z.om, ali vrlo kratko, dok je R D. bio samo u prolazu.<br>
	&nbsp;<br>
	Okrivljeni Lj.Z. u završnoj riječi je naveo da prihvata završnu riječ svoga branioca.<br>
	&nbsp;<br>
	Branilac okrivljenog Lj.Z., adv.S.R. u završnoj riječi je zastupao tezu da nema dokaza da je njegov branjenik počinio krivična djela stavljena mu na teret, zbog čega je predložio da ga sud oslobodi od optužbe.<br>
	&nbsp;<br>
	Sud je na glavnom pretresu u dokaznom postupku pročitao iskaz svjedoka-oštećenog P.D. sa zapisnika o saslušanju svjedoka Ki.br.07/588 od 05.12.2008.godine i sa glavnog pretresa od 08.02.2011.godine, pročitao iskaz svjedoka R D. sa zapisnika o saslušanju svjedoka Ki.br.07/588 od 20.10.2008.godine i sa glavnog pretresa od 17.12.2009.godine, pročitao iskaz svjedoka R.B., sa zapisnika o saslušanju svjedoka Ki.br.07/588 od 20.10.2008.godine i sa glavnog pretresa od 17.12.2009.godine, pročitao iskaz svjedoka I.D.a sa zapisnika o saslušanju svjedoka Ki.br.07/588 od 02.02.2009.godine i sa glavnog pretresa od 17.12.2009.godine, pročitao iskaz svjedoka M.Z.a sa zapisnika o saslušanju svjedoka Ki.br.07/588 od 16.01.2009.godine i sa glavnog pretresa od 22.03.2010.godine, pročitao iskaz svjedoka B.A. sa zapisnika o saslušanju svjedoka Ki.br.07/588 od 16.01.2009.godine i sa glavnog pretresa od 22.03.2010.godine, pročitao iskaz svjedoka I. A. sa zapisnika o saslušanju svjedoka Ki.br.07/588 od 21.10.2008.godine, pročitao iskaz svjedoka R.B. sa zapisnika o saslušanju svjedoka Ki.br.07/588 od 10.11.2008.godine,&nbsp; pročitao iskaz svjedoka J.N. sa zapisnika o saslušanju svjedoka Ki.br.07/588 od 19.01.2009.godine i sa glavnog pretresa od 17.12.2009.godine, pročitao iskaz svjedoka L.R. sa zapisnika o saslušanju svjedoka Ki.br.07/588 od 27.10.2008.godine, pročitao iskaz svjedoka G. D.a sa zapisnika o saslušanju svjedoka Ki.br.07/588 od 27.10.2008.godine, pročitao iskaz svjedoka Lj.V. sa zapisnika o saslušanju svjedoka Ki.br.07/588 od 28.11.2008.godine, pročitao iskaz svjedoka R.Z. sa zapisnika o saslušanju svjedoka Ki.br.07/588 od 26.01.2009.godine,&nbsp; pročitao zapisnik o uvidjaju MUP-a RCG Ku.br.1829/2007 od 15.10.2007.godine, pročitao potvrdu o privremeno oduzetim predmetima MUP-a RCG CB Podgorica Ku.br.1829/2007 od 15.10.2007.godine, izdatu na ime oštećenog P.D., izvršio uvid u foto-dokumentaciju MUP-a RCG PJ Podgorica br.17-28-244-1471/1966 od 13.10.2007.godine, pročitao izvještaj o vještačenju Uprave policije Sektor kriminalističke policije - Odsjek za kriminalističko-tehnička vještačenja br.3232/07, a koji je sačinjen od strane vještaka balističara B.B., pročitao nalaz i mišljenje vještaka sudske medicine prof.dr D.e Č. Ki.br.07/588 od 07.02.2009.godine i sa glavnog pretresa od 14.06.2011.godine, pročitao izvještaj Uprave policije Forenzičkog centra br.3235/07 o analizi parafinskih rukavica, sačinjen od strane dipl.ing.I. Lj. i saslušao ovog vještaka i pročitao izvod iz kaznene evidencije Uprave policije PJ Bijelo Polje br.2386 od 26.10.2009.godine, izdat na ime okrivljenog.<br>
	&nbsp;<br>
	Svjedok-oštećeni P.D. u iskazu datom u istražnom postupku u bitnom je naveo da je 12.10.2007.godine bila tuča u lokalu "BK" i pretpostavlja da je neko od učesnika u toj tuči kazao okrivljenom Lj.Z.u da je on htio da ga udari. Tvrdi da je bio prisutan tada u lokalu, da je sprječavao da ne dodje do tuče, te da je štitio okrivljenog Lj.Z.. U noći 12.10.2007.godine, okrivljeni Lj.Z. ga je poslije tog dogadjaja pozivao na telefon i govorio mu je da će ga ubiti, zaklati i da mu nema života. Sa okrivljenim Lj.Z.om je učio i imaju iste drugove, tako da mu nije bilo jasno o čemu se radi. Dana 13.10.2007.godine, u jutarnjim časovima, došao je u lokal "BK" kako bi pogledao video zapis o dogadjaju koji je bio prethodne večeri. Sjeo je u bašti lokala sa V.P.. Dok je sjedio, naišao je R D., radnik u lokalu "BK" i tom prilikom je tražio od njega da pogleda video zapis. Pošao je sa R D.om, ušli su u jednu malu kancelariju i gledali su video zapis. Bio je ledjima okrenut prema vratima. U jednom momentu, osjetio je udarac predmetom po glavi i to u predjelu iza lijevog uha. Okrenuo se i vidio je Lj.Z. sa pištoljem u ruci, a sa ovim pištoljem, odnosno drškom od pištolja, Lj.Z. ga je udario i po glavi. Zatim je zgrabio okrivljenog Lj.Z. za ruku u kojoj je držao pištolj, zavrnuo mu je i tada je došlo do ispaljenja metka iz pištolja, jer je okrivljeni Lj.Z. držao metak u cijevi. Nakon pucnja, uspio je da Lj.Z.u otme pištolj. U tome je došlo 10-tak momaka ispred ove kancelarije, a on je sa pištoljem izašao, sav krvav i pošao u bolnicu da se pregleda. Pištolj koji je oduzeo od okrivljenog Lj.Z. je ostao kod njega i kasnije ga je predao policiji.<br>
	&nbsp;<br>
	Svjedok-oštećeni P.D. u iskazu datom na glavnom pretresu u bitnom je naveo da se ne može baš tačno sjetiti svih detalja kritičnog dogadjaja zbog proteka vremena, ali da se sjeća da je tog dana bio došao u lokal "BK". Po dolasku, sa poslovodjom lokala R D.om otišao je u jednu malu prostoriju kako bi pogledali video zapis od prethodne večeri, a koji se odnosio na neku svadju koja je bila u ovom lokalu. Radilo se o veoma maloj kancelariji i u malo sagnutom položaju je gledao video zapis. Ledjima je bio okrenut ka ulaznim vratima. U jednom momentu osjetio je udarac u predjelu glave, odnosno u predjelu iznad ili iza lijevog uha. Nekako se okrenuo i iza sebe je vidio okrivljenog Lj.Z. sa pištoljem u ruci. Pojasnio je da mu je tada okrivljeni Lj.Z. zadao drugi udarac i to drškom od pištolja u predjelu lijeve arkade, a u poziciji kada je bio licem okrenut prema njemu. Naveo je da se radilo o nekom manjem pištolju. U otimanju oko pištolja, došlo je do opaljenja metka, a zatim je uspio isti da otme. Sa pištoljem u ruci izašao je iz lokala "BK", sjeo je u svoje vozilo i pošao je kući. Glava mu je bila krvava. Nakon 15-tak minuta zvali su ga iz policije i kazali su mu da ga je okrivljeni Lj.Z. prijavio. Pošao je u policiju i odnio je pištolj, koji je bio prethodno oteo okrivljenom Lj.Z.u. Nakon izlaska iz lokala "BK" nije odmah otišao u policiju, iz razloga što se sa okrivljenim Lj.Z.om poznaje cijeli život, a dogadjaj nije imao namjeru prijavljivati uopšte da okrivljeni Lj.Z. nije njega prijavio. Dodao je i da je prethodne noći u lokalu "BK" došlo do tuče, u kojoj je jedan od učesnika bio i okrivljeni Lj.Z., a on je tada učestvovao u razdvajanju. Nije se mogao sjetiti da li ga je te noći pozivao na telefon okrivljeni Lj.Z.. Kada je došao kritičnog jutra u lokal "BK", nije primijetio okrivljenog Lj.Z., a da je okrivljeni Lj.Z. tada bio u lokalu, sigurno bi ga vidio, jer nije bilo gužve. Još je dodao i da je prethodnu noć došlo do tuče izmedju Lj.Z. sa jedne strane i momaka iz Zagoriča sa druge strane, a iz razloga što je jedno lice po prezimenu M., a koji je inače drug i rodjak ovih momaka iz Z., slomio čašu, zbog čega je okrivljeni Lj.Z. više puta udario ovog M.a u predjelu glave. Tek nakon toga ovi momci iz Zagoriča su počeli da tuku okrivljenog Lj.Z.. Upoznat na različitosti u odnosu na iskaz dat u istražnom postupku, u kojem je naveo da ga je čitavo veče, dakle 12.10.2007.godine, okrivljeni Lj.Z. pozivao na telefon i govorio mu da će ga ubiti, zaklati, da mu nema života, a da u iskazu datom na glavnom pretresu to nije pominjao, izjavio je da je moguće da se u vrijeme svjedočenja na glavnom pretresu baš najbolje i ne sjeća svih detalja, zbog toga što je dogadjaj bio 2007.godine. Posebno je istakao da je tačno sve ovo što je kazao, da je spreman i na poligraf da ide, ako je to potrebno, te da je I.D. njegov kum. Pridružio se krivičnom gonjenju protiv okrivljenog i tražio je da se za ostvarivanje naknade štete uputi na parnični postupak.&nbsp;&nbsp;&nbsp;&nbsp;<br>
	&nbsp;<br>
	Svjedok R D. u iskazu datom u istražnom postupku u bitnom je naveo da je u vrijeme kritičnog dogadjaja bio u lokalu „BK“, gdje je inače radio kao poslovođa. Negdje oko 10,00 časova bio je sam u jednoj kancelariji i izvršavao je neke svoje obaveze. Sjeća se da je u kancelariju došao oštećeni P.D. i tražio je od njega da mu pokaže neki video zapis. Dok je oštećeni P.D. bio u kancelariji, za njim je došao okrivljeni Lj.Z.. Tvrdi da se nalazio u poziciji za kompjuterom, i dok je otvarao video zapis koji je htio da pokaže oštećenom P.D.u, nije čuo bilo kakvu priču osim neko komešanje. Okrenuo se i vidio je da se okrivljeni Lj.Z. i oštećeni P.D. čupaju. Krenuo je da razdvaja i vidio je između njih dvojice cijev od pištolja. Tada je pošao iz kancelarije i usput je sklanjao neke goste. Kada je došao do unutrašnjosti lokala čuo je pucanj iz kancelarije. Zatim je prvi iz kancelarije izašao oštećeni P.D. i vozilom je otišao. Primijetio je da mu je glava bila krvava. Poslije oštećenog P.D. iz kancelarije je izašao okrivljeni Lj.Z. i stao je kod šanka. Pojasnio je da su okrivljeni Lj.Z. i oštećeni P.D. drugovi, da ne zna zbog čega je došlo do svađe među njima, te da nije mogao da vidi ko je držao pištolj jer kada je ustao da razdvoji i kada je prišao vidio je cijev od pištolja među njima, pa nije prilazio bliže već je pobjegao.&nbsp;&nbsp;<br>
	&nbsp;<br>
	Svjedok R D. u iskazu datom na glavnom pretresu u bitnom je naveo da je kritičnog jutra doručkovao sa okrivljenim Lj.Z. i M.Z. u lokalu „BK“ u Podgorici. Tada u lokalu nije primijetio oštećenog P.D.. Tek nešto kasnije primijetio je oštećenog P.D. i tom prilikom oštećeni P.D. je tražio od njega da mu pokaže neki video zapis. Zbog toga je pošao u ostavu gdje se nalazio kompjuter, a za njim je došao i oštećeni P.D.. Dok je bio za kompjuterom, gdje je otvarao video zapis kako bi ga pokazao oštećenom P.D.u, čuo je iza sebe neko komešanje. Okrenuo se i vidio je da se okrivljeni Lj.Z. i oštećeni P.D. guraju i čupaju. Krenuo je da ih razdvoji. Međutim, kako je između njih vidio cijev od pištolja prepao se i izašao je iz kancelarije, pri tom usput sklanjajući neke goste. Kada je izlazio iz kancelarije i bio udaljen dva metra od iste, čuo je jedan pucanj. Pojasnio je da je u prostoriji iz koje je izašao bilo raznih stvari.&nbsp; Vidio je da je potom iz ove prostorije izašao oštećeni P.D., da je držao pištolj u ruci, te da je prilikom izlaska udario u staklena vrata koja su se slomila. Nije primijetio krv na oštećenom P.D.u. Nakon oštećenog P.D. iz kancelarije je izašao okrivljeni Lj.Z. i stao je kod šanka. Nije primijetio krv ni na okrivljenom Lj.Z.u. Upoznat na različitosti u odnosu na iskaz dat u istražnom postupku u bitnom je naveo da se najbolje ne sjeća svih detalja zbog proteka vremena, te da je tačno ono što je kazao kod istražnog sudije. Još je dodao i da je okrivljeni Lj.Z. bio radnik obezbjeđenja u ovom lokalu, i to dvije-tri godine, te da za ovo vrijeme kod njega nikada nije vidio oružje, pištolj i sl.. Prostorija gdje se nalazio kompjuter je u sastavu veće prostorije, oko kompjutera je bio slobodan prostor dužine 2 metra i širine jedan metar, a u ostalom dijelu prostora su se nalazile gajbe, stolice, plinske boce, djelovi klima i dr.<br>
	&nbsp;<br>
	Svjedok R.B. u iskazu datom u istražnom postupku u bitnom je naveo da je kritičnog dana oko 10,00 časova, došao u lokal „BK“, po dogovoru sa I.D.om. Ubrzo po dolasku u lokal njemu se za stolom pridružio I.D., a zatim i J.N.. U jednom momentu došao je okrivljeni Lj.Z., radnik obezbjeđenja u lokalu, i pitao je vlasnika lokala I.D.a gdje je poslovođa lokala R D.. Čuo je da je I.D. kazao okrivljenom Lj.Z.u da je R D. u kancelariji. Zatim je vidio da je okrivljeni Lj.Z. pošao prema kancelariji koja je od stola gdje je sjedio bila udaljena oko 15 metara. Sjeća se da je prethodno u lokalu vidio oštećenog P.D.. Nakon što je okrivljeni Lj.Z. pošao prema kancelariji iz tog pravca se čula jaka galama i lom nekog stakla. Poslije 1-2 minuta iz kancelarije je izašao oštećeni P.D.. Vidio je da je oštećenom P.D.u bilo krvavo čelo i da je po izlasku iz lokala vozilom pošao u pravcu Njegoševe ulice. Zatim je iz kancelarije izašao okrivljeni Lj.Z.. Na okrivljenom Lj.Z.u nije vidio povrede. Pojasnio je da nije vidio da su okrivljeni Lj.Z. i oštećeni P.D. imali oružje kod sebe, da nije čuo pucnje, te da je za oštećenim P.D.om pošao i okrivljeni Lj.Z., nakon čega je ubrzo došla policija.<br>
	&nbsp;<br>
	Svjedok R.B. u iskazu datom na glavnom pretresu u bitnom je naveo da se detalja predmetnog događaja ne sjeća zbog proteka vremena. Nakon što mu je pročitan iskaz dat u istražnom postupku izjavio je da ostaje pri tom iskazu izuzev u dijelu gdje je naveo da kod oštećenog P.D. nije vidio oružje kada je ovaj izlazio iz lokala. Istakao je da je iskaz u istražnom postupku dao&nbsp; pod uticajem događaja, pa kada je poslije toga razmišljao o događaju prisjetio se da je oštećeni P.D. nosio pištolj u ruci prilikom izlaska iz lokala. Tvrdi da nije vidio momenat kada je oštećeni P.D. ušao u kancelariju, te da je poslije istrčavanja oštećenog P.D. iz lokala, okrivljeni Lj.Z. ostao za šankom sve do dolaska policije.<br>
	&nbsp;<br>
	Svjedok I.D., kum okrivljenog Lj.Z. i kum oštećenog P.D., u iskazu datom u istražnom postupku i na glavnom pretresu u bitnom je naveo da je vlasnik lokala „BK“, da je kritičnog jutra oko 10,00 časova došao do lokala obzirom da se sa okrivljenim Lj.Z.om prethodno bio dogovorio da pođu do Ulcinja. Prilikom ulaska u lokal, na terasi za jednim stolom, je primijetio oštećenog P.D. i jednog starijeg čovjeka čiji je nadimak „Pinjo“. Kada je ušao u lokal sjeo je za stolom za kojim su prethodno sjedjeli R.B. i J.N.. Nakon nekog vremena u lokal je ušao okrivljeni Lj.Z., prišao je, pozdravio se i pitao je gdje je R D. zv. „G.“, koji je inače poslovođa u njegovom lokalu. Odgovorio mu je da je R D. u kancelariji i okrivljeni Lj.Z. je pošao u tom pravcu. U jednom trenutku primijetio je paniku kod nekih djevojaka. Ništa&nbsp; prije toga nije čuo. Ustao je i vidio je da je oštećeni P.D. istrčao iz kancelarije&nbsp; sa pištoljem u ruci. Nije vidio da je oštećeni P.D. bio krvav po glavi. Kada je oštećeni P.D.&nbsp; istrčao iz lokala i pošto je zalupio vrata koja su se polomila, izašao je za njim kako bi ga pitao šta se desilo. Vidio je da je oštećeni P.D. sjeo u svoje vozilo marke „Mercedes“ i da je bio uspaničen. Ništa mu oštećeni P.D. nije rekao, pa se vratio u lokal. Kada se vratio u lokal primijetio je da je okrivljeni Lj.Z. bio za šankom. Ubrzo je došla i policija. Pojasnio je da je okrivljeni Lj.Z. radio kao obezbjeđenje u njegovom lokalu, te da mu je okrivljeni Lj.Z. objasnio da je noć prije ovog događaja imao svađu sa nekim momcima u lokalu zbog čega je htio da pogleda snimak od tog događaja, a valjda su ti momci sjedjeli u društvu sa oštećenim P.D.om. Naveo je da kritičnom prilikom nije čuo pucanj iz kancelarije, kao ni svađu i lomljavu obzirom da je sto za kojim je sjedio bio malo više udaljen. U iskazu datom na glavnom pretresu dodao je da prostorija u kojoj se nalazi kompjuter, predstavlja magacin u kojem se nalaze razne stvari potrebne za lokal, da je prostorija mala, da je okrivljeni Lj.Z. u njegovom lokalu radio oko dvije godine, a da za to vrijeme nije primijetio da je nosio svoje oružje. Nije vidio kada je oštećeni P.D. ušao u ovu prostoriju gdje je bio kompjuter jer je bio okrenut leđima ulazu u istu.<br>
	&nbsp;<br>
	Svjedok M.Z. u iskazu datom u istražnom postupku i na glavnom pretresu u bitnom je naveo da se dan prije kritičnog događaja bio dogovorio sa I.D.om i okrivljenim Lj.Z.om da pođu u Ulcinj, a prije polaska su trebali da se nađu u jutarnjim časovima u lokalu „BK“. Na dan kritičnog događaja došao je u lokal. U lokalu je vidio okrivljenog Lj.Z. i sjeo je sa njim za sto. Poslije toga došao je momak, poslovođa u lokalu, čiji je nadimak „G.“ i sjeo je sa njima. Tvrdi da je G. počeo da mu priča o događaju koji se desio prethodne noći u lokalu „BK“, a odnosio se na prepirku, uglavnom verbalni sukob, između grupe momaka iz Zagoriča i druge grupe momaka. Obzirom da je G. kazao da o tom sukobu postoji video zapis, on, G. i okrivljeni Lj.Z. su pošli do kancelarije gdje se nalazio video zapis. Njih trojica su ušli u kancelariju i zajedno su pregledavali snimak. U jednom momentu je izašao iz kancelarije i pošao je do šanka kako bi naručio doručak. Zatim je izašao iz lokala da obavi telefonski razgovor i nakon obavljenog razgovora na telefon ga je pozvao brat od strica M.A., koji je inače zaposlen u službi Hitne pomoći. Pošao je do Hitne pomoći. Kada se vratio u lokal na stolu ga je čekao doručak pa je sjeo da doručkuje. Sjeća se da je preko puta njegovog stola za jednim stolom sjedio I.D. u nekom društvu stalnih gostiju lokala, među kojima je bio B.R.. Pozdravio se sa I.D.om i dogovorio se sa njim da nakon doručka idu u Ulcinj. Kada je počeo da doručkuje čuo je viku, buku i lupu iz kancelarije u kojoj se nalazio video nadzor. Momci koji su sjedjeli sa I.D.om pojurili su ka ovoj kancelariji. Zatim je i on pošao prema ovoj kancelariji. Ispred kancelarije je bilo oko 7-8 ljudi. Vidio je da je iz kancelarije izašao oštećeni P.D., te da su sa njim razgovarali I.D. i ostali momci. Izjasnio se da nije vidio krv na glavi oštećenog P.D., a zatim da se ne može sjetiti da li je oštećeni P.D. bio krvav. Čuo je da je oštećeni P.D., u momentu kada je došao do šanka, kazao „Ubiću ovu pičketinu“. U momentu kada je oštećeni P.D. izlazio iz lokala čuo je lomljenje stakla, a poslije&nbsp; je vidio da je oštećeni P.D. sjeo u vozilo i otišao. Istakao je da je kod oštećenog P.D. vidio pištolj i to svo vrijeme od izlaska iz kancelarije pa do odlaska. U iskazu datom na glavnom pretresu pojasnio je da je oštećeni P.D., pri izlasku, pištoljem polomio staklo od ulaznih vrata, da je okrivljeni Lj.Z. radio kao obezbjeđenje u lokalu „BK“ jedno 3-4 godine, te da nikada kod njega nije primijetio pištolj.&nbsp;&nbsp;<br>
	&nbsp;<br>
	Svjedok B.A. u iskazu datom u istražnom postupku i na glavnom pretresu u bitnom je naveo da je kritičnog dana bio u lokalu gdje je zaposlen kao konobar. Negdje između 07,00-08,00 časova u lokal je došao okrivljeni Lj.Z.. Istakao je da okrivljenog Lj.Z. poznaje jer se druži sa vlasnikom lokala I.D.om. Kada je okrivljeni Lj.Z. sjeo u unutrašnjost lokala za njim je u lokal ušao oštećeni P.D.. Dok je usluživao goste vidio je da su okrivljeni Lj.Z. i oštećeni P.D. ušli u prostoriju gdje se nalaze video zapisi. Ne zna koji je od njih dvojice prvi ušao. Iz prostorije gdje se nalazio video nadzor čula se vika i galama, a zatim i jedan pucanj. Prilikom meteža koji se napravio neko je rekao pištolj, pa se sklonio u drugi dio lokala. Nije vidio ko je prvi izašao iz prostorije sa video nadzorom. Sjeća se da je okrivljeni Lj.Z. ostao u lokalu do dolaska policije. Na glavnom pretresu je dodao da je okrivljeni bio prijatelj sa I.D.om, da je okrivljeni radio kao obezbjeđenje, a da kod njega nikada nije vidio pištolj.<br>
	&nbsp;<br>
	Svjedok I. A. u iskazu je u bitnom navela da je kritičnog dana zajedno sa drugaricom R.B.om bila u lokalu "BK", da je u jednom momentu čula pucanj iz neke kancelarije, te da je nakon toga vidjela da je kroz lokal prošao jedan momak, krvave glave i sa pištoljem u ruci, koji je nakon izlaska sjeo u vozilo i otišao u pravcu Njegoševe ulice. Nešto kasnije iz kancelarije iz koje se čuo pucanj izašao je i drugi momak. Misli da ovaj drugi momak nije izlazio iz lokala.<br>
	&nbsp;<br>
	Svjedok R.B.a u iskazu je u bitnom navela da je kritičnog jutra bila u lokalu "BK" zajedno sa I. Andreom. U jednom momentu čula je pucanj iz neke kancelarije, a zatim je vidjela da su neki momci, koji su sjedjeli preko puta šanka pošli prema ovoj kancelariji. Poslije toga, vidjela je da je momak čiji je nadimak "D." malo stao sa momcima koji su bili&nbsp; krenuli prema kancelariji i da se sa njima nešto svađao. Momak čiji je nadimak "D." je u ruci imao pištolj, a glava mu je bila krvava.<br>
	&nbsp;<br>
	Svjedok J.N. u iskazu datom u istražnom postupku i na glavnom pretresu u bitnom je naveo da je kritičnog dana, oko 10,00 časova bio došao u lokal "BK". Sjedio je za stolom zajedno sa I.D.om i R.B.om. U jednom trenutku ušao je okrivljeni Lj.Z. i pitao je "gdje je G.?" govoreći još i da isti treba da mu pokaže neki video zapis jer je prethodnu noć imao svađu u lokalu sa nekim momcima iz Zagoriča. Misli da je I.D. rekao okrivljenom Lj.Z.u da se G. nalazi u kancelariji. Okrivljeni Lj.Z. je pošao u pravcu kancelarije, a nakon kraćeg vremena iz te kancelarije se čula neka vika. Kada je čuo viku i lomljavu, nalazio se u toaletu, a prilikom izlaska iz toaleta, oštećeni P.D. je protrčao pored njega sa pištoljem u ruci i izašao je iz lokala. Na glavnom pretresu je pojasnio da je u lokal došao jedno 10-15 minuta, prije nego što je okrivljeni Lj.Z. došao za njihov sto, a da za to vrijeme nije primijetio oštećenog P.D..<br>
	&nbsp;<br>
	Svjedok L.R.o u iskazu je u bitnom naveo da je kritičnog jutra bio u lokalu "BK" zajedno sa P. Bobanom i R.Z.om, i u jednom trenutku čuo je iz neke od prostorija lokala, galamu i lom stakla. Neki gosti su pobjegli iz lokala. I on je sa društvom izašao. Nije čuo pucanj i nije vidio da je iz lokala bilo ko izašao sa pištoljem.<br>
	&nbsp;<br>
	Svjedok G. D. u iskazu je u bitnom naveo da je kritičnog jutra u lokalu "BK" sjedio sa P.R.. U jednom trenutku svi gosti su pobjegli iz lokala pa su i njih dvojica izašli. Nije vidio bilo kakvu tuču, a nije vidio ni bilo koje lice da je sa pištoljem izašlo iz lokala. Tvrdi da nije čuo ni pucanj.<br>
	&nbsp;<br>
	Svjedok Lj.V.o u iskazu je u bitnom naveo da je kritičnog dana bio u lokalu "BK" i u momentu dok je razgovarao preko telefona čuo je prasak koji je dolazio iz drugog dijela lokala. Vidio je da gosti užurbano izlaze iz lokala. Ostao je da sjedi za stolom i nakon određenog vremena je odlučio da izađe napolje. Tada je vidio da iz lokala izlazi visoki, crni momak, koji je imao neku povredu u predjelu sljepočnice, a iz koje mu je tekla krv. Vratio se na svoje mjesto i nastavio je da pije kafu. Zatim su došla dva policajca koja su se raspitivala o tome šta se desilo.<br>
	&nbsp;<br>
	Svjedok R.Z. u iskazu je u bitnom naveo da je kritičnog jutra bio u lokalu "BK". U jednom momentu čuo je iz neke unutrašnje kancelarije neku viku i galamu. Nije čuo pucanj. Izašao je napolje i nije htio da se udaljava jer nije bio platio piće. Dok je bio na terasi, jedan visoki, ćelavi momak, koji je bio krvav po glavi, izašao je iz lokala i prošao je pored njega. Nije vidio da li je ovaj momak imao što u ruci.<br>
	&nbsp;<br>
	Iz zapisnika o uviđaju MUP-a RCG Ku.br.1829/2007 od 15.10.2007. godine, utvrđuje se da je dana 13.10.2007. godine, u ul.V.Đ. u Podgorici, ispod stadiona FK "Budućnost", u lokalu "BK", došlo do upotrebe vatrenog oružja. Lice mjesta obezbjeđivala je patrola policije. Pravo od ulaznih vrata lokala nalaze se stolovi, a lijevo šank i stolovi. Naspram ulaznih vrata nalazi se magacin iz kojeg se dolazi do male kancelarije. Vrata magacina su zatečena otvorena. Desno od ulaza u magacin, nalazi se hladnjača i na istoj kožna futrola od pištolja, koja je označena markerom broj 7, a u produžetku ormar. Lijevo od ulaza u magacin nalazi se sto sa stolicom. Pravo od ulaza u magacin nalaze se pune i prazne flaše sokova, zatim dvije fotelje postavljene jedna na drugu i polica sa raznim alkohonim pićem i sokovima. Na podnim pločicama pored fotelja i hladnjače zatečene su kapljice nalik na krv koje su označene markerom br.5. Od ulaznih vrata magacina desno, a između hladnjače i ormara, nalazi se hodnik koji vodi u kancelariju. Kancelarija je mala prostorija i vrata na istoj su zatečena otvorena. Iza ulaznih vrata, sa spoljašnje strane, pronađen je ispaljeni projektil i označen je markerom broj 6. Lijevo od ulaza u kancelariju nalazi se kancelarijski sto, a na stolu su bili kompjuter, kalkulator, telefon, fax, razni dokumenti, računi, pepeljare sa novcem u metalnim apoenima. Na stolu, tačnije na jednom listu papira, pronađeni su tragovi nalik na krv, označeni markerom broj 2. Na podnim pločicama, pored stola, nađene su kapljice nalik na krv, koje su označene markerom broj 3. Pored stola je prevrnuti zvučnik i stolica, a zatim razbacani papiri. Naspram ulaza u kancelariju, nalazi se otvor bez vrata, koji vodi u malu prostoriju i ista služi kao ostava. Odmah na ulazu u ostavu pronađena je čaura koja je označena markerom broj 1. Desno od ulaza u kancelariju, nalazi se kartonska kutija, a na njoj plastična kesa i na zidu postoji oštećenje od projektila koje je označeno markerom broj 4. Zatim desno od ulaza, nalaze se dvije plastične kese, šrafciger i dvije plastične lajsne. U kancelariji OKT skinute su parafinske rukavice sa šaka okrivljenog Lj.Z. i svjedoka-oštećenog P.D., a vodja sektora predao je pištolj marke "Star" kal.22 LR, fab.br.2.563.720, sa praznim okvirom i jednim metkom u ustima cijevi.&nbsp;<br>
	&nbsp;<br>
	U foto-dokumentaciji MUP-a RCG PJ Podgorica br.17-28-244-1471/1966 od 13.10.2007. godine, nalaze se fotografije lokala "BK", sa spoljašnje i unutrašnje strane i ostalih prostorija, kao i tragova i predmeta zatečenih prilikom vršenja uviđaja.<br>
	&nbsp;<br>
	U potvrdi o privremeno oduzetim predmetima MUP-a RCG CB Podgorica Ku.br.1829/2007, izdatoj na ime oštećenog P.D., navedeno je da je dana 13.10.2007.godine, od oštećenog P.D. oduzet pištolj marke "Star" kal.22 LR, fab.br.2.563.720, okvir i jedan metak.<br>
	&nbsp;<br>
	Iz izvještaja o vještačenju Uprave policije Sektor kriminalističke policije - Odsjek za kriminalističko-tehnička vještačenja br.3232/07, a koji je sačinjen od strane vještaka balističara B.B., utvrdjuje se da je na vještačenje dostavljen pištolj marke "Star" model F, kal.22 LR, fab.br.2.563.720, čaura, koja na dnu ima utisnutu oznaku slovo "C", kal.22 LR (5,6 mm) i projektil. Vizuelnim pregledom brisa cijevi pištolja, pomoću tampona vate i hemijskom analizom - difenilaminskim testom, utvrdjeno je da je iz predmetnog pištolja pucano, nakon čega njegova cijev nije čišćena, ni podmazivana. Predmetni pištolj je ispravan, jer je iz istog ispaljena odredjena količina municije, bez ikakvih zastoja. Na dnu čaure postoje tragovi od ispaljenja iz vatrenog oružja izraženi od udarne igle, čela zatvarača i izbacača, a projektil je blago deformisan na vrhu, gdje je vrh "zatupljen". Na vrhu projektila postoje dvije deformacione površine, a po projektilu se nalaze tragovi maltera i žute boje. Geometrijskim i težinskim mjerenjem utvrdjeno je da je sporni projektil kalibra 22 LR. Komparacijom sporne čaure i projektila sa probnim čaurama i projektilima ispaljenim iz predmetnog pištolja, pronadjene su podudarne karakteristike, što znači da su sporna čaura i sporni projektil ispaljeni iz predmetnog pištolja.&nbsp;&nbsp;<br>
	&nbsp;<br>
	Sud je cijenio ovaj izvještaj o vještačenju, pa je isti prihvatio kao jasan, stručan i objektivan i dat prema pravilima struke i nauke.<br>
	&nbsp;<br>
	Iz nalaza i mišljenja vještaka sudske medicine prof.dr D.e Č. Ki.br.07/588 od 07.02.2009.godine, utvrdjuje se da je svjedok-oštećeni P.D. liječen na Odjeljenju neurohirurgije KC CG u Podgorici od 13.10.2007.godine do 16.10.2007.godine, te da je isti zadobio tešku tjelesnu povredu&nbsp; u vidu potresa mozga, ranu razderinu u potiljačnom predjelu sa lijeve strane i dvije rane razderine u čeonom predjelu obostrano. Navedene povrede nastale su višekratnim djelovanjem tupine mehaničkog orudja, gdje spada i drška pištolja. Vještak sudske medicine prof.dr D.a Č. je na glavnom pretresu od 14.06.2011.godine, pojasnila da je teoretski moguće da je jedna povreda kod oštećenog P.D. nastala prilikom rvanja i pada na predmete u prostoriji, a pri tom je isključila mogućnost da su sve povrede nastale na takav način, imajući u vidu njihovu sasvim suprotnu lokalizaciju u predjelu glave. Što se tiče dvije rane razderine u čeonom predjelu oštećenog, one su nastale najvjerovatnije u položaju "licem u lice", dok je rana u potiljačnom predjelu sa lijeve strane nastala djelovanjem "s ledja". U foto-elaboratu sa lica mjesta nalazi se nekoliko fotografija na kojima se vide tragovi, najvjerovatnije krvi i to u vidu kapi na stolu i na papiru, a rane razderine u predjelu glave, s obzirom na veoma jaku prokrvljenost tkiva poglavine, prilično jako krvave, pa navedeni tragovi mogu poticati iz ustanovljenih rana razderina.&nbsp;&nbsp;<br>
	&nbsp;<br>
	Sud je cijenio nalaz i mišljenje ovog vještaka, pa je isti prihvatio kao jasan, stručan i objektivan i dat prema pravilima struke i nauke, a prigovori branioca okrivljenog i okrivljenog u dijelu da su sve povrede kod oštećenog mogle nastati mehanizmom pada i udara o tvrde predmete, lišeni su logičnim objašnjenjem ovog vještaka.<br>
	&nbsp;<br>
	U izvještaju Uprave policije Forenzičkog centra br.3235/07 o analizi parafinskih rukavica, sačinjenom od strane dipl.ing.I. Lj. navedeno je da na samoljepljivim folijama skinutim sa šaka oštećenog P.D. i okrivljenog Lj.Z., nije dokazano prisustvo barutnih čestica. Naime, ne prisustvo barutnih čestica ukazuje da se ne može pretpostaviti mogućnost da su isti bili povezani sa procesom opaljenja metka iz vatrenog oružja, prije skidanja parafinskih rukavica. Na glavnom pretresu vještak I. Lj.a je pojasnila da se detaljnim pranjem ruku, što podrazumijeva pranje ruku vodom i običnim sapunom, barutne čestice mogu u potpunosti ukloniti.<br>
	&nbsp;<br>
	Iz izvoda iz kaznene evidencije Uprave policije PJ Bijelo Polje br.2386 od 26.10.2009.godine, izdatog na ime okrivljenog, utvrdjuje se da okrivljeni Lj.Z. nije osudjivan.&nbsp;<br>
	&nbsp;<br>
	Sud je cijenio iskaz svjedoka-oštećenog P.D., pa je našao da se isti objektivno, odredjeno i istinito izjasnio o činjenicama važnim za ovu krivičnu stvar. Naime, svjedok-oštećeni P.D. je, izmedju ostalog, u iskazu naveo da mu je okrivljeni Lj.Z. zadao prvi udarac u predjelu glave, odnosno u predjelu iza lijevog uha, u momentu kada je ledjima bio okrenut okrivljenom, a da mu je zatim okrivljeni zadao drugi udarac drškom od pištolja u predjelu lijeve arkade, a u poziciji kada se, nakon prvog udarca, okrenuo i bio licem okrenut prema okrivljenom, što je u pogledu načina i mehanizma nanošenja povreda u potpuno skladnoj vezi sa nalazom i mišljenjem vještaka sudske medicine prof.dr D.e Č. Ki.br.07/588 od 07.02.2009.godine i sa glavnog pretresa od 14.06.2011.godine.<br>
	&nbsp;<br>
	Sud je cijenio iskaz svjedoka R D., poslovodje u lokalu "BK", pa je našao da se ovaj svjedok istinito izjasnio o činjenicama koje su mu poznate, tj. da je u kancelariju gdje se nalazio kompjuter prvi za njim došao oštećeni P.D., radi pokazivanja video zapisa, a zatim okrivljeni Lj.Z., kada je čuo iza sebe neko komešanje, pa kada se okrenuo vidio je da se okrivljeni i oštećeni guraju i čupaju, kada je iz straha, nakon što je ugledao cijev od pištolja, pobjegao iz kancelarije, pri tom u odlasku čuvši i jedan pucanj. Ovakav iskaz svjedoka R D. potpuno korespondira sa iskazom svjedoka-oštećenog P.D. o tome da je u kancelariju sa njim prvi došao oštećeni, a tek poslije toga okrivljeni, a svjedok R D., koji je sjedio za kompjuterom i ledjima okrenut ulaznim vratima kancelarije se okrenuo tek nakon što je okrivljeni već bio zadao udarce pištoljem oštećenom.&nbsp;&nbsp;&nbsp;<br>
	&nbsp;<br>
	Sud je cijenio iskaz svjedoka R D. iz istražnog postupka i sa glavnog pretresa, pa je u dijelu u kojem su se ovi iskazi razlikovali, obzirom da je u iskazu datom u istražnom postupku naveo da je vidio da je oštećenom P.D.u glava bila krvava, a na glavnom pretresu je naveo da nije primijetio krv na oštećenom P.D.u, prihvatio ono što je ovaj svjedok kazao u iskazu datom u istražnom postupku, jer je logično da se u istražnom postupku bolje sjećao detalja predmetnog dogadjaja, nego li na glavnom pretresu kada je saslušan poslije više od dvije godine od kritičnog dogadjaja. I sam svjedok je u pogledu ovih različitosti naveo da se zbog proteka vremena ne sjeća najbolje svih detalja, te da je tačno ono što je kazao kod istražnog sudije.<br>
	&nbsp;<br>
	Nasuprot prednjem, sud nije prihvatio iskaz svjedoka M.Z.a i isti je cijenio kao sračunato dat u cilju pomaganja okrivljenom da izbjegne krivičnu odgovornost. Naime, ovaj svjedok je tvrdio da su on i okrivljeni zajedno sa R D.om bili pošli u predmetnu kancelariju radi pregledavanja video snimka, nakon čega je on izašao, što je u suprotnosti sa iskazom svjedoka R D., koji se na izričit način izjasnio da je sa njim radi pregledavanja video zapisa u kancelariju ušao oštećeni. Obzirom da je svjedok M.Z. istakao da je kritičnog jutra bio sjeo za sto sa okrivljenim, te da je sa njim trebao da ide u Ulcinj, to očigledno proizilazi da mu je okrivljeni prijatelj, pa je ovakvim svjedočenjem želio da da podršku odbrani okrivljenog u dijelu gdje je okrivljeni naveo da je on bio u kancelariji sa svjedokom R D.om, nakon čega ga je navodno oštećeni P.D. napao sa ledja.<br>
	&nbsp;<br>
	Sud je cijenio iskaze svjedoka R.B., I.D.a, B.A., I. A., R.B., J.N., L.R., G. D.a, Lj.V. i R.Z., pa je našao da isti nijesu od uticaja na drugačije presudjenje u ovoj krivičnoj stvari.<br>
	&nbsp;<br>
	Nakon savjesne i brižljive ocjene provedenih dokaza pojedinačno i u njihovoj medjusobnoj vezi i odbrane okrivljenog Lj.Z., sud je utvrdio da je okrivljeni Lj.Z. počinio krivična djela teška tjelesna povreda iz čl.151 st.1 KZ i nedozvoljeno držanje oružja i eksplozivnih materija iz čl.403 st.1 KZ, a sve na način, mjesto i vrijeme kako je to predstavljeno u izreci presude.<br>
	&nbsp;<br>
	Sve naprijed navedene činjenice utvrdjene su iz iskaza svjedoka-oštećenog P.D., iskaza svjedoka R D., zapisnika o uvidjaju MUP-a RCG Ku.br.1829/2007 od 15.10.2007.godine, potvrde o privremeno oduzetim predmetima MUP-a RCG CB Podgorica Ku.br.1829/2007, izdate na ime oštećenog P.D., uvida u foto-dokumentaciju MUP-a RCG PJ Podgorica br.17-28-244-1471/1966 od 13.10.2007.godine, izvještaja o vještačenju Uprave policije Sektor kriminalističke policije - Odsjek za kriminalističko-tehnička vještačenja br.3232/07, a koji je sačinjen od strane vještaka balističara B.B. i nalaza i mišljenja vještaka sudske medicine prof.dr D.e Č. Ki.br.07/588 od 07.02.2009.godine i sa glavnog pretresa od 14.06.2011.godine.<br>
	&nbsp;<br>
	Naime, iz iskaza svjedoka-oštećenog P.D. utvrdjuje se da je dana 13.10.2007.godine, došao u lokal "BK" i da je tražio od svjedoka R D., koji je poslovodja u tom lokalu, da mu pokaže video zapis od neke tuče od prethodne večeri. U kancelariju su otišli svjedok R D. i oštećeni P.D.. Sve to potvrdjuje i svjedok R D., dok se iz iskaza svjedoka R D. utvrdjuje i da je bilo oko 10,00 časova. Dok je svjedok R D. na kompjuteru radio, želeći da pokaže oštećenom P.D.u video zapis od prethodne večeri, oštećeni P.D. je stojao iza njega, što se utvrdjuje iz iskaza svjedoka-oštećenog P.D. i svjedoka R D.. Obzirom da je okrivljeni Lj.Z. smatrao da je prethodnu noć u lokalu "BK", njega kao radnika obezbjedjenja napao, izmedju ostalih, i oštećeni P.D., što se utvrdjuje iz njegove odbrane, okrivljeni je nakon što je saznao da je svjedok-oštećeni P.D. u kancelariji i da pregledava video-zapis od prethodne noći, koje saznanje mu je bilo lako dostupno, obzirom da je zaposlen kao radnik obezbjedjenja u predmetnom lokalu, pošao u pravcu kancelarije. Nakon što je ušao na prva vrata, odložio je kožnu futrolu za pištolj na hladnjači, što se utvrdjuje iz zapisnika o uvidjaju i foto-dokumentacije, budući da je kožna futrola za pištolj braon boje upravo pronadjena na ovom mjestu. Zatim se uputio u pravcu kancelarije gdje su se nalazili oštećeni P.D. i svjedok R D.. Okrivljeni je potom sa ledja oštećenom zadao jedan udarac pištoljem u potiljačnom predjelu sa lijeve strane, pa kada se oštećeni okrenuo prema okrivljenom, lice u lice, okrivljeni je oštećenom zadao i drugi udarac pištoljem u predjelu čeonog dijela, nanoseći oštećenom tešku tjelesnu povredu u vidu potresa mozga, rane razderine u potiljačnom predjelu sa lijeve strane i dvije rane razderine u čeonom predjelu obostrano što se sve utvrdjuje iz iskaza svjedoka-oštećenog P.D. i nalaza i mišljenja vještaka sudske medicine prof.dr D.e Č. Ki.br.07/588 od 07.02.2009.godine i sa glavnog pretresa od 14.06.2011.godine. Braneći se, oštećeni P.D. je uhvatio okrivljenog za ruku u kojoj je držao pištolj i u otimanju oko pištolja došlo je do opaljenja metka, što je u skladu i sa zapisnikom o uvidjaju, foto-dokumentacijom i izvještajem o vještačenju Uprave policije Sektor kriminalističke policije - Odsjek za kriminalističko-tehnička vještačenja br.3232/07, a koji je sačinjen od strane vještaka balističara B.B., da bi oštećeni P.D. zatim sa otetim pištoljem izašao iz lokala i pošao. Kada su oštećenog ubrzo zvali iz policije i kazali mu da ga je okrivljeni Lj.Z. prijavio, pošao je u policiju i odnio je oteti pištolj marke "Star" kal.22 LR, fab.br.2.563.720, koji je policiji predao, što se utvrdjuje iz iskaza svjedoka-oštećenog P.D. i potvrde o privremeno oduzetim predmetima MUP-a RCG CB Podgorica Ku.br.1829/2007, izdate na ime oštećenog P.D..<br>
	&nbsp;<br>
	Da se lokal "BK" nalazio u ul.V.Đ. u Podgorici, utvrđuje se iz zapisnika o uviđaju, a da je okrivljeni na javnom mjestu nosio ispravno vatreno oružje-pištolj marke "Star" model F kal.22 LR, fab.br.2.563.720, utvrđuje se iz izvještaja o vještačenju Uprave policije Sektor kriminalističke policije - Odsjek za kriminalističko-tehnička vještačenja br.3232/07, a koji je sačinjen od strane vještaka balističara B.B..<br>
	&nbsp;<br>
	Sud je cijenio izvještaj Uprave policije Forenzičkog centra br.3235/07 o analizi parafinskih rukavica, sačinjen od strane dipl.ing.I. Lj. i iskaz ovog vještaka sa glavnog pretresa, pa je našao da je bez uticaja na drugačije presuđenje u ovoj krivičnoj stvari.<br>
	&nbsp;<br>
	Okrivljeni se branio da je kritičnom prilikom on u kancelariji pregledavao video zapis sa svjedokom R D.om, da je oštećeni P.D. sa leđa pištoljem udario njega po potiljku glave, da je oštećenog uhvatio za ruku u kojoj je držao pištolj, da je oštećeni dok su se rvali oko pištolja ispalio jedan metak, da povrede oštećenog potiču od rvanja i padanja na pod i inventar u kancelariji, te da je oštećeni poslije njihovog fizičkog sukoba, a u momentu kada se pojavio na vratima ove kancelarije, ispalio još jedan metak i to u njegovom pravcu. Ovakva odbrana okrivljenog obesnažena je iskazom oštećenog P.D., iskazom svjedoka R D., zapisnikom o uviđaju, foto-dokumentacijom, nalazom i mišljenjem vještaka sudske medicine prof.dr D.e Č. Ki.br.07/588 od 07.02.2009. godine i sa glavnog pretresa od 14.06.2011. godine i izvještajem o vještačenju Uprave policije Sektor kriminalističke policije - Odsjek za kriminalističko-tehnička vještačenja br.3232/07, a koji je sačinjen od strane vještaka balističara B.B.. Naime, iz iskaza svjedoka R D. i oštećenog P.D., utvrđuje se da su njih dvojica pregledavali video zapis, a ne okrivljeni i svjedok R D., dok se iz zapisnika o uviđaju, foto-dokumentacije i izvještaja o vještačenju Uprave policije - Sektor kriminalističke policije - Odsjek za kriminalističko-tehnička vještačenja br.3232/07, a koji je sačinjen od strane vještaka balističara B.B., utvrđuje da je kritičnom prilikom bio ispaljen samo jedan metak obzirom da je na licu mjesta pronađena jedna čaura i jedan projektil. Uz to, vještak sudske medicine prof.dr D.a Č. je u potpunosti isključila mogućnost da su sve povrede kod oštećenog nastale na način kako je to predstavio okrivljeni. Zbog toga je odbrana okrivljenog neistinita i sračunato je data u cilju izbjegavanja krivice.<br>
	&nbsp;<br>
	Krivično djelo teška tjelesna povreda iz čl.151 st.1 KZ čini onaj ko drugog teško tjelesno povrijedi ili mu zdravlje teško naruši. U konkretnom slučaju, a na način kako je to činjenično utvrđeno, okrivljeni je oštećenog teško tjelesno povrijedio, zbog čega se u njegovim&nbsp; radnjama stiču sva bitna obilježja bića krivičnog djela teška tjelesna povreda iz čl.151 st.1 KZ.<br>
	&nbsp;<br>
	Članom 11 Zakona o oružju ("Sl.list RCG" br.49/2004), propisano je da je zabranjeno nošenje oružja na javnom mjestu, a članom 27 istog zakona da se oružni list izdaje za držanje ili za držanje i nošenje oružja.<br>
	&nbsp;<br>
	Krivično djelo nedozvoljeno držanje oružja i eksplozivnih materija iz čl.403 st.1 KZ, čini onaj ko neovlašćeno izradjuje, prodaje, nabavlja, vrši razmjenu, nosi ili drži vatreno oružje, municiju ili eksplozivne materije. U konkretnom slučaju okrivljeni Lj.Z. je postupajući suprotno čl. 11 i 27 Zakona o oružju&nbsp; ("Sl.list RCG" br.49/2004), na javnom mjestu, neovlašćeno, nosio vatreno oružje pištolj marke "Star" model F kal.22 LR, fab.br.2.563.720, za koji nije imao oružni list.<br>
	&nbsp;<br>
	Imajući u vidu sve naprijed navedeno ovaj sud je utvrdio da su se u radnjama okrivljenog stekla i sva obilježja bića krivičnog djela nedozvoljeno držanje oružja i eksplozivnih materija iz čl.403 st.1 KZ.<br>
	&nbsp;<br>
	&nbsp;<br>
	Cijeneći psihički odnos okrivljenog Lj.Z. prema krivičnim djelima teška tjelesna povreda iz čl.151 st.1 KZ i nedozvoljeno držanje oružja i eksplozivnih materija iz čl.403 st.1 KZ, sud je našao da je isti postupao sa direktnim umišljajem. Naime, okrivljeni je bio svjestan svojih djela i htio je njihova izvršenja.<br>
	&nbsp;<br>
	Sud je odbio predlog branioca okrivljenog i okrivljenog da se u dokaznom postupku vrši uvid u spise predmeta Osnovnog suda u Podgorici K.br.10/539, a kojim dokazom su tražili utvrdjenje činjenice da je oštećeni P.D. u nekom ranijem dogadjaju neovlašćeno upotrijebio službeni pištolj okrivljenog, obzirom da je činjenično stanje u ovoj krivično-pravnoj stvari bilo u dovoljnoj mjeri utvrdjeno, a provodjenje ovog dokaza vodilo je nepotrebnom odugovlačenju postupka.<br>
	&nbsp;<br>
	Nakon što je zastupnik optužbe odustao od saslušanja P. B. u svojstvu svjedoka, sud je odlučio da se ovaj dokaz ne izvodi, obzirom da je činjenično stanje u ovoj krivičnoj stvari bilo u dovoljnoj mjeri utvrdjeno, a saslušanje ovog svjedoka samo je vodilo odugovlačenju postupka.<br>
	&nbsp;<br>
	Sud je prilikom odlučivanja o vrsti i visini krivične sankcije imao u vidu sve okolnosti na strani okrivljenog, koje su od značaja za njen izbor i visinu u smislu čl.42 KZ, pa je od olakšavajućih okolnosti našao da je okrivljeni oženjen, da je otac dvoje djece i da je neosuđivan, što je utvrđeno iz citiranog izvoda iz kaznene evidencije, dok otežavajućih okolnosti nije bilo, pa je sud okrivljenom u smislu čl.48 st.1 KZ prethodno utvrdio kazne za izvršena krivična djela, a cijeneći olakšavajuće okolnosti na strani okrivljenog kao naročito olakšavajuće okolnosti u smislu čl.45 KZ i smatrajući da iste daju osnova da se okrivljenom izreknu kazne ispod zakonskog minimuma, a u okviru granica propisanih čl.46 KZ, te da se i ublaženim kaznama može postići svrha kažnjavanja, pa mu je za krivično djelo teška tjelesna povreda iz čl.151 st.1 KZ utvrdio kaznu zatvora u trajanju od 3 (tri) mjeseca, a za krivično djelo nedozvoljeno držanje oružja i eksplozivnih materija iz čl.403 st.1 KZ, kaznu zatvora u trajanju od 30 (trideset) dana, pa je okrivljenom, primjenom čl.48 st.2 tač.2 KZ izrekao jedinstvenu kaznu zatvora u trajanju od 3 (tri) mjeseca i 15 (petnaest) dana. Zbog toga sud nalazi da će se jedinstvenom kaznom zatvora u trajanju od 3 (tri) mjeseca i 15 (petnaest) dana potpunosti ostvariti svrha kažnjavanja iz čl.32 KZ, a u okviru opšte svrhe izricanja i propisivanja krivičnih sankcija iz čl.4 st.2 KZ.<br>
	&nbsp;<br>
	Na osnovu čl.51 KZ okrivljenom se u izrečenu jedinstvenu kaznu zatvora ima uračunati vrijeme provedeno na zadržavanju kod Uprave policije PJ Podgorica od 13.10.2007.godine do 15.10.2007.godine<br>
	&nbsp;<br>
	O troškovima krivičnog postupka odlučeno je na osnovu čl.226 i 229 ZKP-a, pa kako je okrivljeni oglašen krivim obavezan je da na ime troškova krivičnog postupka uplati ovom sudu iznos od 203,50 eura, a koji troškovi se odnose na nagrade odmjerene vještaku sudske medicine prof.dr D.i Č. u iznosu od 176,00 eura i nagradu odmjerenu vještaku dip.ing. I. Lj.i u iznosu od 27,50 eura, kao i iznos od 30,00 eura na ime sudskog paušala, koji paušal je odredjen shodno složenosti i trajanju postupku uz ocjenu imovinskih prilika okrivljenog, a sve prednje u roku od 15 dana po pravosnažnosti presude.<br>
	&nbsp;<br>
	Oštećeni P.D. je, osnovom čl.239 st.2 ZKP-a, radi ostvarivanja imovinsko-pravnog zahtjeva upućen na parnični postupak, obzirom da činjenice utvrđene u krivičnom postupku nijesu pružale pouzdan osnov ni za potpuno ni za djelimično presuđenje, a njihovo utvrđivanje je vodilo nepotrebnom odugovlačenju postupka.<br>
	&nbsp;<br>
	Mjera bezbjednosti oduzimanja predmeta – pištolja marke marke "Star", model F kal.22L.R fab.br.2.563.720. od okrivljenog izrečena je na osnovu čl.75 st.1 KZ, jer se radi o predmetu upotrijebljenom za izvršenje krivičnih djela.&nbsp;<br>
	&nbsp;<br>
	Na osnovu izloženog, a primjenom čl. 374 ZKP-a, odlučeno je kao u izreci.<br>
	&nbsp;<br>
	&nbsp;<br>
	ZAPISNIČAR, &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; SUDIJA,<br>
	Ana I., s.r&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;Vladimir Novović, s.r<br>
	&nbsp;<br>
	&nbsp;<br>
	&nbsp;<br>
	PRAVNA POUKA: Protiv ove presude može se izjaviti žalba Višem sudu u Podgorici, u roku od 8 dana od dana prijema pismenog otpravka, a preko ovog suda.<br>
	<br clear="all">
	1.ODT Podgorica<br>
	2.Okrivljenom Lj.Z.u<br>
	3.Braniocu adv.S.R.<br>
	4.Po pravosnažnosti oštećenom P.D.u</div>

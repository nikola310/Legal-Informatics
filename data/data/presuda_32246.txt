<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.5in 0.9in 0.5in 0.9in;}
.p1{text-align:start;hyphenate:auto;font-family:Arial;font-size:12pt;}
.p2{text-align:center;hyphenate:auto;font-family:Arial;font-size:12pt;}
.p3{text-align:end;hyphenate:auto;font-family:Arial;font-size:12pt;}
.p4{text-align:justify;hyphenate:auto;font-family:Arial;font-size:12pt;}
.p5{text-indent:0.5in;text-align:justify;hyphenate:auto;font-family:Arial;font-size:12pt;}
.p6{text-indent:0.5in;text-align:start;hyphenate:auto;font-family:Arial;font-size:12pt;}
.p7{text-indent:0.5in;margin-right:-0.28611112in;text-align:justify;hyphenate:auto;font-family:Arial;font-size:12pt;}
.p8{text-indent:0.5in;margin-left:-0.27708334in;margin-right:-0.28611112in;text-align:justify;hyphenate:auto;font-family:Arial;font-size:12pt;}
.p9{margin-right:-0.28611112in;text-align:justify;hyphenate:auto;font-family:Arial;font-size:12pt;}
.p10{text-align:justify;hyphenate:auto;font-family:Arial;font-size:10pt;}
.p11{text-align:start;hyphenate:auto;font-family:Times New Roman;font-size:12pt;}
</style>
<meta content="zorica.dabetic" name="author">
</head>
<body class="b1 b2">
<p class="p1"></p>
<p class="p2">
<span> HYPERLINK "http://sr.wikipedia.org/sr-el/%D0%A1%D0%BB%D0%B8%D0%BA%D0%B0:Coat_of_arms_of_Montenegro.svg" </span>
<!--Image link to '0.png' can be here-->
</p>
<p class="p1"></p>
<p class="p2">
<span>U IME CRNE GORE</span>
</p>
<p class="p3">
<span>	Posl.br.K.70/13</span>
</p>
<p class="p4"></p>
<p class="p4">
<span>	OSNOVNI SUD U HERCEG NOVOM, po sudiji Leković Branislavu, uz učestvovanje zapisničara Milović Tereze, u krivičnom predmetu protiv okrivljenog V.L., zbog krivičnog djela prikrivanje iz čl.256 st.2 u vezi st.1 KZ povodom optužnog predloga ODT H.Novi Kt.br.85/13 od 03.06.2013.godine, nakon održanog glavnog javnog pretresa dana 16.08.2013.godine, u prisustvu zamjenika ODT Pavlović Nade i okrivljenog V.L. , donio je i dana 16.08.2013 godine javno objavio slijedeću</span>
</p>
<p class="p4"></p>
<p class="p2">
<span>P R E S U D U</span>
</p>
<p class="p2"></p>
<p class="p5">
<span>Okrivljeni V.L., JMBG ..., od oca R. i majke D., rođ. B., rođen ....godine u C., sa prebivalištem u B. bb, oženjen otac troje djece od kojih je jedno maloljetno,pismen sa završenom SSS, penzioner sa mjesečnom penzijom od 250,00 eura ,vlasnik kuće u B.,vlasnik vozila marke „Ford“vrijednosti 1.200,00eura,državljanin Crne Gore,neosuđivan.</span>
</p>
<p class="p5"></p>
<p class="p6">
<span>                                              K r i v  j e</span>
</p>
<p class="p5"></p>
<p class="p5">
<span>Što je :</span>
</p>
<p class="p5"></p>
<p class="p4">
<span>          Neutvrđenog dana u oktobru 2012.godine,u Herceg Novom,otkupio stvar koja  je pribavljena krivičnim djelom,na način što je u svojoj kući u Baošićima od maloljetnog Đ.D. koji je došao zajedno sa maloljetnim N.Z. koji ga je čekao u kolima ispred kuće,čiji identitet predhodno nije utvrdio uvidom u lična dokumenta,niti je sačinio potvrdu o vrsti i vrijednosti predmetą otkupio zlatni nakit i to zlatni lanac i dvije zlatne narukvice za iznos od ukupno 390,00 eura,koji nakit su imenovani maloljetnici pribavili izvršenjem krivičnog djela krađe na štetu Đ.S. iz B.,pri čemu je prema okolnostima načina kupovine-otkupa predmeta mogao i bio dužan znati</span>
</p>
<p class="p4">
<span>da je navedeni nakit pribavljen izvršenjem krivičnog djela.</span>
</p>
<p class="p1"></p>
<p class="p6">
<span>-čime je izvršio krivično djelo prikrivanje iz čl.256.stav 2 u vezi stava 1</span>
</p>
<p class="p1">
<span>Krivičnog zakonika .</span>
</p>
<p class="p1"></p>
<p class="p6">
<span>pa mu sud, na osnovu čl.256.stav 2. u vezi stava1 KZ i primjenom čl. 4,</span>
</p>
<p class="p1">
<span>32, 36 ,42,52,53,54 KZ te čl.374,229.stav 1 ZKP-a izriče</span>
</p>
<p class="p1"></p>
<p class="p2">
<span>USLOVNU OSUDU</span>
</p>
<p class="p4"></p>
<p class="p5">
<span>Kojom mu utvrđuje kaznu zatvora u trajanju od 60(šezdeset) dana i istovremeno određuje da se ista neće izvršiti ukoliko okrivljeni u roku od 1(jedne ) godine ne učini novo krivično djelo.</span>
</p>
<p class="p4"></p>
<p class="p5">
<span>Okrivljeni se obavezuje da plati troškove krivičnog postupka u iznosu od 50,00 eura u korist budžeta Crne Gore na žiro račun 832-158-14 u roku od 15 dana od pravosnažnosti rješenja.</span>
</p>
<p class="p4"></p>
<p class="p2">
<span>O b r a z l o ž e nj e:  </span>
</p>
<p class="p4"></p>
<p class="p5">
<span> ODT H.Novi podnio je optužni predlog Kt.br.85/2013 od 03.06.2013 . godine protiv okrivljenog V.L. zbog krivičnog djela prikrivanje iz čl.256 st.2 u vezi st.1 KZ. Tužilac je na glavnom pretresu precizirao činjenični opis  djela  na način bliže opisan u izreci ove presude i u završnoj riječi ostao pri preciziranom optužnom predlogu i predložio da sud okrivljenog oglasi krivim i osudi po zakonu.</span>
</p>
<p class="p5"></p>
<p class="p5">
<span>Okrivljeni V.L. je u svojoj odbrani negirao izvršenje krivičnog djela koje mu se stavlja na teret i naveo da je u oktobru 2012.godine od Đ.D. otkupio 6 grama lomljenog zlata,jer je tada Đ. došao kod njega kući i ponudio mu  to zlato na prodaju, a sada se ne sjeća da li je to bio prsten,narukvica ili Iančić ,ali zna  da je bilo lomljeno zIato.Tom prilikom pitao je Đ.a je li zlato ukradeno ,na šta mu je isti odgovorio da nije,te se potpisao na jednom listu papira svojim imenom i prezimenom gdje tvrdi da garantuje da zlato nije kradeno i  da mu ga prodaje za 110 eura .Objasnio je da je ovom prilikom Đ. kod njega  došao sam, a da istog prije toga nikada nije vidio. Dalje je naveo da  je Đ.u tražio ličnu kartu na uvid, te da mu je isti rekao da nema ličnu kartu, ali da može da se potpiše.Dodao je da ne poznaje  N.Z.a, niti  ga je ikada raniej vidio. Pojasnio je da je za vrijeme dok   se bavio otkupom zlata,prilikom otkupa bi  od prodavca uzeo ličnu kartu na uvid pa sačinio otkupni blok,račun u kom bi  unio podatke o prodavcu,ime,prezime i matični broj,datum prodaje zlata,opis tog zlata,naznaku da li se radi o narukvici, prstenu, ogrlici,težinu zlata,kvalitet i slično,kao i cijenu otkupa, te bi takav račun potpisali i on  i taj prodavac.Naglasio je da nije tačno da je od Đ.a i Nakićenovića otkupio zlatni lanac i dvije zlatne narukvice za iznos od 390,00 eura, osim lomljenog zlata za koje je  naprijed naveo da je  otkupio od Đ.a. Istakao je da je prilikom otkupa zlata od Đ.a istog direktno pitao da li je zlato kradeno, a isti mu je rekao da nije, što mu je bilo  dovoljno, jer mu se isti i potpisao na običnom listu papira, jer do tada nije koristio ove blokove.Dodao je da je ovo zlato što je otkupio od Đ.a odmah preprodao.Objasnio je da je imao reklame da se bavi otkupom zlata ,koje su zalijepljene po gradu na autobuskim stajalištima,pa ga je Đ. vjerovatno tako i pronašao i samo je jednom došao kod njega.</span>
</p>
<p class="p5"></p>
<p class="p5">
<span>U dokaznom postupku sud je proveo dokaze saslušanjem svjedoka Đ.D. i N.Z.a ,vršenjem uvida u spise ODT H.Novi KTM.br.5/13,te vršenjem uvida u izvještaj iz kaznene evidencije za okrivljenog. </span>
</p>
<p class="p5"></p>
<p class="p5">
<span>Ocjenom svih izvedenih dokaza utvrdjeno je da je okrivljeni izvršio  djelo za koje se tereti,a na način bliže opisan u izreci presude.</span>
</p>
<p class="p4"></p>
<p class="p5">
<span>Svjedok  Đ.D. je u pretkrivičnom postupku na zapisniku kod ODT H.Novi u bitnom je izjavio da  je u drugoj polovini 2012 godine vidio  oglas na tabli da se vrši otkup zlata po povoljnim cijenama,a   prethodno je iz kuće svog oca u kojoj isti živi sa drugom suprugom, oduzeo određenu količinu raznog zlatnog nakita i htio  da ga nekome povoljno proda ,pa je iz tih razloga   pozvao na ovaj telefon i čovjek koji mu se predstavio kao L.V. mu  je objasnio gdje mu se nalazi kuća,tačnije  u Baošićima s lijeve strane magistrale pored terena za fudbal  i rekao mu da lično donese  to što nudi  na prodaju. Dalje navodi da je sa svojim drugom Z.N. došao do kuće V.L. ,koja je bila bijele boje  na 2-3 sprata i   zajedno su ušli unutra , iako je samo on  imao zlato koje je nudio na prodaju. Napominje  da je Z. bio sa njim i kad je oduzimao ovo zlato  pa je tako spontano došlo do toga da su  zajedno i otišli da ga prodaju. Ušli su zajedno u kuću i L. je uzeo zlato koje mu je dao i pitao ga odakle mu,a on ja   rekao da je od kuće i ništa drugo mu nije rekao, niti ga je on više išta pitao. L. ga nije pitao koliko ima godina niti mu je tražio na uvid ličnu kartu. Izvagao je zlato i rekao da za njega može  da dobije   19 eura po gramu. On sad ne zna  tačno koliko je za nakit koji je dao dobio para ali zna da je bilo preko 150 eura. Tom prilikom je prodao jedan zlatni lančić, dvije narukvice i dva manja priveska,te polovinu novca, oko 80 eura koju je dobio od L.a ,dao je Z.N.. Dalje navodi da je  petnaestak dana nakon ovog dogadjaja povodom iste stvari došao kod okrivljenog V., s tim što   ga je prvo nazvao telefonom i dogovorio se da dođe  oko 21,00 čas uveče u njegovu kuću,pa su on  i Z. ponovo došli zajedno i ovaj put je  nosio na prodaju zlatan lančić koji je  zajedno sa Zoranom uzeo iz kuće njegovog oca. Okrivljeni mu  je za ovaj lančić ukupno dao 250 eura a i ovog puta nije tražio ličnu kartu, niti je insistirao da zna odakle mu lančić. Od ovih 250 eura dao je Zoranu 100 eura jer mu  je on toliko tražio. Dodao je da nakon ovoga sa V.L.om više nije bio u nikakvom kontaktu , niti je  dolazio kod njega.</span>
</p>
<p class="p5">
<span>Na glavnom pretresu je izjavio da je samo jednom dolazio kod okrivljenog V. da prodaje zlato,a nakon što je upozoren na razlike u prvoj izjavi kada je naveo da je kod V. dolazio u dva navrata da prodaje zlato  izjavio je da je tačna njegov prvi iskaz jer mu je tada sjećanje bilo svježije, obzirom da je od tada do danas prošlo više od godinu dana pa je zaboravio sve detalje. Dalje je naveo da je cjlokupan nakit koji je prodao okrivljenom V.u , predhodno oduzeo iz kuće svog oca i da je  jedan dio nakita  pripadao njegovom ocu, a drugi dio njegovoj supruzi Đ.S.. Kada je okrivljenom nudio na prodaju zlato on ga je pitao kako je došao do broja njegovog telefona,kako se zove  i odakle mu z|ato,a on  mu je odgovorio da je broj našao na reklami,rekao mu svoje ime i prezime i da je zlato uzeo iz svoje kuće. Okrivljeni od njega nije tražio ličnu kartu ,a moguće je da se on okrivljneom potpisao na nekom listu papira. Objasnio je da ovaj nakit koji je prodao V.u nije bio lomljen,odnosno nije bio fizički oštećen nakit,prekinut ili polomljen.</span>
</p>
<p class="p5"></p>
<p class="p5">
<span>Sud je prihvatio iskaz svjedoka Đ.D. jer je logičan i uvjerljiv,a sud nije našao okolnosti koje bi njegov iskaz dovele u sumnju. Isaz ovog svjedoka je od značaja jer se istim potvrđuje da su stvari ,tačnije zlato koje je prodao okrivljenom V.u pribavljene krivičnim djelom,kao i da mu okrivljeni V. prilikom otkupa zlata nije tražio na uvid ličnu kartu.</span>
</p>
<p class="p5"></p>
<p class="p5">
<span>Svjedok N.Z. je na zapisniku ODT H.Novi od 08.05.2013 godine u bitnom  izjavio da je V.L.  upoznao prije nešto više od godinu dana kada je  na oglasnoj tabli u Zelenici slučajno vidio  otkucan oglas sa brojem telefona da se otkupljuje zlato.   Pozvao je taj broj koga se sada više ne sjeća i javio mu čovjek ,koji se predstavio po imenu L.. Kada mu je  rekao da zove  zbog otkupa zlata isti mu je rekao da može da dođe  kod njega kući i objasnio mu gdje se kuća nalazi,tačnije u Baošićima u blizini prodavnice ribomaterijala i to sa lijeve strane puta gledano prema Kamenarima, radilo se o  bijeloj kući sa 2-3 sprata . Kada je došao ispred kuće  sačekao ga je okrivljeni V.L. i on  mu je pokazao koje je zlato donio,a  radilo se o zlatu koje mu je dala njegova sestra J. ,koje je  ona namjeravala  da proda ,a u pitanju su bili privjesci za lančić u obliku slova N, G, i još jedno slovo kojeg se ne sjeća  a bio je i jedan prsten njegove majke. L. je pogledao ovo zlato izmjerio i dao mu je pare, ne sjeća se tačno ali je bilo povoljnije nego u zlatari. Tom prilikom L. mu je tražio ličnu kartu ali on mu je rekao da je nema ,na šta mu  je on rekao da nema veze i da je dovoljno da se samo potpiše, što je on i učinio. Tom prilikom ga je L. pitao odakle mu zlato, da nije slučajno kradeno i on  mu je objasnio o čemu se radi. Dalje navodi da je   par mjeseci nakon  ovoga, krajem prošle godine, sa svojim prijateljem Đ.D.om učestvovao u jednoj krađi zlata, tačnije to je organizovao i smislio D., a on je  samo bio u kolima ispred kuće u koju je D. ušao i odakle je oduzeo izvjesnu količinu zlatnog nakita od njegove maćehe. Đ. mu je tada rekao da zna čovjeka koji otkupljuje zlato, a da ne traži ličnu kartu, pa ga je  zamolio da pođe snjim tamo do njegove kuće. Objasnio je da je shvatio da je to isti čovjek kome je on prodavao zlato kako je gore opisao.pa su otišli kolima njihovog prijatelja do kuće okrivljenog. Dodao je da je on ostao u kolima da čeka,a Đ.D. je sam izašao i poslije izvjesnog vremena se vratio  i rekao da je prodao zlato i da je dobio tako 280 eura, Od tog novca njemu je pozajmio 50,eura i više nikada poslije toga nije imao kontakta sa okrivljenim V.L.om niti ga je viđao.</span>
</p>
<p class="p5">
<span>Na glavnom pretresu je izjavio da su on i  Đ.D. u dva navrata oduzeli zlatni nakit iz kuće D. oca i to prvi put jednu narukvicu i prstenje, kao i neke lančiće i  da mu je Đ. rekao da je to prodao negdje u Podgorici,a drugi put su ukrali samo lančić i da mu je Đ. rekao da je taj lančić prodao okrivljenom V.u  ,te da on nijednom nije išao sa njim kada</span>
</p>
<p class="p4">
<span>je on prodavao to zlato.Njemu je Đ. prvi put od prodaje dao 50 eura, a drugi put 40 eura.Dalje navodi da okrivljenog V. ne poznaje  i prvi put   ga je vidio  ovdje ispred suda,a da prije toga istog nije nikada vidio, niti sa njim razgovarao telefonom.</span>
</p>
<p class="p5">
<span>Nakon što je upoznat sa razlikama u iskazima,svjedok N.Z. je izjavio da je tačna njegova posljednja izjava sa glavnog pretresa,te da V.L. ne poznaje i nije ga do sada vidio, a da je u prvoj izjavi pominjao okrivljenog, jer su ga pominjali tužioci.Dalje navodi da je bio jednom prilikom sa Đ.em u Baošićima ispred prodavnice ribo-materijala i čekao ga u kolima dok je on prodavao zlato V.L..  </span>
</p>
<p class="p5"></p>
<p class="p5">
<span>Sud je prihvatio prvi iskaz svjedoka N.Z.a sa zapisnika ODT H.Novi od 08.05.2013 godine , jer mu je tada sježanje bilo svježije u odnosu na drugi iskaz na glavnom pretresu koji je dao godinu dana nakon događaja.Osim toga prvi iskaz ovog svjedoka je uvjerljiv i u pogledu odlučnih činjenica u saglasnosti sa iskazom svjedoka Đ.D. i ostalim izvedenim dokazima, a isti je od značaja jer se istim potvrđuje da je Đ. prodao okrivljenom V.u zlato koje su oni prethodno pribavili krađom,dok ga je on čekao u kolima.</span>
</p>
<p class="p5">
<span> Sud nije prihvatio drugi iskaz Nakićenovića sa glavnog pretresa da on nijednom nije išao sa Đ.em kod okrivljenog V. zbog prodaje ukradenog zlata,da  ne poznaje okrivljenog i da ga do sada nije vidio jer je taj iskaz očigledno sračunat u cilju pomaganja okrivlneom da izbjegne krivicu. Ovo posebno ako se ima u vidu da je svjedok u svom prvom iskazu decidno opisao mjesto gdje živi okrivljeni V. , izgled kuće, da se nalazi pored prodavnice ribomaterijala,te vrstu i količinu zlata koju je on sam prodao okrivljenom V.L.,kao i način na koji je  Đ.D. prodao  zlato koje su pribavili krađom, dok ga je on čekao u kolima. </span>
</p>
<p class="p5"></p>
<p class="p5">
<span>Iz spisa ODT H.Novi KTM.br.5/13 proizilazi da je u toku pripremni postupak protiv maloljetnih N.Z.a i Đ.D. zbog krivičnog djela teška krađa iz čl.240.stav 1.tačka 1.KZ CG.  </span>
</p>
<p class="p6"></p>
<p class="p7">
<span>Iz izvještaja iz kaznene evidencije na ime okrivljenog V.L. proizilazi da isti nije osuđivan.</span>
</p>
<p class="p8"></p>
<p class="p7">
<span>Sud nije prihvatio odbranu okrivljenog V.L. u dijelu gdje je naveo da nije znao da se radi o ukradenim stvarima,a to obzirom da mu se prodavac Đ. potpisao na listu papira,jer je njegova odbrana u ovom dijelu neuvjerljiva i nelogična te sračunata na izbjegavanje krivice.Ovo obzirom da se bavio otkupom zlata,pa je bio upoznat sa procedurom koja se mora ispoštovati prilikom otkupa zlata, a prilikom otkupa zlata i pored toga što mu je maloljetni Đ. rekao da nema ličnu kartu, od istog je otkupio zlato,a nije sačinio potvrdu i o vrsti i vrijednosti zlata. </span>
</p>
<p class="p7">
<span>U ostalom dijelu,sud je prihvatio odbranu okrivljenog jer nije u suprotnosti sa provedenim dokazima.</span>
</p>
<p class="p7">
<span>Polazeći od naprijed provedenih i analiziranih dokaza i odbrane okrivljenog sud je nesumnjivo utvrdio činjenično stanje kao u izreci ove presude.</span>
</p>
<p class="p7">
<span>Iz takvog činjeničnog stanja,u radnjama okrivljenog  V.L. sud je našao sva bitna obilježja krivičnog djela prikrivanje iz čl.256.stav 2. u vezi stava 1. KZ, jer je otkupio stvari-zlatni nakit za koji je  mogao i bio dužan da zna da je taj zlatni nakit prethodno pribavljen krivičnim djelom. Ovo obzirom da iz okolnosti konkretnog slučaja proizilazi da je okrivljeni mogao i bio dužan znati da je zlatni nakit pribavljen krivičnim djelom jer mu je maloljetni Đ. rekao da nema ličnu kartu prilikom prodaje zlata,a koje je prema izjavi istog inače prodao pod povoljnijim uslovima nego u zlatarskim radnjama, pa je i pored toga od istog otkupio nakit,iako je sobzirom na te okolnosti morao biti obazriv i nastojati da sazna da li stvar potiče iz krivičnog djela.</span>
</p>
<p class="p9"></p>
<p class="p7">
<span>Okrivljeni je pri izvršenju krivičnog djela prikrivanje iz čl.256.stav 2. KZ postupao  sa nesvjesnim nehatom, jer je mogao i bio dužan da zna da su predmetne stvari-zlato koje je otkupio pribavljeno krivičnim djelom  iz razloga kako je to naprijed opisano.</span>
</p>
<p class="p7">
<span>Odlučujući o vrsti i visini krivične sankcije koju okrivljenom treba izreći za počinjena krivična djela,sud je cijenio sve okolnosti iz 42 KZ,pa mu je od olakšavajućih okolnosti cijenio dosadašnju neosuđivanost,porodične i materijalne prilike,dok otežavajućih okolnosti nije našao.Cijeneći naprijed navedene okolnosti, sud je uvjerenja da je konkretno djelo manje društveno opasno, odnosno lakše i da nije nužno, s obzirom na sve okolnosti, prema okrivljenom primjeniti zatvorsku  kaznu, jer se osnovano može očekivati da će i samo upozorenje uz prijetnju kaznom dovoljno uticati na njega da ubuduće ne vrši krivična djela,te da će se istom u okviru opšte svrhe izricanja krivičnih sankcija predviđene čl.4 KZ ,ostvariti i svrha kažnjavanja iz čl.32 istog zakona.Obzirom na prednje  sud je okrivljenom izrekao uslovnu osudu kojom mu je utvrdio kaznu zatvora u trajanju od 60(šezdeset)dana i istovremeno odredio da se ista neće izvršiti ukoliko okrivljeni u roku od 1 godine ne učini novo krivično djelo. Sud je uvjerenja da je ovako izrečena uslovna osuda adekvatna težini počinjenog krivičnog djela i stepenu krivice okrivljenog kao počinioca ,te da će se istom ostvariti svrha izricanja uslovne osude predviđena čl.52 KZ.</span>
</p>
<p class="p9"></p>
<p class="p7">
<span>Odluka o troškovima krivičnog postupka zasniva se na odredbi čl.229 st.1 ZKP-a,a isti se sastoje od sudskog paušala u iznosu od 50,oo eura,čija visina je određena u skladu sa složenošću i dužinom trajanja postupka,kao i imovnim stanjem okrivljenog.</span>
</p>
<p class="p4"></p>
<p class="p2">
<span>OSNOVNI SUD U HERCEG NOVOM</span>
</p>
<p class="p2">
<span>Dana,16.08.2013.godine.</span>
</p>
<p class="p4"></p>
<p class="p4">
<span>   Zapisničar:                                                                                                Sudija:</span>
</p>
<p class="p4">
<span> Milović Tereza                                                                             Leković Branislav </span>
</p>
<p class="p4"></p>
<p class="p4">
<span>PRAVNA POUKA:</span>
</p>
<p class="p4">
<span>Protiv ove presude dozvoljena je žalba </span>
</p>
<p class="p4">
<span>u roku od 8 dana od dana prijema, </span>
</p>
<p class="p4">
<span>Višem sudu u Podgorici, putem ovog suda.</span>
</p>
<p class="p10"></p>
<p class="p10">
<span>DNA:</span>
</p>
<p class="p10">
<span>ODT H.NOVI</span>
</p>
<p class="p10">
<span>okrivljenom</span>
</p>
<p class="p10">
<span>U spise</span>
</p>
<p class="p11"></p>


</body>
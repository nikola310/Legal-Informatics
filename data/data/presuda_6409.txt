<div style="text-align: right">
	<strong>K. br. 11/389</strong><br>
	&nbsp;</div>
<div style="text-align: center">
	<strong>U IME NARODA</strong><br>
	&nbsp;</div>
<div style="text-align: justify">
	<strong>OSNOVNI SUD U PODGORICI,</strong> kao prvostepeni krivični, u vijeću sastavljenom od sudije Željke Jovović kao predsjednika vijeća i sudija porotnika Radević Angeline i Lopičić Vasa, kao članova vijeća uz učešće Rajković Danijela kao zapisničara u krivičnom predmetu protiv optuženog M. Ž. iz Podgorice, zbog krivičnog djela razbojnička kradja iz čl. 241 st.1 Krivičnog zakonika, rješavajući po optužnici ODT Podgorica Kt.br. 697/11 od 11.05.2011. godine, nakon održanog glavnog i javnog pretresa, u prisustvu zastupnika optužbe M. I., zamjenika ODT Podgorica, branioca optuženog R. Z. adv. iz Podgorice, po zamjeničkom punomoćju V. G. adv. iz Podgorice i optuženog dana 01.07.2011. godine donio je a dana 04.07.2011. godine javno objavio<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</div>
<div style="text-align: center">
	<strong>P R E S U D U</strong><br>
	&nbsp;</div>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; <strong>Optuženi</strong><br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
<div style="text-align: justify">
	<strong>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; M. Ž.,</strong> od oca R. i majke Lj., rođene N., rođen xx. 07. 1976. godine u Podgorici, sa prebivalištem u mjestu rođenja, ul. Braće R. br. xx, nezaposlen, živi u vanbračnoj zajednici, ranije osuđivan presudama Osnovnog suda u Baru K. br. 11/389 od 18. 05. 2011. godine zbog krivičnog djela iz čl. 240/1/1 KZ (3 mjeseca zatvora), Višeg suda u Podgorici K. br. 78/05 od 12. 06. 2008. godine zbog krivičnog djela iz čl. 300 st. 1 KZ (3 mjeseca zatvora) i Osnovnog suda u Kotoru K. br. 08/271 od 16. 04. 2009. godine zbog krivičnog djela iz čl. 239 st. 1 u vezi čl. 49 KZ (3 mjeseca zatvora uslovno 1 godina i 6 mjeseci), u pritvoru od 20. 04. 2011. godine u 20,00 časova, po rješenju istražnog sudije osnovnog suda u Podgorici Kri. br. 11/576 od 21. 04. 2011. godine<br>
	&nbsp;</div>
<div style="text-align: center">
	<strong>Kriv je</strong><br>
	&nbsp;</div>
<strong>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Što je: </strong><br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
<div style="text-align: justify">
	Dana 20. aprila 2011. godine, oko 15,00 časova, u Podgorici, u ulici Hercegovačka, ispred vrtića "B.", oduzeo drugom tuđu pokretnu stvar u namjeri da njenim prisvajanjem sebi pribavi protivpravnu imovinsku korist u iznosu preko 150,00 €, na kojem djelu je zatečen, pa u namjeri da ukradenu stvar zadrži upotrijebio silu protiv oštećene A. M., na način što je ušao u nezaključano vozilo marke "Mazda 323" vlasništvo oštećene i sa mjesta suvozača oduzeo i prisvojio njenu torbu u kojoj se nalazio novčanik sa ličnim dokumentima izdatim na ime oštećene i novca u iznosu od 650,00 €, u kojem trenutku je zatečen od strane oštećene koja je pokušala da oduzetu&nbsp; torbu povrati, nakon čega je okrivljeni u namjeri da istu zadrži rukama odgurnuo oštećenu, od čega je ista pala na asfalt kojom prilikom je zadobila lake tjelesne povrede u vidu oguljotine u predjelu desnog lakta, krvni podliv sa oguljotinom u predjelu desnog ručnog zgloba i rane razderine u predjelu nadlanene strane desnog kažiprsta, a okrivljeni se dao u bjekstvo,<br>
	&nbsp;<br>
	- čime je izvršio krivično djelo razbojnička krađa iz čl. 241 st. 1 Krivičnog zakonika.<br>
	&nbsp;<br>
	Pa ga&nbsp; Sud na osnovu citirane zakonske odredbe te čl. 4 st. 2, 32, 36, 42 Krivičnog zakonika te čl. 199, 202, 212 i 364 Zakonika o krivičnom postupku<br>
	&nbsp;</div>
<div style="text-align: center">
	<strong>O S U Đ U J E</strong></div>
<div style="text-align: justify">
	&nbsp;</div>
<div style="text-align: justify">
	Na kaznu zatvora u trajanju od 2 (dvije) godine, u koju kaznu se uračunava vrijeme provedeno u pritvoru od 20. 04. 2011. godine u 20,00 časova, pa nadalje dok pritvor bude trajao.&nbsp;<br>
	&nbsp;<br>
	Na osnovu člana 71 Krivičnog zakonika prema optuženom se izriče:<br>
	&nbsp;</div>
<div style="text-align: center">
	<strong>MJERA BEZBIJEDNOSTI</strong><br>
	<strong>OBAVEZNO LIJEČENJE NARKOMANA</strong></div>
<div style="text-align: justify">
	&nbsp;</div>
<div style="text-align: justify">
	&nbsp;koja će se izvršiti u ustanovi za izvršenje kazne - Zavodu za izvršenje krivičnih sankcija Podgorica, s tim što mu se vrijeme provedeno u ovoj ustanovi uračunava u izrečenu kaznu zatvora. Navedena mjera će trajati dok postoji potreba za liječenjem, ali ne duže od tri godine.<br>
	<br>
	Obavezuje se optuženi da ovom Sudu po osnovu troškova krivičnog postupka plati iznos od 635,50 €, u roku od 15 dana po pravosnažnosti presude, pod prijetnjom prinudnog izvršenja, na žiro-račun ovog suda br. 832-21-37, dok će sud o troškovima koji se odnose na nagradu braniocu postavljenom po službenoj dužnosti,odlučiti posebnim rješenjem shodno čl. 200 st. 2 Zakonika o krivičnom postupku.<br>
	<br>
	Obavezuje se optuženi M. Ž. da oštećenoj A. M. na ime naknade štete isplati iznos od 225,00 €.<br>
	&nbsp;</div>
<div style="text-align: center">
	<strong>O b r a z l o ž e nj e</strong></div>
<div style="text-align: justify">
	&nbsp;</div>
<div style="text-align: justify">
	Optužnicom ODT Podgorica Kt. br. 697/11 od 11. 05. 2011. godine stavljeno je na taret optuženom M. Ž. izvršenje krivičnog djela razbojnička krađa iz čl. 241 st.1 Krivičnog zakonika.<br>
	Zastupnik optužbe je u završnoj riječi izjavio da u cjelosti ostaje pri podnijetoj optužnici, a ovo sa razloga, jer je provedenim dokazima nesumljivo utvrdjeno da je optuženi M. Ž. izvršio krivično djelo stavljeno mu na teret. Predložio je da ga sud oglasi krivim i osudi po zakonu i da mu nakon izricanje presude produži pritvor po osnovu čl. 148 st.1 tač. 3 ZKP-a, imajući u vidu da je optuženi M. Ž. više puta osudjivan zbog istorodnih krivičnih djela.<br>
	Optuženi je u svojoj odbrani u predhodnom postupku izjavio da se dana 20.04.2011. godine oko 13,00 časova vraćao iz Centra grada kući. Prolazeći pored vrtića "B." u Hercegovačkoj ulici, primijetio je jedno vozilo crvene boje na kojem je bio otvoren prozor na vratima vozača, a na sjedištu vozača primijetio je otvorenu žensku torbu. Tada je odlučio da kroz prozor iz torbe dohvati novčanik koji je bio na vrhu torbe, što je i uradio. Kada je uzeo novčanik i krenuo da ide, nakon par metara, neko ga je uhvatio odpozadi za majicu govoreći mu "baci novčanik nema para...". Tada se istrgao&nbsp; i počeo da bježi. Primijetio je da je gospodja koja ga je uhvatila za majicu pala na asfalt, nakon čega se više nije okretao i nastavio da trči u pravcu restorana "Ribnica". Kada je stigao do mosta u blizini restorana "Ribnica" zaustavila ga je patrola policije. Policiji je rekao da je uzeo novac i torbu iz auta koje je bilo parkirano pored vrtića. Nakon toga je iz svoje čarape izvukao novac u vrijednosti od 420,00 eura, a iz lijevog džepa&nbsp; trenerke iznos od 5,00 eura, koje je našao u novčaniku koji je otudjio i sve predao policiji koja mu je izdala potvrdu o oduzimanju.&nbsp; Nakon toga je privreden u prostorije policije. Izjavio je da se kaje zbog svega što je uradio, da je dugogodišnju zavisnik od opojenih droga, i da je neposredno prije toga popio "Metadon" i ušmrkao na nos dvije tablete "Formidala", tako da nije bio svjestan što je učinio.Nije imao namjeru da oštećenu povrijedi,već se samo otrgao od nje kada je pokušala da vrati torbu koju je predhodno uzeo, nakon čega je oštećena pala.<br>
	Iznoseći odbranu na glavnom pretresu je pojasnio, da ga je u trenutku kada je uzeo novčanik i krenuo da bježi, neko počupao za majicu, da je mislio da je to muškarac, jer ga je počupao za kragnu, a to je bilo na udaljenosti 4-5 m od vozila. Predhodno nije čuo da ga je neko zvao, niti da ga je upozoravao. Sve se desilo u jednom trenutku, trzao se kako je kazao, pokušavajući da se oslobodi i vidio da je jedna ženska osoba prosto skliznula pored njega, ali u medjuvremenu nije bilo nikakvog kontakta, odnosno u jednom trenutku je osjetio ruke oko pojasa. Objasnio je da ne zna da li ga je oštećena uhvatila oko pojasa, da ne bi pala ili da bi ga zadržala da ne pobjegne. Na kraju je izjavio da mu je rečeno da je oštećenoj nestalo šesto i nešto eura, da je od njega oduzeto 425,00 eura tako da nezna šta se desilo sa ostalih 200,00 eura, dozvolio je mogućnost da su mu ispale dok je trčao. Žao mu je zbog svega što je uradio, a toga dana je i primio "Metadon" oko 12 sati u Domu zdravlja na Koniku, a oko 13,30 časova popio je jednu tabletu "Hormidala", a drugu je ušmrkao.<br>
	Branilac optuženog je u završnoj riječi naveo da u toku postupka nije utvrdjeno da je njegov&nbsp; branjenik prema oštećenoj upotrijebio silu, no ukoliko sud utvrdi drugačije, molio je da prilikom odlučivanja o kazni sud ima u vidu&nbsp; da je kod optuženog smanjena mogućnost upravljanja svojim postupcima usled korišćenja droge i u tom pravcu predložio da mu sud izrekne mjeru obaveznog liječenja narkomana.<br>
	Optuženi se u završnoj riječi pridružio završnoj riječi svog branioca i ukazao sudu da je kritičnog dana bio nervozan i da je siguran da fizičkog kontakta izmedju njega i oštećene nije bilo. Molio je sud da prilikom odlučivanja o kazni bude što blaži, jer želi da se promijeni, očekuje prinovu, a od ranijih kazni je protekao duži period.<br>
	Sud je u dokaznom postupku saslušao svjedoka-oštećenu A. M., pročitao službenu zabilješku Uprave policije PJ Podgorica Ku.br. 402/2011 od 21.04.2011. godine, potvrdu o privremeno oduzetim predmetima izdatu na ime M. Ž. Ku.br. 402/2011 od 21.04.2011. godine, potvrdu o vraćanju privremeno oduzetih predmeta izdatu na ime A. M., Ku.br.402/2011od 21.04.2011. godine, pročitao izvještaj ljekara Jedinice za hitnu medicinsu pomoć br. 18554 od 20.04.2011.godine, na saglasan predlog stranaka pročitan je nalaz i mišljenje vještaka medicinske struke&nbsp; dr. D. Č. Ki.br. 11/141 od 06.05.2011. godine, pročitan je izvještaj Uprave policije PJ Podgorica iz kaznene evidencije na ime optuženog M. Ž. od 21.05.2011. godine, izvršen je uvid u izvještaj ljekara specijaliste Centra za metnalno zdravlje br. protokola 1915 od 26.04.2011. godine i saslušan je vještak medicinske struke dr. S. M..<br>
	Ocjenom provedenih dokaza pojedinačno i u njihovoj međusobnoj vezi i dovodeći ih u vezu sa odbranom optuženog, sud je na nesumljiv način utvrdio da je optuženi M. Ž. izvršio krivično djelo stavljeno mu na teret&nbsp; na način, u vrijeme i na mjestu kako je to predstavljeno izrekom ove presude, pa ga je sud oglasio krivim i krivično odgovornim i osudio na kaznu iz izreke presude iz sledećih razloga:<br>
	Svjedok-oštećena A. M. je u predhodnom postupku izjavila da je odnosnom prilikom oko 15,30 časova došla do vrtića "B.", koji se nalazi u ul. Hercegovačkoj, kako bi iz vrtića uzela svoju kćerku M., koja ima četiri godine. Sa njom je bila i njena koleginica S. B., koja je takodje iz vrtića uzela svoju kćerku D.. Nakon što su uzele djecu i smjestili ih u njeno vozilo marke "Mazda 323", koje je bilo parkirano ispred vrtića, S. se vratila do kancelarije "P." DOO, a u kojoj njih dvije rade, a koja se nalazi u neposrednoj blizini vrtića. Djeca su bila vezana na zadnjem sjedištu, a ona je sjedela na mjestu vozača i čekala da se S. vrati. Dok je čekala S. primijetila je da nema telefona, i da je isti zaboravila u kancelariji, pa je izašla iz auta, kako bi pošla do kancelarije i uzela telefon. Djecu nije zaključavala već im je samo rekla da budu mirni, da će se odmah vratiti, jer samo ograda dijeli vrtić i kancelariju preduzeća u kojem radi. Uzela je telefon iz kancelarije i vratila se do auta, a sve to nije trajalo ni puni minut. Prilazeći vozilu vidjela je njoj nepoznato muško lice kako stoji pored njenog vozila i kroz otvoreni prozor od vrata vozača provlači ruku i pokušava nešto da uzme iz auta. U tom trenutku je potrčala do njega i rekla mu "šta to radiš, bježi odavde", nakon čega je taj momak otvorio vrata od vozača, ušao u vozilo i uzeo njenu tašnu, koja se nalazila na mjestu suvozača. Tada je pokušala da ga zadrži, medjutim nije uspjela, s tim da nije mogla objasniti da li ju je taj momak nakon što je uzeo tašnu i izašao iz vozila odgurnuo ili udario, stekla je utisak da ju je uhvatio i oborio na zemlju. Nakon toga, momak je pobjegao u pravcu OŠ "S. P.", a ona je ustala sa zemlje i rekla nekim prolaznicima da pozovu policiju. Kasnije joj je od strane policije vraćen novčanik sa ličnim dokumentima&nbsp; i 425,00 eura, a u novčaniku je imala 650,00 eura, a tašnu u kojoj je bio novčanik je pronašla pored kontejnera pored OŠ "S. P.".<br>
	Na glavnom pretresu održanom dana 24.06.2011 godine je objasnila da kritičnom prilikom nije mogla sama pasti, da je bila u šoku ali je sigurna da je optuženi, sa namjerom da se otrgne, odgurnuo, ali nije sigurna da li je tada uhvatio za ramena i odgurnuo ili je samo odgurnuo kada je pokušavao da pobjegne. Objasnila je da je kritičnom prilikom samo otišla za telefon, da nije imala kod sebe ključ od vozila, jer da je imala ključ zaključala bi vozilo, te da nije osjećala da bi se za tako kratko vrijeme mogla desiti&nbsp; opasnost. U trenutku kada je viknula na optuženog bila je udaljena od njega nekih 5m, a on je u tom momentu stajao pored vozila sa rukom provučenom u vozilu, pa je počela da trči, a optuženi je ušao u vozilu, pa su se praktično sudarili, kada je optuženi izlazio iz vozila. Objasnila je da su praktično bili prsa u prsa i da je kontak bio licem u lice, te da ga nije mogla uhvatiti za kragnu, jer joj nije bio okrenut ledjima. Nakon što je bila odgurnuta pala je na asfalt, a optuženi je počeo da bježi. Nije se pridružila krivičnom gonjenju, a postavila je imovinsko pravni zahtjev u iznosu od 225,00 eura.<br>
	Iz službene zabilješke Uprave policije PJ Podgorica Ku.br. 402/2011 od 21.04.2011. godine, proizilazi da je ista sačinjena dana 20.04.2011. godine, u prostorijama PJ Podgorica,&nbsp; a u vezi dovodjenja lica M. Ž. iz Podgorice. U istoj je konstatovano da su ovlašćena službena lica navedenog dana oko 15,30 časova, od strane Dežurne službe dobili obavještenje putem radio veze da je došlo do kradje kod OŠ "S. P." i da se potražuje lice visoko oko 175 cm, obučeno u crnu trenerku. Obilaskom oko restorana "Ribnica" u ul. Obala Ribnice primijećeno je lice koje odgovara navedenom opisu, po imenu&nbsp; M. Ž., kod kojeg je prilikom pretresa u lijevoj čarapi pronadjeno 425,00 eura, nakon čega je isti priveden, i izdata mu potvrda o privremenom oduzimanju iznosa od&nbsp; 425,00 eura.<br>
	Iz potvrde o privremeno oduzetim predmetima izdate na ime M. Ž. Ku.br. 402/11 od 21.04.2011. godine, utvrdjeno je da je dana 20.04.2011. godine od&nbsp; optuženog M. Ž. oduzet novac u apoenima 3x100 (S19989965104), (N37068650274), (X00723614573), 2x50 eura (V23614957723), (X16591138184), 1x20 eura (U29843207 879), 1x5 eura (X25011166808), jedan novčanik crvene boje, vozačka dozvola i lična karta na ime A. M., saobraćajna dozvola od PMV Mazda 323 PG AA xxx, viza kartica od Prve banke, dvije zdravstvene knjižice na ime A. M. i A. M. i veći broj raznih vizit kartica.<br>
	Iz potvrde o vraćanju privremeno oduzetih predmeta izdate na ime A. M. Ku. br. 402/11 od 21.04.2011 godine, utvrdjeno je da je ovlažćeno službeno lice dana 21.04.2011. godine izvršilo vraćanje privremeno oduzetih predmeta 425 eura novca u apoenima 3x100 (S19989965104) (N37068650274), (X00723614573), 2x50 eura (V23614957723), (X16591138184), 1x20 eura (U29843207879), 1x5 eura (X25011166 808), jedan novčanik crvene boje, vozačka dozvola i lična karta na ime A. M., saobraćajna dozvola od PMV Mazda xxx PG AA xxx, viza kartica od Prve banke, dvije zdravstvene knjižice na ime A. M. i A. M. i veći broj raznih vizit kartica.<br>
	Iz nalaza i mišljenja vještaka medicinske struke dr D. Č. utvrdjeno je da je oštećena A. M. u predmetnom dogadjaju&nbsp; zadobila povrede i to oguljotine u predjelu desnog lakta trakastog oblika veličine oko 4 x 1,5 cm, krvni podliv sa oguljotinama u predjelu desnog ručnog zgloba, koji podliv je nepravilnog oblika, veličine oko 4,5 x 2,5 cm, defekt kože-rana razderina u predjelu nadlanene strane desnog kažiprsta, veličine oko 1 x 0,5 cm, a koje povrede se u vrijeme nanošenja, pojedinačno i zbirno kvalifikuju kao laka tjelesna povreda.&nbsp; Navedene povrede nastale su djelovanjem tupine zamahnutog mehaničkog orudja, a obzirom na vrstu i lokalizaciju, vještak zaključuje da su sve povrede nastale mehanizmom pada na tvrdu, neravnu podlogu.<br>
	Vještak medicinske struke neuropsihijatar dr S. M. je na glavnom pretresu održanom dana 01.07.2011. godine, a na osnovu priložene medicinske dokumentacije u koju je sud izvršio uvid, kao i na osnovu neposrednog psihijatrijskog pregleda optuženog M. Ž. dao nalaz i mišljenje, da optuženi M. Ž. ne boluje od trajnog duševnog oboljenja, ne radi se o osobi zaostalog duševnog razvoja, niti pokazuje simptome težeg&nbsp; duševnog poremećaja. Vještak je objasnio da su kod optuženog prisutni blaži kognitivni poremećaji koji su posledica dužeg konzumiranja heroina, te da optuženi ispunjava standarde toksikomanske zavisnosti od heroina. U vrijeme izvršenja krivičnog djela kod optuženog je sposobnost shvatanja značaja djela kao i mogućnost upravljanja svojim postupcima bila smanjena ali ne bitno. Obzirom da se radi o osobi koja spada u kategoriju toksikomanske zavisnosti o heroinu, vještak je mišljenja da je potrebno primijeniti mjere bezbjednosti obaveznog liječenja od narkomanije i u tom pravcu preporučio da se liječenje provede po ambulantnom tipu.<br>
	Ovako dati nalaz i mišljenje vještaka medicinske struke, neuropsihijatra S. M. sud je u potpunosti prihvatio kao stručan, jasan i objektivan, a isti je dat na osnovu medicinske dokumentacije kao i na osnovu neposrednog pregleda optuženog.<br>
	Provedenim dokazima na glavnom pretresu je na nesumljiv način utvrdjeno, da je optuženi M. Ž. dana 20.aprila 2011. godine, oko 15,00 časova u Podgorici, u ul. Hercegovačkoj, ispred vrtića "B." ušao u nezaključano vozilo marke "Mazda 323", predhodno primjetivši da je prozor na vratima vozača otvoren i otvorenu žensku torbu, na mjestu suvozača, pa kada je uzeo torbu, u kojoj se nalazio novčanik sa ličnim dokumentima na ime oštećene i novac u iznosu od 625,00 eura, i krenuo da ide u kojem trenutku je zatečen od strane oštećene, koja je pokušala da ga zadrži i oduzetu torbu povrati, primijenio silu prema oštećenoj, u namjeri da torbu zadrži, na način što je oštećenu rukama odgurnuo, od čega je ista pala na asfalt i zadobila lake tjelesne povrede, a što je sud nesumljivo utvrdio iz iskaza svjedoka oštećene A. M., koja je navela da je vozilo marke "Mazda 323" bilo parkirano ispred vrtića "B." u ul. Hercegovačkoj, da isto nije bilo zaključano i da su u vozilu, za vrijeme dok je pošla do svoje kancelarije, kako bi uzela telefon koji je zaboravila, na zadnjem sjedištu bili njena kćerka i kćerka od koleginice, da bi u trenutku dok je prilazila vozilu po povratku iz kancelarije primijetila jedno muško lice koje stoji pored njenog vozila i kroz otvoreni prozor od vrata vozača provlači ruku i pokušava da nešto uzme iz auta. U tom trenuku je potrčala put njega i rekla mu "šta to radiš bježi odavde...", nakon čega je taj momak otvorio vrata ušao u vozilo i uzeo njenu tašnu koja se nalazila na mjestu suvozača. Pokušala je da ga zadrži ali u tome nije uspjela jer je optuženi, sa namjerom da se otrgne, odgurnuo i oborio na zemlju, a što je sve potvrdjeno i materijalnim dokazima i to dvjema potvrdama o privremeno oduzetim predmetima od strane optuženog, te potvrdi o vraćanju predmeta oštećenoj A. M.. Da je oštećena A. M. kritičnom prilikom zadobila lake tjelesne povrede potvrdjeno je nalazom i mišljenjem vještaka medicinske struke dr. D. Č., koji je sud u cjelosti prihvatio. Da je optuženi od oštećene oduzeo torbu potvrđuje i sam optuženi, navodeći u svojoj odbrani da se kritičnom prilikom, vraćao iz centra grada kući, kada je u Hercegovačkoj ulici isrpred vrtića "B." primijetio jedno vozilo crvene boje, na kojem je bio otvoren prozor na vratima vozača, a na sjedištu suvozača primijetio je otvorenu žensku torbu. Tada se odlučio da kroz prozor iz torbe dohvati novčanik, koji je bio na vrhu torbe, što je i uradio. Kada je krenuo da ide nakon par metara neko ga je uhvatio za majicu i rekao mu&nbsp; "baci novčanik, nema para...", nakon čega se istrgao i počeo da bježi. Primijetio je da je gospodja koja ga je dohvatila za majicu pala na asfalt, ali se nakon toga više nije okretao već je nastavio da trči u pravcu restorana "Ribnica", gdje je zaustavljen od strane policije, koja je kod njega tada našla novac u iznosu od 425,00 eura&nbsp; pravdajući svoje ponašanje činjenicom, da je dugogodišnji zavisnik od opojnih droga i da je neposredno prije toga popio "metadon" i ušmrkao na nos dvije tablete "formidala".<br>
	Pri ovome, sud je cijenio navode odbrane, da optuženi kritičnom prilikom nije primijenio silu prema oštećenoj, da nije došlo do fizičkog kontakta, izmedju optuženog i oštećene, već da se optuženi kako kaže samo otrgao od nje, kada je oštećena pokušala da vrati torbu, te da se trzao pokušavajući da se oslobodi, pa je našao da je ista sračunata na izbjegavanje krivice i pokušaj optuženog da olakša svoj krivično pravni položaj, obzirom da je oštećena potvrdila da je optuženi odgurnuo i oborio na zemlju a konačno vještak medicinske struke je potvrdio da su povrede kod oštećene nastale djelovanjem tupine zamahnutog mehaničkog orudja, a obzirom na lokalizaciju istih sve povrede nastale su mehanizmom pada na tvrdu, neravnu podlogu.<br>
	Cijeneći naprijed utvrdjeno činjenično stanje, ovaj sud je našao da su se u radnjama optuženog stekli svi bitni elementi bića krivičnog djela razbojnička kradja, iz čl. 241 st.1 Krivičnog zakonika. Naime, optuženi je postupajući na naprijed navedeni način u namjeri da sebi pribavi protiv pravnu imovinsku korist, oduzeo tudje pokretne stvari u čemu je bio zatečen od strane oštećene, pa je isti u namjeri da zadrži ukradene stvari upotrijebio silu prema oštećenoj A. M. te je na taj način onemogućio da ga spriječi u izvršenju krađe. Dakle, optuženi je bio svjestan da oduzima tudje pokretne stvari u namjeri da njihovim prisvajanjem pribavi sebi protiv-pravnu imovinsku korist u iznosu preko 150,00 eura, te da upotrebljava silu da bi zadržao ukradenu stvar, što je u konkretnom slučaju i htio, pa se njegov psihički odnos, prema izvršenom krivičnom djelu manifestuje kao direktni umišljaj.<br>
	Odlučujući o kazni za optuženog, sud je u smislu čl. 42 Krivičnog zakonika, uzeo u obzir sve olakšavajuće i otežavajuće okolnosti koje utiču da kazna bude manja ili veća, pa je od olakšavajućih okolnosti cijenio njegove lične i porodične prilike, da živi u vanbračnoj zajednici, da je lošeg imovinskog stanja, da se radi o osobi bez zaposlenja, izraženo kajanje zbog izvršenog krivičnog djela, činjenicu da je radnje preduzimao u stanju smanjene uračunljivosti, stav oštećene koja se nije pridružila krivičnom gonjenju pritiv optuženog, dok je od otežavajućih okolnosti cijenio raniju osudjivanost optuženog za istorodna krivična djela, a što je utvrdjeno iz kaznene evidencije, pa je sud cijeneći naprijed navedene olakšavajuće i otažvajuće okolnosti, te stepen krivice optuženog za izvršeno krivično djelo, optuženog osudio na kaznu zatvora u trajanju od dvije godine nalazeći da će se ovakvom kaznom ostvariti svrha kažnjavanja iz čl. 32 Krivičnog zakonika, u okviru opšte svrhe izricanja i propisivanja krivičnih sankcija iz čl. 4 st.2 Krivičnog zakonika, da okrivljeni ubudući ne vrši krivična djela.<br>
	Na osnovu čl.71 Krivičnog zakonika, optuženom je izrečena mjera bezbjednosti - obavezno liječenje narkomana koja će se izvršti u ustanovi za izvršenje kazne- Zavod za izvršenje krivičnih sankcija Podgorica, s tim što mu se vrijeme provedeno u ovoj ustanovi uračunava u izrečenu kaznu zatvora a navedena mjera će trajati dok postoji potreba za liječenje ali ne duže od tri godine, a ovo imajući u vidu da je vještak medicinske struke - neuropsihijatar dr S. M., na osnovu medicinske dokumentacije izdate na ime optuženog, kao i na osnovu neposrednog pregleda optuženog, dao mišljenje da su kod optuženog prisutni blaži kognitivni poremećaji koji su posljedica dužeg konzumiranja heroina i da optuženi ispunjava standarde toksikomanske zavisnosti od heroina. Obzirom da se radi o osobi koja spada u kategoriju toksikomanske zavisnosti o heroinu vještak je mišljenja da je potrebno primijeniti mjere bezbjednosti obaveznog liječenja od narkomanije i u tom pravcu je preporučio da se liječenje provede po ambulatnom tipu, pa&nbsp; je sud shodno navedenom članu istom izrekao mjeru bezbjednosti obavezno liječenje narkomana, nalazeći da će se takvom mjerom otkloniti stanje ili uslovi koji mogu biti od uticaja da učinilac ubuduće vrši krivična djela, a u okviru opšte svrhe krivičnih sankcija iz čl.4 st.2 Krivičnog zakonika.<br>
	Odluku o troškovima krivičnog postupka - sudskog paušala, sud je donio na osnovu čl. 202 ZKP-a, a isti se odnose na troškove nastale povodom medicinskih vještačenja u iznosu od 236,50 eura, iznos od 300,00 eura na ime nagrade braniocu za odbranu po službenoj dužnosti u predkrivičnom postupku, dok je paušal u iznosu od 30,00 eura odmjeren shodno dužini trajanja postupka, složenosti predmeta i imovnim prilikama optuženog.<br>
	Shodno čl. 51 Krivičnog zakonika u izrečenu kaznu zatvora optuženom je uračunato vrijeme provedeno vrijeme u pritvoru i to počev od 20.04.2011. godine u 20,00 časova pa nadalje dok pritvor bude trajao.<br>
	Sud je shodno čl. 212 ZKP-a obavezao optuženog da na ime imovinsko pravnog zahtjeva oštećenoj A. M. isplati novčani iznos od 225,00 eura, u roku od 15 dana po pravosnažnosti presude, pod prijetnjom prinudnog izvršenja, obzirom, da je u toku postupka utvrdjeno da je optuženi kritičnom prilikom iz novčanika oštećene oduzeo 625,00 eura, da je iznos od 425,00 eura pronadjen kod optuženog prilikom lišavanja slobode, koji novac je privremeno oduzet od optuženog i vraćen oštećenoj a da se za iznos od 200,00 eura optuženi M. Ž. izjasnio, tačnije dozvolio mogućnost&nbsp; da su mu iste ispale dok je trčao.<br>
	Na osnovu izloženog, odlučeno je kao u izreci presude.&nbsp;<br>
	&nbsp;</div>
<div style="text-align: center">
	<strong>OSNOVNI SUD U PODGORICI</strong></div>
<div style="text-align: center">
	<strong>&nbsp;dana&nbsp; 04. 07. 2011. godine</strong><br>
	&nbsp;<br>
	<strong>PREDSJEDNIK VIJEĆA-SUDIJA</strong><br>
	<strong>Željka Jovović</strong><br>
	&nbsp;<br>
	&nbsp;</div>

<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span class="span1">          K. br. 97/13</span>
</p>
<p>&nbsp;</p>
<p>
<span class="span1">                                                                                                                                 </span><span></span>
</p>
<p>&nbsp;</p>
<p>
<span class="span1">                                       </span>
</p>
<p>
<span class="span1">                                 </span>
</p>
<p>&nbsp;</p>
<p>&nbsp;</p>
<p>
<span class="span1"> </span>
</p>
<p>
<span class="span1">  </span>
</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>&nbsp;</p>
<p>
<span class="span1">OSNOVNI SUD U BARU, sudija Aleksandra Leković, sa zapisničarom Anom Stanišić, u krivičnom predmetu okrivljenog M. V. iz B. , zbog krivičnog djela - ugrožavanje javnog saobraćaja iz čl. 339 st. 1 Krivičnog zakonika Crne Gore, po optužnom predlogu Osnovnog državnog tužilaštva u Baru KT br. 47/13 od 05.03.2013. godine, nakon održanog glavnog javnog pretresa u prisustvu zastupnika optužbe - savjetnika kod ODT-a Predraga Đikanovića i okrivljenog, dana 24.02.2014. godine, donio je i javno objavio</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>&nbsp;</p>
<p>
<span class="span1">Okrivljeni M. V., JMBG ... , od oca V. i majke M. , rođene J. , rođen ... u B. , gdje je i stalno nastanjen u naselju R. , radnik-vulkanizer, neoženjen, bez djece, državljanin C. G. , osuđivan presudom Osnovnog suda u Baru K 497/07 od 04.03.2008. godine zbog krivičnog djela iz čl. 348 st. 1 KZ u vezi čl. 339 st. 1 KZ na kaznu zatvora u trajanju od 3 (tri) mjeseca uslovno na 2 (dvije) godine, i prema kojem je izrečena vaspitna mjera - pojačan nadzor od strane organa starateljstva rješenjem Osnovnog suda u Baru K 14/03 od 28.12.2005. godine zbog krivičnog djela iz čl. 240 st. 1 tč. 1 KZ</span>
</p>
<p>
<span class="span1"></span>
</p>
<p>&nbsp;</p>
<p style="text-align:center;">
<span class="span1">K  r  i  v   j e :</span>
</p>
<p>&nbsp;</p>
<p>&nbsp;</p>
<p>
<span class="span1">Što je:</span>
</p>
<p>&nbsp;</p>
<p>&nbsp;</p>
<p>
<span class="span1">Dana 06.01.2013. godine, oko 16,00 časova, na magistralnom putu B. – P. , upravljao putničkim motornim vozilom marke „VW Golf“ reg. oznaka BR ..., iz pravca kružnog toka mosta Ž. prema S. , ne pridržavajući se saobraćajnih propisa, ugrozio saobraćaj i doveo u opasnost život oštećene B. S., svjestan da može učiniti djelo i pristao na njegovo izvršenje, na način što je, protivno odredbama čl. 29 st. 2, čl. 35 st. 1 i čl. 182 st. 2 ZOBS-a na putevima („Sl. list“ br. 33/12), upravljao vozilom pod dejstvom alkohola od 1,96 %, dolaskom na kritično mjesto, nije brzinu kretanja vozila prilagodio </span><span class="span1">uslovima saobraćaja, niti je održavao bezbjedno smjer kretanja vozila, držeći vozilo što bliže desnoj ivici puta i na tolikoj udaljenosti od nje da ne ugrožava druge učesnike u saobraćaju, već je prilikom savlađivanja kritičnog poteza puta, gdje se odvija kružni tok saobraćaja, uslijed neprilagođene brzine kretanja vozila datim uslovima saobraćaja, koje uslove je mogao da predvidi, vozilom kojim je upravljao skrenuo preko lijeve ivice kolovoza desne kolovozne trake u smjeru kretanja, što je dovelo do nalijetanja prednjeg kraja vozila na vertikalni stub ulične rasvjete koji se nalazio na „razdijelnom ostrvu“, nakon čega je došlo do rotiranja vozila i nalijetanja na bočnu lijevu stranu PMV marke „VW Džeta“ reg. oznaka BR ..., na prostoru lijeve kolovozne trake smjera kretanja vozila marke „VW Golf“ reg. oznaka BR ..., kojom prilikom je oštećena B. S. , koja se nalazila kao saputnik u vozilu marke „VW Džeta“, kojim je upravljao I. M. , zadobila lake tjelesne povrede u vidu krvnog podliva lijevog čeonog slijepoočnog predjela;</span>
</p>
<p>&nbsp;</p>
<p>
<span class="span1">- čime je izvršio krivično djelo - ugrožavanje javnog saobraćaja iz čl. 339 st. 1 Krivičnog zakonika Crne Gore</span>
</p>
<p>
<span class="span1">    </span>
</p>
<p>
<span class="span1">Pa mu sud primjenom čl. 4, 32, 36, 42, 52, 53, 54 Krivičnog zakonika CG i čl. 369, 370 i 374 ZKP-a Crne Gore, i z r i č e </span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">U S L O V N U   O S U D U</span>
</p>
<p>&nbsp;</p>
<p>&nbsp;</p>
<p>
<span class="span1">Kojom mu utvrđuje kaznu zatvora u trajanju od 6 (šest) mjeseci i istovremeno određuje da se kazna neće izvršiti ukoliko u roku od 2 (dvije) godine, od dana pravosnažnosti presude, ne učini novo krivično djelo.</span>
</p>
<p>&nbsp;</p>
<p>
<span class="span1">Okrivljeni M. V. je dužan da plati troškove krivičnog postupka u iznosu od 220 €, u roku od 15 dana od dana pravosnažnosti presude, pod prijetnjom izvršenja.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>&nbsp;</p>
<p>
<span class="span1">Optužnim predlogom Osnovnog državnog tužilaštva Kt. br. 47/13 od 05.03.2013. godine, koji je preciziran na glavnom pretresu, okrivljenom je stavljeno na teret izvršenje krivičnog djela - ugrožavanje javnog saobraćaja iz čl. 339 st. 1 Krivičnog zakonika Crne Gore.</span>
</p>
<p>
<span class="span1">   Okrivljeni M. V. je u svojoj odbrani u bitnom naveo da je navedenog dana išao da bere badnjak i kretao se magistralnim putem B. –P. , a bilo je lijepo vrijeme i kolovoz je bio suv. Upravljao je vozilom „VW Golf III“ reg. ozn. BR ... i išao je iz pravca B. prema S. Kada je došao do kružnog toka koji se nalazi kod „A.“, auto ga je zanijelo i udario je u stub koji se nalazio na razdijelnom ostrvu, koji dijeli dvije kolovozne trake, a zatim se od tog stuba odbio, autom prešao na kolovoz koji je namijenjen za vozila iz suprotnog pravca i to možda nekih 1-1,5 metar i udario u vozilo „Džeta“. Dalje je naveo da se kretao brzinom od nekih 60-70 km/h i nije kočio. Pojasnio je da je ušao u kružni tok, htio je da ide prema S. , međutim, auto ga je zanijelo i udario je u stub, koji se nalazio baš na </span><span class="span1">tom ostrvu. Na kraju je naveo je da je povodom ovog događaja platio 600-700 € za prekršaj, zatim B. S. 700 € i za opravku vozila „Džeta“ platio je 660 €. </span>
</p>
<p>
<span class="span1">U dokaznom postupku sud je proveo sledeće dokaze: na saglasan predlog stranaka pročitani su iskaz svjedoka - oštećene B. S. i svjedoka I. M. , pročitan je zapisnik o uviđaju saobraćajne nezgode UP PJ Bar br. 9/2013 od 14.01.2013. godine, izvršen je uvid u skicu lica mjesta dostavljena od UP PJ Bar od 14.01.2013. godine, pročitan je izvještaj ljekara specijaliste Opšte bolnice u B. br. 195 od 06.01.2013. godine na ime B. S., pročitani su zapisnici o izvršenoj kontroli prisustva alkohola u organizmu br. 0018281 i 0018282 od 06.01.2013. godine, sačinjeni od strane UP PJ Bar, na ime I. M. i M. V., pročitan je nalaz i mišljenje vještaka saobraćajne struke M. Š.1 od 08.02.2013. godine, nalaz i mišljenje medicinske struke dr. M. Š.2 od 27.02.2013. godine, izvod iz KE za okrivljenog pribavljen od UP PJ Bar br. 1903/1-245/13-1798/2 od 20.03.2013. godine, izvršen je uvid u spise predmeta Područnog organa za prekršaje PP br. 11/13-I, pročitan je dopis KC CG za sudsku medicinu od 27.12.2013. godine i izvršen je uvid u priloge koji su dostavljeni uz navedeni dopis.</span>
</p>
<p>
<span class="span1">   Svjedok - oštećena B. S., u svom iskazu u bitnom je navela da je navedenog dana bila u vozilu „Džeta“, kojim je upravljao I. M. i to na mjestu suvozača. Kretali su se iz pravca Š. prema B. . Prije nego što su ušli u kružni tok, došlo je do nezgode i to tako što je okrivljeni, koji se kretao iz suprotnog smjera, potpuno prešao sa svoje trake u njihovu. Prethodno je udario u ivičnjak koji dijeli magistralu na dva dijela i tako prešao u njihovu stranu. Ne sjeća se gdje je tačno udarila i šta je bilo tačno, a imala je povredu lijevog oka i arkade i povredu desnog ramena. Nije se pridružila krivičnom gonjenju protiv okrivljenog i nije postavila imovinskopravni zahtjev, s obzirom da im je osiguravajuća kuća nadoknadila štetu koju su imali i to za auto i za povrede. </span>
</p>
<p>
<span class="span1">Svjedok I. M. , u svom iskazu u bitnom je naveo da se svojim vozilom „Džeta“, kretao iz pravca Š. prema B., a okrivljeni se kretao iz suprotnog pravca, odnosno od B. prema Š.. U jednom momentu, prije nego što su ušli u kružni tok kod „A.“, okrivljeni je udario u jednu bankinu i skrenuo u stranu kojom su se oni kretali i udario svojim vozilom u njihovo vozilo. U nezgodi nije zadobio povrede. Na kraju je došla policija i napravila uviđaj.</span>
</p>
<p>
<span class="span1">U zapisniku o uviđaju saobraćajne nezgode br. 9/2013 od 14.01.2013. godine, koji je sačinjen od strane UP PJ Bar, sa skicom lica mjesta, opisano je vrijeme i mjesto nezgode, karakteristike puta, navedeni su podaci o licima i vozilima koja su učestvovala u saobraćajnoj nezgodi, dok je u skici lica mjesta predstavljen položaj vozila nakon nezgode i konstatovani su tragovi na licu mjesta.</span>
</p>
<p>
<span class="span1">Iz zapisnika o izvršenoj kontroli prisustva alkohola u organizmu br. 0018281 od 06.01.2013. godine, na ime I. M., proizilazi da je kod imenovanog izvršeno alkotestiranje alkotestom marke „Drager“, a da je pronađeno 0.00 g/kg alkohola u krvi.</span>
</p>
<p>
<span class="span1">Iz zapisnika o izvršenoj kontroli prisustva alkohola u organizmu br. 0018282 od 06.01.2013. godine, na ime M. V., proizilazi da je kod imenovanog izvršeno alkotestiranje alkotestom marke „Drager“, a da je kod okrivljenog pronađeno 1.96 g/kg alkohola u krvi.</span>
</p>
<p>
<span class="span1">U nalazu i mišljenju vještaka saobraćajne struke M. Š. od 08.02.2013. godine, navedeno je da se PMV marke „VW Golf“ reg. oznake BR ..., kretalo ulicom IV C. P. b. , od B. prema S. . PMV marke „VW Golf“ reg. oznake BR ..., voženo je brzinom od oko 62 km/h, neposredno u trenutku kada je nastupila destabilizacija i skretanje ovog vozila preko lijeve ivice desne kolovozne trake u smjeru kretanja, dok je PMV marke „VW Jetta“ reg. </span><span class="span1">oznake BR ..., posjedovalo brzinu kretanja do 36 km/h. Kritično mjesto nezgode nalazi se u zoni opšteg ograničenja brzine na 50 km/h, a bezbjedna prilagođena brzina kretanja PMV marke „VW Golf“ reg. oznake BR ..., koje je savlađivalo potez puta u zoni kružnog toka, bila je do 45 km/h. Prilikom savlađivanja kritičnog poteza puta, a u zoni gdje se odvija „kružni tok“ saobraćaja, uslijed neprilagođene brzine kretanja, vozač nije uspio da zadrži bezbijedni smjer kretanja vozila desnom stranom kolovoza u smjeru kretanja, već je došlo do skretanja vozila preko lijeve ivice desne kolovozne trake, nakon čega je vozilo svojom frontalnom regijom naletjelo na vertikalni stub ulične rasvjete, koji se nalazio na „razdjelnom ostrvu“. Nakon ovog kontakta, nastupilo je rotiranje vozila marke „VW Golf“, a zatim dolazi do nalijetanja vozila marke „VW Golf“ na bočnu lijevu stranu PMV marke „VW Jetta“ reg. oznake BR ..., na prostoru lijeve kolovozne trake, smjera kretanja prema S. , odnosno na prostoru desne saobraćajne kolovozne trake, smjera kretanja vozila marke „VW Jetta“ BR ..., da bi se zatim zaustavilo na lijevoj kolovoznoj traci, kojom prilikom je oštećena B. S. , saputnik u vozilu marke „VW Jetta“, zadobila tjelesnu povredu. Zaustavni put vozila marke „VW Golf“ reg. oznake BR ..., pri brzini od 62 km/h, kojom se brzinom ovo vozilo kretalo, iznosio je oko 40 metara, a pri bezbjednoj brzini, zaustavni put iznosi do 23 metra, što praktično znači da vozač vozila marke „VW Golf“ nije mogao zaustaviti vozilo na kritičnom potezu ulice i zadržati vozilo na bezbjednoj putanji kretanja, prema liniji prostiranja puta, već jedino da se sa vozilom kretao u granicama bezbijedne i prilagođene brzine kretanja do 45 km/h. Konačno vještak je dao zaključak da je do predmetne nezgode došlo uslijed propusta u vožnji od strane vozača PMV marke „VW Golf“ BR ..., koji se ogleda u tome što isti nije održavao bezbijedni smjer kretanja vozila desnom stranom kolovoza, prema liniji prostiranja puta u smjeru kretanja, već je prilikom savlađivanja kritičnog poteza puta gdje se odvija „kružni tok“ saobraćaja, a pri izlazu iz ove zone, uslijed neprilagođene brzine kretanja vozila datim uslovima saobraćaja, koje uslove je mogao da predvidi, vozilom skrenuo preko lijeve ivice kolovoza desne kolovozne trake, u smjeru kretanja, što je dovelo do nalijetanja prednjeg kraja vozila na vertikalni stub ulične rasvjete, lociran na „razdjelnom ostrvu“, a zatim je nastupilo rotiranje vozila i nalijetanje istog na bočnu lijevu stranu PMV „VW Jetta“ reg. oznake BR ..., na prostoru lijeve kolovozne trake, smjera kretanja vozila marke „VW Golf“, kojom prilikom je B. S., koja se nalazila kao saputnik u vozilu marke „VW Jetta“, zadobila tjelesnu povredu.</span>
</p>
<p>
<span class="span1">U nalazu i mišljenju vještaka medicinske struke dr. Miodraga Šoća od 27.02.2013. godine, koji je sačinjen na osnovu raspoložive medicinske dokumentacije, navedeno je da je oštećena B. S., u predmetnoj nezgodi zadobila krvni podliv lijevog čeonoslijepoočnog predjela. Navedena povreda predstavlja laku tjelesnu povredu i posledica je dejstva tupog, teškog i zamahnutog mehaničkog oruđa. </span>
</p>
<p>
<span class="span1">Iz izvoda iz KE za okrivljenog br. 19-03/1-245/13-1798/2 od 20.03.2013. godine, proizilazi da je imenovanom rješenjem Osnovnog suda u Baru K br. 14/03 od 28.12.2005. godine, zbog krivičnog djela iz čl. 240 st. 1 tč. 1 KZ RCG izrečena vaspitna mjera - pojačan nadzor od strane organa starateljstva i osuđivan je presudom Osnovnog suda u Baru K br. 497/07 od 04.03.2008. godine, zbog krivičnog djela iz čl. 348 st. 1 KZ u vezi čl. 339 st. 1 KZ na kaznu zatvora u trajanju od 3 (tri) mjeseca uslovno na 2 (dvije) godine.</span>
</p>
<p>
<span class="span1">Iz dopisa Kliničkog centra P. , Odjeljenja za sudsku medicinu od 27.12.2013. godine, i priloga koji su dostavljeni uz dopis, proizilazi da na navedenom Odjeljenju nije rađena analiza alkohola u krvi na ime M. V., jer je imenovani odbio da da uzorak krvi na analizu. </span>
</p>
<p>
<span class="span1">Ocjenom izvedenih dokaza nesumnjivo je utvrđeno da je okrivljeni M. V. učinio krivično djelo - ugrožavanje javnog saobraćaja iz čl. 339 st. 1 KZ-a, u vremenu, mjestu i na način bliže opisan u izreci presude. Utvrđeno činjenično stanje prvenstveno proizilazi iz nalaza i mišljenja vještaka saobraćajne struke, na koji nalaz nije bilo primjedbi i koji sud u cjelosti cijeni kao jasan, stručan i objektivan, u kom je navedeno da se okrivljeni sa svojim vozilom „VW Golf“ reg. oznake BR ..., kretao iz pravca B. prema S. i da prilikom savlađivanja kritičnog poteza puta, u zoni gdje se odvija „kružni tok“ saobraćaja, uslijed neprilagođene brzine kretanja, nije uspio da zadrži bezbijedni smjer kretanja vozila desnom stranom kolovoza u smjeru kretanja, već je došlo do skretanja vozila preko lijeve ivice desne kolvozne trake, nakon čega je vozilo svojom frontalnom regijom naletjelo na vertikalni stub ulične rasvjete, koji se nalazio na „razdjelnom ostrvu“, a nakon kojeg kontakta je nastupilo rotiranje vozila marke „VW Golf“, a zatim i do nalijetanja tog vozila na bočnu lijevu stranu PMV „VW Jetta“ reg. oznake BR ..., na prostoru lijeve kolovozne trake, smjera kretanja prema S., odnosno na prostoru desne saobraćajne desne kolovozne trake, smjera kretanja vozila marke „VW Jetta“, da bi se zatim zaustavilo na lijevoj kolovoznoj traci, kojom prilikom je oštećena B. S., saputnik u vozilu marke „VW Jetta“ zadobila tjelesnu povredu. U skladu sa ovako utvrđenim činjeničnim stanjem je i iskaz okrivljenog koji je naveo da se navedenog dana svojim vozilom „ VW Golf III“ reg. oznake BR ..., kretao iz pravca B. prema S. i kada je došao do kružnog toka, kod „A.“, auto ga je zanijelo i udario je u stub koji se nalazio na „razdjelnom ostrvu“, koji dijeli dvije kolovozne trake, a zatim se od stuba odbio i vozilom prešao na kolovoz koji je namijenjen za vozila iz suprotnog pravca i tada je udario u vozilo „VW Jetta“. Takođe, navedeno proizilazi i iz iskaza oštećene B. S. i svjedoka I.M. , koji su na saglasan način kazali da su se navedenog dana, vozilom marke „VW Jetta“, kojim je upravljao svjedok, dok je oštećena bila na mjestu suvozača, kretali iz pravca Š. prema B. i prije nego što su ušli u kružni tok, došlo je do nezgode i to tako što je okrivljeni, koji se kretao iz suprotnog smjera, udario u jednu bankinu, odnosno ivičnjak koji dijeli magistralu na dva dijela i prešao sa svog na njihov kolovoz, kada je udario u vozilo marke „VW Jetta“, kojom prilikom je oštećena zadobila povrede, dok je svjedok prošao bez povreda.</span>
</p>
<p>
<span class="span1">Dakle, konkretnom prilikom, okrivljeni je prouzrokovao saobraćajnu nezgodu jer se nije pridržavao odredbi čl. 29 st. 2, čl. 35 st. 1 i čl. 182 st. 2 ZOBS-a na putevima (Sl. list 33/12). Odredbom čl. 29 st. 2 ZOBS-a na putevima propisano je da je vozač dužan da vozilo u kretanju drži što bliže desnoj ivici kolovoza i na tolikoj udaljenosti od te ivice da, s obzirom na brzinu kretanja vozila, uslove saobraćaja i na stanje i karakteristike puta, ne ugrožava druge učesnike u saobraćaju i ne izlaže sebe opasnosti, dok je čl. 35 st. 1 navedenog zakona propisano da je vozač dužan da brzinu kretanja vozila prilagodi karakteristikama i stanju puta, vidljivosti, preglednosti, atmosferskim prilikama, stanju vozila i tereta, gustini saobraćaja i drugim saobraćajnim uslovima, tako da vozilo može blagovremeno zaustaviti pred svakom preprekom koju pod datim okolnostima može da vidi ili predvidi, odnosno da vozilom upravlja na način kojim ne ugrožava bezbjednost saobraćaja. Naime, bezbjedna distanca od desne ivice kolovoza puta u smjeru kretanja vozila marke „VW Golf“ je morala biti 0,40 metara. Iz nalaza i mišljenja vještaka saobraćajne struke jasno se utvrđuje da okrivljeni, uslijed neprilagođene brzine od 62 km/h, nije održavao bezbijedni smjer kretanja vozila desnom stranom kolovoza, odnosno navedenu bezbjednu distancu, već je to jedino mogao učiniti u slučaju da se kretao u granicama bezbijedne i prilagođene brzine kretanja do 45 km/h, zbog dejstva inerciono-</span><span class="span1">centrifugalnih sila koje su djelovale na vozilo, u fazi kretanja prostorom kojim se odvija kružni tok saobraćaja. U konkretnom slučaju, okrivljeni je prouzrokovao saobraćajnu nezgodu, jer se svojim vozilom „VW Golf“ reg. oznake BR ..., kretao neprilagođenom brzinom od 62 km/h, na dijelu puta na kome je bezbijedna i prilagođena brzine kretanja bila do 45 km/h, uslijed čega nije mogao održavati bezbijedni smjer kretanja vozila desnom stranom kolovoza, odnosno bezbjednu distancu od 0,40 metara od desne ivice kolovoza. Prema tome, okrivljeni je bio dužan da vozilo u kretanju drži što bliže desnoj ivici kolovoza, što u konkretnom slučaju nije uradio, već je na kritičnoj dionici puta izgubio kontrolu nad vozilom, na koji način je ostvario uzrok ove saobraćajne nezgode. Okrivljeni je konkretne uslove saobraćaja mogao da predvidi s obzirom da su bili u pitanju dnevni uslovi vožnje, da se pred njim prostirao kružni tok saobraćaja, pa je u skladu sa tim morao i svoju vožnju da prilagodi ovim uslovima. Pored naprijed navedenog, okrivljeni je upravljao svojim vozilom pri koncentraciji alkohola u krvi od 1,96 g/kg, što je nesporno utvrđeno iz zapisnika o izvršenoj kontroli prisustva alkohola u organizmu od 06.01.2013. godine. </span>
</p>
<p>
<span class="span1">U ovoj saobraćajnoj nezgodi oštećena B. S. je zadobila povrede koje su detaljno opisane u nalazu i mišljenju vještaka medicinske struke, koji je sud u cjelosti prihvatio kao stručan, jasan i objektivan. Prema tome, okrivljeni je, upravljajući vozilom pod dejstvom alkohola, neprilagođenom brzinom i s obzirom da svoje vozilo nije držao što bliže desnoj ivici kolovoza i na tolikoj udaljenosti od nje da, s obzirom na brzinu kretanja vozila, uslove saobraćaja, stanje i karakteristike puta, ne ugrožava druge učesnike u saobraćaju i ne izlaže sebe opasnosti, izgubio kontrolu nad vozilom, nakon čega je došlo do saobraćajne nezgode, odnosno kontakta sa vozilom „VW Jetta“, koje je nailazilo iz suprotne kolovozne trake.</span>
</p>
<p>
<span class="span1">Okrivljeni je bio svjestan da usled njegovog načina vožnje može ugroziti bezbjednost saobraćaja, odnosno ostvariti zabranjenu posledicu, pa je pristao na njeno nastupanje. U odnosu na krivično djelo ugrožavanje javnog saobraćaja okrivljeni je postupao sa eventualnim umišljajem. Kao posledica izvršenja osnovnog krivičnog djela nastupile su laku tjelesnu povredu kod oštećene, u odnosu na koju povredu je okrivljeni postupao sa nehatom. Kako je utvrđeno da je okrivljeni ostvario sva subjektivna i objektivna obilježja krivičnog djela koje mu je stavljeno na teret, to je i oglašen krivim za izvršenje ovog krivičnog djela.</span>
</p>
<p>
<span class="span1">Sud je precizirao dispozitiv optužnog predloga, na način što je iz istog uklonio riječi „čl. 39 st. 1“, a umjesto riječi „čl. 182 st. 4“ stavio riječi „čl. 182 st. 2“. Naime, odredbom čl. 39 st. 1 ZOBS-a propisano je da je vozаč vozilа koji skreće udesno, dužаn dа skretаnje izvrši krećući se krаjnjom sаobrаćаjnom trаkom kojа se proteže uz desnu ivicu kolovozа, аko sаobrаćаjnim znаkom nije drukčije određeno. U konkretnom slučaju, nesporno je utvrđeno da okrivljeni nije skrećao udesno, već je nakon izlaska iz kružnog toka, uslijed neprilagođene brzine, izgubio kontrolu nad svojim vozilom i udario u stub na razdjelnom ostrvu, koji se nalazio sa njegove lijeve strane. Osim toga, okrivljeni je u konkretnom slučaju postupao suprotno odredbi čl. 182 st. 2 ZOBS-a, kojom je propisano da se pod dejstvom alkohola ne smije upravljati vozilom u saobraćaju na putu, a ne odredbom čl. 182 st. 4 ZOBS-a, kojom je samo propisano koliki je to sadržaj alkohola u krvi koji je potreban da bi se za jednog vozača smatralo da je pod dejstvom alkohola, pa je tako propisano da je pod dejstvom alkohola vozač, odnosno lice za koje se analizom odgovarajućeg uzorka krvi utvrdi sadržaj alkohola veći od 0,3 g/kg ili ako je prisustvo </span><span class="span1">alkohola u organizmu utvrđeno odgovarajućim sredstvima ili aparatima za mjerenje alkoholisanosti (alkometrom i dr.) veće od 0,3 g/kg. </span>
</p>
<p>
<span class="span1">Sud smatra da precizirana izreka preciznije predstavlja utvrđeno činjenično stanje, da se navedenim preciziranjem ostaje u okviru istog životnog događaja i da se ne narušava identitet optužnog predloga i presude.</span>
</p>
<p>
<span class="span1">Sud je cijenio i druge dokaze, ali je našao da nijesu od značaja za drugačije presuđenje.</span>
</p>
<p>
<span class="span1">Odlučujući se za krivičnu sankciju prema okrivljenom, sud je cijenio sve olakšavajuće i otežavajuće okolnosti iz čl. 42 Krivičnog zakonika Crne Gore. Od olakšavajućih okolnosti sud je cijenio njegove lične prilike, budući da je riječ o relativno mlađem licu, kao i činjenicu da se oštećena nije pridružila krivičnom gonjenju. Od otežavajućih okolnosti na strani okrivljenog, sud je cijenio njegovu raniju osuđivanost. Imajući u vidu kvalitet i kvantitet olakšavajućih okolnosti, ocijenjeno je da prema okrivljenom nije potrebno izricanje efektivne kazne zatvora, već sud smatra da će se izricanjem uslovne osude u potpunosti postići svrha izricanja ove mjere upozorenja i na taj način dovoljno uticati na okrivljenog da ubuduće ne vrši nova krivična djela.</span>
</p>
<p>
<span class="span1">Odluka o troškovima postupka zasniva se na odredbi čl. 229 st. 1 ZKP-a Crne Gore, pa je okrivljeni dužan da plati ovom sudu troškove krivičnog postupka u iznosu od 220 €, a koji troškovi se odnose na troškove vještačenja po vještaku saobraćajne struke, ing. M. Š., u iznosu od 104,50 €, zatim na troškove vještačenja vještaka medicinske struke, dr. K. N. , u iznosu od 88,50 €, kao i paušal koji se odnosi na troškove za rad suda koji su određeni prema trajanju i složenosti krivičnog postupka i imovnom stanju okrivljenog, u roku od 15 dana po pravosnažnosti presude pod prijetnjom prinudnog izvršenja.</span>
</p>
<p>
<span class="span1">Na osnovu izloženog, odlučeno je kao u izreci presude. </span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">OSNOVNI SUD U BARU</span>
</p>
<p style="text-align:center;">
<span class="span1">Dana 24.02.2014. godine</span>
</p>
<p>&nbsp;</p>
<p>&nbsp;</p>
<p>
<span class="span1">ZAPISNIČAR,                                                                                                S U D I J A,                                                                                                     Ana Stanišić                                                                                  </span><span class="span1">          Aleksandra Leković </span>
</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1">PRAVNA POUKA: Protiv ove presude može se izjaviti žalba Višem sudu u Podgorici a putem ovog suda u roku od 8 dana od dana prijema pismenog otpravka presude. </span>
</p>
<p>&nbsp;</p>
<p>&nbsp;</p>
<p>
<span class="span1">DNA:</span>
</p>
<p>
<span class="span1">1 x u spise, </span>
</p>
<p>
<span class="span1">1 x ODT-u Bar,</span>
</p>
<p>
<span class="span1">1 x okrivljenom.</span>
</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:13pt;font-weight:800}
.span2{;font-size:13pt}
.span3{color:#000000;font-size:13pt}
.span4{color:#000000;font-size:13pt;font-weight:800}
.span5{;font-size:13pt;font-family:'Times New Roman'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span class="span1">K. broj 258/16</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>
<span></span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span1">         U IME CRNE GORE</span>
</p>
<p>&nbsp;</p>
<p>
<span class="span1">OSNOVNI SUD U BARU</span><span class="span2">, kao prvostepeni krivični, sudija Goran Šćepanović, kao sudija pojedinac, sa zapisničarom Milijanom Minić, u krivičnom predmetu okrivljenog </span><span class="span1">M. E.</span><span class="span2">, zbog krivičnog djela nasilničko ponašanje iz čl. 399 Krivičnog zakonika, po optužnom predlogu Osnovnog državnog tužilaštva u B. Kt.br. ... od 06.12.2016. godine, nakon održanog glavnog javnog pretresa u prisustvu Osnovnog državnog tužioca Š. S., okrivljenog i njegovog branioca Đ. Đ., advokata iz B., dana 14.03.2017. godine donio je i javno objavio,</span>
</p>
<p>&nbsp;</p>
<li>
<span class="span1">                                         P R E S U D U</span>
</li>
<p>&nbsp;</p>
<p>
<span class="span3">Okrivljeni </span><span class="span4">M. E.</span><span class="span3">, od oca N. i majke F., rođene M., rođen 17.08.1994. godine u O. - Republika F., sa prebivalištem u B., naselje Č.državljanin C. G. i Republike F., neoženjen, bez djece, sa završenom srednjom školom, po zanimanju građevinar, srednjeg imovnog stanja, osuđivan presudom Osnovnog suda u Baru K broj 301/14 od 24.12.2014. godine, zbog krivičnog djela ugrožavanje javnog saobraćaja iz čl. 339 st.3 u vezi st.1 KZ, uslovnom osudom-kaznom zatvora od 3 mjeseca uslovno za 1 godinu i 3 mjeseca.   </span>
</p>
<p>&nbsp;</p>
<p>
<span class="span1">K r i v   j e :</span>
</p>
<p>&nbsp;</p>
<p>
<span class="span2">Što je:</span>
</p>
<p>&nbsp;</p>
<p>
<span class="span3">Dana 16. novembra 2016.godine, oko 22,30 časova u naselju Z., Opština B., svjestan svog djela čije izvršenje je htio iako je znao da je njegovo djelo zabranjeno, vršenjem nasilja prema drugom i drskim i bezobzirnim ponašanjem, remetio javni red i mir i lako tjelesno povrijedio oštećenog V. V., na način što je došao do vozila marke „A.“ koje je bilo parkirano ispred pumpe »K.«, u kojem je sjedio oštećeni V. V., otvorio vrata od vozila i oštećenom zadao dva udarca nogom u predjelu glave i tijela, nakon čega ga je uhvatio za noge i vukao ga u namjeri da ga izvuče iz vozila, da bi mu potom zadao vise udaraca pesnicama u predjelu glave i tijela, a kada je oštećenog izvukao iz vozila i oštećeni uspio da pobjegne u market pumpe, krenuo za njim u market, uhvatio oštećenog, oborio ga na pod, gdje mu zadaje više udaraca pesnicama u predjelu glave i tijela, usljed čega je oštećeni V. V. zadobio laku tjelesnu povredu u vidu oguljotine u lijevoj polovini čeonog predjela, razderine u desnoj polovini čeonog predjela, nagnječenja u lijevom sljepoočnom predjelu, dvije oguljotine, otok nosa i </span><span class="span3">otok gornje usne, tri ogrebotine u međulopatičnom predjelu, oguljotine u lijevom potključnom predjelu, posjekotine u predjelu lijeve podlaktice i posjekotine desnog skočnog zgloba, dva krvna podliva u predjelu desnog ramena, razderine u predjelu desne podlaktice</span>
</p>
<p>&nbsp;</p>
<p>
<span class="span3">- čime je izvršio krivično djelo </span><span class="span4">nasilničko ponašanje iz člana 399 Krivičnog zakonika Crne Gore.</span>
</p>
<li>
<span class="span2">Pa sud okrivljenog primjenom citiranih zakonskih propisa te čl.4 st.2, 13, 15, 32, </span><span class="span3">36, 36a i 42, </span><span class="span2">Krivičnog zakonika Crne Gore i čl.226, 229 i 374 Zakonika o krivičnom postupku,</span><span class="span2"> </span>
</li>
<li style="text-align:center;">
<span class="span1">O S U Đ U J E</span>
</li>
<li>
<span class="span2">Na kaznu zatvora u trajanju od 6 (šest) mjeseci i istovremeno određuje da će se ova kazna nakon pravnosnažnosti presude izvršiti tako što će je okrivljeni izdržavati u prostorijama u kojima stanuje.</span><span class="span2"> </span>
</li>
<li>
<span class="span2">Okrivljeni ne smije napustiti prostorije u kojima stanuje, osim u slučajevima propisanim zakonom kojima se uređuje izvršenje krivičnih sankcija.</span><span class="span2"> </span>
</li>
<li>
<span class="span2">Ukoliko okrivljeni jednom u trajanju preko šest časova ili dva puta u trajanju do šest časova samovoljno napusti prostorije u kojima stanuje, sud će odrediti da ostatak kazne zatvora izdrži u Zavodu za izvršenju krivičnih sankcija.</span><span class="span2"> </span>
</li>
<li>
<span class="span2">Oštećeni V. V. se radi ostvarivanja imovinskopravnog zahtjeva upućuje na parnični postupak.</span>
</li>
<li>
<span class="span2">Okrivljeni je dužan da plati troškove krivičnog postupka u iznosu od 120,00 €, u roku od 15 dana od dana pravosnažnosti, pod prijetnjom izvršenja.</span>
</li>
<p>&nbsp;</p>
<li>
<span class="span1">      O b r a z l o ž e n j e</span>
</li>
<p>&nbsp;</p>
<li>
<span class="span2"> Optužnim predlogom Osnovnog državnog tužilaštva u B. Kt.br. ... od 06.12.2016. godine stavljeno je na teret okrivljenom izvršenje krivičnog djela bliže opisanog u izreci presude.</span>
</li>
<p>&nbsp;</p>
<p>
<span class="span2">Okrivljeni je u svojoj odbrani u prethodnom postupku izjavio da priznaje izvršenje krivičnog djela koje mu se stavlja na teret. Dana 16.11.2016. godine, negdje nakon 22,00 časa, svojim vozilom marke M. pošao je na benzinsku pumpu K. u namjeri da kupi cigarete. Sa njim u društvu bila je djevojka B. N.. Kada je vozilom došao ispred pumpe djevojka je ostala u vozilu dok se on uputio u unutrašnjost objekta pumpe. Na vratima objekta sreo se sa V. V., sa kojim već duži period nije u dobrim odnosima, zbog sudskog procesa koji teče protiv V. V., a u kojem je on svjedok. Dok je prolazio pored V. isti mu je dobacio ,,Đe si mafijašu“, na šta je on odgovorio „Ajde svojim putem“, nakon čega je krenuo prema kasi da kupi cigarete. </span><span class="span2">Dok je stajao na kasi primijetio je V. koji se kretao njemu iza leđa i nešto mu je dobacivao, tačnije rekao mu je „Ajde izađi napolje“, a potom je krenuo ka izlazu iz objekta. Tada je on izašao iz objekta i V. mu se ponovo obratio riječima „Ajmo ispred V.B., da ti on pokažem rabotu, ubiću te“ i u isto vrijeme se obraćao i dobacivao je njegovoj djevojci koja se nalazila ispred njegovog vozila. V. je nakon toga samo u svoje vozilo i rukom je krenuo prema plafonu vozila iz kog razloga je on pomislio da će nešto da izvadi odatle i da ga napadne, zbog čega je on krenuo prema njemu, zadao mu jedan ili dva udarca nogom u predjelu stomaka, nakon čega ga je uhvatio za ruke i pokušavao je da ga izvuče iz vozila. Tada su došli radnici sa benzinske pumpe i pokušali su da ih razdvoje, a V. je ponavljao riječi „Ubiću te“. Kada su ga radnici sa pumpe na trenutak sklonili od V., on je to iskoristio, izašao je iz vozila i protrčao je oko svog vozila pokušavajući da uđe u vozilo sa mjesta suvozača, a kada mu on to nije dozvolio on je utrčao u prodajni objekat pumpe, prema šanku i čuo je da je nekom ko je stajao za šank tražio nož, na šta mu je taj neko odgovorio da se makne. On je tada utrčao u objekat, stigao je V. koji je od šanka protrčao kroz market i rukama je razbacao artikle sa gondola. U jednom trenutku V. V. se spotakao i pao je na patos, što je on iskoristio i tu ga nekoliko puta stisnutom pesnicom udario u predjelu glave. Tada su ponovo prišli radnici sa pumpe i sklonili su ga sa strane, nakon čega je on napustio objekat i samo u svoje vozilo. Nakon ovog događaja on je otišao u U., gdje se jedno vrijeme vozio, nakon čega se negdje oko 01,30 časova vratio svojoj kući i tada je od svog brata čuo da ga potražuje policija. On je prije nego što je pošao u policiju želio da kontaktira svog advokata i on ga je savjetovao da zajedno pođu u C. b. B., što je on i učinio. On želi da napomene da ga V. V. provocira kad god se sretnu u saobraćaju, on to radi na način što svoje vozilo zaustavlja pored njega, provokativno ga gleda i već nekoliko puta je vadio i pištolj na njega, što je on prijavljivao policiji i po njegovim prijavama je postupano. Sumnja da V. neće prestati sa provokacijama ni u buduće, a ovo upravo iz razloga što se protiv njega vodi sudski postupak zbog iznude, gdje su njegova porodica i on oštećeni. On odgovorno tvrdi da mu nije bila namjera da napada V. V., on zapravo nije ni znao da se on u tom trenutku nalazio na pumpi, tu je slučajno došao kako bi kupio cigarete. Smatra da je čitav događaj isprovocirao V. V., a da je on na to prebrzo reagovao i da mu je u stanju bijesa zadao udarce na način kako je to prethodno opisao. Noć prije ovog događaja, V. V. i on su se sreli iznad nadvožnjaka, on se nalazio u svom vozilu i vozilom stao pored njega, cimao je volanom u desno, kako bi i on cimnuo u desno i udario u bankine, što je on na neki način uspio da izbjegne. On ga je te večeri pratio i do kružnog toka, a kasnije i do škole „M.“. On je vidio da u trenutku kada ga je pretekao da je prema njemu uperio pištolj. On taj događaj nije prijavio policiji, ali je o tome obavijestio usmeno inspektora S. V. i njih dvojica su razgovor vodili u njegovoj službenoj kancelariji. Dodao je da kada mu je V. V. uputio riječi prijetnje on je skroz poludio, kada je rekao da se obraćao i njegovoj djevojci on misli na to da joj je slao poljupce u njegovom prisustvu, što je njega dodatno iziritiralo i upravo je iz tih razloga reagovao na način na koji je reagovao. Na glavnom pretresu je dodao da je V. dva udarca nogom zadao, nakon što je vidio da je rukama krenuo prema plafonu, jer je V. ranije na njega vadio pištolj koji je uzimao iz tog dijela, tačnije pištolj je držao u dijelu koji služi za zaštitu od sunca. Njega je V. 3, 4 puta prijavljivao policiji da mu je upućivao prijetnje, međutim, ni jednom nije pokrenut postupak protiv njega jer se radilo o lažnim </span><span class="span2">optužbama, a jedini postupak koji se vodio protiv njega jeste zbog verbalne svađe sa ocem V. V. i taj postupak je završen na način što je on morao da plati novčanu kaznu u iznosu od 130 eura. On u početku ovog događaja kada ga je V. provocirao nije reagovao, međutim, kada  je ušao u auto i kada je pretpostavio da će izvaditi pištolj on više nije znao što radi. On je čuo da je V. odmah nakon ovog događaja otišao sa pumpe i vratio se poslije nekoliko minuta i siguran je da je to vrijeme iskoristio da odbaci pištolj jer svi znaju da ga on uvijek nosi sa sobom.</span>
</p>
<p>&nbsp;</p>
<p>
<span class="span2">U dokaznom postupku saslušan je svjedok oštećeni V. V., svjedoci D. S., D.E. i B. N., pročitani su : medicinsku dokumentaciju na ime V. V. i to izvještaj ljekara specijaliste JZU Opšta bolnica B. br. protokola ...od 16.11.2016. godine, izvještaj  br. protokola ...od 17.11.2016. godine i izvještaj ljekara jedinice za HMP u B. br. protokola ...od 16.11.2016. godine, nalaz i mišljenje sudskog vještaka medicinske struke R. N. od 04.12.2016. godine, izvršen je uvid u četiri snimka kamere za video nadzor benzinske pumpe »K.«, pročitane su službene zabilješke UP CB B. od 16.11.2016. godine br.... i ..., dopis Osnovnog suda u Baru od 10.03.2017. godine. </span>
</p>
<p>&nbsp;</p>
<p>
<span class="span2">Svjedok oštećeni V. V. je izjavio da je dana 16.11.2016. godine, večernjim časovima, svojim vozilom marke „A.“ došao na pumpu K., u B. sa namjerom da u marketu pumpe kupuje. Kada je završio sa trgovinom u marketu i krenuo da izlazi iz objekta na vratima je sreo M. E., kojeg poznaje od ranije, jer je sa istim imao više incidenata, a vodi se i jedan sudski postupak. Dok je prolazio pored M. on mu je dobacio „Šta ćeš pičko“, na šta je on odgovorio „Šta šta ću, u čemu je problem“, nakon čega je krenuo prema svom vozilu jer nije želio da ulazi u dalju raspravu sa njim. Kada je ušao u vozilo, M. ga je  kroz otvorena vrata vozila fizički napao, na način što ga je  više puta udario nogom u predjelu glave, a zatim je pokušavao da ga izvuče iz vozila na način što ga je  uhvatio za noge i vukao iz auta, ali se on držao za volan i opirao se. U tom trenutku su došli radnici pumpe koji su pokušali da smire situaciju, ali se nijesu nešto puno miješali u to. M. ga je u jednom trenutku izvukao iz vozila i od tog trenutka on se više ne sjeća šta se desilo. Prvi naredni trenutak kojeg se sjeća je kako leži na podu u marketu pumpe, a oko njega je dosta polomljenih flaša vina i drugih artikala sa gondola, iznad sebe je vidio M. koji je mahao rukama, misli da je imao nešto u rukama, ali nije najjasnije vidio šta. Tada je čuo kako mu M. govori „Jebaću ti majku u pičku, ubiću te, ti si mrtav čovjek“. Nakon toga je opet imao prekid sjećanja i sljedeće što se sjeća je da je sa policajcima razgovarao ispred pumpe. On ne može da se sjeti svih detalja događaja, ali zna da na pumpi K. postoje sigurnosne kamere koje mogu da potvrde da je to što je on ispričao tačno. Kada je zadobio prvi udarac od M., isti ga je đonom od svoje patike udario u predjelu glave, tačnije nosa i to se događalo dok je on sjedio u svom vozilu i on je prvi prekid filma doživio tada. On je u trenutku kada je dobio udarac izgubio svijest na par sekundi, nakon čega j došao sebi i vidio kako ga on čupa i on se tada opirao. Gubitak svijesti je trajao od prilike dvije tri sekunde, ali se taj prekid svijesti desio više puta, pa se tako ne može sjetiti trenutka kada je ušao u market pumpe, ali se prisjeća da kada je utrčao u market pumpe da se uhvatio za gondolu koja se nalazila sa lijeve strane, da je oborio neke čipsove, pa se nakon toga ne sjeća ništa i sledeći trenutak je kada je bio na podu gdje su bile prosute boce vina. On je nakon ovog događaja bio na ukazivanju ljekarske </span><span class="span2">pomoći prvo u Hitnoj pomoći, a nakon toga u Opštoj bolnici B., gdje su mu konstatovane povrede. Prije dolaska službenika policije, a kada je prestao napad M., on je sjeo u svoje vozilo i htio je da ide kući jer mu je čitava majica bila iscijepana i imao je povrede u predjelu glave. On je krenuo vozilom kući, stao je kod firme „R.“, tu je povraćao, tada se vozilom okrenuo i vratio se nazad ispred pumpe gdje je sačekao da dođu službenici policije. Firma „R.“ je od pumpe „.“ udaljena oko 100-150 metara. On je u prethodnom periodu M. prijavljivao više puta, misli 5-6 puta u Centar bezbjednosti B., zbog prijetnji i ugrožavanja bezbjednosti. Prijavljivao je da mu je isti dolazio na kuću, o čemu sve postoje službene zabilješke u Centru bezbjednosti B.. Jedan put je dolazio na saslušanje kod tužioca R. I., a drugi put je njegov otac dolazio i tada je M. prekršajno kažnjen. Na glavnom pretresu je dodao da zna da je protiv M. vođen jedan postupak zbog  sukoba sa njegovim ocem, a takođe je vođen prekršajni postupak u kojem je on bio oštećen, ne zna kako se on završio. On dana kada se odigrao predmetni događaj nije M. upućivao prijetnje, psovke provokacije i tome slično, a koliko se sjeća moguće da mu se i javio.  Tačno je da je u toku postupak pred Višim sudom protiv njega zbog kriv.djela iznuda, međutim, smatra da navedeni postupak nije od nikakvog uticaja na ovaj postupak budući da dokazi tek trebaju da se sprovedu. On ovom prilikom nije ni B. N. upućivao bilo kakve riječi jer on nju ne poznaje, a na snimku se takođe može vidjeti da je ona tek na kraju izašla iz vozila i da on nema nikakav kontakt ni verbalni ni fizički s njom. On se kao oštećeni pridružujem kriv.gonjenju i ne postavlja imovinsko pravni zahtjev. Smatra da ukoliko je napravljena šteta na benzinskoj pumpi »K.« da bi M. trebao da bude obavezan da štetu plati.</span>
</p>
<p>&nbsp;</p>
<p>
<span class="span2">Svjedok D. S. je izjavio da se dana 16.11.2016. godine, u periodu od 19,00 časova od 07,00 časova narednog dana nalazio na svom radnom mjestu na benzinskoj pumpi K. u B.. Negdje oko 22,30 časova, sjedio je u unutrašnjosti objekta pumpe za šankom zajedno sa kolegom D.E.. U jednom trenutku u objekat je ušao V. V. nešto je trgovao, nakon čega je krenuo ka izlaznim vratima objekta. U tom trenutku na vratima se pojavio M. i on je čuo da su njih dvojica razmijenili par riječi, ali s obzirom na razdaljinu na kojoj je sjedio nije mogao čuti o čemu su njih dvojica pričali. On nije vidio trenutak kada su njih dvojica izašli ispred objekta, ali je par trenutaka kasnije čuo viku i galamu ispred objekta pumpe i tada su E. i on izašli ispred objekta i on je vidio da je neposredno ispred ulaza zaustavljeno vozilo marke „A.“ pored kojeg su stajali V. i M. koji su se gurali i prepirali. E. i on su pokušali da ih razdvoje i V. je ušao u vozilo, ali mu M. nije dozvolio da zatvori vrata od vozila i tada ponovo dolazi do kontakta između njih dvojice, jer je M. pokušavao da izvuče V. iz vozila, na način što ga je rukama uhvatio za obje noge i vukao ga, dok se V. opirao i pokušavao da se zadrži u vozilu. E. i on su ponovo pokušali da ih razdvoje, u čemu nijesu uspjeli i u jednom trenutku M. je izvukao V. iz vozila i tada ponovo dolazi do njihovog guranja, a E. i on su i dalje pokušavali da ih razdvoje. V. se u jednom trenutku otrgao iz ruku M. i trčeći oko svog vozila ponovo je ušao u objekat pumpe, a M. je krenuo za njim. Kada je ušao u objekat, zatekao  ih je u uglu marketa, V. je ležao na podu, a M. se nalazio iznad njega, a okolo njih je vidio polomljene flaše pića sa gondola i razbacane druge artikle. On je tada uspio da ih razdvoji, nakon čega je M. napustio objekat i udaljio se u nepoznatom pravcu. Pomogao je V. da ustane, nakon čega je ubrzo na lice </span><span class="span2">mjesta došla i patrola policije. On nije vidio da su M. i V. jedan drugom zadali ijedan direktni udarac, vidio je da je među njima došlo do guranja i čupanja. On se ne može sjetiti da li se V. prije dolaska službenika policije udaljavao sa lica mjesta ili nije.On iz viđenja poznaje i M. i V., kao mušterije. On nije čuo da su prilikom guranja M. i V. jedan drugom upućivali bilo koje riječi prijetnje. Na glavnom pretresu je dodao da kada je on unutar objekta prišao licu mjesta vidio je V. da leži na podu, a M. je bio  na nogama iznad njega i on je tada M. odgurnuo sa strane prema izlaznim vratima.</span>
</p>
<p>&nbsp;</p>
<p>
<span class="span2">Svjedok D.E. je izjavio da se dana 16.11.2016.godine, u periodu od 19,00 časova od 07,00 časova narednog dana nalazio na svom radnom mjestu na benzinskoj pumpi K. u B.. Negdje oko 22,30 časova, sjedio je u objektu pumpe za šankom i vidio je da je u objekat ušao V. V., kojeg poznaje iz viđenja, jer često dolazi i koristi njihove usluge. On je nešto trgovao u marketu pumpe, nakon čega je krenuo da izlazi iz objekta i baš u tom momentu na vratima marketa pojavio se jedan momak za kojeg je kasnije saznao da se preziva M. i sa kojim se poznaje samo iz viđenja. Čuo je da su njih dvojica u prolazu razmijenili nekoliko riječi, ali on je bio na velikoj udaljenosti od njih, nekih 5-6 metara i nije čuo šta su jedan drugom rekli. Kada je V. izašao iz objekta, M. je krenuo za njim, a kada ga je sustigao između njih dolazi do guranja ispred vozila „A.“, kojim je upravljao V.. U tom trenutku kolega D. S. i on su prišli u namjeri da ih rastave, da ne bi došlo do većeg sukoba i tada je V. ušao u svoje vozilo na mjesto vozača, ispružio se, bukvalno legao preko mjesta suvozača. On je tada čuo djevojku M. kako govori „ima pištolj, ima pištolj“. Tada je prišao M. i nije dozvolio da V. zatvori vrata od vozila i pokušao je da V. izvuče iz vozila hvatajući ga za noge. Vidio je da se V. opirao, ali nije u toj gužvi vidio da li mu je M. zadao neki udarac dok se nalazio u vozilu. Kolega S. i on su opet pokušali da smire situaciju i opomenuli su ih da kamere sve snimaju i da će doći policija, ali se isti nijesu obazirali na te riječi. U jednom trenutku M. je iz vozila izvukao V. i ispred vozila ponovo dolazi do guranja između njih dvojice. U tom guranju, vidio je da je M. uspio da skine jaknu V., nakon čega V. trčeći oko svog vozila ulazi ponovo u unutrašnjost marketa pumpe, a M. ulazi za njim. On je ostao ispred pumpe na ulazu i kroz staklo je vidio da je i u unutrašnjosti objekta došlo do gužve, vidio je da sa gondola pada piće, ali nije vidio detaljno šta se unutar objekta dešavalo. Nakon što je izašao iz objekta, M. je ušao u svoje vozilo i zajedno sa djevojkom otišao, nakon čega je V. pozvao službenike policije. On ne može da se sjeti da li se prije dolaska službenika policije V. udaljavao svojim vozilom sa lica mjesta ili nije. On nije vidio da je V. dok se nalazio u vozilu u rukama imao neki predmet, pištolj ili slično. On je između M. i V. vidio samo da je došlo do guranja i čupanja, ali nije vidio da je bilo ko od njih dvojice jedan drugom zadao ijedan direktni udarac. Napominje da je video nadzor pumpe sve snimio, te da se čitav događaj može vidjeti na tom video zapisu. On nije čuo da je bilo ko od njih dvojice jedan drugom izrekao bilo kakve riječi prijetnje. </span>
</p>
<p>&nbsp;</p>
<p>
<span class="span2">Svjedokinja B. N. je izjavila da u emotivnoj vezi sa M. E., već sedam mjeseci. Dana 16.11.2016. godine, ona se nalazila u vozilu M. E. i E. je svratio do pumpe K. kako bi kupio cigarete. E. je ušao u market pumpe, a ona je ostala u vozilu. U jednom trenutku, ona je vidjela V. V., kojeg poznaje iz viđenja, kako izlazi iz marketa. U tom trenutku, E. je ulazio u market i ona je vidjela da je E. prošao za kasu. V. je bio na </span><span class="span2">izlazu, a kada je vidio da je E. ušao u market, on se ponovo vratio unutar objekta. Ona je, a imajući u vidu da postoji sukob između V. i E., iz tog razloga izašla iz vozila i došla do mjesta gdje se toči gorivo, kako bi vidjela da li će doći do sukoba između njih dvojice. Kada je bila na tri metra od V. i E., čula je kako V. govori E. „Ajde da se maknemo đe nema kamera, na „V. B.“, da ti pokažem“, misleći da se tuku. Ona se plašila da V. kod sebe ima pištolj, jer mu je i te večeri, a i ranije prijetio da će da ga ubije. Vidjela je da je V. krenuo da ulazi u auto i to bržim korakom, a E. je krenuo za njim, misleći da će da V. izvadi pištolj iz auta. Kada je V. ušao u auto, on je podigao ruke u vis kao da će nešto da dohvati iz tapacira vozila i tada mu je E. prišao i nije mu dozvolio da zatvori vrata vozila. Ona sa distance na kojoj je se nalazila nije uspjela da vidi šta se dešavalo u vozilu, ko je koga udario, ali je čula da je V. sve vrijeme prijetio „Ubiću te“. Čula je kako je E. rekao V. da se smiri i da neće da ga bije. U jednom trenutku je vidjela da je V. uspio da izađe iz vozila i pobjegao je sa druge strane vozila. U tom trenutku E. se nalazio pored vrata vozača. Ona je tada krenula da uđe u pumpu kako bi pozvala radnike da ih razdvoje i spriječe dalje sukobe među njima. Tada je V. njoj poslao poljupce i provocirao je E., iz kog razloga je E. krenuo prema V., a V. je ušao u market pumpe, tačnije prišao je šanku i tražio je nož. Radnik pumpe je odgurnuo V., E. je ušao u market pumpe i vidjela je da je došlo do obaranja gondola u marketu. Šta se dalje unutar marketa dešavalo, ona nije uspjela da vidi jer su oni prošli skroz u ćošak marketa, a ona je ostala izvan marketa. Nakon navedenog događaja, E. i ona su otišli u U., kako bi se provozali jer je ona bila vidno uznemirena, šokirana i plakala je. Narednog dana, ujutro E. je otišao u C. b. B.. Ona nije vidjela da je V. V. u rukama držao neki predmet dok se nalazio u vozilu, niti je te večeri kod njega vidjela pištolj. Mada bi napomenula da je V. V. prethodne večeri isprepadao nju i E., na način što ih je vozilom sustigao kod nadvožnjaka, spustio je staklo i obratio se E. riječima „ispušićeš mi kurac“, nakon čega je vozilom cimao prema njihovom vozilu, ali je E. uspio da pobjegne. Ona do te večeri nije znala da između E. i V. postoji bilo kakav sukob. Iste večeri, kada ih je V. sreo na nadvožnjaku, vidjela je da je V. iz tapaciranog gornjeg dijela svog vozila izvadio neki predmet u kesi i njim je  prijetio njoj i E., i ona misli da je taj predmet bio pištolj. Te iste večeri E. je otišao kod nekog inspektora u C. b. B. i istog obavijestio o tom događaju. Ona je vidjela da je između V. i E. došlo do čupanja, vidjela je da je E. vukao V. za noge, ali nije vidjela da mu je zadao ijedan direktni udarac rukom ili nogom. Napominje da je bila jako uznemirena i da se baš svakog detalja ovog događaja ne može sjetiti. Za sve vrijeme koliko je trajalo čupanje između E. i V., ona je čula da je V. prijetio E. „Zapamtićeš me, ubiću te, napraviću ti pakao od života“. E. je čitavo vrijeme na te riječi odgovarao „Ćuti V., ćuti V.“. Kada su E. i ona napustili lice mjesta V. je ostao u marketu pumpe. Na glavnom pretresu je dodala da dok se odigravao događaj ispred ulaznih vrata ona se nalazila u vozilu koje je bilo udaljeno nekih 3 do 4 m od vozila V.. Ona se ne može sjetiti da li je između ta dva vozila bilo neko drugo vozilo. Kada je u pitanju drugi dio događaja koji se odigravao unutar objekta, ona je isti posmatrala dok je se nalazila pored kase. Za vrijeme cijelog događaja ispred ulaznih vrata više puta je V. M. upućivao riječi ubiću te, a unutar objekta ona je čula galamu, ali nije mogla jasno da čuje ko što govori, jer je galama bila prigušena sa lomljenjem staklenih predmeta. Ona je iz vozila M. izašla u trenutku kada su on i V. bili pored V. vozila i kada je pretpostavila da će V. izvaditi pištolj iz dijela koji se nalazi na plafonu Ona je nakon </span><span class="span2">toga i prije njih dvojice ušla u objekat da bi pozvala radnike koji su radili da bi ih obavijestila o cijelom događaju, nakon toga V. je krenuo za njom, poslao joj poljubac, zna da joj je nešto dobacivao, ali ne zna što, a nakon toga došao je M.  Nakon toga vidjela je da je radnik pumpe odgurnuo V. i tada je M. ušao unutra i tada dolazi do obaranja gondola i drugih stvari. Ona nije vidjela detaljno što se tu dešavalo jer je ostala kod kase. Ona je ove noći prvi put vidjela V. V. na benzinskoj pumpi »K.«, a prije toga ga je poznavala iz viđenja. Kada je u pitanju ponašanje M. navodi da je on bukvalno poludio kada je V. bio u vozilu i kada je pretpostavio da će da izvadi pištolj iz vozila i takođe kada se njoj V. obratio unutar objekta upućivanjem poljupca, a dodaje i to da joj je tom prilikom rekao i lutko moja. Ona nikada nije vidjela da se M. nalazi u takvom stanju od kada ga poznaje. </span>
</p>
<p>&nbsp;</p>
<p>
<span class="span2">Iz medicinske dokumentacije na ime V. V. i to izvještaja ljekara specijaliste JZU Opšta bolnica B.br. protokola ... od 16.11.2016. godine, izvještaja br. protokola ... od 17.11.2016. godine, izvještaja ljekara jedinice za HMP u B. br. protokola ... od 16.11.2016. godine i nalaza i mišljenja sudskog vještaka medicinske struke R. N. od 04.12.2016. godine utvrđeno je da je oštećeni V. V. zadobio oguljotinu u lijevoj polovini čeonog predjela, koja je posledica dejstva tupine mehaničke sile i ista je mogla nastati usled jednokratnog direktnog dejstva aktivno zamahnutog mehaničkog oruđa - udarca, moguće pesnicom ili nogom, ali i usled pada i udara o tvrdu i neravnu podlogu i koja se u vrijeme nanošenja zadobijena povreda se kvalifikuje kao laka tjelesna povreda; razderinu u desnoj polovini čeonog predjela, koja je posledica dejstva tupine mehaničke sile i ista je nastala usled jednokratnog direktnog dejstva aktivno zamahnutog mehaničkog oruđa - udarca, moguće pesnicom ili nogom i koja se u vrijeme nanošenja kvalifikuje kao laka tjelesna povreda ; nagnječenje u lijevom sljepoočnom predjelu, je posledica dejstva tupine mehaničke sile i ista je nastala usled jednokratnog direktnog dejstva aktivno zamahnutog mehaničkog oruđa - udarca, moguće pesnicom ili nogom, i koja se u vrijeme nanošenja kvalifikuje kao laka tjelesna povreda; dvije oguljotine i otok nosa i otok gornje usne su posledica dejstva tupine mehaničke sile i iste su nastale usled najmanje jednokratnog direktnog dejstva aktivno zamahnutog mehaničkog oruđa - udarca, tipično pesnicom, ali moguće i  nogom i u vrijeme nanošenja se kvalifikuju kao lake tjelesne povrede ; tri ogrebotine u međulopatičnom predjelu su posledica dejstva tupine mehaničke sile i iste su mogle nastati grebanjem noktima prilikom čupanja, guranja, povlačenja i sl, a u vrijeme nanošenja zadobijene povrede se kvalifikuju kao lake tjelesne povrede; oguljotina u lijevom potključnom predjelu je posledica dejstva tupine mehaničke sile i ista je nastala usled jednokratnog direktnog dejstva aktivno zamahnutog mehaničkog oruđa - udarca, moguće pesnicom ifi nogom, ali i usled grebanja noktima prilikom čupanja, guranja, povlačenja i sl., a u vrijeme nanošenja se kvalifikuje kao laka tjelesna povreda; posjekotina  u  predjelu   lijeve  podlaktice  i  posjekotina  desnog  skočnog zgloba je posledica dejstva oštrice mehaničkog oruđa i iste su mogle nastati npr. padom na polomljeno staklo i sl., a u vrijeme nanošenja se kvalifikuju kao lake tjelesne povrede; dva krvna podliva u predjelu desnog ramena su posledica dejstva tupine mehaničke sile i iste su nastale usled dvostrukog direktnog dejstva aktivno zamahnutog mehaničkog oruđa- dva udarca, moguće pesnicom ili nogom, a u vrijeme nanošenja zadobijene povrede se kvalifikuju kao lake tjelesne povrede; razderina u </span><span class="span2">predjelu desne podlaktice je posledica dejstva tupine mehaničke sile i ista je mogla nastati usled pada i udara o tvrdu i neravnu podlogu, a u vrijeme nanošenja se kvalifikuje kao laka tjelesna povreda. Zbirno posmatrano, sve zadobijene povrede u vrijeme nanošenja se kvalifikuju kao laka tjelesna povreda.</span>
</p>
<p>&nbsp;</p>
<p>
<span class="span2">Uvidom u četiri snimka kamere za video nadzor benzinske pumpe »K.« utvrđeno je da je na prvom snimku sa oznakom »kasa« kao datum je naveden 16.11.2016. godine, a vrijeme 23,30 časova. U 23,32,13 u objekat ulazi oštećeni koji prilazi kasi sa limenkom pića koju je prethodno uzeo  iz rashladne vitrine. Nakon plaćanja limenke pića i drugih proizvoda u 23,35,10 V. napušta objekat. U 23,35,23 u objekat ulazi okrivljeni, a iza njega ulazi i oštećeni  koji nakon toga napušta objekat, a okrivljeni u 23,35,42 se okreće prema ulazu skida jaknu i izlazi iz objekta. U 23,38,18 oštećeni ulazi u objekat, nakon toga trčećim korakom prolazi pored kase, a za njim prilazi okrivljeni trčećim korakom i nakon što prolaze pored  jedne prodajne police  dolazi do obaranja proizvoda sa nje. Nakon toga ne vidi se ni oštećeni ni okrivljeni, a okrivljeni se ponovo pojavljuje na snimku u 23,38,50 kako se kreće prema ulaznim vratima, a ispred njega se vidi jedan od zaposlenih na benzinskoj pumpi. U 23,38,58 pojavljuje se oštećeni kome je u desnom predjelu leđa majica pocijepana, a u donjem više lijevom dijelu majica, koja je bijele boje je crvena. Nakon razgovora sa tri zaposlena  radnika oštećeni uključuje mobilni telefon i prelazi u dio koji nije pokriven kamerom. Nakon toga se pojavljuje u 23,39,30 izlazi iz objekta. Neposredno prije ulaska u objekat oštećenog i okrivljenog na snimku se vidi da u objekat ulazi svjedokinja B. V..</span>
</p>
<p>&nbsp;</p>
<p>
<span class="span2">Na drugom snimku kamere za video nadzor sa oznakom „4market „ koji prikazuje unutrašnjost objekta. U 23,38,22 na snimku se vidi oštećeni koji ulazi u unutrašnjost objekta i to u dio u kome se nalaze prodajne police nakon toga za njim ide okrivljeni takođe trčećim korakom, oštećeni  prilikom prolaska pored police obara nekoliko polica, okrivljeni ga sustiže hvata ga objema rukama, oštećeni pokušava da se izvuče na način što kreće prema drugom dijelu unutrašnjosti objekta, a za to vrijeme nakon pada nekoliko flaša isto crvene boje, nakon toga oštećeni pada na pod, a okrivljeni ga nekoliko puta desnom rukom udara. Prilazi im zaposleni radnik koji odvaja okrivljenog, okrivljeni napušta objekat a za njim ide i oštećeni.</span>
</p>
<p>&nbsp;</p>
<p>
<span class="span2">Na trećem snimku kamere za video nadzor sa oznakom  „7 točenje 1-3“, u 23,32,10 zaustavlja se vozilo tamne boje, iz vozila izlazi oštećeni koji ulazi u unutrašnjost objekta, a u 23,35,05 iz drugog dijela objekta sa lijeve strane izlazi okrivljeni koji se upućuje u istom pravcu kao i oštećeni. U 23,35,39 iz objekta izlazi oštećeni koji kreće u pravcu vrata vozača, a odmah iza njega kreće se i okrivljeni, oštećeni ulazi u vozilo na mjesto vozača pokušava da zatvori vrata, međutim, okrivljeni lijevom rukom hvata gornji dio vrata i onemogućava zatvaranje, nakon toga otvara vrata i nogom udara oštećenog, hvata ga rukama za noge, vuče ga  napolje, prilazi unutrašnjosti vozila, na snimku se ne može vidjeti što se dešava u unutrašnjosti vozila, nakon toga na snimku se vidi B. N., obojici prilaze i dva zaposlena radnika i jedno lice u civilnoj odjeći, okrivljeni i dalje pokušava  da oštećenog izvuče iz vozila  povlačenjem za noge, u jednom trenutku okrivljeni oštećenog udara desnom rukom, </span><span class="span2">nakon toga gornjim dijelom tijela ulazi u unutrašnjost vozila i u 23,38,03  izvlači oštećenog iz vozila  povlačenjem za ruke o čemu pokušavaju da ga spriječe dva zaposlena radnika. Nakon toga oštećeni  odlazi  prema objektu, a prethodno mu se skida jakna koja ostaje na mjestu gdje se nalaze okrivljeni i dva zaposlena. Nakon toga oštećeni otvara i zatvara vrata suvozača i upućuje se prema objektu. U 23,38,19 oštećeni  se ne vidi na snimku jer je ušao u objekat, a za njim trčećim korakom u objekat ulazi i okrivljeni u 23,38,22. U 23,38,53 iz objekta izlazi svjedokinja B. N., u 23,38,56 okrivljeni, a u 23,39,35 izlazi i oštećeni koji ulazi u vozilo i nakon što mu zaposlena u vozilu stavlja jaknu kroz zadnja lijeva vrata oštećeni vozilom napušta lice mjesta.</span>
</p>
<p>&nbsp;</p>
<p>
<span class="span2">Četvrti snimak sa oznakom „16 kasa“ je isti snimak kao snimak sa oznakom „kasa“.</span>
</p>
<p>&nbsp;</p>
<p>
<span class="span3">Iz službene zabilješke UP CB B. br. ... od 16.11.2016. godine utvrđeno je da su OPS R.B. i K.A. na lice mjesta upućeni u 22,43 časa.</span>
</p>
<p>&nbsp;</p>
<p>
<span class="span3">Iz službene zabilješke UP CB B.br. ... od 16.11.2016. godine utvrđeno je da su OPS A. Đ. i M. Đ. i V. Š. upućeni u 22,43 časa na adresu stanovanja okrivljenog.   </span>
</p>
<p>&nbsp;</p>
<p>
<span class="span2">Iz dopisa Osnovnog suda u Baru od 10.03.2017. godine utvrđeno je da je okrivljeni osuđivan </span><span class="span3">presudom Osnovnog suda u Baru K broj 301/14 od 24.12.2014. godine, zbog krivičnog djela ugrožavanje javnog saobraćaja iz čl. 339 st.3 u vezi st.1 KZ, uslovnom osudom-kaznom zatvora od 3 mjeseca uslovno za 1 godinu i 3 mjeseca.   </span>
</p>
<p>
<span class="span2"> </span>
</p>
<li>
<span class="span2">Kako je okrivljeni rođen u F., donijeto je rješenje da se u dokaznom postupku neće privabiti izvod iz kaznene evidencije na ime okrivljenog. </span>
</li>
<p>&nbsp;</p>
<li>
<span class="span2">Ocjenom izvedenih dokaza utvrđeno je da je okrivljeni izvršio krivično djelo koje mu je stavljeno na teret na način predstavljen u izreci presude. Okrivljeni je iznoseći svoju odbranu priznao činjenice vezane za izvršenje krivičnog djela navodeći da je tačno da je fizički napao oštećenog, ali da je prethodno njemu oštećeni upućivao provokacije u vidu pozivanja na tuču i druge uvrede, da je uvrede upućivao i njegovoj djevojci i kada je ušao u auto i rukom krenuo prema plafonu, on je pomislio da će nešto da izvadi odatle i zbog toga je krenuo prema njemu i fizički ga napao. </span>
</li>
<p>&nbsp;</p>
<li>
<span class="span2">Oštećeni V. V. je takođe opisao način na koji je bio fizički napadnut navodeći da je njega okrivljeni vrijeđao i kada je ušao u svoje vozilo okrivljeni ga je fizički napao, nakon toga napad je nastavljen u unutrašnjosti Benzinske pumpe, ali oštećeni nije mogao da se sjeti svih detalja događaja navodeći da je zbog udaraca okrivljenog kod njega dolazilo do gubljenja svijesti. Činjenično stanje utvrđeno je u prvom redu iz reprodukovanih snimaka kamere za video-nadzor benzinske pumpe K. iz kojih snimaka se zaključuje da je oštećeni neposredno prije fizičkog sukoba ušao u unutrašnjost benzinske pumpe i to u dio u kome se vrši prodaja proizvoda, da je nakon toga napustio objekat. Odmah iza toga u objekat je ušao okrivljeni, oštećeni je ponovo ušao u unutrašnjost objekta i kada je krenuo da napusti objekat okrivljeni se okrenuo </span><span class="span2">prema ulazu, skinuo jaknu i izašao iz objekta. Kao što je već navedeno okrivljeni je opisujući taj dio događaja naveo da mu je oštećeni upućivao uvrede i pozivao ga na fizički obračun dok je oštećeni opisujući taj dio navodi da je njemu okrivljeni upućivao uvrede. Svjedok D. S. je naveo da su okrivljeni i oštećeni unutar objekta razmijenili par riječi, ali se s obzirom na udaljenost nije mogao izjasniti o tome koje riječi su jedan drugom upućivali, dodajući da on nije čuo da su jedan drugom upućivali bilo koje riječi prijetnje. I svjedok D.E. koji se kao i prethodni svjedok nalazio u unutrašnjosti objekta čuo je da su okrivljeni i oštećeni u prolazu razmijenili nekoliko riječi, ali se zbog udaljenosti od njih nije mogao izjasniti o tome koje riječi su jedan drugom uputili, dodajući da on nije čuo da su okrivljeni i oštećeni jedan drugom uputili bilo kakve riječi prijetnje. Svjedokinja B. N., koja je sa okrivljenim u emotivnoj vezi je u pogledu motiva okrivljenog da fizički napadne oštećenog potvrdila odbranu okrivljenog u dijelu u kome je izjavio da je njega okrivljeni pozivao na fizički obračun navodeći da je oštećeni okrivljenog pozivao da odu na mjesto gdje nema kamera misleći da se fizički obračunavaju. Sud nije prihvatio kao osnovan ni iskaz okrivljenog, ni svjedokinje B. N. u tom dijelu jer se iz snimka kamere za video-nadzor vidi da oštećeni izlazi iz objekta u kome se prethodno nalazio sa okrivljenim kao i da okrivljeni ide iza njega. Oštećeni je nakon toga ušao u svoje vozilo pokušavajući da zatvori vrata u čemu nije uspio jer je okrivljeni lijevom rukom uhvatio gornji dio vrata i onemogućio da se vrata zatvore nakon čega je okrivljeni otvorio vrata i nogom udario oštećenog, a nakon toga je pokušao da ga povlačenjem u predjelu noga izvuče iz unutrašnjosti vozila, nakon toga je oštećenom zadao udarac desnom rukom, gornjim dijelom tijela ušao u unutrašnjost vozila i konačno povlačenjem za ruke uspio da oštećenog izvuče iz vozila. Po ocjeni suda nelogična je odbrana okrivljenog i iskaz svjedokinje B. N. da je oštećeni u unutrašnjosti objekta okrivljenog pozivao da se fizički obračunaju na mjestu koje nije pokriveno kamerama za video-nadzor, a da nakon toga pokušava da napusti lice mjesta ulaskom u vozilo u čemu nije uspio zbog fizičkog napada okrivljenog. Da je oštećeni zaista okrivljenog pozivao da se fizički obračunaju sigurno je da ne bi preduzimao radnje koje su za objektivnog posmatrača prije ličile na pokušaj bjekstva sa lica mjesta nego kao pozivanje drugog lica na fizički obračun. Iz istih razloga sud nije prihvatio kao osnovanu odbranu okrivljenog da je mislio da oštećeni ima pištolj jer je rukom krenuo da </span><span class="span2">prema plafonu vozila iz kog razloga je on pomislio da će nešto da izvadi odatle i da ga napadne. Na snimku kamere za video nadzor okrivljeni i oštećeni se vide u istom kadru, kako se kreću jedan iza drugog na malom rastojanju. Rastojanje između njih je toliko da je oštećeni uspio da sjedne na mjesto vozača, a da nije imao vremena ni da zatvori vrata. Oštećeni nije imao vremena da sjedne u vozilo, da ruku pruži prema plafonu vozila gdje mu se prema odbrani okrivljenog vjerovatno nalazio pištolj, jer se okrivljeni nalazio od njega na maloj udaljenosti. Konačno, da je cilj okrivljenog bio da spriječi oštećenog da ga ugrozi pištoljem, nakon što je oštećenog izvukao iz vozila prestao bi da dalje napada oštećenog, do čega nije došlo, jer je okrivljeni potrčao za oštećenim u unutrašnjost objekta, a prethodno oštećeni je iskoristio prisustvo </span><span class="span2">dva zaposlena radnika i još jednog nepoznatog lica da pobjegne u unutrašnjost objekta. Oštećeni  je prilikom prolaska oborio nekoliko polica, iz čega se jasno zaključuje da je ulaskom u objekat pokušao da pobjegne od napada oštećenog, međutim, okrivljeni ga je sustigao, uhvatio rukama, oštećeni je pokušao da se izvuče na način što je krenuo </span><span class="span2">prema drugom dijelu objekta, međutim, nije uspio, pao je na pod, kada mu je okrivljeni zadao nekoliko udaraca desnom rukom. Po ocjeni suda namjera okrivljenog je bila da oštećenog fizički napadne, a ne da se odbrani od eventualnog napada oštećenog vatrenim oružjem, za koje je okrivljeni pretpostavljao da ga oštećeni ima. </span>
</li>
<p>&nbsp;</p>
<li>
<span class="span2">Svjedokinja B. N. je izjavila da je okrivljeni vukao oštećenog za noge, ali nije vidjela da mu je zadao ijedan direktni udarac rukom ili nogom i da je oštećeni za to vrijeme prijetio okrivljenom upućujući mu riječi „Zapamtićeš me, ubiću te, napraviću ti pakao od života“. Svjedokinja je bila blizu lica mjesta i morala je vidjeti da je okrivljeni u više navrata oštećenom zadavao udarce, a s obzirom na intenzitet napada okrivljenog na oštećenog, sigurno je da je jedini cilj oštećenog bio da se zaštiti i da napusti lice mjesta, a ne da okrivljenom upućuje prijetnje, jer je oštećeni bio u inferiornom položaju koji mu nije omogućavao da bilo kome upućuje prijetnje. Isto se odnosi i na iskaz svjedokinje u dijelu u kome je navela da joj oštećeni u drugom dijelu događaja upućivao riječi i poslao joj poljubac. Na snimku kamere za video nadzor vidi se oštećeni kome je jedini cilj da pobjegne od okrivljenog, okrivljeni koji trči za oštećenim, pa iako je oštećeni leđima okrenut u odnosu na kameru, očigledno je da u tom trenutku oštećeni nije bio u poziciji da bilo kome upućuje poljupce i dobacuje. </span>
</li>
<p>&nbsp;</p>
<p>
<span class="span2">Svjedok D.E. je izjavio da je u jednom trenutku čuo djevojku M.a kako govori „ima pištolj, ima pištolj“, da on nije vidio da je V. dok se nalazio u vozilu u rukama imao neki predmet, pištolj ili slično. Svjedokinja B. N. je navela da ona nije vidjela da je V. V. u rukama držao neki predmet dok se nalazio u vozilu, niti je te večeri kod njega vidjela pištolj. Svjedokinja nije navela da je te večeri glasno navela da je oštećeni imao pištolj, kao što je naveo svjedok D.E.. Navedeni iskaz svjedoka D. sud nije prihvatio kao osnovan, jer da je svjedokinja B. zaista izgovorila te riječi iste bi navela u svom iskazu, budući da bi za okrivljenog bilo povoljnije da je svjedokinja zaista izgovorila te riječi. </span>
</p>
<p>&nbsp;</p>
<li>
<span class="span2">Kako je između vremena koje je navedeno na snimku kamere za video nadzor i vremena koje je navedeno u optužnom predlogu postojala razlika od jednog sata, sud je iz </span><span class="span2">službene zabilješke UP CB B.br. ... od 16.11.2016. godine utvrdio je da su OPS R. B. i K. A. na lice mjesta upućeni u 22,43 časa, a iz službene zabilješke UP CB B. br. ... od 16.11.2016. godine utvrdio je da su OPS A. Đ. i M. Đ. i V. Š. upućeni u 22,43 časa na adresu stanovanja okrivljenog. Dakle, cijeneći vrijeme preduzimanja radnji policije povodom predmetnog događaja, utvrđeno je da je vrijeme koje je navedeno u optužnom predlogu tačno vrijeme, a da je na snimku kamere za video nadzor postoji greška u vremenu od jednod sata. </span>
</li>
<li>
<span class="span3">  </span>
</li>
<li>
<span class="span5">Okrivljeni je krivično djelo izvršio postupajući sa direktnim umišljajem, svjestan svog djela, čije je izvršenje htio. Okrivljeni je krivično djelo izvršio upotrebom nasilja prema oštećenom, drskim i bezobzirnim ponašanjem, a kako je upotrijebio fizičku silu prema oštećenom u ispred i u objektu Benzinske pumpe u toku radnog vremena, koja predstavlja veoma prometno mjesto, okrivljeni je remetio javni red i mir. Konačno, u predmetnom događaju oštećeni V. V. je zadobio laku tjelesnu povredu. </span>
</li>
<p>&nbsp;</p>
<li>
<span class="span5">Odlučujući o krivičnoj sankciji prema okrivljenom, sud je uzeo u obzir sve okolnosti iz čl.42 Krivičnog zakonika Crne Gore koje utiču na to da kazna bude manja ili veća, pa je na strani okrivljenog od olakšavajućih okolnosti cijenio lične prilike jer je mlad čovjek. Otežavajućih okolnosti na strani okrivljenog nije bilo. Okrivljeni jeste osuđivan zbog krivičnog djela ugrožavanje javnog saobraćaja, ali kako se radi o najblažem obliku krivičnog djela iz oblasti protiv javnog saobraćaja koje je izvršeno sa nehatom, ocijenjeno je da tu osuđivanost ne treba cijeniti kao otežavajuću okolnost na strani okrivljenog. Sud je okrivljenog osudio na kaznu zatvora od 6 mjeseci, kao minimalnom kaznom za navedeno krivično djelo i primjenom čl. 36 a KZ odredio da će se ova kazna izvršiti tako što će je osuđeni izdržavati u prostorijama u kojima stanuje, jer imajući u vidu godine života okrivljenog, može se očekivati da će se i na ovaj način ostvariti svrha kažnjavanja. Sud nalazi da je izrečena kazna adekvatna težini učinjenog krivičnog djela i stepenu krivice okrivljenog, te da će se istom u dovoljnoj mjeri uticati na okrivljenog da ubuduće ne čini krivična dijela. Za vrijeme izvršenja kazne okrivljeni ne smije napustiti prostorije u kojima stanuje, osim u slučajevima propisanim zakonom kojima se uređuje izvršenje krivičnih sankcija, a ukoliko jednom u trajanju preko šest časova ili dva puta u trajanju do šest časova samovoljno napusti prostorije u kojima stanuje, sud će odrediti da ostatak kazne zatvora izdrži u Zavodu za izvršenju krivičnih sankcija.</span>
</li>
<p>&nbsp;</p>
<p>
<span class="span2">Odluka o imovinsko pravnom zahtjevu zasniva se na odredbi čl. </span><span class="span2">239 st. 2 </span><span class="span2">ZKP. </span><span class="span2">Oštećeni V. V. je postavio imovinskopravni zahtjev koji nije precizirao. Kako podaci iz krivičnog postupka nisu pružali osnov ni za potpuno ni za djelimično presuđenje, a njihovo pribavljanje bi vodilo znatnom odugovlačenju postupka, sud je uputio oštećenog da imovinskopravni zahtjev ostvari u parničnom postupku.</span>
</p>
<p>&nbsp;</p>
<p>
<span class="span2">        Odluka o troškovima zasniva se na odredbi čl. 229 ZKP-a, a ista se odnosi na troškove vještaka medicinske struke R. N. u iznosu od 60,50 € i troškove rada suda koji su određeni prema složenosti, trajanju postupka i imovinskim pr</span><span class="span2">ili</span><span class="span2">kama okrivljenog. </span>
</p>
<p>&nbsp;</p>
<li>
<span class="span2">  Na osnovu izloženog odlučeno je kao u izreci presude.</span>
</li>
<p>&nbsp;</p>
<li style="text-align:center;">
<span class="span1">OSNOVNI SUD U BARU</span>
</li>
<li style="text-align:center;">
<span class="span1">Dana 14.03.2017 godine</span>
</li>
<p>&nbsp;</p>
<li>
<span class="span1">ZAPISNIČAR,</span><span class="span1"></span><span class="span1"></span><span class="span1"></span><span class="span1">                       </span><span class="span1">        S U D I J A</span>
</li>
<li>
<span class="span1">Milijana Minić</span><span class="span1"></span><span class="span1"></span><span class="span1"></span><span class="span1">                 </span><span class="span1"></span><span class="span1">Goran Šćepanović</span>
</li>
<p>&nbsp;</p>
<p>&nbsp;</p>
<li>
<span class="span1">PRAVNA POUKA</span><span class="span2">:Protiv ove presude može se </span>
</li>
<li>
<span class="span2">izjaviti žalba Višem sudu u Podgorici u roku od</span>
</li>
<li>
<span class="span2">15 (petnaest) dana od dana prijema pismenog otpravka.</span>
</li>
<li>
<span class="span2">Žalba se predaje ovom sudu u dva primjerka.</span>
</li>
<p>&nbsp;</p>
<p>
<span class="span1">DNA:- </span><span class="span2">1 x ODT</span>
</p>
<p>
<span class="span2">          - 1 x okrivljenom</span>
</p>
<p>
<span class="span2">          - 1 x braniocu Đ. Đ</span>
</p>
<p>
<span class="span2">          - 1 x oštećenom V. V nakon pravosnažnosti.</span><span class="span2"> </span>
</p>
<p>
<span class="span2">          - u spise</span>
</p>
<p>&nbsp;</p>
<p>&nbsp;</p>
</div>
</div>


</body>
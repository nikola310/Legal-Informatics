<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:center;hyphenate:auto;font-family:Arial;font-size:12pt;}
.p2{text-align:end;hyphenate:auto;font-family:Arial;font-size:12pt;}
.p3{text-align:justify;hyphenate:auto;font-family:Arial;font-size:12pt;}
.p4{text-align:justify;hyphenate:auto;font-family:Arial;font-size:11pt;}
.p5{text-align:start;hyphenate:auto;font-family:Arial;font-size:12pt;}
.p6{text-align:start;hyphenate:auto;font-family:Times New Roman;font-size:12pt;}
.s1{font-style:italic;}
.s2{font-family:Times New Roman;font-size:10pt;color:black;}
</style>
<meta content="vesna.vuckovic" name="author">
</head>
<body class="b1 b2">
<p class="p1">
<!--Image link to '0.jpg' can be here-->
</p>
<p class="p2"></p>
<p class="p2">
<span>Posl.br. K. 58/13/12</span>
</p>
<p class="p2"></p>
<p class="p1">
<span>U IME CRNE GORE</span>
</p>
<p class="p1"></p>
<p class="p3">
<span>Osnovni sud u Kotoru kao nadležni prvostepeni, po sudiji Danijeli Samardžić, uz učešće zapisničara Tamare Počanić, u krivičnom predmetu protiv okrivljenog S N, kojeg brani adv. D Ć, zbog krivičnog djela protivpravno zauzimanje zemljišta iz čl.254 st.1 Krivičnog zakonika, koji se vodi po privatnoj krivičnoj tužbi privatnog tužioca dr V M od 19.07.2012. godine, nakon održanog glavnog i javnog pretresa dana 30.04.2013. godine u prisustvu privatnog tužioca i njegovog branioca, a u odsustvu uredno pozvanog okrivljenog, a koji je prethodno saslušan shodno članu 457 ZKP-a, donio je i javno objavio dana 07.05.2013.g. sledeću</span>
</p>
<p class="p3"></p>
<p class="p1">
<span>P R E S U D U</span>
</p>
<p class="p1"></p>
<p class="p3">
<span>Prema okrivljenom S N od oca J i majke N, rođene majorove, rođen   godine u T R, T ASR, za završenom VSS, zaposlen, oženjen, otac dvoje djece, stalno nastanjen u Grad Samaru, Ul. S R br.75, stan 3, protiv kojeg se ne vodi postupak za drugo krivično djelo,</span>
</p>
<p class="p3"></p>
<p class="p3">
<span>Na osnovu čl. 372 st.1 tač.3 ZKP-a</span>
</p>
<p class="p1"></p>
<p class="p1">
<span>OPTUŽBA SE ODBIJA</span>
</p>
<p class="p1"></p>
<p class="p3">
<span>Da je, </span>
</p>
<p class="p3"></p>
<p class="p3">
<span>U vremenu od 04.10.2006. godine protivpravno zauzeo u cjelosti zemljište u P  privatnog tužioca dr V M oznake kat.parc.207/5 KO P 1 u površini od 448m2,</span>
</p>
<p class="p3">
<span> </span>
</p>
<p class="p3">
<span class="s1">- </span><span>čime bi izvršio krivično djelo protivpravno zauzimanje zemljišta iz čl.254 st.1 Krivičnog zakonika.</span>
</p>
<p class="p3"></p>
<p class="p3">
<span>O troškovima krivičnog postupka sud će odlučiti posebnim rješenjem. </span>
</p>
<p class="p1"></p>
<p class="p1">
<span>O b r a z l o ž e nj e</span>
</p>
<p class="p1"></p>
<p class="p3">
<span>Privatni tužilac dr V M podnio je ovom sudu privatnu krivičnu tužbu dana 19.07.2012. godine protiv S N zbog krivičnog djela protivpravno zauzimanje zemljišta iz čl.254 st.1 Krivičnog zakonika.</span>
</p>
<p class="p3"></p>
<p class="p3">
<span>U završnoj riječi privatni tužilac je izjavio da je okrivljeni bezobzirno zauzeo njegovo zemljište i da mu se ni nakon toga što mu je na to ukazao nije izvinio, nego sporni dio parcele i dalje drži u svom posjedu. On nije ranije reagovao zbog toga što živi dalje od te svoje parcele koja je uvijek bila vlasništvo porodice M i smatra da ukoliko je okrivljeni kao savjestan kupac morao u momentu kada je kupio parcelu 201/6 izvesti geometra na lice mjesta da se utvrde granice date parcele. Predložio je da sud okrivljenog oglasi krivim i izrekne mu sankciju po zakonu. Potraživao je troškove na ime dolaska na pretrese i troškove za sastav privatne tužbe.</span>
</p>
<p class="p3"></p>
<p class="p3">
<span>Okrivljeni S N </span><span class="s2">M V </span><span>je u svojoj odbrani izjavio da ne priznaje djelo koje mu se stavlja na teret, niti krivicu za isto i objasnio je da je 2006. godine kupio objekat sa predmetnom zemljom i prodavac mu je pokazao granice parcele, jer je dio parcele bio uređen, bile su postavljene podne pločice i on je od tada živio tu i do ovog postupka se nije postavljalo pitanje da je zauzeo tuđu zemlju. U julu 2011. godine došao je privatni tužilac i rekao mu da je to njegovo zemljište, srušio je ogradu koju je on bio napravio i privatni tužilac mu je srušio i dio pločica. On nije znao da je to njegova zemlja, jer to niko nikada nije rekao i htio je isto da kupi od privatnog tužioca (ukoliko je njegovo), a dolazio je geometar i obračunao da se radi o 8 m2. Privatni tužilac mu je tada rekao da neće da proda 8 m2, već da kupi cijelu njegovu parcelu. Objasnio je da predmetno zemljište ima jak nagib koji vodi prema potoku i dok je on stanovao tamo, zemlja koja je bila pod nagibom stalno se rušila prema potoku, on se obratio Komunalnoj službi i oni su kupili oko 15.000,00 eura materijala i on se obavezao da organizuje radnu snagu i da plati za uređenje tog nasipa kako bi se spriječilo odronjavanj zemlje u potok. To je bilo prije 3-4 godine i tada mu niko nije prilazio i upozoravao ga da je to nečija zemlja. On je uložio oko 2.000,00 eura za izvođenje radova. Kada je kupio predmetni plac nije bilo potrebe da izvodi geometra jer je sve bilo jasno. </span>
</p>
<p class="p3"></p>
<p class="p3">
<span>Branilac okrivljenog je u završnoj riječi naveo da je okrivljeni predmetnu parcelu kupio 2006. godine i koje godine je uveden u posjed od strane prodavca kojom prilikom su mu pokazane granice parcele koju je kupio i odmah je pristupio rekonstrukciji stambenog objekta koji se nalazi na parceli i od 2006. do 2011. godine nikad ga niko nije upozorio da je ušao u tuđi posjed, tako da nema dokaza da je okrivljeni učinio krivično djelo koje mu je stavljeno na teret. Istakao je prigovor apsolutne zastare. </span>
</p>
<p class="p3"></p>
<p class="p3">
<span>U dokaznom postupku sud je: saslušao privatnog tužioca dr V M, izvršio uvid u: LN 1013 KO P 1, kat. parc.207/5, kupoprodajni ugovor nepokretnosti zaključen dana 04.06.2010.g., LN 992 KO P i u spise predmeta Rs.132/11. </span>
</p>
<p class="p3"></p>
<p class="p3">
<span>Nakon provedenog dokaznog postupka sud je izmjenio činjenični opis predmetnog krivičnog djela, na način što je kao vrijeme izvršenja djela naveo 04.10.2006. godine, s obzirom da je nesporno utvrđeno kako iz gore navedenog kupoprodajnog ugovora, tako i iz odbrane okrivljenog da je on toga dana stupio u posjed nepokretnosti na koje se kupoprodajni ugovor odnosio. Na ovaj način nije povrijeđen identitet optužbe  i presude, s obzirom da je sud izmjenio činjenični opis nakon utvrđenog tačnog vremena izvršenja djela. </span>
</p>
<p class="p3"></p>
<p class="p3">
<span>Imajući u vidu navedo,  sud je utvrdio da je u konkretnoj pravnoj stvari nastupila apsolutna zastarjelost krivičnog gonjenja, te da je prigovor branioca okrivljenog o apsolutnoj zastari osnovan, s obzirom da je okrivljenom stavljeno na teret krivično djel za koje se može izreći novčana kazna ili zatvor do jedne godine, u kom slučaju relativna zastarjelost nastupa dvije godine od izvršenja krivičnog djela, a u svakom slučaju kad protekne dvostruko vrijeme koje se po zakonu traži za zastarjelost krivičnog gonjenja (apsolutna zastarjelost). Shodno navedenim zakonskim odredbama (čl. 124. i 125. KZ), sud nalazi da je u konkretnom slučaju valjalo donijeti presudu kojom se optužba odbija zbog zastarjelosti krivičnog gonjenja, s obzirom da je okrivljeni u posjed zemljišta ušao 2006. godine, o čemu svjedoči kupoprodajni ugovor zaključen između Đ J i okrivljenog dana 04.10.2006. godine, gdje je konstatovano u čl.4 da je danom ovjere potpisa na ugovoru prodavac predao kupcu u posjed odnosne nepokretnosti - kat.parc.201/6 KO P I slobodnu od lica i stvari. Prema tome, od dana stupanja u posjed predmetne nepokretnosti - 04.10.2006. godine proteklo je više 6 godina, odnosno kako je, apsolutna zastarjelost nastupila dana 04.10.2010. godine, to je optužbu prema okrivljenom valjalo odbiti.</span>
</p>
<p class="p3"></p>
<p class="p3"></p>
<p class="p3">
<span>Imajući u vidu navedeno, odnosno da je u konkretnom slučaju  nastupila apsolutna zastarjelost krivičnog gonjenja, sud je shodno čl.372 st.1 tač.3 ZKP-a riješio kao u izreci.</span>
</p>
<p class="p3"></p>
<p class="p3">
<span>Shodno čl.227 st.2 ZKP-a sud će o troškovima krivičnog postupka odlučiti posebnim rješenjem. </span>
</p>
<p class="p3"></p>
<p class="p1">
<span>OSNOVNI SUD U KOTORU</span>
</p>
<p class="p1">
<span>Dana, 07.05.2013. godine</span>
</p>
<p class="p4"></p>
<p class="p4">
<span>Zapisničar,                                                                                          S U D I J A</span>
</p>
<p class="p4">
<span>Tamara Počanić                                                                         Danijela Samardžić s.r.</span>
</p>
<p class="p4"></p>
<p class="p3"></p>
<p class="p3"></p>
<p class="p3">
<span>PRAVNA POUKA: Protiv ove presude dozvoljena je žalba Višem sudu u Podgorici u roku od 8 dana od dana prijema iste, a preko ovog suda.</span>
</p>
<p class="p5"></p>
<p class="p6"></p>


</body>
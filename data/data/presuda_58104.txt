<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.s1{font-weight:bold;font-style:italic;}
.s2{font-weight:bold;}
.p1{text-align:end;hyphenate:auto;font-family:Times New Roman;font-size:14pt;}
.p2{text-align:start;hyphenate:auto;font-family:Times New Roman;font-size:14pt;}
.p3{text-align:center;hyphenate:auto;font-family:Times New Roman;font-size:14pt;}
.p4{text-align:justify;hyphenate:auto;font-family:Times New Roman;font-size:14pt;}
.p5{text-indent:0.5in;text-align:justify;hyphenate:auto;font-family:Times New Roman;font-size:14pt;}
.p6{text-indent:0.5in;text-align:start;hyphenate:auto;font-family:Times New Roman;font-size:14pt;}
.p7{text-indent:0.5in;text-align:center;hyphenate:auto;font-family:Times New Roman;font-size:14pt;}
.p8{text-align:start;hyphenate:auto;font-family:Times New Roman;font-size:12pt;}
</style>
<meta content="marija.cupic" name="author">
</head>
<body class="b1 b2">
<p class="p1">
<span class="s1">Posl.br.K. 286/09</span>
</p>
<p class="p2"></p>
<p class="p2"></p>
<p class="p2"></p>
<p class="p3">
<span class="s2">U    I M E    N A R O D A</span>
</p>
<p class="p2"></p>
<p class="p2"></p>
<p class="p4">
<span>	</span><span class="s1">OSNOVNI SUD U CETINJU</span><span>, kao prvostepeni krivični, u vijeću sastavljenom od sudije Ćupić Marije, kao predsjednika vijeća i sudija porotnika L. D. i P. Z., kao članova vijeća, uz sudjelovanje sudskog službenika Lipovina Olge, kao zapisničara, u krivičnom predmetu opt. F. N., iz Budve i D. D. ,sa poslednjim boravištem u Podgorici ,zbog krivičnog djela falsifikovanje isprave iz čl. 412 st.2. u vezi st.l. KZ -a, a po Optužnici ODT u Beranama, Kt.br.39/07 od 29.05.2009. godine, nakon održanog glavnog i javnog pretresa u prisustvu zamjenika  ODT-a M.D., optuženog F. N., branioca po službenoj dužnosti opt. D. D., V.V., adv.iz Cetinja donio je dana  23.03.2011. godine nakon tajnog vijećanja i glasanja  i javno objavio, ovu</span>
</p>
<p class="p4"></p>
<p class="p2"></p>
<p class="p3">
<span class="s2">P R E S U D U</span>
</p>
<p class="p3"></p>
<p class="p3"></p>
<p class="p4">
<span class="s1">1. Opt. F. N.</span><span> od oca M. i majke D., rodjene C., rodjen ......godine u Bijelom Polju, sa prebivalištem u Budvi nas. D., bb, državljanin CG, po zanimanju automehaničar, oženjen, otac jednog djeteta, pismen, sa završenom Srednjom školom, vojsku služio 1999.godine, u Kraljevu, vodi se u VE u Kolašinu, srednjeg imovnog stanja, osudjivan presudom Osnovnog suda u Podgorici K. 01/3707 od 30.02.2006.godine, zbog krivičnog djela kradja iz čl. 239. st. 1. KZ RCG na kaznu zatvora u trajanju od šest mjeseci zatvora, uslovno na dvije godine i presudom Osnovnog suda u Kotoru K.97/01 od 28.07.2006.godine, zbog krivičnog djela kradja  iz čl. 144. st. 1. KZ RCG na kaznu zatvora u trajanju od tri mjeseca,</span>
</p>
<p class="p4"></p>
<p class="p4">
<span class="s1">2. Opt. D. D.</span><span>, od oca M. i majke M., rodjene D., rodjen .......godine u Kolašinu, sa poslednjim prebivalištem u Podgorici, ul. „N. j.“ br. ...., državljanin CG, zaposlen, oženjen, otac dvoje djece, pismen, za završenom Srednjom automehaničarskom školom, vojsku služio 1998/99  u Pirotu i Knjaževcu, vodi se u  VE u Kolašinu, dobrog imovnog stanja, osuđivan presudom Osnovnog suda Cetinje K.br.427/08 od 30.06.2009.godine zbog krivičnog djela prevara iz čl.244.st.1. KZ-a na kaznu zatvora u trajanju od 30 dana</span>
</p>
<p class="p2"></p>
<p class="p2"></p>
<p class="p3">
<span class="s2">K r i v i     s u:</span>
</p>
<p class="p2"></p>
<p class="p2">
<span>	</span><span class="s1">Zato što su:</span>
</p>
<p class="p2"></p>
<p class="p2"></p>
<p class="p5">
<span class="s1">1.Okr. F. N.</span><span>, u neutvrdjenom vremenskom periodu i mjestu 2006.godine nabavio radi upotrebe javnu ispravu registarske tablice oznaka ...... 476-57, koje su stvarno pripadale p.m.v. marke “Opel kadet” br. šasije ......................., br. motora 13S-19306232, vlasništvo J. B. iz Podgorice i kojima je istekao rok važenja dana 13.09.2006.godine, nakon čega je predmetne tablice postavljajući ih na p.m.v. marke “Opel kadet” br. šasije .................., br. motora 13E14240724, vlasništvo .S. D. iz Cetinja, upotrijebio kao prave za to vozilo, te je vozilo marke “Opel kadet” sa tako postavljenim lažnim reg.tablicama za isto dana 09.12.2006.godine dao na poslugu okrivljenom D. D.,</span>
</p>
<p class="p5"></p>
<p class="p5">
<span class="s1">- čime je izvršio krivično djelo falsifikovanje isprave iz čl. 412. st. 2. u vezi st. 1. Krivičnog zakonika</span>
</p>
<p class="p2"></p>
<p class="p5">
<span class="s1">2.Okr. D. D.</span><span>, dana 09.decembra 2006.godine oko 22,00 časova na magistralnom putu Budva - Cetinje u mjestu zv. “Očinići”, opština Cetinje upravljajući u saobraćaju p.m.v. marke “Opel kadet” br. šasije ......... br. motora 13E14240724, vlasništvo S. D. iz Cetinja, za predmetno vozilo upotrijebio kao pravu, javnu ispravu- registarske tablice oznaka ...... 476-57, koje su za  isto bile lažne ,jer su bile postavljene od strane opt. F. N. na navedenom vozilu, a stvarno su pripadale p.m.v. marke “Opel kadet” br. šasije ............... br. motora  13S-19306232 , vlasništvo J. B. iz Podgorice</span>
</p>
<p class="p2"></p>
<p class="p5">
<span class="s1">- čime je izvršio krivično djelo falsifikovanje isprave iz čl. 412. st. 2. u vezi st. 1. Krivičnog zakonika</span>
</p>
<p class="p4"></p>
<p class="p6">
<span> - pa ih Sud primjenom citiranog zakonskog propisa te primjenom čl. 4,5, 13, 15, 32, 33, 36, 42,45 ,46, 75 KZ -a i 194, 199 – 206 , 364 ZKP-a </span>
</p>
<p class="p7"></p>
<p class="p7"></p>
<p class="p7"></p>
<p class="p7">
<span class="s2">O  S   U   D J   U   J  E</span>
</p>
<p class="p7"></p>
<p class="p5"></p>
<p class="p5">
<span>Na kazne zatvora u trajanju od po 30 dana, koje kazne imaju izdržati po pravosnažnosti presude.</span>
</p>
<p class="p5"></p>
<p class="p5">
<span>Shodno članu 75.st.2.u vezi st.1. KZ-a optuženom F. N. se izriče mjera bezbjednosti oduzimanja predmeta - registarskih tablica oznaka ...... 476-57.</span>
</p>
<p class="p5"></p>
<p class="p5">
<span>Registarske  tablice oznaka ...... 476-57 imaju se predati UP Područnoj jedinici Podgorica.</span>
</p>
<p class="p2"></p>
<p class="p4">
<span>Optuženi D.  D., je dužan da  na ime  troškova krivičnog postupka uplati iznos od 250,00 eura, te oba optužena na ime paušala iznos od po 35,00 eura na blagajni ovog suda u roku od 15 dana  po pravosnažnosti presude, pod prijetnjom prinudnog izvršenja.</span>
</p>
<p class="p4"></p>
<p class="p4"></p>
<p class="p3">
<span class="s2">O b r a z l o ž e nj e</span>
</p>
<p class="p4"></p>
<p class="p5">
<span class="s1">ODT u Cetinju</span><span> optužnicom Kt.br.39/07 od 29.05.2009 godine, stavilo je na teret opt.F. N. iz Budve i D. D. sa poslednjim boravištem u Podgorici izvršenje krivičnog djela falsifikovanje isprave iz čl.412.st.2 u vezi st.1 KZ-a.</span>
</p>
<p class="p4">
<span>U završnoj riječi na glavnom pretresu  zamjenik ODT-a u Cetinju  je uz manje činjenične izmjene dispozitiva optužnog akta ostao pri podignutoj optužnici i  predložio sudu da se prema optuženom F. N. izrekne mjera bezbjednosti oduzimanje predmeta – reg.tablica oznaka ...... 476-57 upotrijebljenih prilikom izvršenja predmetnog krivičnog djela, kao i da se optuženi oglase  krivim i osude po zakonu .</span>
</p>
<p class="p5"></p>
<p class="p5">
<span class="s1">Opt.F. N.</span><span> u svojoj odbrani je istakao da ima servis za opravku vozila u Budvi, te da je u naznačenom periodu kod njega došao D. D. iz Cetinja radi popravke svog vozila i to p.m.v. marke „Fiat kroma“. Kako je imao posla oko ovog vozila, a isti je morao da se vraća za Cetinje, on je njemu pozajmio svoje p.m.v. marke „Opel kadet“ bijele boje, koje je bilo bez registarskih tablica i koje mu je služilo samo da podje od servisa  do kuće. Nije se mogao izjasniti odakle su D. D. tablice ,tj. da li ih je on stavljao na ovo neregistrovano vozilo, koje je bilo bez registarskih oznaka, jer istom nije davao nikakve registarske tablice, niti je on stavljao bilo kakve tablice na vozilo. Napomenuo je da su u p.m.v.marke Opel kadet bijele boje bile reg.tablice i to ..... 476-57 koje su stajale u kasi od ovog vozila, a koje su pripadale drugom vozilu, takodje „Opel kadet“ koji je dva dana prije nego što je vozilo dao D. kupio od S. D. iz Nikšića, radi  djelova ,da bi vršio opravku na ovom Opel kadetu bijele boje. Kada je isti uzeo ovo vozilo on mu je samo napomenuo da u kasi od vozila postoje neki djelovi takodje za vozilo i ako mu to ne smeta da može slobodno da podje do Cetinja sa vozilom. Što je D. kasnije radio njemu nije poznato i da li je ove tablice koje su bile u kasi od vozila stavio na vozilo, nije se mogao izjasniti. Istakao je da ga je isti pozvao te večeri i saopštio mu da je vozilo oduzeto i da se nalazi ispred stanice policije u Cetinju. Tom prilikom D. D. nije pitao iz kojih razloga, jer je pretpostavljao, s obzirom da je vozilo bilo bez registarskih oznaka i neregistrovano da je to jedan od razloga što mu je isto oduzeto radi dalje provjere. Napomenuo je i to da je p.m.v. marke Opel kadet bijele boje kupio od jednog momka po imenu B. iz Podgorice, ali isto se nije vodilo na njega, nego je bio vlasnik J. B. iz Podgorice. Ovo vozilo je namjeravao da popravi i bilo je isto kod njega nekih tri, četiri mjeseca. Ne osjeća se krivim za krivično djelo koje mu je stavljeno na teret, jer  nije D. D. govorio da postoje registarske tablice u kasi od vozila, niti da iste stavlja na vozilo, jer da je namjeravao da napravi nešto tako vjerovatno bi ih i prije toga stavio, s obzirom da su bile u kasi od vozila. Na kraju je istakao da je D. D. znao da je vozilo koje mu je pozajmio bilo neregistrovano i da je u ladici od vozila postojala potvrda o privremeno oduzetim tablicama za to vozilo. Dodao je da je opt. D. D. samo rekao da zaključa auto, jer u kasi postoje neki djelovi,tablice, a isti kada je došao do pumpe ga je zvao i rekao mu da je stao sa vozilom, a poslije ga je obavijestio da je vozilo preuzela policija radi provjere. Dakle, kada je dao vozilo D., na istom nijesu bile postavljene reg.oznake, jer to vozilo samo služi za držanje alata i potrebe servisa,pa je istom rekao da će mu pozajmiti vozilo na njegovu odgovornost, obzirom da isto nije bilo registrovano i da je bilo bez tablica. Nije znao razlog zbog kojeg nije vratio ove tablice MUP-u.Isti je isključio mogućnost da je koristio predmetne tablice.</span>
</p>
<p class="p5"></p>
<p class="p4"></p>
<p class="p5">
<span class="s1">Opt. D. D.</span><span> je u skladu sa rješenjem krivičnog vijeća ovog suda  Kv.73/10 od 23.11.2010.godine sudjeno u odsustvu.</span>
</p>
<p class="p5"></p>
<p class="p5">
<span>U odbrani iznijetoj u prethodnom postupku na zapisniku od 10.11.2008.godine, je istakao da je dana 09.12.2006.godine, oko 22,00 časa naveče pošao svojim p.m.v. marke „fiat croma“ put Budve do jednog momka po imenu F. N., da bi popravio svoje vozilo jer mu isto nije bilo ispravno. F. N. je u to vrijeme držao auto servis za opravku vozila, tako da je otišao kod njega jer su se prethodno čuli telefonom da mu doveze vozilo. Kada je stigao N. je pogledao vozilo i rekao mu da će za dva dana biti popravljano, a kako je te večeri bila velika kiša i kako stanuje na Cetinju to je istog zamolio da mu pozajmi jedno vozilo sa kojim bi se prebacio do Cetinja i sjutradan mu isto vratio. Dao mu je p.m.v. marke „Opel kadet“ na kojem su bile reg.tablice.... 476 – 57 i rekao mu tom prilikom da je tablice postavio od drugog vozila, te da iste ne odgovaraju ovom vozilu, pa ako hoće da uzme to vozilo, a sjutradan da mu ga vrati. On je na to pristao i nije ga pitao zašto je postavio reg.tablice od drugog vozila, a takodje je i smatrao da pošto pada velika kiša da ga niko neće zaustaviti i da će moći da se preveze do Cetinja sa ovim vozilom. Istakao je i to da mu za ovo vozilo nije davao saobraćajnu niti bilo kakva druga dokumenta, a takodje mu nije ni rekao kojem vozilu ove tablice stvarno pripadaju i da li se takvo vozilo nalazi kod njega. Negdje poslije ponoći na mag.putu Cetinje-Budva  u mjestu Očinići,njega je zaustavila policija i tom prilikom mu tražila saobraćajnu dozvolu za vozilo kao i vozačku. On im je objasnio da je vozilo uzeo od jednog poznanika, tj., isto je pozajmio da se preveze do Cetinja i nakon pregleda ovog vozila nadjena je saobraćajna dozvola u ladici kod suvozača i kada su uporedjivali reg.tablice koje  se nalaze na ovom vozilu, vidjeli su da se iste ne poklapaju sa podacima koji se nalaze u saobraćajnoj dozvoli. Ovo vozilo mu je uz potvrdu oduzeto i kasnije on je obavijestio F. N. o svemu . Napomenuo je još jednom, da iako je znao da ove reg.tablice ne pripadaju ovom vozilu kojim je upravljao pristao je ipak da ga uzme, a da se preveze do Cetinja, jer nije imao gdje da ostane u Budvi.</span>
</p>
<p class="p5"></p>
<p class="p5"></p>
<p class="p4">
<span class="s1">Branilac opt.D. D. ,V. V.</span><span>,adv.iz Cetinja u završnoj riječi je istakao da smatra da u odnosu na njegovog branjenika nije postojao direktan umišljaj u odnosu na radnju izvršenja, a koji bi uključivao jasnu svijest o neistinitom porijeklu isprave i namjeru upravljenu ka upotrebi te isprave. Ovo kada se uzme u obzir činjenica da je opt. D. bio vrlo kratko u posjed ovog vozila i da ga je upotrijebio za prevoz od Budve ka Cetinju, a što je u postupku i utvrdjeno. Dakle, kako ovo djelo može biti uradjeno sa direktnim umišljajem, to po njegovom mišljenju nema krivice optuženog D. zbog čega smatra da bi ga sud trebao osloboditi optužbe.</span>
</p>
<p class="p4"></p>
<p class="p5">
<span>Radi razrješenja predmetne krivičnopravne stvari sud je na glavnom pretresu tokom dokaznog postupka proveo dokaze:saslušao svjedoka N. S.,te na saglasan predlog stranaka umjesto neposrednog saslušanja svjedoka R. R., i S. D. pročitao njihove iskaze date tokom postupka,izvršio uvid i pročitao potvrdu UP Ispostave Cetinje Ku.br.287/2006 od 09.12.2006.  godine o privremeno oduzetim predmetima od opt.D. D.,saobraćajnu dozvolu MUP-a OB Cetinje br,12214 izdatu dana 08.07.2004.godine za putničko motorno vozilo marke “Opel kadet”1,3 reg.oznaka .... 132-14 na ime S. D.,saobraćajnu dozvolu MUP-a CB Podgorica br.3958 izdatu dana 24.09.2005.godine za putničko motorno vozilo marke “Opel Kadet ECC “reg.br..... 476-57 na ime Jelnić Branislava,izvještaj UP Područne jedinice Bijelo Polje br.1374 od 19.10.2007.godine iz kaznene evidencije za opt.F. N. i UP PJ Podgorica Ispostave Kolašin br.245/11-27/2 od 31.01.2011.godine za opt. D. D..</span>
</p>
<p class="p5"></p>
<p class="p4">
<span class="s1">        Svjedok N. S.</span><span> je u svom iskazu navela da je predmetno vozilo bilo neregistrovano i da je  služilo samo za vožnju od radionice do kuće, kao i da  nije posjedovalo reg.oznake. Poznato joj je  da je D. predmetne noći iako mu je nudjeno da ostane da prespava kod njih iz razloga što mu je dijete bilo bolesno se odvezao tim vozilom, iako mu je rečeno da je vozilo neregistrovano i neispravno .Vozilo je bez registarskih oznaka voženo na relaciji Budva – Jaz , par mjeseci i nikada nijesu imali problema . </span>
</p>
<p class="p5"></p>
<p class="p5">
<span class="s1">Svjedok R. R.</span><span> u svom iskazu je naveo da je dana 08. na 09.12.2006. godine, oko 22,00 časa, vršio kontorlu saobraćaja na magistralnom putu Cetinje – Budva, u mjestu Očinići zajedno sa  kolegom Lj.V..Zaustavili  su p.m.v. “Opel kadet” bijele boje, reg.oznaka ..... 476 – 57, kojim je upravljao D. D.. Prilikom kontrole vozač kod sebe nije posjedovao vozačku dozvolu od navedenog vozila tako da su on i kolega izvršili provjeru preko dežurne službe i ustanovili da je vozilu istekla važnost saobraćajne dozvole 13.09.2006.godine, a da je isto vlasništvo J. B., da se radi o vozilu “Opel kadet “ crvene boje. Pošto je vozilo koje je bilo zaustavljeno bilo bijele boje od dežurne službe su tražili dodatnu provjeru, broja šasije i dobili su broj ........, dok se na vozilu nalazio drugi broj šasije i to  ........,što su lično utvrdili i na licu mjesta prilikom kontrole vozila. Kako su utvrdili da se radi o falsifikatu registrarskih oznaka vozilo su privremeno oduzeli i predali dežurnoj službi i priveli lice D. D. koji je upravljao vozilom i izdali mu potvrdu o oduzimanju  vozila.</span>
</p>
<p class="p5"></p>
<p class="p5">
<span class="s1">Svjedok S.D.</span><span> u svom iskazu je naveo da je bio vlasnik p.m.v. marke Opel kadet, broj šasije WOLOOOO43F2573563, broj motora 13E14240724, koje je imalo reg.tablice ..... 132-14 i isto je prije tri godine od dana svjedočenja prodao momku čijeg se imene i prezimena nije mogao sjetiti,a koji stanuje u Nikšiću. Isto je bilo tada uredno registrovano na njegovo ime, ali nijesu sačinili nikakav kupoprodajni ugorov, već mu je dao samo gotov novac, a on njemu vozilo. Isti mu je rekao da će vozilo prevesti na svoje ime, ali on nezna da li je to učinio jer kasnije se nikada više nijesu čuli, čak ni u vezi produžavanja  registracije. Nakon toga,nekih 3 do 4 mjeseca ga je putem telefona kontaktirao momak po prezimenu B.iz Nikšića i isti ga je tom prilikom pitao da li može ako bi bilo potrebno da produži registraciju jer se vozilo još vodi na njega. Tada je pretpostavio da je momak koji je prvi kupio vozilo od njega isto kasnije prodao B., ili je isti B. rekao da on zovne umjesto njega za produžetak registracije. Od tada niko mu se više nije javljao u vezi vozila, niti on zna kasnije što je bilo sa vozilom i ko je isto prodao, a takodje nije mu poznato i prvi put čuje za F. N.. Istakao je da D. D. ne poznaje, niti zna kasnije što je bilo sa vozilom, kome je sve prodato , koje su tablice bile na njemu i ko je vršio i preinačavao registarske tablice, već samo zna da je to vozilo prodao jednom momku iz Nikšića sa urednom dokumentacijom i papirima za isto.</span>
</p>
<p class="p5"></p>
<p class="p5">
<span class="s1">Iz potvrde UP Ispostave</span><span> </span><span class="s1">Cetinje</span><span> Ku.br. 287/2006 od 09.12.2006. godine o privremeno oduzetim predmetima od opt. D. D., se vidi da je od opt.Dubljevć D. oduzeto putničko motorno vozilo marke “Opel kadet”reg.br. ..... 476-57, ključ od vozila i saobraćajna dozvola br.12214 izdata od OB Cetinje/.... 132-14.</span>
</p>
<p class="p5"></p>
<p class="p5">
<span class="s1">Iz saobraćajne dozvole MUP-a OB Cetinje</span><span> br,..... se vidi da je izdata dana 08.07.2004.godine za putničko motorno vozilo marke “Opel kadet”1,3 reg.oznaka ..... 132-14 na ime S. D..</span>
</p>
<p class="p5"></p>
<p class="p5">
<span class="s1">Iz saobraćajne dozvole  MUP-a CB Podgorica</span><span> br...... se vidi da je  izdata dana 24.09.2005.godine za putničko motorno vozilo marke “Opel Kadet E CC “reg.br..... 476-57 na ime J.B..</span>
</p>
<p class="p5"></p>
<p class="p5">
<span class="s1">Iz izvještaja UP Područne jedinice Bijelo Polje</span><span> br...... od 19.10.2007.godine iz kaznene evidencije za opt.F. N. se vidi da je osudjivan presudom Osnovnog suda u Podgorici K. 01/3707 od 30.02.2006.godine, zbog krivičnog djela kradja iz čl. 239. st. 1. KZ RCG na kaznu zatvora u trajanju od šest mjeseci, uslovno na dvije godine i presudom Osnovnog suda u Kotoru K. 97/01 od 28.07.2006.godine, zbog krivičnog djela kradja  iz čl. 144. st. 1. KZ RCG na kaznu zatvora u trajanju od tri mjeseca,i </span><span class="s1">UP PJ Podgorica Ispostave Kolašin</span><span> br...... od 31.01.2011.godine za opt. D. D. iz kojeg se vidi da je osudjivan presudom Osnovnog suda Cetinje K.br.427/08 od 30.06.2009.godine zbog krivičnog djela prevara iz čl.244.st.1. KZ-a na kaznu zatvora u trajanju od 30 dana.</span>
</p>
<p class="p4"></p>
<p class="p5">
<span>Cijeneći izvedene dokaze pojedinačno i sve skupa u sklopu sa odbranom optuženog D. D.–njegovim jasnim i potpunim priznanjem koje je potkrijepljeno svim ostalim provedenim dokazima nedvosmisleno se utvrdjuje da su optuženi počinili krivično djelo koje im se optužnicom stavlja na teret u vremenu ,mjestu i na način bliže opisan dispozitvom presude , tj.da je opt.F. N. u neutvrdjenom vremenskom periodu i mjestu 2006.godine nabavio radi upotrebe javnu ispravu registarske tablice oznaka PG 476-57, koje su stvarno pripadale p.m.v. marke “Opel kadet” br. šasije ........, br. motora 13S-19306232, vlasništvo Jelnić Branislava iz Podgorice i kojima je istekao rok važenja dana 13.09.2006.godine, nakon čega je predmetne tablice postavljajući ih na p.m.v. marke “Opel kadet” br. šasije ........, br. motora 13E14240724, vlasništvo S. D. iz Cetinja, upotrijebio kao prave za to vozilo, te je vozilo marke “Opel kadet” sa tako postavljenim lažnim reg.tablicama za isto dana 09.12.2006.godine dao na poslugu okrivljenom D. D.,koji je</span><span class="s1"> </span><span>dana 09.decembra 2006.godine oko 22,00 časova na magistralnom putu Budva - Cetinje u mjestu zv. “Očinići”, opština Cetinje upravljajući u saobraćaju p.m.v. marke “Opel kadet” br. šasije ......, br. motora 13E14240724, vlasništvo S.D. iz Cetinja, za predmetno vozilo upotrijebio kao pravu, javnu ispravu- registarske tablice oznaka PG 476-57, koje su za  isto bile lažne, jer su bile postavljene od strane opt. F. N. na navedenom vozilu, a stvarno su pripadale p.m.v. marke “Opel kadet” br. šasije ......., br. motora  13S-19306232 , vlasništvo J. B. iz Podgorice.</span>
</p>
<p class="p4"></p>
<p class="p5">
<span>Dakle ,u navedenim se radnjama optuženih uz jasnu svijest učinioca kako o svojstvu i značaju isprave, tako i da je ista  lažna za ovo predmetno putničko motorno vozilo,te nastupjeloj posledici- ugrožavanju pravnog saobraćaja, stiču se sva kako subjektivna tako i objektivna obilježja konkretnog  krivičnog djela, pri čemu  je sud odredjujući  subjektivan odnos optuzenih prema djelu utvrdio umišljaj,jer su isti bili svjesni svog djela i njegovih obilježja i htjeli njegovo izvršenje.</span>
</p>
<p class="p5"></p>
<p class="p5">
<span>Sud je kao uvjerljive, istinite i kao takve od presudne važnosti za razjašnjenje ove krivičnopravne stvari prihvatio provedene dokaze- iskaze svjedoka R. R. i S. D., u sklopu sa potvrdom UP Ispostave Cetinje Ku.br.287/2006 od 09.12.2006.godine o privremeno oduzetim predmetima od opt.D. D.,saobraćajnom dozvolom MUP-a OB Cetinje br,12214 izdatom dana 08.07.2004.godine za putničko motorno vozilo marke “Opel kadet”1,3 reg.oznaka .... 132-14 na ime S. D.,saobraćajnom dozvolom MUP-a CB Podgorica br.3958 izdatom dana 24.09.2005.godine za putničko motorno vozilo marke “Opel Kadet ECC “reg.br..... 476-57 na ime J.B., nalazeći da su isti dokazi logički skladni, uvjerljivi i neprotivurječni, a koji dokazi kod suda stvaraju nesumnjiv zaključak o svim pravno relevantnim činjenicama konkretne pravne stvari.</span>
</p>
<p class="p4"></p>
<p class="p4">
<span> Za ukazati je da sud je našao da iskaz svjedoka N. S.nije od osobite krivičnopravne relevancije, jer je očigledno da iskaz ovog svjedoka poprima obilježja pristrasnosti ,te da je usmjeren na pružanje pomoći opt.F. N.  iz razloga što se radi o njenom bivšem suprugu, tim prije kada se imaju u vidu rezultati provedenog dokaznog postupka.</span>
</p>
<p class="p4"></p>
<p class="p4">
<span>Predmetom posebne ocjene bile su i odbrane optuženih F. N. i D. D..</span>
</p>
<p class="p4"></p>
<p class="p4">
<span>Naime ,odbrana opt. D. D. je u potpunoj saglasnosti sa provedenim dokazima ,dok je po mišljenju suda odbrana opt. F. N. nelogična i usmjerena na izbjegavanje krivičnopravne odgovornosti.</span>
</p>
<p class="p4">
<span>Po mišljenju suda nijesu se potvrdili navodi odbrane optuženog F. da nije postavio tablice koje su pripadale vozilu marke Opel kadet ,sa br.šasije ......,sa brojem motora 13 S -19306232 na vozilo ’’Opel kadet“ sa brojem šasije ......,sa brojem motora 13 E14240724,odn.da su se sporne tablice nalazile u gepeku,jer su rezultati provedenog dokaznog postupka jasno implicirali na zaključak da je opt.F. predmetno vozilo koristio za vožnju na području opštine Budva tj.od kuće do radionice koja se nalazi na Jazu i to nekoliko mjeseci,te kako isto nije posjedovalo registarske oznake,a u cilju lakšeg izbjegavanja saobraćajne kontrole od strane radnika policije da je  isti  postavio na vozilo ove tablice koje su pripadale stvarno drugom navedenom putničkom motornom vozilu(nijesu se potvrdili navodi njegove odbrane da je od S. D. vozilo kupio dva dana prije nego što ga je dao na korišćenje D. ,jer se iz iskaza Stankovića jasno vidi vrijeme prodaje ovog vozila - 3 godine prije njegovog davanja iskaza pred sudom 15.11.2007.godine).Da isti nije imao namjeru da koristi predmetne tablice on bi ih u redovnom postupku odjavio , jer mu je postupak bio posve poznat obzirom da se u okviru svog posla bavi i registracijom vozila i tehničkim pregledom jer posjeduje  DOO J. E.-Industrijska zona jaz;registracija vozila i tehnički pregled.</span>
</p>
<p class="p4"></p>
<p class="p4">
<span>Sa,iznijetih razloga,a posebno kada se uzme u obzir i odbrana opt.D. D. u kojoj se precizno izjasnio o svim bitnim činjenicama date krivičnopravne stvari ,stajalište odbrane opt.F. N. je za sud neprihvatljivo.</span>
</p>
<p class="p4"></p>
<p class="p5">
<span>Prilikom utvrdjivanja vrste i visine kazne koju će Sud izreći optuženim cijenjene su okolnosti iz čl. 42. KZ-a pa je Sud od olakšavajućih okolnosti na strani optuženog F. N. utvrdio da je isti otac jednog djeteta ,protek vremena od izvršenja predmetnog krivičnog djela  ,dok je od otežavajućih okolnosti van bitnih obilježja krivičnog djela u pitanju našao raniju osudjivanost,dok je sud od olakšavajućih okolnosti na strani opt.D.  D. našao da se radi o porodičnom čovjeku ,ocu dvoje djece,da je priznao izvršenje krivičnog djela stavljenog mu na teret što je znatno uticalo na razjašnjenje predmetne pravne stvari, protek vremena od izvršenja predmetnog krivičnog djela,dok je od otežavajućih okolnosti van bitnih obilježja krivičnog djela u pitanju našao raniju osudjivanost .</span>
</p>
<p class="p5"></p>
<p class="p5">
<span>Sud je prema optuženim primjenio institut ublaženja kazne shodno čl.45.i 46 KZ-a ,smatrajući ove okolnosti osobito olakšavajućim,te je istim izrekao kaznu zatvora u trajanju od po 30 dana ispod zakonskog minimuma od tri mjeseca, pri tom imajući u vidu da se radi o starim vozilima – 1997.godine ,a naročito protek vremena od izvršenja predmetnog krivičnog djela- 2006.godine ,uz uvjerenje suda da će se i sa ovako utvrdjenom kaznom  u konkretnom slučaju postići svrha kažnjavanja predvidjena čl. 32. KZ .</span>
</p>
<p class="p5"></p>
<p class="p5">
<span>Shodno članu 75.st.2.u vezi st.1. KZ-a optuženom F. N. je izrečena mjera bezbjednosti oduzimanja predmeta - registarskih tablica oznaka ...... 476-57  upotrebljenih prilikom izvršenja krivičnog djela.</span>
</p>
<p class="p7"></p>
<p class="p5">
<span>Shodno čl.194. ZKP-a registarske  tablice oznaka ..... 476-57 imaju se predati UP Područnoj jedinici Podgorica.</span>
</p>
<p class="p5"></p>
<p class="p5">
<span>Shodno čl.199-206 ZKP-a optuženi D. D. je dužan da na ime  troškova  krivičnog postupka uplati iznos od 250,00 eura ,na ime angažovanja adv.po službenoj dužnosti ,te oba optužena na ime troškova paušala na blagajni ovog suda u roku od 15 dana po pravosnažnosti presude iznos od po 35,00 € koji je sud odredio uzimajući u obzir konkretan slučaj,trajanje postupka i imovne prilike optuženih .</span>
</p>
<p class="p5"></p>
<p class="p5">
<span>Sa sveg izloženog shodno čl.364 ZKP-a valjalo je odlučiti kao u izreci.</span>
</p>
<p class="p5"></p>
<p class="p6"></p>
<p class="p6"></p>
<p class="p4">
<span class="s2">Zapisničar, 				                Predsjednik vijeća – sudija,</span>
</p>
<p class="p4">
<span class="s1">Lipovina Olga					     Marija Ćupić s.r.</span>
</p>
<p class="p4">
<span class="s2"> </span>
</p>
<p class="p4"></p>
<p class="p4">
<span class="s2">				OSNOVNI SUD U CETINJU</span>
</p>
<p class="p4">
<span class="s2">				      Dana 23.03.2011. godine</span>
</p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4">
<span class="s2">PRAVNA POUKA:</span>
</p>
<p class="p4">
<span>Protiv ove presude dozvoljena je </span>
</p>
<p class="p4">
<span>žalba u roku od 15 dana od dana prijema,</span>
</p>
<p class="p4">
<span>Višem sudu u Podgorici, a preko ovog Suda. </span>
</p>
<p class="p4"></p>
<p class="p4"></p>
<p class="p4"></p>
<p class="p5"></p>
<p class="p2"></p>
<p class="p8"></p>


</body>
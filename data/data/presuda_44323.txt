<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.s1{font-weight:bold;}
.s2{font-weight:bold;text-transform:uppercase;}
.p1{text-indent:0.4375in;text-align:end;hyphenate:auto;font-family:Arial;font-size:12pt;}
.p2{text-indent:0.4375in;text-align:center;hyphenate:auto;font-family:Arial;font-size:12pt;}
.p3{text-indent:0.4375in;text-align:justify;hyphenate:auto;font-family:Arial;font-size:12pt;}
.p4{text-align:start;hyphenate:auto;font-family:Arial;font-size:12pt;}
.p5{text-indent:0.5in;text-align:justify;hyphenate:auto;font-family:Arial;font-size:12pt;}
.p6{text-indent:0.5in;text-align:center;hyphenate:auto;font-family:Arial;font-size:12pt;}
.p7{text-align:justify;hyphenate:auto;font-family:Arial;font-size:12pt;}
.p8{text-indent:0.5in;margin-bottom:0.1388889in;text-align:justify;hyphenate:auto;font-family:Arial;font-size:12pt;}
.p9{text-align:start;hyphenate:auto;font-family:Times New Roman;font-size:12pt;}
</style>
<title>K</title>
<meta content="sudnica3" name="author">
</head>
<body class="b1 b2">
<p class="p1">
<span class="s1">K.br.40/12                                                </span>
</p>
<p class="p2">
<span> HYPERLINK "http://bs.wikipedia.org/wiki/Slika:Coat_of_arms_of_Montenegro.svg" \o "Grb Crne Gore" </span>
<!--Image link to '0.png' can be here-->
</p>
<p class="p2"></p>
<p class="p2">
<span class="s1">U IME CRNE GORE</span>
</p>
<p class="p2"></p>
<p class="p3">
<span class="s1">OSNOVNI SUD U ULCINJU</span><span>, sudija S.M.,uz učešće zapisničara suda B. D., u krivičnom predmetu protiv okrivljenog S. A.iz U. koga brani G. S., advokat iz U., zbog krivičnog dijela građenje objekta bez građevinske dozvole iz čl. 326 a Krivičnog zakonika, odlučujući po optužnom predlogu Osnovnog državnog tužilaštva u U. Kt.br. 6/12 od 20.02.2012. godine, nakon održanog glavnog i javnog pretresa dana 27.09.2012.godine u prisustvu zastupnika optužbe savjetnika kod Osnovnog državnog tužilaštva u U. F. R.,okrivljenog i njegovog branioca,istog dana donio je i javno objavio </span>
</p>
<p class="p3"></p>
<p class="p2"></p>
<p class="p2">
<span class="s1">P R E S U D U</span>
</p>
<p class="p2"></p>
<p class="p2"></p>
<p class="p3">
<span>Okrivljeni </span><span class="s2">S.A. </span><span>JMBG...., od oca P. i majke A. rođene Đ., rođen 1975. godine u P. (K.) sa prebivalištem u U.– K. b.b., državljanin C. G. radnik, oženjen, otac jednog mldb. djeteta, srednjeg imovnog stanja, zaposlen,vlasnik privatne firme,</span>
</p>
<p class="p4"></p>
<p class="p2">
<span class="s1">K r i v   j e</span>
</p>
<p class="p3"></p>
<p class="p3">
<span>Zato što je u toku januara mjeseca 2012. godine u U., na svojoj katastarskoj parceli br. 4072/3 KO U., kao investitor  protivno propisima iz čl. 69 Zakona o uređenju prostora i izgradnji objekata (Sl. list CG 51/2008), vršio izgradnju objekta, bez prethodno pribavljene građevinske dozvole, na način što je izvodio grube građevinske radove na izgradnji prizemnog stambenog objekta površine 140 m2, u vidu betoniranja zidova sa temeljne ploče i izlivanja 20 AB stubova. </span>
</p>
<p class="p3"></p>
<p class="p3">
<span class="s1">- čime je izvršio krivično djelo građenje objekta bez građevinske dozvole iz čl. 326a Krivičnog Zakonika.</span>
</p>
<p class="p3"></p>
<p class="p5">
<span>Pa mu sud primjenom citiranih zakonskih propisa i čl.4 st.2,32,42,52,53 i 54 Krivičnog zakonika, te čl. 226, 229  i 374 Zakonika o krivičnom postupku,izriče</span>
</p>
<p class="p6"></p>
<p class="p6">
<span class="s1">USLOVNU OSUDU</span>
</p>
<p class="p5"></p>
<p class="p5">
<span>Kojom mu prethodno utvrđuje kaznu zatvora u trajanju od 6 (šest) mjeseci i istovremeno određuje da se utvrđena kazna neće izvršiti ukoliko okrivljeni u roku od 2 (dvije) godine po pravosnažnosti presude ne izvrši novo krivično djelo.</span>
</p>
<p class="p5"></p>
<p class="p5">
<span>Okrivljeni je dužan da ovom sudu na ime troškova postupka i paušala uplati novčani iznos od 50,00 u roku od 15 dana po pravosnažnosti presude pod prijetnjom prinudnog izvršenja.</span>
</p>
<p class="p5"></p>
<p class="p2">
<span class="s1">O b r a z l o ž e n j e</span>
</p>
<p class="p3"></p>
<p class="p7">
<span>          Optužnim predlogom Osnovnog državnog tužilaštva U. Kt.br. 6/12 od 20.02.2012. godine, koji je na glavnom pretresu zastupao savjetnik kod Osnovnog državnog tužioca u U. F.R., stavljeno je na teret okrivljenom S. A. izvršenje krivičnog djela građenje objekta bez građevinske dozvole iz čl.326a Krivičnog zakonika. Zastupnik optužbe u konačnom je ostao pri podignutom optužnom predlogu navodeći da je sprovedenim dokazima utvrdjeno da je izvršio krivično djelo koje mu je stavljeno na teret, pa je  predložio da sud okrivljenog oglasi krivim i osudi po zakonu.</span>
</p>
<p class="p3"></p>
<p class="p3">
<span>Okrivljeni S. A. negirao je izvršenje krivičnog dijela i u svojoj odbrani je naveo da nije započeo sa izvodjenjem radova opisanim u zapisniku građevinske inspekcije. Istina je da je taj zapisnik vodjen i u prostorijama građevinske inspekcije u ličnosti gospođe B., na kojem zapisniku je stavio primjedbu da ne izvodi nikakve radove, niti je angažovao radnike, već to čini njegov brat koji živi i radi u A. Zna da je njegov brat podnosio zahtjev Sekretarijatu za urbanizam SO U. u namjeri da započne sa izvođenjem radova. Naveo je da je objekat zasigurno napravljen u gabaritu koji je opisan u zapisniku, ali sa tim objektom on nema nikakve veze, jer je radnike angažovao njegov brat i iste je vjerovatno isti isplatio ali o tome on ne zna ništa. Naveo je da s obzirom da je njegov brat strani državljanin, isti nije mogao kupiti zemljište tako da se to zemljište samo formalno vodi na njega pošto je crnogorski državljanin. Ne zna adresu svog brata u A.,niti zna kada bi on mogao doći u C. G. pošto dolazi veoma rijetko a rijetko i kontaktiraju a ne zna ni koje je radnike-preduzimače njegov brat angažovao kako bi mu izvodili radove jer on sa njima nije imao nikakvog kontakta.   </span>
</p>
<p class="p3"></p>
<p class="p3">
<span>Branilac okrivljenog advokat G. S. u završnoj riječi je naveo da iz odbrane okrivljenog i saslušanja svjedoka nesporno proizilazi da je njegov branjenik slučajni krivac, jer je kao lice samo prisustvovao zapisniku koje je sačinilo službeno lice.Predložio je da se u nedostatku dokaza okrivljeni oslobodi optužbe. Tražio je troškove postupka. </span>
</p>
<p class="p3"></p>
<p class="p3">
<span>U dokaznom postupku sud je saslušao svjedoka B. N., pročitao zapisnik o inspekcijskoj kontroli Ministarstva održivog razvoja i turizma br. 1303-1/12 od 12.01.2012. godine, rješenje Ministarstva održivog razvoja i turizma br. 1303/2-3/12 od 13.01.2012. godine, dopis Sekretarijata za urbanizam i uređenje prostora Opštine U. br. 05-481/1/12 od 04.02.2012. god., kao i izvršio uvid u dopis za urbanizam i uređenje prostora Opštine U. od 11.01.2012. godine upućen na ime S. Đ.. </span>
</p>
<p class="p3"></p>
<p class="p3">
<span>Svjedok B. N. u bitnom je navela da je postupajući po naređenju inspekcije zaštite prostora u januaru mjesecu 2012. godine, vršeći nadzor na lokaciji B. u U. vidjela da su u toku radovi na izgradnji objekta, pa je na grailištu ostavila poziv na kojem se odazvao S. A. Isti joj je rekao da nema građevinsku dozvolu za izvođenje radova i a da se gradi građevinski objekat. Sačinila je zapisnik i nakon toga je donijela rješenje imenovanom da se objekat poruši. Prilikom kontrole S. joj je rekao da gradi sebi objekat na zemljištu koje je vlasništvo njegovog brata. Vjerovatno je okrivljeni nakon toga predao zahtjev da mu se izda dozvola u ime njegovog brata. Svjedok je navela da s obzirom na gabarit objekata 10,5 m u pitanju je porodično stambeni objekat, a okrivljeni u žalbi na rješenje od 13.01.2012. godine je naveo da gradi štalu i povodom toga predmet je vraćen na ponovni postupak. Na kraju je navela da i kada su u pitanju pomoćni objekti za njih je neophodna gradjevinska dozvola Komunalne policije ukoliko se isti nalaze na urbanističkoj parceli kao stambeni objekat. </span>
</p>
<p class="p3"></p>
<p class="p3">
<span>Iz zapisnika o inspekcijskoj kontroli Ministarstva održivog razvoja i turizma br. 1303-1/12 od 12.01.2012. godine proizilazi da se pozivu ostavljenom na objektu u izgradnji u naselju B.-B. G. odazvao S. A.iz U.. Vršeći vanrednu inspekcijsku kontrolu konstatovano je izvođenje radova na izgradnji objekta dimenzija cca 10,5 x 14m a u smislu zidanja zidova sa temeljne ploče izliveno je 20 AB stubova. Na pitanje inspektora da li za izgradnju objekta ima građevinsku dozvolu S. A. je izjavio da građevinske dozvole nema ali je predao zahtjev Sekretarijatu  za urbanizam,  da je investitor  njegov brat, na čije ime je predat zahtjev za izdavanje dozvole, da je radove  prekinuo i da više ne radi. S. A.je dostavio list nepokretnosti br. 6179 iz koga se utvrđuje da je kat. parcela br. 4072/3 po kulturi njiva prve klase u vlasništvu S. A., te podnešeni zahtjev prema Sekretarijatu nije mogao glasiti na ime S. Dj., njegovog brata. Inspektorka zaštite prostora upoznala je S. A. sa posljedicama izgradnje objekta bez građevinske dozvole. </span>
</p>
<p class="p3"></p>
<p class="p3">
<span>Iz rješenja Ministarstva održivog razvoja i turizma-inspekcije zaštite prostora br. 1303/2-3/12 od 13.01.2012. godine proizilazi da se naređuje S. A. da poruši prizemni objekat u izgradnji, dimenzija u osnovi cca 10,5x14 m, na kat. parceli br. 4072/3 KO Ulcinj, u roku od 5 dana.</span>
</p>
<p class="p3"></p>
<p class="p3">
<span>Iz rješenja Ministarstva održivog razvoja broj 0401/81/12 od 03.05.2012.god. proizilazi da je rješenje inspekcije zaštite prostora ukinuto  i predmet vraćen na ponovni postupak i odlučivanje kako bi prvostepeni organ pozvao S. Đ. da se izjasni o činjenicama i okolnostima koje su od značaja za donošenje rješenja a i iz razloga što je u žalbi navedeno da gradi štalu </span>
</p>
<p class="p3"></p>
<p class="p3">
<span>Iz dopisa Sekretarijata za urbanizam i uređenje prostora Opštine U. br. 05-481/1/12 od 04.02.2012. god proizilazi da navedeni Sekretarijat nije izdao S. A. iz U. građevinsku dozvolu za izgradnju stambenog objekta na katastarskoj parceli br. 4072/3 KO Ulcinj. </span>
</p>
<p class="p3"></p>
<p class="p3">
<span>Iz zahtjeva za postavljanje privremenog objekta od 23.01.2012. godine upućenom  Sekretarijatu za urbanizam i uređenje prostora proizilazi da se u potpisu S. Đ. obratio navedenom sekretarijatu da ga uvrsti u program privremenih lokacija za 2012. godinu za privremeni objekat u B.G.sa namjenom za magacinski prostor na kat. parceli br. 4072 KO B. G. U., na privatnom zemljištu.</span>
</p>
<p class="p3"></p>
<p class="p3">
<span>Iz dopisa Sekretarijata za urbanizam i uređenje prostora broj 05-17/1-2012 od 11.01.2012.god. proizilazi da navedeni organ odgovara na zahtjev S. Đ.od 10.01.2012.god. za izdavanje urbanističko tehničkih uslova za stambeni objekat spratnosti P+1 na kat.parceli br.4072/3 sa LN 6172 KO Ulcinj navodeći da se navedena kat.parcela nalazi u zahvatu GUP-a za koji nije donijet DUP te da do donošenja DUPa na istom ne može se ostvariti pravo na gradnju.</span>
</p>
<p class="p3"></p>
<p class="p3">
<span>Iz lista nepokretnosti broj 6179 KO U. proizilazi da je njiva I klase u površini od 357 m2 na potesu B. G. u vlasništvu S. (P.) A.. </span>
</p>
<p class="p3"></p>
<p class="p3">
<span>Cijeneći navode optužbe, odbrane okrivljenog,te provedene dokaze kako pojedinačno, tako i u njihovoj međusobnoj vezi, ovaj sud nalazi da je okrivljeni S. A. izvršio krivično dijelo građenje objekta bez građevisnke dozvole iz čl.326 a Krivičnog zakonika, na način, mjesto i vrijeme, kako je to bliže opisano u izreci presude.</span>
</p>
<p class="p3"></p>
<p class="p3">
<span>Naime,sud je nesumnjivo utvrdio da je okrivljeni S. A. u toku januara mjeseca 2012. godine, na svojoj katastarskoj parceli br. 4072/3 KO U., kao investitor, vršio izgradnju objekta, bez prethodno pribavljene građevinske dozvole, na način što je izvodio grube građevinske radove na izgradnji prizemnog stambenog objekta površine 140 m2, u vidu betoniranja zidova sa temeljne ploče i izlivanja 20 AB stubova. Prednje činjenično stanje sud je utvrdio iz materijalnih dokaza-zapisnika Ministarstva održivog razvoja i turizma br.1303-1/12 od 12.01.2012. godine u kom zapisniku je opisano jasno činjenično stanje, kako je na terenu vršeći vanrednu kontrolu, inspekcijska kontrola konstatovala izvođenje radova na izgradnji objekta dimenzija cca 10,5 x 14m, u smislu zidanja zidova sa temeljne ploče gdje je  izliveno  20 AB stubova,te rješenja Ministarstva održivog razvoja i turizma br.1303/2-3/12 od 13.01.2012. godine,te u krajnjem i iskazom inspektorke B. N.  koji je sud cijenio nadasve jasnim,detaljnim i objektivnim. </span>
</p>
<p class="p3"></p>
<p class="p3">
<span>Okrivljeni S. A.negirao je izvršenje dijela predstavljajući da je njegov brat S. Đ. a ne on investitor pomenutih radova. Sud je tokom postupka pokušao da ovakvu njegovu odbranu provjeri međutim okrivljeni je tokom postupka u istoj iznio niz nelogičnosti navodeći da sa bratom Đ. rijetko kontaktira,da ovaj rijetko dolazi u C. G.,da ne zna njegovu adresu u .A.,da ne zna koje preduzimače-radnike je ovaj angažovao,a sa druge strane da se objekat gradi na njegovom zemljištu jer mu je brat strani državljanin pa on nije mogao biti uknjižen kao vlasnik, da je njegov brat podnosio zahtjev Sekretarijatu za urbanizam SO U. u namjeri da započne sa izvođenjem radova a tokom postupka utvrđeno je da je zahtjev podnešen dana 23.01.2012.godine,dakle nakon izvršenog nadzora od strane inspektorke i to pod imenom podnosioca S. Đ. za kat.parcelu u vlasništvu S. A.Osim toga njegova odbrana opovrgnuta je iskazom svjedoka B. N. u kojem je navela da se pozivu koji je ostavila na objektu 09.01.2012.god. odazvao upravo okrivljeni i to dana 12.01.2012.god. kada je i sačinjen zapisnik u kojem je konstatovano da je pored ostalog i sam okrivljeni izjavio: „Gradjevinsku dozvolu nemam,a predao sam zahtjev Sekretarijatu za urbanizam a investitor je moj brat na čije ime sam i predao zahtjev za izdavanje dozvole.Radove sam prekinuo“,što je kontradiktorno sa onim što je okrivljeni tokom postupka tvrdio pred sudom tj.da nikakve veze sa izvođenjem radova nema i da nema nikakvog kontakta sa svojim bratom u čije ime je ponosio zahtjev što u krajnjem nije ni životno ni logično s obzirom da je upućen u radove koji su izvedeni,da se odazvao pozivu inspektorke,da posjeduje svu dokumentaciju koja je navodno predata od strane njegovog brata a pred sudom tvrdi da sa istim rijetko kontaktira i da mu ne zna adresu u A. te da isti veoma rijetko dolazi u C.G. Stoga je za sud očigledno da je okrivljeni ovakvom svojom odbranom pokušao da izbjegne krivičnu odgovornost  i svog brata (za kojeg se potrudio da sud ne dobije ništa od njegovih bližih podataka sem imena) prikaže kao investitora znajući da sud neće biti u mogućnosti da istog sasluša na pomenute okolnosti. Osim toga svi dokazi podnijeti od strane odbrane (zahtjev,dopis sekretarijata upućen S. Đ.) govore u prilog činjenici da je okrivljeni veoma brzo reagovao podnošenjem istih ali tek nakon što je inspektorka prvi put obišla gradilište i ostavila mu poziv. Dakle,sve radnje okrivljeni je preduzeo naknadno saznavši da će inspektorka izvršiti nadzor na objektu a sve u cilju kako bi izbjegao bilo kakvu odgovornost. </span>
</p>
<p class="p3"></p>
<p class="p3">
<span>Činjenica je da je rješenje Ministarstva održivog razvoja i turizma-Inspekcije zaštite prostora broj 1003/2-3/12 od 13.01.2012.god.poništeno rješenjem Ministarstva održivog razvoja broj 0401/81/12 od 03.05.2012.god. i vraćen na ponovni postupak i odlučivanje kako bi prvostepeni organ pozvao S. Đ.da se izjasni o činjenicama i okolnostima koje su od značaja za donošenje rješenja a i iz razloga što je u žalbi navedeno da gradi štalu,međutim isto nije od uticaja na drugačije presuđenje u ovoj krivičnoj stvari jer je sud nesumnjivo utvrdio da je investitor objekta okrivljeni i da je u pitanju stambeni objekat (iz dopisa Sekretarijata za urbanizam i uređenje prostora broj 05-17/1-2012 od 11.01.2012.god. proizilazi da navedeni organ odgovara na zahtjev S. Đ. od 10.01.2012.god. za izdavanje urbanističko tehničkih uslova za stambeni objekat spratnosti P+1 na kat.parceli br.4072/3 sa LN 6172 KO U.) a i inspektorka B.ć N. koja je stručno lice izjasnila se da je u pitanju stambeni objekat a ne štala niti magacinski prostor kako to stoji u zahtjevu od 23.01.2012.god. </span>
</p>
<p class="p3"></p>
<p class="p3">
<span>Obim izvedenih radova utvrđen je iz zapisnika inspektorke B. N. obim  nije sporio ni sam okrivljeni tokom postupka a i pomenuti zapisnik potpisao je bez primjedbi.</span>
</p>
<p class="p3">
<span>  </span>
</p>
<p class="p3">
<span>Da okrivljeni nije imao građevinsku dozvolu za izgradnju objekta na njegovoj kat. parceli sud je utvrdio iz dopisa Sekretarijata za urbanizam i uređenje prostora Opštine U. iz kojeg je sud utvrdio da navedeni Sekretarijat nije izdao S. A. građevinsku dozvolu za izgradnju stambenog objekta na katastarskoj parceli br. 4072/3 KO U. </span>
</p>
<p class="p3"></p>
<p class="p3">
<span>Cijeneći ovakvo utvrđeno činjenično stanje sud je stanovništa da se u radnjama okrivljenog stiču  svi elementi bića krivičnog dijela građenje objekta bez građevinske dozvole iz čl. 326 a Krivičnog zakonika,  jer je  okrivljeni S. A. postupajući na naprijed navedeni način  kao investitor postupao suprotno odredbama iz čl. 69 Zakona o uređenju prostora i izgradnji objekta, kojom je propisano da se objekat može graditi na osnovu građevinske dozvole i tehničke dokumentacije, koju dozvolu okrivljeni nije imao. </span>
</p>
<p class="p3"></p>
<p class="p8">
<span>Cijeneći njegov subjektivni odnos prema izvršenom krivičnom djelu, sud je mišljenja da je isti bio svjestan da gradi bez građevinske dozvole, i da je to kažnjivo, te je htio njegovo izvršenje, pa se njegov psihički odnos prema izvršenom krivičnom djelu manifestuje kao direktni umišljaj.</span>
</p>
<p class="p8">
<span>Sud je cijenio i ostale dokaze pa je našao da isti nijesu od uticaja na drugačije presuđenje u ovoj krivičnoj stvari.</span>
</p>
<p class="p8">
<span>Sud nije prihvatio ni navode branioca da okrivljeni nije investitor na pomenutom objektu imajući u vidu da je dovodeći izvedene dokaze u vezu sa odbranom okrivljenog nesumnjivo utvrdio da je upravo okrivljeni izvodio radove a da je u cilju izbjegavanja krivične odgovornosti prikazao da je to učinio njegov brat.  </span>
</p>
<p class="p5">
<span>Prilikom izbora vrste i visine krivične sankcije, sud je cijenio sve okolnosti u smislu čl.42 KZ od kojih zavisi da kazna bude manja ili veća, pa je sud na strani okrivljenog od olakšavajućih okolnosti cijenio njegovu pretpostavljenu neosuđivanost koju je principom „in dubio pro reo“ ustanovio u korist okrivljenog obzirom da nije mogao pribaviti izvod iz kaznene evidencije kao i činjenicu da se radi o porodičnom čovjeku i ocu maloljetnog djeteta, dok otežavajućih okolnosti nije bilo. Sud je mišljenja da radi krivično pravne zaštite prema okrivljenom nije nužno primjeniti kaznu, već je okrivljenom izrekao uslovnu osudu, kojom mu je utvrdio kaznu zatvora u trajanju od 6 (šest) mjeseci i odredio da se ista neće izvršiti ukoliko okrivljeni u roku od 2 (dvije) godine po pravosnažnosti presude ne učini novo krivično dijelo, nalazeći da će se sa uslovnom osudom postići svrha iz čl. 52 Krivičnog Zakonika, a u okviru opšte svrhe izricanja i propisivanja krivičnih sankcija iz čl. 4 st. 2 Krivičnog Zakonika. </span>
</p>
<p class="p5"></p>
<p class="p5">
<span>Odluku o troškovima postupka sud je temeljio na odredbi čl. 229. st. 1 Zakonika o krivičnom postupku pa kako stvarnih troškova postupka nije bilo, sud je visinu paušala u iznosu od  50,00 eura odredio shodno imovnom stanju okrivljenog, dužini trajanja i složenosti krivičnog postupka. </span>
</p>
<p class="p5"></p>
<p class="p5">
<span>Imajući u vidu navedeno, primjenom citiranih Zakonskih propisa, odlučeno je kao u izreci presude.</span>
</p>
<p class="p2"></p>
<p class="p2">
<span class="s1">OSNOVNI SUD U ULCINJU</span>
</p>
<p class="p2">
<span class="s1">Dana 28.09.2012. godine</span>
</p>
<p class="p2"></p>
<p class="p2"></p>
<p class="p5">
<span class="s1">                                                                                               S U D I J A,</span>
</p>
<p class="p5"></p>
<p class="p5">
<span class="s1">                                                                                              S. M. </span>
</p>
<p class="p5"></p>
<p class="p3"></p>
<p class="p3">
<span class="s1">PRAVNA POUKA:</span><span> Protiv ove presude može se izjaviti žalba Višem sudu u Podgorici,                                u roku od 8 dana od prijema prepisa iste, a preko ovog suda.</span>
</p>
<p class="p3"></p>
<p class="p9"></p>


</body>
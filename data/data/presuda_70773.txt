<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 0.75in 1.0in 1.25in;}
.s1{font-style:italic;}
.p1{text-align:justify;hyphenate:auto;font-family:Batang;font-size:12pt;}
.p2{text-align:end;hyphenate:auto;font-family:Batang;font-size:12pt;}
.p3{margin-bottom:0.083333336in;text-align:justify;hyphenate:auto;font-family:Batang;font-size:12pt;}
.p4{margin-bottom:0.083333336in;text-align:center;hyphenate:auto;font-family:Batang;font-size:12pt;}
.p5{margin-bottom:0.083333336in;text-align:start;hyphenate:auto;font-family:Batang;font-size:12pt;}
.p6{text-align:center;hyphenate:auto;font-family:Batang;font-size:12pt;}
.p7{text-align:start;hyphenate:auto;font-family:Times New Roman;font-size:12pt;}
</style>
<meta content="ivan.perovic" name="author">
</head>
<body class="b1 b2">
<p class="p1">
<span class="s1">                                                </span>
</p>
<p class="p1">
<span class="s1">                                                </span>
<!--Image link to '0.jpg' can be here-->
</p>
<p class="p2">
<span>K.br.346/12</span>
</p>
<p class="p1">
<span>                                             U IME CRNE GORE                                                                                                                                                           </span>
</p>
<p class="p1">
<span>                                                                                                        </span>
</p>
<p class="p1"></p>
<p class="p1">
<span>OSNOVNI SUD U NIKŠIĆU, kao prvostepeni krivični, sudija Perović Ivan, uz sudjelovanje Ć*** P*** kao zapisničara, odlučujući u krivičnom predmetu optuženog N*** Š*** zbog krivičnog djela teška krađa iz čl.240 KZ i optuženog K*** P***, zbog produženog krivičnog djela prikrivanje iz čl.256 st.2 u vezi st.1 u vezi čl.49 KZ, po optužnici ODT-a Nikšić Kt.br.508/11 od 12.03.2012.g., nakon dovršenog glavnog i javnog pretresa, dana 18.02.2013.g., u prisustvu zamjenika  ODT-a Đorojević Dejana, punomoćnika oštećenog preduzeća Đ*** company advokatskog pripravnika K*** N*** po zamjeničkom punomoćju advok*** L*** N***, optuženih N*** Š*** i K*** P*** a u odsustvu uredno obaviještenog branioca optuženog K*** P***, donio je i istog dana javno objavio</span>
</p>
<p class="p1">
<span>                                                                                                                                     </span>
</p>
<p class="p3">
<span>                                                 P R E S U D U</span>
</p>
<p class="p4">
<span>I</span>
</p>
<p class="p5">
<span>Optuženi:</span>
</p>
<p class="p3">
<span>N*** Š***, od oca R*** i majke L*** rodjene B***, rodjen 13.01.1992.godine u Nikšiću , nastanjen u ulici R*** Kolonija br.3 , državljanin Crne Gore, konobar, neoženjen, završio srdenju školu, lošeg imovnog stanja, ranije osudjivan presudom Osnovnog suda Nikšić K.br. 638/11 od 14.03.2011.godine zbog kriv.djela iz čl.152 st.2 u vezi st.2  KZ na kaznu zatvora od 30 dana. </span>
</p>
<p class="p1"></p>
<p class="p6">
<span>Kriv je,</span>
</p>
<p class="p1">
<span>Što je:</span>
</p>
<p class="p1">
<span>Neutvrđenog dana, u prvoj polovini juna mjeseca 2011. godine, u Nikšiću, u namjeri da sebi pribavi protivpravnu imovinsku korist, obio magacin preduzeća »Đ*** Company« u ulici B***var 13. jul, na način što je upotrebom podesnog sredstva polomio stakla na dva prozora dimenzija 100x50 cm, koji se nalaze na visini od 2m od betonske podloge navedenog magacina, a zatim kroz tako napravljen otvor ušao u unutrašnjost objekta, odakle je oduzeo jednu profesionalnu mesoreznicu, u vrijednosti od 1.400,00 eura, dva komada prohromskih visećih elemen*** dimenzija 200x120x40 cm, u vrijednosti od 600,00 eura, jednu ljuštilicu za krompir, u vrijednosti od 1.500,00 eura, jedan aparat za espreso kafu, marke »Fiorenzato« u vrijednosti od 1.800,00 eura ,jednu mašinu za pranje čaša, u vrijednosto od 1.600,00 eura, deset zvučnika 20x30 cm, u vrijednosti 250,00 eura, prohromski veliki radni sto dimenzija 200x120 cm, u vrijednosti 400,00 eura, gril na lavu sa postoljem, u vrijednosti od 200,00 eura, plinski šporet, u vrijednosti od 215,00 eura kolekcijsku peć sa postoljem, u vrijednosti 300,00 eura, topli pult, u vrijednosti od 650,00 eura, nape sa motorom i kanalima, u vrijednosti od 400,00 eura, digitalnu vagu, u vrijednosti od 500,00 eura, dvokrilnu prohromasku vitrinu 200x160x40 cm, u vrijednosti od 300,00 eura, vitrinu »Frigo Žika« u vrijednosti od 750,00 eura, deset komada hv***ljki za led, u vrijednosti od 25,00 eura, trideset poslužavnika, u vrijednosti od 120,00 eura, deset komada raznih zdijela u vrijednosti od 40,00 eura, trideset ovala u vrijednosti od 150,00 eura, 15 supijera u vrijednosti od 105,00 eura, 10 zavatki u vrijednosti od 30,00 eura, 20 lonaca u vrijednosti od 500,00 eura, 20 šerpi u vrijednosti od 400,00 eura i 55 plehova u vrijednosti od 165,00 eura, sve u ukupnoj vrijednosti od 12.400,00 eura, vlasništvo preduzeća »Đ*** Company« Nikšić, </span>
</p>
<p class="p1"></p>
<p class="p1">
<span>-čime je učinio krivično djelo teška krađa iz čl.240 st.2 u vezi st.1 tač 1 Krivičnog zakonika</span>
</p>
<p class="p1"></p>
<p class="p1">
<span>Pa sud optuženog N*** Š***, primjenom čl.4 st.2, čl.32, čl.36, čl.42, čl.45 st.1 tač.3 i čl.46 st.1 tač.4 Krivičnog zakonika i čl.374 Zakonika o krivičnom postupku</span>
</p>
<p class="p1">
<span>                                              </span>
</p>
<p class="p1">
<span>                                                   O S U Đ U J E </span>
</p>
<p class="p1"></p>
<p class="p1">
<span>Na kaznu zatvora u trajanju od 3 /tri/ mjeseca koju kaznu je dužan izdržati po pravosnažnosti presude,</span>
</p>
<p class="p1"></p>
<p class="p6">
<span>II</span>
</p>
<p class="p1">
<span>Optuženi:</span>
</p>
<p class="p1">
<span>K*** P***  od oca R*** i majke J***, rođene B***,  rodjen 11.12.1973.godine u Nikšiću, nastanjen u mjestu rodjenja u ul S*** bb, državljanin Crne Gore, oženjen, otac četvoro djece, privatnik, pismen, završio srednju školu, srednjeg imovnog stanja, ranije osudjivan presudom Osnovnog suda podgorica K.br.649/94 od 05.10.1999. godine zbog krivičnog djela iz čl.149 st.1 KZ RCG na 2 mjeseca zatvora uslovno na 1 godinu</span>
</p>
<p class="p1"></p>
<p class="p6">
<span>Kriv je,</span>
</p>
<p class="p1">
<span>Što je:</span>
</p>
<p class="p1">
<span>U prvoj polovini juna mjeseca 2011. godine u tri navrata, u Nikšiću, na svom otpadu za otkup sekundarnih sirovina DOO »UMK« u mjestu S***, otkupljivao stvari od optuženog N*** Š***, iako je mogao i bio dužan da zna da su stvari pribavljene krivičnim djelom, i to prvi put 300 kg željeza u obliku limova, drugi put 350 kg željeza u obliku limova, polica i tabli i treći put 350 kg željeza u obliku limova, polica i tabli</span>
</p>
<p class="p1"></p>
<p class="p1">
<span>- čime je učinio produženo krivično djelo prikrivanje iz čl.256 st.2 u vezi st.1 u vezi čl.49 Krivičnog zakonika</span>
</p>
<p class="p1">
<span> </span>
</p>
<p class="p1">
<span>Pa sud optuženom K*** P***u primjenom čl. 4  st.2, čl.42, čl.52, čl.53 i čl. 54 Krivičnog zakonika i čl.374 Zakonika o krivičnom postupku izriče</span>
</p>
<p class="p1"></p>
<p class="p6">
<span>USLOVNU OSUDU</span>
</p>
<p class="p1"></p>
<p class="p1">
<span>Kojom mu  utvrđuje kaznu zatvora u trajanju od 4 /četiri/ mjeseca i istovremeno određuje da se ova kazna neće izvršiti ako okrivljeni u roku od 1 /jedne/godine po pravosnažnosti presude ne učini novo krivično djelo. </span>
</p>
<p class="p1"></p>
<p class="p1">
<span>Obavezuje se optuženi N*** Š*** da na ime troškova krivičnog postupka plati iznos od 74,00 /sedamdesetčetiri/ eura a optuženi</span><span class="s1"> </span><span>K*** P*** obavezuje se da na ime troškova krivičnog postupka plati iznos od 30,00 /trideset/ eura,</span><span class="s1"> </span><span>koje iznose su optuženi  dužni uplatiti na žiro-račun ovoga suda br. 832-152- u roku od 15 dana po pravosnažnosti presude, pod prijetnjom prinudnog izvršenja.</span>
</p>
<p class="p1">
<span>	</span><span class="s1">                    </span>
</p>
<p class="p1">
<span>                                             O b r a z l o ž e nj e </span>
</p>
<p class="p1"></p>
<p class="p1">
<span>ODT iz Nikšića optužnicom Kt.br.508/11 stavio je na teret optuženom N*** Š***u izvršenje krivičnog djela teška krađa iz čl.240 st.3 u vezi st.1 tač 1 KZ a optuženom K*** P***u izvršenje produženog krivičnog djela prikrivanje iz čl.256 st.2 u vezi st.1 u vezi čl.49 KZ pa je zamjenik ODT-a Đorojević Dejan koji je zastupao optužbu na glavnom pretresu, ostao u završnoj riječi pri optužnici, predlažući sudu da optužena lica oglasi krivim i osudi po zakonu.</span>
</p>
<p class="p1"></p>
<p class="p1">
<span>Punomoćnik oštećenog preduzeća Đ*** company advokatski pripravnik K*** N*** naveo je u završnoj riječi da se u ime oštećenog pridružuje krivičnom gonjenju protiv optuženih a da će imovinsko pravni zahtjev ostvariti u parnici.</span>
</p>
<p class="p1"></p>
<p class="p1">
<span>Optuženi N*** Š*** naveo je u svojoj odbrani u predkrivičnom postupku da je prije otprilike nedelju dana u poslepodnevnim časovima prolazeći pored magacina u blizini njegove kuće kod Željezničke stanice primjetio da su na magacinu polomljena stakla pa je prišao prozoru, uz pomoć kamena se popeo i kroz prozor visine oko dva metra ušao u unutrašnjost magacina, dok je prije ulaska gurnuo metalnu ogradu prislonjenu sa unutrašnje strane prozora i sišao niz istu. Primijetio je da u magacinu ima raznih željeznih tabli, drva, pločica i nekih metalnih žutih predmeta raznih dimenzija. Uzeo je metalnu ogradu i izbacio je kroz prozor kao i veću količinu žutih metalnih držača i bijelih metalnih tabli. Pozvao je taxi i u prtljažnik taxi-vozila ubacio navedene metalne predmete koje je odvezao na otpad u mjestu Studenca gdje ih je prodao za 40,00 eura. Nakon par dana opet je otišao do magacina i na isti način uzeo veću količinu metalnih predmeta koje je taxi-vozilom odvezao na otpad u mjestu Studenca i prodao za 40,00 eura. Dana 8.06.2011.g opet je otišao do magacina iz kojeg je na isti način uzeo metalne predmete a zatim ih taxi vozilom odvezao na otpad do mjesta Studenca i prodao za 36,00 eura. Novac od dobijene prodaje trošio je na lične potrebe. Takođe je naveo da je ispod prozora u unutrašnjosti magacina pored metalnih polica našao lim za koji nije znao da je dio kafem***. Predmete je oduzimao jer je mislio da su otpad koji nikome nije potreban budući da su sve stvari koje je uzeo bile razbacane i oštećene. </span>
</p>
<p class="p1"></p>
<p class="p1">
<span>Optuženi N*** Š*** naveo je u svojoj odbrani pred istražnim sudijom Osnovnog suda Nikšić da je tačno da je oduzeo više stvari - željezne table, metalne žute predmete raznih dimenzija, metalnu ogradu, metalne držače i bijele metalne table,  koje je našao u žbunju ispred magacina u krugu preduzeća “Đ*** Company”. Taj krug je ograđen, ali je na više mjesta ograda oštećena ,odnosno iskidana, tako da se lako može ući. Navedene stvari nije uzeo iz magacina, niti je polomio prozore na magacinu i nije tačno da je uskakao kroz prozor u magacin, te da su možda te stvari služile kao sastavni dio uređaja koji se upotrebljavaju u ugostiteljstvu,ali da ne zna ko ih je rastavio. Sve stvari je u tri navr*** u prvoj polovini jula 2011. godine povezao na otpad vlasništvo K*** P*** i prodao mu ih kao staro željezo. Nijedan aparat za ugostiteljstvo nije ukrao niti prodao K*** P***u. K***a od ranije poznaje jer mu je više puta prodao razno otpadno željezo i K*** je njemu vjerovao te mu nikada nije tražio ličnu kartu i nikada mu nije izdavao otkupne blokove. K*** ga je pitao odakle mu sve te stvari, na šta mu je odgovorio da je čistio neki magacin kod nekog čovjeka i da mu je taj čovjek iste dao jer ih je prethodno odložio u kontejner kao smeće. Iz straha od pritvora i da bi ranije bio pušten na slobodu u policiji je uz prisustvo branioca izjavio da je slomio staklo na tom magacinu i da je ušao kroz otvor u magacin i oduzeo sve one stvari. </span>
</p>
<p class="p1"></p>
<p class="p1">
<span>Optuženi N*** Š*** naveo je u svojoj odbrani na glavnom pretresu da je pored nekog žbunja u blizini objekta primjetio veću količinu lima i željeza, pa je taksi vozilom tri puta odvozio te predmete koje bi prethodno uzimao na otpad K*** P***. Ranije mu nije prodavao bilo kakve predmete, niti ga je poznavao osim iz viđenja. Prvog dana mu je K*** tražio ličnu kartu, a on je obećao da će mu istu donijeti, što nije učinio.</span>
</p>
<p class="p1"></p>
<p class="p1">
<span>Objašnjavajući razlike u odnosu na ranija kazivanje, optuženi je naveo da je tačno  ono što je na glavnom pretresu izjavio u pogledu načina dolaska do predmeta. U policiji ga nisu tukli i ne sjeća se da li je imao branioca a policiji je zapravo rekao ono što i na glavnom pretresu. Nije tačno da je istražnom sudiji kazao da je na saslušanju u policiji priznao da je polomio staklo na magacinu i kroz tako napravljeni otvor ušao u unutrašnjost istog, usled straha od pritvora. Na zapisniku kod istražnog sudije i na zapisniku o saslušanju kod policije se nalazi njegov potpies. Možda je istražnom sudiji rekao da je ranije prodavao K*** P***u željezo, ali to nije tačno. Tačno je da mu je K*** tražio ličnu kartu, a da ne može da objasni zbog čega je u zapisniku istražnog sudije konstatovano drugačije.</span>
</p>
<p class="p1"></p>
<p class="p1">
<span>Optuženi je u završnoj riječi ostao pri iznijetoj odbrani, ističući da se kaje zbog učinjenog.</span>
</p>
<p class="p1"></p>
<p class="p1">
<span>Optuženi K*** P*** naveo je u svojoj odbrani pred istražnim sudijom Osnovnog suda Nikšić da je vlasnik otpada koji se nalazi u mjestu Studenca, da se u prvoj poovini juna 2011. godine lice romske nacionalnosti koje nije od ranije poznavao, dovezlo taksi vozilom i ponudilo mu na prodaju 300 kg željeza u obliku nekih limova, za šta mu je on isplatio 120,00 eura. To su bile neke sjajne police a bilo je i nekih limova dimenzija 30x74 cm ,željeznih nosača žute boje, bijelih željeznih polica. Od tog lica za koje je kasnije saznao da se zove N*** Š*** tražio je ličnu kartu, ali da mu je ovaj odgovorio da će je donijeti narednog dana, pošto namjerava da donese još materijala, kao i to da čisti magacin kod nekog čovjeka, koji mu daje table i ostale stvari na ime čišćenja. Narednog dana mu je to lice dovezlo taksijem 350 kg istog materijala, za koji mu je on isplatio 130,00 eura. Ponovo mu ta osoba nije dala ličnu kartu, već je obećala da će to učiniti narednog dana. Trećeg dana mu je dovezao 350 kg istog materijala za koji mu je isplatio 120,00 eura, na šta mu se Š*** ponovno obavezao da će  narednog dana dati ličnu kartu. Istog ili narednog dana kod njega je došla policija i pitala ga da li je otkupljivao kakav materijal od N*** Š***. Veći dio materijala je bio prodao a da je znao da je taj materijal ukraden, ne bi ga kupovao od N*** Š***.</span>
</p>
<p class="p1"></p>
<p class="p1">
<span>Optuženi K*** P*** naveo je u svojoj odbrani na glavnom pretresu da nije pitao N*** Š*** kada je prvi put dolazio kod njega odakle mu materijal koji je nudio na prodaju, ali da mu je tražio ličnu kartu. Za porijeklo materijala ga je pitao tek pri drugom dolasku kada mu je ovaj odgovorio da čisti neki magacin a on se nije interesovao o kojem se magacinu radi. Nije izdavao otkupne blokove N***u jer se u otkupni blok stavlja matični broj a on nije imao njegovu ličnu kartu. Prihvatio je da otkupi materijal od N***a jer mu je obećao da će mu donijeti ličnu kartu  a ne bi nastavio sa otkupljivanjem bez lične karte. Takođe je istakao da kod njega stalno dolazi veliki broj lica da proda predmete koji nijesu za upotrebu. </span>
</p>
<p class="p1"></p>
<p class="p1">
<span>Optuženi je u završnoj riječi ostao pri iznijetoj odbrani, ostavljajući pitanje svoje krivice sudu na ocjenu. </span>
</p>
<p class="p1"></p>
<p class="p1">
<span>Sud je u dokaznom postupku na saglasan prdlog stranaka pročitao svjedoka Đ*** N*** dat kod istražnog sudije dana 29.11.2011.g., nalaz i mišljenje  vještaka ekonomsko finansijske struke S*** R*** od 7.12.2011.godine, pročitao zapisnik o uviđaju Uprave policije PJ Nikšić KU.br.338 od 9.06.2011. godine, pročitao potvrdu Uprave policije PJ Nikšić o privremeno oduzetim predmetima od optuženog K*** P*** od 10.06.2011. godine, pročitao potvrdu Uprave policije PJ Nikšić o vraćanju privremeno oduzetih predmeta Đ*** N*** od 10.06.2011 godine, izvršio uvid u fotodokumentaciju UP PJ Nikšić Ku.br.468/11 od 10.06.2011. godine i pročitao izvod iz kaznene evidencije za okrivljene. </span>
</p>
<p class="p1"></p>
<p class="p1">
<span>Svjedok Đ*** N*** naveo je u svom iskazu da je izvršni direktor preduzeća Đ*** kompani koje u B***varu 13 jul ima skladište, da je dana 9.06.2011.g. po ulasku u magacin  primijetio da su stvari ispreturane i da ih mnoštvo nedostaje. Takođe je primijetio da su dva stakla na prozoru toga objekta dimenzija oko 100 x 50 cm koji su na visini oko dva metra polomljeni pa mu je bilo jasno da su provalnici uskočili kroz prozor u magacin i kroz njih iznijeli otuđene stvari. Pregledom je utvrdio da su otuđene sledeće stvari – 1 profesionalna mesoreznica stara 2 godine, 2 komada profromskih kompletnih visećih elemen*** kuhinjskih dimenzija širine 200, visine 120 cm, dubine 40 cm, 1 električna ljuštilica za krompir stara 2 godine, 1 ekspreso aparat za kafu marke “fiorencat” star 2 godine, 1 mašina za pranje čaša stara 2 godine, 10 zvučnika gabarita 20 x 30 cm, prohromski radni sto dimenzija 200 x 120 cm, lava gril sa postoljem profromski, plinski šporet, kolekcijska peć sa postoljem, topli pult, nape sa motorom i kanalima, digitalne vage, dvokrilne prohromske vetrine 200 x 160 x 40 cm, prohromska vrata sa vetrine, a otuđeno je još sigurno 200 komada raznog profesionalnog posuđa, komandno, polovno – 20 šerpi, 20 lonaca, 10 hvataljki za led, 10 zdjela, 30 poslužaonika, 30 ovala, 15 supijera, 15 zavatki i 55 plehova a takođe im je otuđeno 59 demontiranih metalnih polovnih polica i 6 metalnih nosača dužine 230 x 8 cm. </span>
</p>
<p class="p1"></p>
<p class="p1">
<span>Zapisnikom o uviđaju Uprave policije PJ Nikšić Ku.br.338 od 9.06.2011. godine konstatovano je da je magacin DOO Đ*** company dimenzija 30x15 m, da je isti napravljen od tvrde gradnje sa metalnim vratima na ulazu, da su na jugozapadnoj strani provaljena dva prozora sa staklima dimenzija 100x50 cm sa drvenim okvirima, koji se nalaze na visini od 2m od betonske podloge magacina. </span>
</p>
<p class="p1"></p>
<p class="p1">
<span>Fotodokumentacijom UP PJ Nikšić Ku.br.468/11 od 10.06.2011. godine vizuelno je predstavljen izgled otpada sekundarnih sirovina “K***” u njestu Studenca, kao i bliži izgled pronađenih predmeta.</span>
</p>
<p class="p1"></p>
<p class="p1">
<span>Potvrdom Uprave policije PJ Nikšić od 10.06.2011. godine navedeno je da su od okptužnog K*** P*** oduzeti: 24 komada željeznih polica /ocinčane, dimenzija 30x74 cm/, 35 komada željeznih polica /bijele boje, dimenzija 57x100 cm/, 6 komada željeznih nosača /žute boje, dužine 239x8 cm/, željezna ograda /dužine 200x120 cm/ i željezna ledja od kafem*** marke “Fiorencato” /dužine 100x50 cm/ a potvrdom Uprave policije PJ Nikšić od 10.06.2011. godine navedeno je da su prethodno oduzeti predmeti vraćeni Đ*** N***.</span>
</p>
<p class="p1"></p>
<p class="p1">
<span>Nalazom i mišljenjem sudskog vještaka ekonomsko-finansijske struke S*** R*** od 07.12.2011. godine utvrđena je ukupna vrijednost oduzetih stvari u vrijeme izvršenja krivičnog djela - u iznosu od 12.400,00 eura.</span>
</p>
<p class="p1"></p>
<p class="p1">
<span>Sud nalazi da je na nesumnjiv način utvrđeno da je optuženi N*** Š*** neutvrđenog dana, u prvoj polovini juna mjeseca 2011. godine, u Nikšiću, u namjeri da sebi pribavi protivpravnu imovinsku korist, obio magacin preduzeća »Đ*** Company« u ulici B***var 13. jul, na način što je upotrebom podesnog sredstva polomio stakla na dva prozora dimenzija 100x50 cm, koji se nalaze na visini od 2m od betonske podloge navedenog magacina, a zatim kroz tako napravljen otvor ušao u unutrašnjost objekta, odakle je oduzeo jednu profesionalnu mesoreznicu, u vrijednosti od 1.400,00 eura, dva komada prohromskih visećih elemenata dimenzija 200x120x40 cm, u vrijednosti od 600,00 eura, jednu ljuštilicu za krompir, u vrijednosti od 1.500,00 eura, jedan aparat za espreso kafu, marke »Fiorenzato« u vrijednosti od 1.800,00 eura ,jednu mašinu za pranje čaša, u vrijednosto od 1.600,00 eura, deset zvučnika 20x30 cm, u vrijednosti 250,00 eura, prohromski veliki radni sto dimenzija 200x120 cm, u vrijednosti 400,00 eura, gril na lavu sa postoljem, u vrijednosti od 200,00 eura, plinski šporet, u vrijednosti od 215,000 eura kolekcijsku peć sa postoljem, u vrijednosti 300,00 eura, topli pult, u vrijednosti od 650,00 eura, nape sa motorom i kanalima, u vrijednosti od 400,00 eura, digitalnu vagu, u vrijednosti od 500,00 eura, dvokrilnu prohromasku vitrinu 200x160x40 cm, u vrijednosti od 300,00 eura, vitrinu »Frigo Žika« u vrijednosti od 750,00 eura, deset komada hvataljki za led, u vrijednosti od 25,00 eura, trideset poslužavnika, u vrijednosti od 120,00 eura, deset komada raznih zdijela u vrijednosti od 40,00 eura, trideset ovala u vrijednosti od 150,00 eura, 1 supijera u vrijednosti od 105,00 eura, 10 zavatki u vrijednosti od 30,00 eura, 20 lonaca u vrijednosti od 500,00 eura, 20 šerpi u vrijednosti od 400,00 eura i 55 plehova u vrijednosti od 165,00 eura, sve u ukupnoj vrijednosti od 12.400,00 eura, vlasništvo preduzeća »Đ*** Company« Nikšić, kojim radnjama je ostvario sva bitna obilježja krivičnog djela teška krađa iz čl.240 st.2 u vezi st.1 tač 1 KZ, a takođe je sud našao da je na nesumnjiv način utvrđeno da je optuženi K*** P*** u prvoj polovini juna mjeseca 2011. godine u tri navrata, u Nikšiću, na svom otpadu za otkup sekundarnih sirovina DOO »UMK« u mjestu S***, otkupljivao stvari od optuženog N*** Š***, iako je mogao i bio dužan da zna da su stvari pribavljene krivičnim djelom, i to prvi put 300 kg željeza u obliku limova, drugi put 350 kg željeza u obliku limova, polica i tabli i treći put 350 kg željeza u obliku limova, polica i tabli kojim radnjama je ostvario sva bitna obilježja produženog krivičnog djela prikrivanje iz čl.256 st.2 u vezi čl.49 KZ.</span>
</p>
<p class="p1"></p>
<p class="p1">
<span>Sud ne prihvata odbranu optuženog N*** Š*** nalazeći da je neosnovana i sračunato data radi izbjegavanja krivice. </span>
</p>
<p class="p1"></p>
<p class="p1">
<span>Optuženi N*** Š*** mijenja odbranu u svim fazama postupka a za izmjene ne nudi racionalno obrazloženje. On pred ovlašćenim službenicima policije navodi da je prišao prozoru magacina na kome su bila polomljena stakla, uz pomoć kamena se popeo i ušao u unutrašnjost magacina odakle je oduzeo više predmeta koje je kasnije prodao na otpadu drugooptuženog, pa je to učinio još u dva navrata u narednim danima. </span>
</p>
<p class="p1"></p>
<p class="p1">
<span>Međutim, optuženi N*** Š*** kod istražnog sudije tvrdi da zapravo nije ulazio u magacin već je predmete koje će kasnije prodavati pronašao u žbunju ispred magacina dok je u predkrivičnom postupku drugačije tvrdio iz straha od pritvaranja ,kako bi ga što prije pustili. </span>
</p>
<p class="p1"></p>
<p class="p1">
<span>Ne samo da je nelogično da bi optuženi N*** Š*** bojeći se pritvaranja priznao da je ušao u magacinski prostor / a realno bi bilo da kaže pred policijom – da je predmete pronašao u žbunju jer je teško zamisliti da bi u tom slučaju bio lišen slobode/ već i optuženi N*** Š*** na glavnom pretresu ponavljajući tvrdnju o pronalaženju predmeta u žbunju ističe da je zapravo isto govorio i u predkrivičnom postupku što je nemoguće jer je sasvim suprotno sadržini zapisnika o saslušanju pred policijom a tu je sadržinu sam optuženi potvrdio sopstvenim potpisom. Na glavnom pretresu optuženi N*** Š*** čak kaže kako nije istražnom sudiji objašnjavao odbranu iz predkrivičnog postupka strahom od pritvaranja, što je takođe suprotno sadržini zapisnika o saslušanju iz prethodnog postupka, pa je jasno da ovaj optuženi pokušava krajnje konfuzno da opravda izmjene sopstvene odbrane. </span>
</p>
<p class="p1"></p>
<p class="p1">
<span>Sve prednje za sud jedino može značiti da je odbrana ovog optuženog neprihvatljiva i da je upravo optuženi N*** Š*** lice koje je obilo magacin oštećenog pravnog subjekta nakon čega je iz istog oduzeo veću količinu predmeta, a kako je optuženi bio svjestan svojih postupaka koje je i htio očito u namjeri pribavljanja protivpravne imovinske koristi, pri čemu je takođe bio očito svjestan veće vrijednosti otuđenog jasno je da je djelovao sa direktnim umišljajem.</span>
</p>
<p class="p1"></p>
<p class="p1">
<span>Sud je izmijenio pravnu kvalifikaciju budući da vrijednost otuđenih predmeta ne prelazi iznos od 30.000,00 eura pa se samim time i nije moglo raditi o krivičnom djelu iz čl. 240 st. 3 u vezi st. 1 tač. 1 KZ već o krivičnom djelu iz čl. 240 st. 2 u vezi st. 1 tač. 1 KZ. </span>
</p>
<p class="p1"></p>
<p class="p1">
<span>Takođe je sud iz činjeničnog opisa izostavio riječi “ savlađivanjem većih prepreka “ budući da po ocjeni suda u konkretnom slučaju optuženi N*** Š*** nije savladao niti jednu prepreku koja bi se mogla označiti kao vanredno teška ili komplikovana /veća/. To što je slomio prozor na visini od dva metra i nakon toga ušao u objekat, kako ovaj sud nalazi ne može biti prepoznatljivo kao savlađivanje većih prepreka. </span>
</p>
<p class="p1"></p>
<p class="p1">
<span>Sud takođe ne prihvata  odbranu optuženog K*** P*** nalazeći da je neosnovana i sračunato data u pravcu izbjegavanja krivice. </span>
</p>
<p class="p1"></p>
<p class="p1">
<span>Ovaj optuženi u više navrata  kupuje veću količinu predmeta od prvooptuženog bez izdavanja bilo kakvog pismenog dokumenta koji bi mogao poslužiti kao dokaz realizovane kupoprodaje, što je ne samo teško za opravdati jer se radi o osobi koja se profesionalno bavi trgovinom već i govori o svijesti K*** P*** o nelegalnom porijeklu datih predmeta. Kada optuženi K*** P*** kaže da ne bi nastavio da kupuje stvari od N*** Š*** u slučaju da i dalje ostaje uskraćen za njegovu ličnu kartu, očito je da ne govori istinu jer je u tri navrata   već izvršio otkup od istog lica bez lične karte pa je jasno, slijedeći odbranu K*** P*** da njega potvrda identiteta prodavca uopšte i ne interesuje. Sud ne može da povjeruje u toliku lakovjernost optuženog K*** P*** kome prvooptuženi iz dana u dan donosi stvari na prodaju, iz dana u dan mu obećava prezentovanje lične karte što se uporno ne dešava ali mu K*** P*** i dalje vjeruje. </span>
</p>
<p class="p1"></p>
<p class="p1">
<span>Kada se prednjem doda da optuženi N*** Š*** u prethodnom postupku navodi da je zapravo od ranije poznavao optuženog K*** P*** i prodavao mu predmete zbog čega mu ovaj u kritičnim slučajevima nije tražio lična dokumenta, jasno je po ocjeni suda da se optuženi K*** P*** nije brinuo o tome da li kupuje predmete koji su u valjanom pravnom pritežanju prvooptuženog. </span>
</p>
<p class="p1"></p>
<p class="p1">
<span>Kako je optuženi K*** P*** bio svjestan da može počiniti predmetno krivično djelo /jer je obzirom na izloženo mogao i bio dužan da zna da su predmeti pribavljeni krivičnim djelom/ ali je očito olako držao da djelo neće počiniti ili da će ga moći izbjeći, pa je jasno da je djelovao sa svjesnim nehatom pri čemu je preduzeo više istih krivičnih djela u kraćem vremenskom rasponu, djelujući uz  jedinstvo umišljaja i uz jedinstvo prostora radnje budući da sve radnje preduzima na prostoru opštine Nikšić na svom otpadu.</span>
</p>
<p class="p1"></p>
<p class="p1">
<span>Prilikom odlučivanja o krivičnoj sankciji sud je cijenio shodno čl.42 KZ na  strani optužnog N*** Š*** kao olakšavajuće okolnosti cijenio činjenice da se radi o licu lošeg imovnog stanja i njegovu mladost , dok je kao otežavajuću  okolnost cijenio raniju osuđivanost utvrđenu iz izvoda iz kaznene evidencije, pa je nalazeći da ne strani ovog optuženog postoje naročito olakšavajuće okolnosti shodno čl. 45 st.1 tač.3 i čl.46 st.1 tač.4 KZ istog osudio na kaznu zatvora u trajanju od 3 mjeseca koju će izdržati po pravosnažnosti presude a kojom će se ostvariti svrha kažnjavanja iz čl. 32 KZ u okviru opšte svrhe propisivanja i izricanja krivičnih sankcija iz čl. 4 st. 2 KZ. Na strani optuženog K*** P***  sud je kao olakšavajuće okolnosti cijenio njegovu porodičnost - isti je oženjen i otac četvoro djece, dok je kao otežavajuću okolnost cijenio raniju osuđivanost utvrđenu iz izvoda iz kaznene evidencije pa je nalazeći da su ispunjeni uslovi iz čl. 53 i čl.54 KZ, istom izrekao uslovnu osudu uz utvrđivanje kazne zatvora u trajanju od 4 mjeseca koja se neće izvršiti ako u roku od jedne godine po  pravosnažnosti presude ne učini novo krivično djelo, čime će se po ocjeni suda ostvariti svrha uslovne osude iz čl. 52 KZ a u okviru opšte svrhe propisivanja i izricanja krivičnih sankcija iz čl.4 st. 2 KZ</span>
</p>
<p class="p1"></p>
<p class="p1">
<span>Kako su optužena lica oglašena krivim, sud ih je obavezao shodno čl.226 i čl.229 ZKP-a na plaćanje troškova krivičnog postupka i to optuženog N*** Š*** na plaćanje iznosa od 74,00 eura /od čega se iznos od 44,00eura odnosi na naknadu vještaku ekonomsko finansijske struke a iznos od 30,00 eura na paušal srazmjeran složenosti i trajanju krivičnog postupka, te imovnim prilikama optuženog/ a optuženog</span><span class="s1"> </span><span>K*** P*** na plaćanje iznosa od 30,00 eura / radi se o paušalu srazmjernom složenosti i trajanju krivičnog postupka, te imovnim prilikama optuženog/. Sud nije obavezao optuženog</span><span class="s1"> </span><span>K*** P*** da učestvuje u plaćanju naknade vještaku ekonomsko finansijske struke budući da se urađeni nalaz i mišljenje a što se vidi iz njegove sadržine odnosi isključivo na predmete čije se otuđenje stavlja na teret prvooptuženom dok se ne odnosi na vrijednost predmeta koje je drugooptuženi od prvooptuženog kupovao.</span>
</p>
<p class="p1"></p>
<p class="p1">
<span>Iz iznijetih razloga, shodno čl. 374 ZKP-a odlučeno je kao u izreci presude.</span>
</p>
<p class="p1"></p>
<p class="p1">
<span>                OSNOVNI SUD U NIKŠIĆU, dana 18.02.2013.godine </span>
</p>
<p class="p1"></p>
<p class="p1">
<span>     Zapisničar,                                                                    SUDIJA,</span>
</p>
<p class="p1">
<span>   Ć*** P***   s.r.                                                          Perović Ivan s. r.</span>
</p>
<p class="p1"></p>
<p class="p1">
<span class="s1">                               </span><span>ZA TAČNOST OTPRAVKA TVRDI:</span>
</p>
<p class="p1">
<span>                                                   radnik suda</span>
</p>
<p class="p1"></p>
<p class="p1">
<span>PRAVNA POUKA:   Protiv ove presude dozvoljena je žalba u roku od 15 dana</span>
</p>
<p class="p1">
<span>                             od dana  prijema iste preko ovog SUDA VIŠEM SUDU  </span>
</p>
<p class="p1">
<span>                             PODGORICA</span>
</p>
<p class="p1">
<span>                                </span>
</p>
<p class="p7"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.8736111in 1.25in 0.3in 1.75in;}
.s1{font-weight:bold;}
.p1{text-indent:0.75in;margin-left:-0.75in;margin-right:-0.22986111in;margin-top:0.16666667in;margin-bottom:0.041666668in;text-align:end;hyphenate:auto;keep-with-next.within-page:always;font-family:Times New Roman;font-size:12pt;}
.p2{text-indent:0.75in;margin-left:-0.75in;margin-right:-0.22986111in;margin-top:0.16666667in;margin-bottom:0.041666668in;text-align:center;hyphenate:auto;keep-with-next.within-page:always;font-family:Times New Roman;font-size:12pt;}
.p3{text-indent:0.75in;margin-left:-0.75in;margin-right:-0.22986111in;text-align:start;hyphenate:auto;font-family:Times New Roman;font-size:12pt;}
.p4{text-indent:0.75in;margin-left:-0.75in;margin-right:-0.22986111in;text-align:justify;hyphenate:auto;font-family:Times New Roman;font-size:12pt;}
.p5{text-indent:0.75in;margin-left:-0.75in;margin-right:-0.22986111in;margin-top:0.16666667in;margin-bottom:0.041666668in;text-align:center;hyphenate:auto;keep-with-next.within-page:always;font-family:Arial;font-size:12pt;}
.p6{text-indent:0.75in;margin-left:-0.75in;margin-right:-0.22986111in;text-align:justify;hyphenate:auto;font-family:Arial;font-size:12pt;}
.p7{text-indent:0.75in;margin-left:-0.75in;margin-right:-0.22986111in;text-align:center;hyphenate:auto;font-family:Times New Roman;font-size:12pt;}
.p8{text-align:start;hyphenate:auto;font-family:Times New Roman;font-size:12pt;}
</style>
<meta content="ikonija.sibalic" name="author">
</head>
<body class="b1 b2">
<p class="p1">
<span class="s1">                                   K. br. 21/13</span>
</p>
<p class="p2">
<span class="s1">U IME CRNE GORE</span>
</p>
<p class="p3"></p>
<p class="p4">
<span>OSNOVNI SUD U ŽABLJAKU, kao prvostepeni krivični, po predsjedniku suda Andjelić Mihailu,  uz sudjelovanje namještenika Nađe Kaljević kao zapisničara, u krivičnom predmetu protiv okrivljenog Č.M. iz T.- Š., zbog krivičnog djela  ugrožavanje sigurnosti  iz čl. 168  st. 2 u vezi st.1 KZ , po optužnom predlogu ODT iz Pljevalja Kt. br. 244/13 od 12. 07. 2013. godine, nakon usmenog, javnog i glavnog pretresa održanog 06. 08. 2013. godine u prisustvu  Zamjenika ODT iz Pljevalja Tomčić Milivoja, te okrivljenog a u odsustvu  oštećenih V.M. I Đ.R., oba iz P., donio je i istog dana javno objavio</span>
</p>
<p class="p2">
<span class="s1">P R E S U D U</span>
</p>
<p class="p3"></p>
<p class="p4">
<span>Okrivljeni </span><span class="s1">Č.M.</span><span>,  od oca R. i majke V., rođene P., rodjen  ... godine, u selu T.-Š., JMB ..., sa prebivalištem u mjestu rođenja, državljanin Crne Gore, govori crnogorski jezik, SSS-trgovačka škola, nezaposlen, neoženjen, lošeg imovnog stanja, ranije neosudjivan, ne nalazi se pod istragom za drugo krivično djelo </span>
</p>
<p class="p5">
<span class="s1">K  r   i   v     j  e</span>
</p>
<p class="p4">
<span>	Što je </span>
</p>
<p class="p4"></p>
<p class="p4">
<span>Dana 30.04.2013. godine, oko 19,00h, u selu T., opština Š., ugrozio sigurnost oštećenim V.M. i Đ.R. iz P., prijetnjom da će napasti na njihov život i tijelo na način, što im je nakon kraće rasprave i guranja oštećenog M., ispred svoje kuće, povišenim tonom uputio prijeteće riječi, govoreći im: » gubite mi se sa imanja, pobiću vas, ja sam jednom robijao odrobijaću i vas«, </span>
</p>
<p class="p4">
<span>- čime je izvršio krivično djelo ugrožavanje sigurnosti iz čl. 168 st.2 u vezi  st.1  Krivičnog zakonika   /KZ/</span>
</p>
<p class="p4">
<span>pa mu sud primjenom navedenog zakonskog propisa i   čl.  4,  5, 13, 15, 32, 36, 42, 52,  53 i  54  KZ   i  čl. 226 st. 2 tačka 9 i st. 3 , čl. 229  i  čl. 374    Zakonika o krivičnom postupku /ZKP-a/, </span><span class="s1">i   z   r   i   č   e,</span><span> </span>
</p>
<p class="p2">
<span class="s1">USLOVNU OSUDU</span>
</p>
<p class="p6"></p>
<p class="p4">
<span>Sa kojom mu se utvrdjuje kazna zatvora u trajanju od 3 (tri) mjeseca   i istovremeno odredjuje da se ova kazna neće izvršiti ako osudjeni u roku od  jedne  godine ne učini novo krivično djelo.</span>
</p>
<p class="p4">
<span>Okrivljeni se oslobađa plaćanja  paušala, dok ostalih troškova krivičnog  postupka nije bilo.</span>
</p>
<p class="p2">
<span class="s1">O b r a z l o ž e n j e</span>
</p>
<p class="p3"></p>
<p class="p4">
<span>Osnovni državni tužilac iz Pljevalja u optužnom predlogu  Kt. br. 244/13 od 12. 07. 2013. godine, dajući opis radnje izvršenja, pravno je ocijenio da je okrivljeni  počinio krivično djelo ugrožavanje sigurnosti iz čl. 168 st.2 u vezi st. 1 Krivičnog zakonika, na način, mjesto i u vrijeme kako je to bliže opisano izrekom presude, pri čemu je ostao i  na glavnom pretresu.  U završnoj riječi je ostao pri predlogu  da se okrivljeni za naznačeno krivično djelo oglasi krivim i osudi po zakonu.</span>
</p>
<p class="p4">
<span>Oštećeni V.M. i Đ.R. su na glavnom pretresu od 31.07.2013. godine  izjavili da se pridružuju predlogu ODT za krivično gonjenje okrivljenog.  </span>
</p>
<p class="p4">
<span>Okrivljeni  u svojoj odbrani  na glavnom pretresu nije priznao krivicu niti počinjeno krivično djelo koje mu je stavljeno na teret a činjenično bliže precizirano optužnim aktom. U bitnom je istakao, da se na nekoliko dana prije kritičnog događaja u mjestu Tušina dogovorio sa V.M. da mu izvede odredjene građevinske radove na kući oca R.  u Tušini, radilo se o postavljanju oluka na kući, pa su se dogovorili  i to usmenim a ne pismenim putem,  dogovoru nije prisustvovalo ni jedno lice , da mu to uradi po 1 m dužnom 8 Eur-a i izračunali su da ima ukupno 60 m što je podrazumijevalo naknadu za radove u iznosu od 480,00 Eur-a a pored toga su se usmeno dogovorili da mu V. makne nastrašnicu i to su  dogovorili za 120,00 Eur-a, što je sve ukupno iznosilo 600,00 Eur-a, pa je V. otpočeo radove, pri čemu mu je pomagao Đ.R. koga je V. doveo za sobom a zna da je V.M. koristio i usluge brata okrivljenog Č.M., koji mu je  za svo vrijeme dok su radili veoma dosta pomagao i gornji posao završili su za nepuna 2 dana. Negdje oko  19 h 30.04.2013. godine,  kada mu je V. rekao da je radove završio u potpunosti , okrivljeni mu je dao primjedbe da radovi nijesu uradjeni u skladu sa građevinskim propisima i pojedinačno mu ukazivao na primjedbe,  s tim što mu je pri izvodjenju radova V. pričinio i štetu i to na jednom dijelu krova,  te mu ukazao i na ostale propuste ali  mu je on odgovorio da je sve uradio u sklaldu sa građevinskim propisima. Taj razgovor izmedju njih dvojice odvijao se pored kuće, trajao je desetak minuta,  i okrivljeni mu je  rekao da će nesporazum u vezi plaćanja i radova regulisati sudskim putem, a V. mu je tada zatražio 100 Eur-a da pokrije troškove i okrivljeni mu je dao 100 Eur-a i on ih je uzeo. Nakon toga okrivljeni je rekao V. da napusti njegovo imanje a potom je ovu riječ upotrebio u množini.  U to vrijeme  Đ. se nalazio u vozilu koje je bilo udaljeno od njih oko 20 m . Nadalje je ukazao, da je u jednom momentu V. rekao »dolaziš li đe u Podgoricu,  platićeš mi  tri mi sina i dva mi unuka, ubiću te«, ali je na te njegove riječi mirno reagovao, te dalje, da kritične prilike sa oštećenima nije imao nikakvog fizičkog kontakta, niti im je uputio ni jednu ni uvrdljivu a niti prijeteću riječ. Posebno je ukazao, da tom prilikom ni jednom nije povisio ton. Poslije desetak minuta oštećeni su otišli vozilom. Kritične prilike je rekao V. ,  da sve što procijene vještaci  on će njemu platiti ali da to bude samo u sudskom postupku.  U završnoj riječi je ukazao da se ne osjeća krivim, niti je počinio djelo koje mu je stavljeno na teret.</span>
</p>
<p class="p4">
<span>Sud je u dokaznom postupku proveo dokaze: saslušao svjedoke – oštećene: V.M. i Đ.R., te svjedoke Č.R., Č.M. i C.M.,  te pročitao izvod iz KE za okrivljenog  izdat od Uprave policije – Ispostava Šavnik 243/13 -66/2 od 31.07. 2013. godine.</span>
</p>
<p class="p4">
<span>Iz iskaza oštećenog -  svjedoka  V.M. proizilazi,  da je vlasnik limarsko-bravarske radionice u Podgorici, te da je preko oglasa u novinama dobio poziv 23.04.2013. godine od okrivljenog iz sela Tušina- Šavnik sa zahtjevom da na njegovoj kući i pomoćnim objektima treba izvesti neke limarske radove i postaviti oluke, radi čega je sledećeg dana pošao u selo kod okrivljenog da ugovore radove, da je tom prilikom pregledao šta treba uraditi, uzeo mjere i saopštio okrivljenom da je cijena koštanja tih radova 600€ na što je okrivljeni pristao, da je pripremio nakon toga potrebne elemente pa je ponovo došao iz Podgorice u Tušinju sa svojim radnikom- oštećenim Đ. i izvodio radove dva dana tj. 29 i 30.04.2013. godine , a u toku izvođenja radova pojavili su se i neki novi poslovi u vezi postavljanja lamperije i skraćivanja terase pa se sa okrivljenim dogovorio da i to odradi i da će se na kraju izvođenja radova dogovoriti oko cijene, da su 30.04.2013. godine oko 19h oštećeni završili radove i spremali se da pođu za Podgoricu, te je sjeo ispred kuće okrivljenog i rekao mu da ukupna cijena usluge i materijala iznosi 650€, da je okrivljeni tada reagovao uvredljivim riječima, psovao mu porodicu i slično govoreći da radovi nijesu kvalitetno urađeni, da je Đ. otišao u vozilo i kroz otvorena vrata pušeći cigaru gledao i slušao raspravljanje između njih dvojice, da je u jednom momentu okrivljeni rekao » evo ti 100€ za gorivo i plati ovu bijedu« misleći na Đ. a potom sav uznemiren, usplahiran i sa pjenom na ustima, djelujući kao zvijer povišenim tonom počeo da prijeti riječima »gubite mi se sa imanja, pobiću vas, ja sam jednom robijao, odrobijaću i vas«, da ga je nakon toga gurnuo niz neku strančicu pa je oštećeni posrnuo pa je tada Đ. htio da izađe iz auta ali mu je on rekao da ne izlazi jer se plašio veće gužve, da je otac okrivljenog trčao za okrivljenim da ga obuzda a posebno kada je osumnjičeni otišao iza kuće a prethodno govoreći oštećenima »ova govna ću da pobijem« i gledajući prema oštećenom rekao mu »sad ćeš da odeš« i tada je oštećeni shvatio da se radi o ozbiljnoj prijetnji i da je životno ugrožen, jer je očekivao da je okrivljeni otišao da uzme oružje što je kod njega izazvalo veliki strah da će ih pobiti, da je tada Đ. rekao iz vozila da bježe te je oštećeni ušao u vozilo i krenuli su prema Podgorici, a od straha i stresa nijesu prijavili događaj policiji u Šavniku već sledeći dan Podgoričkom centru bezbjednosti. Posebno je ukazao da je građevinske radove okrivljenom uradio kvalitetno a kritične prilike u to može da se zakune na svu svoju sreću ni jednu uvredljivu ni prijeteću riječ nije izgovorio niti uputio okrivljenom. </span>
</p>
<p class="p4">
<span>Iz iskaza svjedoka – oštećenog Đ.R. proizilazi, da ga je oštećeni V. angažovao da mu pomogne oko nekih poslova u selu Tušina, da su radili dva dana te mu je pri kraju radova 30.04.2013. godine bilo nešto sumnjivo u ponašanju okrivljenog kao da je imao namjeru da izazove incident, da je spakovao alat i stavljao ga u vozilo i u jednom trenutku čuo prepirku između okrivljenog i oštećenog V., gdje je okrivljeni tražio garanciju za radove jer mu na drugi način ne želi dati pare a oštećeni mu rekao da će mu dati račun sa pečatom i dvije godine garancije, da je okrivljeni vrijeđao oštećenog V. riječima »serem ti se u firmu, govno jedno, psujući ga i pominjući mu sve članove familije«, da je u jednom momentu okrivljeni počeo da gura V. prema vozilu radi čega je i on reagovao ali ga je okrivljeni opomenuo riječima »s tobom se nijesam pogađao i gubi mi se sa imanja«, da je ostatak razgovora slušao iz vozila kroz otvorena vrata gdje je okrivljeni obadvojici oštećenih prijetio riječima »pobiću vas, mičite mi se sa imanja, jednom sam robijao, odrobijaću i vas«, pa je u jednom momentu okrivljeni pošao iza kuće radi čega je posumnjao da je pošao za oružje, pa je djelujući kao usplahiren i nenormalan očekivao da će se okrivljeni vratiti sa oružjem i stvarno ih pobiti, da se osjetio veoma ugroženim i da je od straha rekao V. da bježi u kola i da pali vozilo jer okrivljeni može realizovati prijetnje koje im je uputio, da ni u jednom momentu V. nije okrivljenom uputio ni jednu uvredljivu ili prijeteću riječ, te konačno da je kritične prilike okrivljeni dao V. 100€ i rekao mu » plati bijednika«, mislivši na njega a potom dodao »i za gorivo što si potrošio«.</span>
</p>
<p class="p4">
<span>Svjedok Č.R. je izjavio, da je kao otac okrivljenog prisustvovao dogovoru okrivljenog i oštećenog V. gdje su se dogovorili da mu na kući u Tušini oštećeni izvede neke radove na izradi oluka za cijenu od 600€, da je V. napravio više štete jer im je oštetio krov na kući, ambaru, kolibi i štali, da je sa V.  bio još jedan radnik a koji je u momentu kada su okrivljeni i V. razgovarali o plaćanju bio u vozilu udaljenom oko 20m od kuće i gdje je spavao, da okrivljeni V. nije rekao ni jednu ružnu a ni prijeteću riječ, već naprotiv, da je V. prijetio okrivljenom, da će ga ubiti kad dođe u Podgoricu i da će mu se osvetiti, te da će ga gađati iz zgrade u kojoj stanuje, iz svog stana ili iz stana prijatelja kako ga radar ne bi mogao snimiti, da ga je zbog takvih izgovorenih riječi bilo veoma strah a da je okrivljeni sve ove prijetnje mirno podnio i nije reagovao, te da je pomislio da V. u vozilu ima pištolj, da je okrivljeni oštećenom dao 100€ na ime izvedenih radova i bio nezadovoljan njihovim kvalitetom ali između njih dvojice nije bilo nikakvog fizičkog kontakta, samo je okrivljeni rekao V. »napušti« i V. je zajedno sa Đ. otišao vozilom prema Šavniku, da niko zbog velikih obaveza iz njihove porodice nije ovaj slučaj prijavljivao policiji, da mu nije poznato da neko od njegovih članova porodice posjeduje mobilni telefon a u kući sa njim žive supruga V. i sin M., dok okrivljeni povremeno dolazi da ih obiđe jer živi u Nikšiću. Da je V. i Đ.  u izvođenju radova pomagao njegov sin M. i oni su ga tjerali da radi »ko Bog đavola«.</span>
</p>
<p class="p4">
<span>Svjedok Č.M. je izjavio, da mu je okrivljeni brat, da mu je poznato da se okrivljeni dogovorio sa V.M. da  ovaj izvede neke radove na kući njihovog oca R. u Tušini, radilo se o izradi oluka, da nije prisustvovao njihovom dogovoru, ali mu je poznato da je V. trebao da nabavi materijal i da te oluke savije, tj. pripremi za ugradnju, da ih doveze iz Podgorice i ugradi na kući, a sa njime je došao i njegov pomoćnik Đ.R., da su  nakon završenog posla 30 aprila, bili su večernji časovi, okrivljeni i V. razgovarali ispred kuće  a vezano za plaćanje radova. Prije toga, V. i Đ.  su pokupili alat, stavili ga u vozilo koje je bilo udaljeno nešto oko 20 –tak metara od kuće, i Đ. je ostao u vozilu i tamo spavao a u vrijeme dok su V. i okrivljeni razgovarali odnosno kada je okrivljeni V.  davao odredjene primedbe na izvedene radove, da tom prilikom nijednu prijeteću niti uvredljivu riječ okrivljeni nije uputio V.. Dobrovljno je pomagao V. dva dana, ali na način jer je V. od njega tražio da im pomogne govoreći »daj mi ono ili dodaj mi ovo« a on je  to zaista i činio jer se radilo o kući njegovog oca, a mogao je jednostavno sve to i da odbije. Na kraju, kada je trebalo da se izvrši plaćanje, V. je tražio da mu se sve plati a za izvedene radove nije htio dati garanciju i okrivljeni je to odbio, ali imajući u vidu da je V. uložio i materijal i da ga je dovezao iz Podgorice, on je  okrivljenom dao 100,00 eura da mu plati makar za materijal i lično je vidio da je okrivljeni predao 100,00 eura V. a ovaj je novac uzeo, te dalje, u nastavku njihovog verbalnog kontakta, V. je zaprijetio okrivljenom riječima »dolaziš li ti u Podgoricu«, a okrivljeni mu je samo rekao »napušti radilište«, pa mu je nakon toga V. rekao »platićeš mi, ubiću te« i zakleo se na sinove i unuke. Nadalje je ukazao, da je ovom događaju bio prisutan njihov otac R., kao  i C. M., koji su  sve ovo mogli čuti, te dalje, da živi u kućnoj zajednici sa ocem, majkom i bratom M. tj. okrivljenim u Tušini, da mobilne telefone posjeduju on i njegov brat M. tj. okrivljeni, a gornji  slučaj nijesu prijavljivali policiji, jer gornjoj prijetnji nijesu pridavali značaj. Cijeli razgovor trajao je 10-tak minuta i nikakav fizički kontakt nije bio izmedju okrivljenog i V. niti je okrivljeni  upotrebio nijednu prijeteću riječ. </span>
</p>
<p class="p4">
<span>Svjedok C.M. je izjavio, da je komšija iz dotičnog sela sa okrivljenim i kritičnog dana, bili su večernji časovi, on je  prilazio kući Č.R. i vidio je od kuće jedno parkirano vozilo udaljeno oko 20-30m i u tom vozilu je vidio jednog čovjeka da sjedi, ne isključuje mogućnost i da je spavao, pa je nastavio put prema kući a sa namjerom da kupi med, a prilazeći kući čuo je neku žučniju raspravu i kada je prišao na nekih 5 m vidio je da nešto raspravlja okrivljeni sa jednim čovjekom koga nije poznavao, koliko je shvatio taj čovjek je od okrivljenog tražio da mu  da neki novac, a okrivljeni je odbijao da to učini, govoreći da mu radove nije izveo kako treba i da mu je pričinio štetu. Ne isključjuje mogućnost da mu je tada okrivljeni dao neki dio novca ali on nije vidio o kom se iznosu radilo, primijetio je da je u tom razgovoru taj drugi čovjek  bio malo drskiji od okrivljenog jer je stalno tražio novac i sve je to po njegovoj procjeni trajalo kratko vrijeme, da je okrivljenog čuo kako mu je rekao da mu neće dati dio novca jer mu nije poslove završio kako treba, a nije čuo da je okrivljeni tom čovjeku uputio nijednu uvredljivu ili prijeteću riječ a sve u vremenu od kada je došao na lice mjesta. Sa druge strane, taj čovjek je nešto govorio okrivljenom u smislu da će se oni sresti na sudu, te da je taj čovjek rekao »isprebijaću te ako dodješ u Podgoricu« ali nije čuo da je taj čovjek okrivljenom rekao da će ga ubiti, da nije vidio fizički kontakt između njih dvojice ali je  vidio da je taj čovjek otišao u pravcu vozila u pratnji okrivljenog koji se brzo vratio nazad a ovaj drugi se udaljio od kuće Č.R.. </span>
</p>
<p class="p4">
<span>Sud je u cjelosti prihvatio iskaze oštećenih – svjedoka V.M. i Đ.R.  i uzeo ih u podlogu svoje odluke a ovo  tim prije, jer su oštećeni  na jedan jasan, objektivan i istinit način predstavili ponašanje okrivljenog kritične prilike. Gornje tim prije, jer oštećeni ubjedljivo kazuju, zbog čega je prvenstveno došlo do verbalnog kontakta okrivljenog i oštećenog V., pa u uslovima kada je notorna činjenica, da je dogovor o izgradnji oluka postojao, te da niko od stranaka nije sporio da su radovi izvedeni od materijala koji je obezbijedio oštećeni V., da je oštećeni V. morao u dva navrata da dolazi svojim vozilom iz Podgorice do sela Tušine, za što je bilo neophodno obezbijediti određena novčana sredstva, te činjenica, da se oštećeni V. bavi limarsko-bravarskim poslovima a da je okrivljeni za gornje usluge platio samo 100€, proizilazi jasan zaključak, da je kritične prilike bilo među njima rasprave, povišenog tona, negodovanja. Po ocjeni ovoga suda, ne bi bilo ni prirodno a ni logično da oštećeni V. prijeti okrivljenom pred njegovom porodicom i kućom a posebno ne na način kako to različito kazuju svjedoci odbrane, koji su jasno mogli čuti svaku izgovorenu riječ jer su bili neposredno pored učesnika događaja. Dakle, najbolja potvrda istinitog kazivanja oštećenih nalazi se upravo u različitom kazivanju svjedoka odbrane, odnosno njihovom utisku na koji je način okrivljeni reagovao kada su mu upućene ozbiljne prijetnje, što je potpuno neobjektivno i neprirodno a posebno nije imanentno prirodi čovjeka na ovom ruralnom području. Sud nije prihvatio iskaze svjedoka Č.R. i M., ne samo sa razloga što se radilo o ocu i bratu okrivljenog, koji su pokušali pomoći okrivljenom u konkretnom slučaju, već sa razloga što su isti neubjedljivi i nelogični u svom kazivanju. Ovo se ogleda posebno u nekim protivurečnostima u međusobnim iskazima, R. tvrdi da je prisustvovao dogovoru okrivljenog i oštećenog V. a okrivljeni tvrdi da njihovom dogovoru nije prisustvovao niko drugi, pa dalje R. tvrdi, da sa njim u kućnoj zajednici ne živi okrivljeni već dolazi iz Nikšića samo povremeno da ga obilazi a M. tvrdi da okrivljeni živi sa njima u kućnoj zajednici, pa dalje R. tvrdi, da ga je bilo strah za sebe i njegovu porodicu zbog prijetnji oštećenog V. a M. tvrdi da tim riječima nijesu pridavali značaj, pa dalje R. tvrdi, da V. nijesu prijavili u policiju jer su imali prečeg posla na imanju, a okrivljeni tvrdi da mu nije bio ispravan mobilni telefon, dok njegov brat M. tvrdi da prijetnji nijesu pridavali značaj, pa dalje, R. tvrdi, da je V. prijetio da će okrivljenog gađati iz zgrade u Podgorici a to okrivljeni uopšte i ne pominje, te konačno, R. ukazuje, da ne zna da li u njegovoj kući neko ima mobilni telefon a M.  koji nesporno sa R.  živi u istoj kući tvrdi da mob.telefon imaju i on i okrivljeni, te bi po ocjeni suda bilo prirodno da za ovu činjenicu zna i njihov otac, odnosno da ako su se već i otac i sinovi nalazili na veoma bliskoj prostornoj distanci tj. jedan pored drugog, to bi bilo logično da su istovjetno i čuli izgovorene riječi V., njihovu ozbiljnost, intonaciju i reakciju na iste, a što konkretno nije slučaj. Nadalje, sud je djelimično prihvatio iskaz svjedoka C. u pravcu da je čuo žučniju rasravu ispred kuće između okrivljenog i oštećenog V., te da je V. od okrivljenog tražio novac a ovaj odbijao da mu preda novac jer mu poslove nije završio kako treba,sa razloga jer ovaj dio iskaza ima podlogu u dokazima kojima je sud poklonio vjeru ali nije prihvatio dio iskaza ovog svjedoka u pravcu, da se nalazio udaljen od učesnika rasprave svega 5m, jer to je nelogično i potpuno suprotno iskazima oštećenih, koji njegovo prisustvo uopšte nijesu registrovali na licu mjesta, te dalje, nije ubjedljivo kazivanje da je V. rekao okrivljenom »isprebijaću te kad dodješ u Podgoricu« a ovo jer takve riječi nije potvrdio niko od svjedoka pa ni okrivljeni. Sud posebno ukazuje da je neubjedljivo, nelogično i na kraju neistinito, to što svjedoci Č.R. i M. tvrde, da je oštećeni Đ., dok se nalazio u vozilu spavao, koju okolnost nije isključio ni svjedok C. a ovo jer su se u tim momentima V. i Đ. (oštećeni) spremali na put za Podgoricu a njihovom polasku iz Tušine prethodila je žučna rasprava između V. i okrivljenog, pa imajući u vidu i doba dana (19h) i okolnosti slučaja, deplasirano je izvoditi zaključak da je u tim momentima oštećeni Đ. spavao ili mu je bilo do spavanja, jer je i sam bio zainteresovan za ishod razgovora između gore imenovanih, odnosno plaćanje za izvršene radove, obzirom da je na izvođenju radova u Tušini bio radno angažovan od strane V. . </span>
</p>
<p class="p4">
<span>Iz izvoda iz KE za optuženog  sud je utvrdio da ranije nije osuđivan.</span>
</p>
<p class="p4">
<span>Sud je posebno cijenio odbranu okrivljenog, pa je zaključio,  da je ista usmjerena na izbjegavanje, odnosno ublažavanje krivice, pri čemu je bila neubjedljiva i nelogična a posebno, jer svoju podlogu nije imala u iskazima svjedoka- oštećenih kojima je sud poklonio vjeru. Nadalje, nije ubjedljivo kazivanje okrivljenog, da mu V. prijeti ubistvom a da on to sasvim mirno prihvata, da ne reaguje, a posebno u uslovima kada mu je V. pričinio još i štetu na objektima i nije mu izveo radove kako su se dogovorili, odnosno nije ubjedljivo, ni da slučaj ne prijavljuje policiji, jer mu telefon toga dana navodno nije ispravan a bilo bi i prirodno i logično da u okolnostima ovako ozbiljnih prijetnji prijavi slučaj policiji, mogao je to učiniti posredstvom telefona svoga brata M. i o gornjem obavijestiti policiju ili u krajnjoj liniji poći do policije i dati izjavu. Ovakva njegova odbrana je suprotna i svjedočenju njegovog brata M., jer M. ukazuje, da prijetnji V.  niko nije pridavao ozbiljan značaj, a ovo nasuprot kazivanju oca okrivljenog R., da je prijetnja bila ozbiljna i da je kod njega izazvala osjećaj straha. Posebno je odbrana okrivljenog i konfuzna, jer insistira na manje bitnim činjenicama i to u pravcu, zbog čega je V.  slučaj prijavio policiji  u Podgorici a ne u Šavniku, te dalje, zašto je prijavu podnio samo V. a ne i Đ. a to je po ocjeni ovoga suda potpuno irelevantno, jer je kritični slučaj prijavljen, a sve ovo u okolnostima kada su se oba oštećena na glavnom pretresu i u prisustvu okrivljenog jasno izjasnili, da su osjetili strah i ugroženost, te da su i lice mjesta napuštili pod utiskom događaja i neshvatljivog ponašanja okrivljenog, te im je jedini cilj u tom trenutku bio, što prije stići svojoj kući u Podgorici. Dakle, insistiranje okrivljenog na izjavi oštećenog V. pred policijom, upravo je neuspio pokušaj da se skrene sa puta  utvrđivanja materijalne istine u predmetu, pri čemu okrivljeni zaboravlja, da je i on pred policijom dao izjavu, ali ista nije bila predmet ocjene suda. Posebno je neubjedljivo, da okrivljeni ukazuje na svoje korektno ponašanje i mirnoću koju je ispoljio kritične prilike a da istovremeno priznaje kako je oštećenima rekao da napušte njegovo imanje, što apsolutno ne korespondira jedno sa drugim, tim prije, jer nije sporio ni činjenicu da je pratio V. jedan dio puta do njegovog vozila,a nije objasnio razlog zbog čega je to činio, ako su se razišli u netrpeljivim odnosima. Naredbodavna izjava da oštećeni napušte njegovo imanje jednostavno ne odgovara osjećaju  mirnoće okrivljenog u kritičnoj situaciji. Sa iznijetog sud je u cjelosti odbacio odbranu okrivljenog. </span>
</p>
<p class="p4">
<span>Na osnovu savjesne i brižljive ocjene provedenih dokaza,  a cijeneći sve u smislu čl. 17 i  370 ZKP-a, sud je na pouzdan način zaključio  da je okrivljeni  počinio krivično djelo na način, mjesto i u vrijeme kako je to bliže opisano izrekom presude, odnosno sud je utvrdio činjenično stanje, tj da je dana 30.04.2013. godine, oko 19,00h, u selu Tušina, opština Šavnik, ugrozio sigurnost oštećenim V.M. i Đ.R. iz P., prijetnjom da će napasti na njihov život i tijelo na način, što im je nakon kraće rasprave i guranja oštećenog M., ispred svoje kuće, povišenim tonom uputio prijeteće riječi, govoreći im: » gubite mi se sa imanja, pobiću vas, ja sam jednom robijao odrobijaću i vas«, te dalje, da je kritične prilike okrivljeni isplatio oštećenom V. samo dio dogovorenog novca za izvođenje radova na kući. </span>
</p>
<p class="p4">
<span>Pravnom ocjenom  gore utvrdjenog činjeničnog stanja, sud nalazi da se u radnji okrivljenog stiču svi bitni elementi krivičnog djela ugrožavanje sigurnosti iz čl. 168 st.2 u vezi st. 1 KZ a koje djelo čini svaki onaj »ko ugrozi sigurnost nekog lica prijetnjom  da će napasti na život ili tijelo tog lica ili njemu bliskog lica«, odnosno, ako ovo djelo učini prema više lica, pri čemu se pod pojmom »više lica« podrazumijeva najmanje dva lica. Sigurnost ljudi je objekat zaštite kod ovog krivičnog djela ali je ono u ovom pogledu specifično jer se njime štite lično osjećanje sigurnosti  i pravo čovjeka da živi u miru i spokojstvu i da ga drugi u tom pogledu ne ugrožavaju.  Radnja ovog krivičnog djela  manifestuje se u veoma ozbiljnoj i ostvarljivoj prijetnji okrivljenog oštećenima da će napasti na  njihov život i tijelo, pri čemu sud cijeni, da je ta prijetnja obzirom na način, odlučnost, upornost i intonaciju sa kojom je saopštavana, mjesto i u vrijeme kada je učinjena, bila i objektivno podobna da kod  oštećenih  izazove osjećaj straha i uopšte osjećaj nesigurnosti. Nije od značaja za postojanje ovog djela,  da li je okrivljeni,  koji je prijetio  i stvarno imao namjeru  da realizuje svoju prijetnju. Bitno je, da su oštećeni kao pasivni subjekti osnovano vjerovali u ostvarljivost prijetnje okrivljenog, te da su se kako sami kažu  osjetili nesigurnim i jako ugroženim, jer su u jednom momentu pomislili da će okrivljeni donijeti pištolj, jer je pošao iza kuće i da će ih pobiti, radi čega je Đ. rekao V. da bježe te su vozilo stavili u pogon i odmah krenulu prema Podgorici, a od velikog sraha i stresa ne znajući gdje se nalazi policija u Šavniku slučaj su prijavili Podgoričkom centru bezbjednosti.  </span>
</p>
<p class="p4">
<span>Okrivljeni  je djelo učinio sa umišljajem, jer je bio svjestan svoga djela  tj. da izgovorenim riječima kritične prilike ugrožava sigurnost, mir i spokojstvo oštećenih i to kako verbalnim tako i  realnim radnjama, te konačno da su  takve prijetnje  neposredno saopštene i predočene, izazvale i posledicu kod oštećenih a  koja se manifestovala u osjećanju ugroženosti, nesigurnosti, odnosno straha  za njihov život ili tjelesni integritet.  </span>
</p>
<p class="p4">
<span>Oglašavajući okrivljenog  krivim, sud mu je na osnovu čl. 52, 53 i 54 KZ  u okviru opšte svrhe krivičnih sankcija iz čl. 4 istog izrekao uslovnu osudu i istovremeno utvrdio kaznu zatvora u trajanju od 3 /tri/ mjeseca  sa odgodom izvršenja na jednu godinu a ovo pri ocjeni da nije nužno radi krivično pravne zaštite izricati efektivnu kaznu zatvora, kao propisanu  krivičnu sankciju za ovo krivično djelo. Polazeći od stepena krivice okrivljenog, kao i drugih okolnosti iz čl. 42 KZ , ličnosti okrivljenog, ranijeg života, sud je u odsustvu otežavajućih okolnosti, cijenio  od olakšavajućih okolnosti, da ranije nije bio osuđivan, pa  je  u smislu citiranih zakonskih odredbi sud okrivljenom  izrekao uslovnu osudu u ubjedjenju da će se izrečenom sankcijom ostvriti svrha kažnjavanja iz čl. 32 KZ. </span>
</p>
<p class="p4">
<span>Sud je okrivljenog oslobodio plaćanja paušala a imajući u vidu trajanje, složenost postupka i loše  imovno stanje okrivljenog, obzirom da je nazaposlen, dok ostalih troškova krivičnog postupka nije bilo a ovo shodno čl. čl. 226 st. 2 tačka 9 i st. 3, čl. 229  ZKP-a . </span>
</p>
<p class="p4">
<span>	Sa iznijetog odlučeno je kao u izreci presude.</span>
</p>
<p class="p4"></p>
<p class="p7">
<span>OSNOVNI SUD U ŽABLJAKU, dana 06.08. 2013.god.</span>
</p>
<p class="p3"></p>
<p class="p4">
<span>ZAPISNIČAR                       				  PREDSJEDNIK SUDA</span>
</p>
<p class="p4">
<span>Nađa Kaljević,s.r.				                Mihailo Andjelić,s.r.</span>
</p>
<p class="p4"></p>
<p class="p4">
<span>PRAVNA POUKA:</span>
</p>
<p class="p4">
<span>Protiv ove presude dozvoljena je žalba u roku</span>
</p>
<p class="p4">
<span>Od  8  dana  po  prijemu  pismenog  otpravka</span>
</p>
<p class="p4">
<span>presude, preko ovog suda Višem sudu Bijelo </span>
</p>
<p class="p4">
<span>Polje.</span>
</p>
<p class="p4"></p>
<p class="p4"></p>
<p class="p4"></p>
<p class="p8"></p>


</body>
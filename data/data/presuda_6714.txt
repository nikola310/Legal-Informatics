&nbsp;<br>
<strong>Posl.br.K. 213/11/10</strong><br>
&nbsp;<br>
&nbsp;<br>
<strong>U&nbsp; IME&nbsp; NARODA</strong><br>
&nbsp;<br>
<strong>Osnovni sud u Kotoru</strong> kao nadležni prvostepeni krivični sud u vijeću sastavljenom od predsjednika vijeća-sudije dr Vesne Vučković i članova vijeća sudija-porotnika Vukašina Vujovića i Petra Mršulje uz učešće zapisničara Slavice Matijević u krivičnom predmetu protiv okr. <strong>P. S. </strong>koju brani adv. D. P. iz K. zbog krivičnog djela nesavjestan rad u službi iz čl. 417 st. 2 u vezi st. 1 Krivičnog zakonika nakon održanog glavnog i javnog pretresa dana 30.05.2011 godine u prisustvu zamjenika ODT Kotor Danke Živković, okrivljene i njenog branioca, donio je i javno objavio istog dana sljedeću<br>
&nbsp;<br>
<strong>P R E S U D U</strong><br>
&nbsp;<br>
Okr. <strong>P. S.</strong> od oca M. i majke L. rođene K., rođene ... u Č., stalno nastanjene u K., državljanka BIH, po zanimanju diplomirani pravnik, sa završenom VSS, udata, majke dvoje djece, srednjeg imovnog stanja, neosuđivane, protiv koje se vodi postupak za drugo krivično djelo pred Višim sudom u Podgorici,<br>
&nbsp;<br>
<strong>Kriva je,</strong><br>
&nbsp;<br>
Što je,&nbsp;<br>
dana 19.9. 2006.g., u K. kao službeno lice u Upravi za nekretnine PJ K., propuštanjem dužnosti nadzora, očigledno nesavjesno postupala u vršenju službe, na način što je po zahtjevu za uknjižbu koji je podnijet od strane adv. R. P. iz Kotora, u ime DOO "W " K., dana 14.9.2006.g., donijela rješenje o uknjižbi prava svojine na kat. parcelama&nbsp; br.x LN x KO P., i x LN x KO P.,a da prethodno nije&nbsp; provjerila&nbsp; da li je navedeno lice punomoćnik pomenutog DOO-a, ne tražeći dostavljanje punomoćja za zastupanje i podnošenje zahtjeva za uknjižbu, i što je predmetno rješenje donijela na osnovu ugovora o kupoprodaji navodno ovjerenog od strane Osnovnog suda Cetinje br. Ov.I ... od 18.7.1988.g., propuštajući pri tom dužnost nadzora i kontrole predmetnog ugovora koji je bio ovjeren pečatom Osnovnog suda u Cetinju, na kome je pisalo Republika Crna Gora, iako je u trenutku&nbsp; navodnog potpisivanja i ovjere ugovora zvaničan naziv federalne jedinice bio Socijalistička Republika Crna Gora, što predstavlja nepravilnost uočljivu na prvi pogled, pa je nevršenjem kontrole kako predmetne isprave, tako i prava podnosioca zahtjeva za zastupanje i pokretanje upravnog postupka u ime kupca, tj. DOO "W " očigledno nesavjesno postupala u vršenju službe donošenjem i sprovodjenjem predmetnog rješenja i to nakon što je predala rješenje M. V. iz K. koji je preuzeo isto i odrekao se prava na žalbu, a u ime prethodnog vlasnika navedene kat. parcele pok. M. K., a da nije provjerila&nbsp; da li je on lice koje je ovlašćeno da rješenje u ime upisanog vlasnika M. K. primi i odrekne se prava na žalbu i nakon što je isto rješenje predala adv. P. R. kao punomoćniku&nbsp; ne podnosioca zahtjeva po kome je postupaka i koji zahtjev je bez punomoćja primila u rad, već kao punomoćniku prethodnog vlasnika prodavca iz spornog ugovora J. S., iako je bila dužna i morala biti svjesna&nbsp; da usled toga može nastupiti teža povreda prava drugog i imovinska šteta, usled čega je i došlo do teške povrede prava oštećenih Š. I. i&nbsp; R. na čijoj imovini su vlasnici postali druga lica, a za iste nastupila i šteta u iznosu 65.750,00 eura, koja predstavlja vrijednost navedene nepokretnosti.<br>
&nbsp;<br>
<strong><em>- čime je učinila krivično djelo nesavjesnog rada u službi iz člana 417. st. 2. u vezi st. 1. Krivičnog zakonika. </em></strong><br>
&nbsp;<br>
Pa joj sud na osnovu naprijed navedene krivičnopravne odredbe i čl. 3, 5, 8, 13, 15, 36, 42, 45, 46, 52, 53. i 54. KZ i čl. 358. i 364. ZKP-a&nbsp;&nbsp; izriče<br>
&nbsp;<br>
<strong>USLOVNU OSUDU</strong><br>
&nbsp;<br>
Kojom utvrđuje kaznu zatvora u trajanju od tri mjeseca i istovremeno odredjuje da se kazna neće izvršiti ukoliko okrivljena za vrijeme od jedne godine od dana pravosnažnosti presude ne učini novo krivično djelo.<br>
&nbsp;<br>
Dužna je okrivljena na ime sudskog paušala uplatiti iznos&nbsp; od 50 eura, u roku od 15 dana od dana pravosnažnosti presude, pod prijetnjom prinudnog izvršenja, na žiro račun Osnovnog suda Kotor br.832-16-52, i dokaz o uplati dostaviti ovom sudu s pozivom na br.K.213/11/10.<br>
&nbsp;<br>
Oštećeni se sa imovinskopravnim zahtjevom upućuju na parnicu.<br>
&nbsp;<br>
<strong>Obrazloženje</strong><br>
&nbsp;<br>
ODT Kotor podnio je ovom sudu optužnicu Kt.br.567/07 od 05.01.2010 godine protiv P. S. iz K., zbog izvršenja krivičnog djela nesavjesan rad u službi iz čl. 417 st. 2 u vezi st. 1 Krivičnog zakonika.<br>
&nbsp;<br>
Postupajući po podnijetoj optužnici sud je zakazao i održao glavni pretres dana 18.11.2010 godine u prisustvu zamjenika ODT Kotor Danke Živković, okrivljene i njenog branioca i dana 19.11.2010 godine nakon vijećanja i glasanja donijeta je odluka u ovoj krivično pravnoj stvari.<br>
Na predmetnu presudu žalbu je uložilo ODT Kotor i rješenjem Višeg suda u Podgorici posl. br. Kž. 361/2011 od 22.03.2011.godine, presuda ovog suda je ukinuta i predmet je vraćen na ponovno odlučivanje.<br>
&nbsp;<br>
Postupajući po ukidnom rješenju sud je zakazao i održao glavni pretres dana 30.05.2011. godine u prisustvu zamjenika ODT Kotor Danke Živković, okrivljene P. S. i njenog branioca adv. D. P., i istog dana donijeta je odluka u ovoj krivičnopravnoj stvari.<br>
&nbsp;<br>
<strong>U završnoj rječi zamjenik ODT Kotor </strong>je ostala kod precizirane optužnice smatrajući dokazanim da je okrivljena učinila krivično djelo koje joj je stavljeno na teret. Predložila je da sud okrivljenu oglasi krivom i kazni po zakonu.<br>
&nbsp;<br>
<strong>U završnoj rječi branilac okrivljene</strong> je izjavio da je predmet krivičnog postupka falsifikovani ugovor iz 1988 godine koji je zaključen između J. S. i M. K. i navodno ovjeren u Osnovnom sudu u Cetinju, ali da to nije jedini falsifikat u ovom predmetu jer je utvrđeno i da je punomoćje koje je navodno izdat J. S., adv. R. P. za prodaju sporne parcele takođe falsifikat i navodno je ovjeren kod Opštinskog suda u Valjevu. Pretjerano je očekivanje da bi okrivljena kao obrađivač predmeta trebala da proučava sudske štambilje i pečate toliko detaljno da uoči da se radi o falsifikatu samo zbog toga što na pečatu koji je postojao na ugovoru nije uočila da nedostaje rječ "Socijalistička" a imajući u vidu opšte poznatu činjenicu da većina pečata nije vidljiva u cijelini ili se ne može pročitati baš svaka rječ na pečatu. U konačnom je predložio da sud okrivljenu oslobodi od optužbe.<br>
<strong>U završnoj rječi okrivljena</strong> je ostala kod navoda svoje odbrane završne rječi svog branioca.<br>
<strong>U svojoj odbrani okrivljena</strong> je izjavila da joj je predmet na uknjižbu donijela R.P. i ona je obrađujući predmet kroz kompjuter primjetila da prethodni vlasnik J. nije bio uknjižen, a u ugovoru koji je zaključen između njega i firme DOO "W " K. koju je inače zastupala adv. P., primjetila je član u kojem je pisalo da je na osnovu ugovora koji je ovjeren u Osnovnom sudu u Cetinju 1988 godine J.stekao predmetnu nepokretnost, pa je zbog toga tražila advokatici da joj donese taj ugovor kako bi prvo izvršila uknjižbu na J., pa dalje sa njega na novog kupca što je adv. Pop. i uradila. Vidjela je na poleđini ugovora koji je bio u originalu, pečat koji je potvrđivao identitet Ja. S. i Ma. K., i na okruglom pečatu je vidjela da piše Crna Gora, međutim nije zagledala pečat detaljnije jer je ništa nije upućivalo da se radi o falsifikatu. Njoj je bilo bitno, da je potvrđen identitet kupca i prodavca, a nije razmišljala da li je okrugli pečat validan ili nije, obzirom da je bio original ugovora, obratila je pažnju na klauzulu intambulandi koja je u njenom poslu veoma bitna jer samo uz njeno prisustvo može donijeti rješenje o uknjižbi, nakon čega je donijela rješenje o uknjižbi sporne parcele. Što se tiče uručenja rješenja ona je znala da je M. K. umro i da mu je M. V. jedan od naslednika jer je kao službenik Uprave za nekretnine, nakon smrti M. K. vršila prenos vlasništva, po pravosnažnosti ostavinskog rješenja, pa je upravo njemu predala primjerak tog rješenja o uknjižbi i on je potpisao prijem dok je za ostale potvrdu o prijemu rješenja o uknjižbi potpisala punomoćnik adv. R. P.. Postupala je savjesno i profesionalno, po svom mišljenju.<br>
&nbsp;<br>
U dokaznom postupku koji je proveden radi rasvjetljenja činjeničnog stanja i krivice okrivljene sud je proveo sledeće dokaze: izvršen je uvid u spise za uknjižbu adv. R. P., izvršen je uvid u ugovor o kupoprodaji nepokretnosti Ov.I ... od 18.07.1988 godine, pročitan je kupoprodajni ugovor zaključen između J. S. i M. K., dopis Osnovnog suda u Cetinju posl.br.Su. ..., izvršen je uvid u kopiju knjige ovjera Osnovnog suda u Kotoru, uvid u dopis Opštinskog suda u Valjevu od 14.01.2008 godine, uvid u ugovor ovjeren kod ovog suda Ov.II ..., pročitan je zapisnik sa izlaganja za listove nepokretnosti broj x i x KO P., pročitano je rješenje komisije od 04.10.1989 godine, izvod iz kaznene evidencije MUP-a Policijske uprave Č., izvršen je uvid u dopis Uprave za nekretnine PJ K. od 20.05.2010 godine sa prilozima, pročitana je izjava svjedoka B. G., pročitana je izajava oštećenog Š. I., svjedoka K. N., neposredno su saslušani svjedoci M. V. i adv. R. P., pročitan je dopis Uprave za nekretnine PJ K. od 29.10.2010 godine i izvršen je uvid u original spisa broj ..., izvršen je uvid u spis PJ K. Uprave za nekretnine i to rješenje ... od 19.05.1989 godine, četri popisna lista za KO P. I, zapisnik od 01.10.1986 godine sa dostavnicom od 03.09.1986 godine, izvršen je uvid u zapisnik P.... od 02.03.2009 godine, izvršen je uvid u punomoćje Opštinskog suda Valjevo broj Ov. I. ...od 08.09.2006 godine, uvid u rješenje Uprave za nekretnine PJ K. od 17.09.2002 godine i pročitan je ugovor o kupoprodaji ovjeren pred ovim sudom Ov.II ... od 01.08.2006 godine.<br>
Nije predloga za dopunu dokaznog postupka.<br>
&nbsp;<br>
<strong>Uvidom u zahtjev za uknjižbu</strong> adv. R. P. u ime "W" DOO K. utvrđeno je da je imenovana podnijela zahtjev za uknjižbu na parceli x i x KO P. I na osnovu kupoprodajnog ugovora broj Ov.II ... dana 14.09.2006 godine.<br>
&nbsp;<br>
<strong>Uvidom u ugovor o kupoprodaji nepokretnosti</strong> Ov.I ... od 18.07.1988 godine sud je utvrdio da je isti zaključen između M. K. kao prodavca i J. S. kao kupca i da je isti ovjeren pred Osnovnim sudom u Cetinju dana 18.07.1988 godine.<br>
&nbsp;<br>
<strong>Iz kupoprodajnog ugovora</strong> zaključen između J.. S., kao kupca i M. K., kao prodavca, utvrđuje se da je dana 18.07.1988. godine zaključen ugovor pred Osnovnim sudom u Cetinju o kupoprodaji nepokretnosti u posjedovnom listu br. x za kat. par. x, pov. 263 m2, da je isti ovjeren pred nadležnim sudom pod br. Ov. ... od 18.07.1988. godine i ovjeren potpisom ovlašćenog službenog lica, snabdjeveno pečatima.<br>
&nbsp;<br>
<strong>Iz dopisa Osnovnog suda u Cetinju</strong> posl.br.Su. ... utvrđeno je da pred tim sudom nije ovjeren ugovor pod br. Ov.I....od 18.07.1988 godine između M. K. iz K. kao prodavca i J. S. iz V. kao kupca već između sasvim drugih lica.<br>
&nbsp;<br>
<strong>Uvidom u kopiju knjige ovjera Osnovnog suda u Kotoru</strong> sud je utvrdio da je dana 21.08.1988 godine pred ovim sudom ovjeren ugovor između sasvim drugih lica.<br>
&nbsp;<br>
<strong>Uvidom u dopis Opštinskog suda u Valjevu</strong> od 14.01.2008 godine sud je utvrdio da kod Opštinskog suda u Valjevu pod posl.br.Ov....ovjereno je ovlašćenje za korišćenje motornog vozila na ime F. S..<br>
&nbsp;<br>
<strong>Iz ugovora ovjeren kod ovog suda</strong> Ov.II ...proizilazi da je isti zaključen između J. S. kao prodavca kojeg po punomoćju zastupa adv. R. P. i društva za proizovdnju, promet i usluge "W " DOO Kotor koje predstavlja izvršni direktor M. K. kao kupca, te da je predmet ugovora nepokretnost upisana u katastarsku evidenciju KO P. kat.par. x, za kupoprodajnu cijenu od 45.000,00 eura.<br>
&nbsp;<br>
<strong>Iz zapisnika sa izlaganja za listove nepokretnosti</strong> broj x i x KO P. sud je utvrdio da je komisija za izlaganje podataka čiji je predsjednik bio B. G. sačinila isti i tom prilikom je M. K. izjavio da je saglasan sa izloženim podacima u popisnim listima broj x i x katastarska opština P. I.<br>
&nbsp;<br>
<strong>Iz rješenja komisije</strong> od 04.10.1989 godine sud je utvrdio da je komisija za izlaganje podataka u KO P. I izvršila izlaganje na javni uvid podataka premjera katastarskog plasiranja zemljišta i utvrđivanja stvarnih prava na nepokretnostima evidentiranim u popisnim listovima broj x i x KO P. i utvrdila da stranka M. K. nema primjedbi na date podatke o nepokretnostima i stvarnim pravima na nepokretnostima, kao i da je sve upisano na ime M. K. u cijelini.<br>
&nbsp;<br>
<strong>Iz izvoda iz kaznene evidencije</strong> MUP-a Policijske uprave Č. proizilazi da P.S. ranije nije osuđivana.<br>
&nbsp;<br>
<strong>Uvidom u dopis Uprave za nekretnine</strong> PJ K. od 20.05.2010 godine sa prilozima utvrđeno je da je od strane Uprave za nekretnine PJ K. dostavljen original spisa predmeta broj ... za KO P. I koji su formirani po zahtjevu adv. R.. P.iz Kotora u ime "W" DOO K. a po osnovu kupoprodajnog ugovora J. S. i sa izlaganja broj ... za KO P..<br>
&nbsp;<br>
<strong>Svjedok B. G.</strong> je izjavio da je bio predsjednik komisije za izlaganje na javni uvid podataka nepokretnosti za KO P. I i II tokom proleća 1986 godine, da je njegov zadatak bio izlaganje na javni uvid podataka premjera katastarskog klasiranja zemljišta i utvrđivanja stvarnih prava na nepokretnosti. Do tada je važila zemljišna knjiga kao jedina zvanična evidencija stvarnih prava na nepokretnosti, i ona je stavljena van pravne snage 30 dana prije početka izlaganja. Kako pravni promet nije bilo moguće zaustaviti dok traje izlaganje to su pravni vakum od momenta stavljanja van snage zemljišne knjige do stupanja nove katastarske evidencije rješavali na način što su operativne bile nove oznake nepokretnosti, međutim, kako je zemljišna knjiga sa starim oznakama bila u upotrebi na način što su sve oznake na svim dokumentima (građevinska dozvola, rješenje o kreditu itd) bile sa starim oznakama nepokretnosti, to su takav nastali problem rješavali, na način što bi u najvećem broju slučajeva kod kupoprodaja stavljane nove oznake, a ukoliko bi neko došao na uknjižbu sa starim oznakama tražili bi im da mu donesu aneks ugovora u kojem će biti navedene nove oznake ili da geometara da službenu zabilješku u kojoj bi on izvršio "preklapanje" starih i novih oznaka. Stranka je mogla znati novu oznaku nepokretnosti ako je kod komisije vidjela katastarsku kartu ili ako je angažovala geometra koji bi uporedio stare i nove oznake, i mogla je to saznati već pri prvom putu izlaganja. Prilikom dostavljanja ugovora komisija je vodila računa da li je ugovor sudski ovjeren, a prilikom sudske ovjere bilo je bitno da se ovjeravaju potpisi stranaka, a bez značaja je bilo da li su oznake u ugovoru bile po novom ili po starom premjeru, jer to nije u nadležnost službenika za ovjere.<br>
&nbsp;<br>
<strong>Oštećeni Š. I.</strong> je izjavio da je 1988 godine predmetni plac kupio od M. K. koji mu je tada rekao da nema nikog od naslednika i da želi da rasproda svu imovinu za života, pa su prvo napisali ugovor kući u prisustvu svjedoka a kasnije su ga ovjerili u Osnovnom sudu u Kotoru. On je Konstantinu isplatio novac uz obećanje da će plac prenijeti na njegovo ime. Kako zbog obaveza nekoliko godina nije dolazio u Crnu Goru čuo je da je M.K. umro i on je bio siguran da je on novi vlasnik zemljišta, međutim kada je otišao u katastar da izvadi posjedovni list uputili su ga u arhiv da pribavi stare mape iz vremena Austrije i kada ih je nabavio saopšteno mu je da on nije vlasnik predmetnog zemljišta već neka inostrana firma i da je vlasnik neka ruskinja N. zbog čega je on bio iznenađen i uputili su ga na adv. P. da rješi nesporazum. Nakon toga adv. P. mu je rekla da joj ostavi papire i da će ih pogledati a zatim ga je kontaktirao M. V. nudeći mu kompenzaciju, i tek kasnije su se i dogovorili oko toga sklapanjem vansudskog poravnanja. J. S. nikada nije upoznao i kada mu je u katastru pokazan ugovor između Ja. i K. vidio je da se radi o falsifikatu jer je parcela bila obilježena po novom premjeru koji nije postojao u vrijeme zaključenja ugovora, a takođe i sam izgled pečata ovjere i naplaćene takse bio mu je sumnjiv u odnosu na vrijeme navodnog zaključivanja jer su tada dinari bili platežno sredstvo u CG i to sa velikim brojem cifara a ne nikako 6,00 kako stoji na pečatu ovjere.<br>
&nbsp;<br>
<strong>Svjedok K. Na.</strong> je izjavila da je ona zastupnik firme " W" DOO K., isto kao i izvršni direktor M. K. i objasnila da joj je kupovinu predmetnih kat.parc. ponudio M.V. kojeg nisu ranije poznavali ali su znali da je u nekom rođačkom odnosu sa M. od kojeg su ranije kupili zemlju, pa upravo zbog blizine lokacija odlučili su se za kupovinu zemljišta od M. V.. M. im je rekao da je sa zemljom sve čisto da je to bilo vlasništvo njegovog strica i da je on prodao nekom i pokazao joj je ugovor koji je ona pogledala i kada je vidjela da je sve u redu odlučila se za kupovinu. J. S. nikada nije vidjela, i kupoprodajna cijena joj je isplaćena na način što je obavljeno prebacivanje sredstava sa računa firme na račun M. V., a adv. P. je sačinila kupoprodajni ugovor, dala ga na uknjižbu sve prema punomoćju koje je dobila od J..<br>
&nbsp;<br>
<strong>Svjedok M. V.-V.</strong> je izjavio da je on jedan od testamentarnih nalsednika M. K., i oni u porodici su znali da je njihov stric K. prodao neko zemljište i zato nije bilo ništa neobično što ga je kontaktirao S. G. koji mu je donio ugovor i rekao da je jedan plac prodat njegovom ujaku J. S.. Pošto se nije bavio tim poslom on je prvo pozvao adv. R. P. i zamolio je da to provjeri i on joj je naknadno dostavio ugovor koji mu je dao S. G. i tada mu je ona rekla da postoji put da se sve to završi ali da prethodno treba da izvrše ranije uknjižbe, pa joj je radi toga on poslao ugovor a ona je preduzela ostale radnje radi knjiženja istog. Kasnije adv. P. ga je pozvala da primi rješenje o uknjižbi u katastru K.što je on i uradio. Objasnio je da mu je sporni ugovor donio S. G. a da je sa J. S. kontaktirao i on mu je tada rekao da je plac kupio od njegovog strica 20 godina ranije, ali da želi da ga proda zbog bolesti, te da je on svoj plac koji se nalazio pored ovog prodao rusima. Ugovor umjesto J. potpisala je adv. R. Po. jer je J. poslao ovjereno punomoćje autobusom i on je sačekao i uzeo to punomoćje i na osnovu njega adv. P. je potpisala ugovor, a upravo adv. P. je njega pozvala da potpiše rješenje o knjiženju u ime M. K. kao njegov naslednik.<br>
&nbsp;<br>
<strong>Svjedok adv. R. P.</strong> je izjavila da je u septembru 2006 godine telefonom pozvao M. V. i pitao da li može da napravi kupoprodajni ugovor između jednog fizičkog i pravnog lica za nekretninu u S. što je ona prihvatila tražeći mu da joj dostavi podatke o kupcu i prodavcu i podatke o nekretnini koja je predmet ugovora. On joj je rekao da nema problema i lično joj je donio punomoć koja je bila ovjerena u sudu u Valjevu i kojom je J. S. ovlastio nju lično da u njegovo ime i za njegov račun potpiše ugovor sa M. V. ili sa nekim drugim licem koji on odredi. Ona je napravila ugovor i to kao kupac je bio ruska firma "W" i prodavcem J. S. za parcelu broj x KO P. I. Ugovor je ovjeren kod ovog suda i na isti je svoj potpis stavila ona u ime prodavca a kao kupac potpis je stavio izvršni direktor ruske firme i ovjera je izvršena dana 08.09.2006 godine. Nakon toga odnijela je ugovor na uknjižbu u Upravu za nekretnine PJ K. i nakon nekoliko dana Pe. S. je obavjestila nju kao punomoćnika ovog puta kupca, da se ugovor ne može provesti odnosno da se ne može izvršiti uknjižba jer nema pravnog kontinuiteta, odnosno J. S. nije bio upisan kao vlasnik predmetne nekretnine, nakon čega je ona kontaktirala M. i rekla mu da je potrebno da dostavi ugovor kojim je J. kupio zemlju u P., tako da je M. taj ugovor lično donio i predao ga joj a zatim ga je ona predala Pe. S. kako bi izvršila preuknjižbu. Ona je izvršila preuknjižbe, donijela rješenje, a nakon što je ona prethodno dala izjavu da je kupoprodajna cijena u potpunosti isplaćena jer su joj tu informaciju dali M. i kupac. Dodala je da nikada nije imala kontakta sa J. S. ni posredno ni lično ni telefonskim putem.<br>
&nbsp;<br>
<strong>Iz dopisa Uprave za nekretnine</strong> PJ K. od 29.10.2010 godine proizilazi da je VD načelnik Uprave za nekretnine PJ K. obavjestio sud da su već dostavljeni original spisi predmeta broj ... za KO P. I, s napomenom da su u takvoj formi (povezani u karo papir) bili arhivirani kod prave za nekretnine PJ K. i dostavili su original spise predmeta broj ... za KO P. I.<br>
&nbsp;<br>
<strong>Uvidom u original spisa</strong> broj ... sud utvrđuje da su dostavljeni spisi Komisije za izlaganje na javni uvid podataka za KO P. I, za kat. par. x i x u kojima je izvršen upis na B. S., A., A., P. M. i B. A..<br>
&nbsp;<br>
<strong>Uvidom u spis PJ K. Uprave za nekretnine</strong> i to rješenje ... od 19.05.1989 godine, četri popisna lista za KO P, I je utvrđeno da je isti na nepokretnostima evidentiranim u popisnom listu broj 10 KO Pr, I utvrđeno pravo susvojine nepokretnosti označeni kao kat.par x, x, x, x i x, kao i pravo susvojine objekta x na kat.par. x sve na ime i u korist B. S., B. A., B. A., P. M. i B. A. za po 1/5 dijela, kao i pravo doživotnog ploda uživanja na ime i u korist B. A. u cijelini, a što je sve evidentirano u četri popisna lista za KO P. I.<br>
&nbsp;<br>
<strong>Iz zapisnika od 01.10.1986 godine</strong> sa dostavnicom od 03.09.1986 godine utvrđeno je da je komisija za izlaganje podataka o nepokretnostima i utvrđivanju stvarnih prava na nepokretnostima evidentiranim u popisnom listu broj x&nbsp; i x KO P. I sačinila isti za kat.par. x i da je ista upisana na ravne djelove na ime B. A., B. S., B. A., B. A. i P. M..<br>
&nbsp;<br>
<strong>Iz zapisnika P.... od 02.03.2009</strong> godine proizilazi da je na saglasan predlog stranaka Š. I. i dr. kao tužioca koje zastupa adv. Š. L. i M. V. i dr. kao tuženih zaključenog sudsko poravanje kojim je utvrđeno da se tužioci odriču tužbenog zahtjeva u odnosu na P. R. iz K. i " W" DOO K., i da su se stranke saglasile da se na osnovu sklopljenog poravnanja izbriše teret iz lista nepokretnosti x KO P. I u odnosu na kat.par. x KO P. I.<br>
&nbsp;<br>
<strong>Uvidom u punomoćje Opštinskog suda Valjevo</strong> broj Ov. I. ... od 08.09.2006 godine utvrđeno je da je J. S. opunomoćio adv. R. P. da može u njegovo ime potpisati kupoprodajni ugovor sa M. Vl. iz S. za nepokretnosti koje se nalazi u opštini Kotor KO P. ln. x kat.par. x, kao i da može preduzimati u njegovo ime sve ostale pravne radnje.<br>
&nbsp;<br>
<strong>Iz rješenja Uprave za nekretnine PJ K.</strong> od 17.09.2002 godine utvrđeno je da je postupajući po zahtjevu M. V. iz K.za provođenje ugovora o poklonu u KO P. I dozvoljen upis prava svojine u korist M. B., M. B. i M.Vl. za po 1/3 dijela.<br>
&nbsp;<br>
<strong>Iz ugovora o kupoprodaji</strong> ovjerenog pred ovim sudom Ov.II ... od 01.08.2006 godine sud je utvrdio da je isti zaključen između M. V. zvanog V. kao prodavca i DOO "W" K. kao kupac, da je predmet ugovora kat.par. x LN x KO Px I za kupoprodajnu cijenu od 20.000,00 eura.<br>
&nbsp;<br>
<strong><em>Iz svih izvedenih dokaza</em></strong> sud je utvrdio da je okrivljenoj dana 19.09.2006.g., dostavljen ugovor zaključen izmedju J. S. kao kupca s jedne strane, i M. K. kao prodavca s druge strane, ovjeren potpisom stranaka pred Osnovnim sudom u Cetinju pod br. Ov. ... od 18.07. 1988.g. Ugovor koji je dostavljen bio je ovjeren štambiljom tog suda kojim se potvrdjuje autentičnost potpisa stranaka ugovornica, koje su potpisale ugovor i na tako ovjeren ugovor pored štambilja postoji pečat Osnovnog suda u Cetinju i potpis ovlašćenog službenika. U pečatu ne stoji Socijalistička Republika Crna Gora, iako je u to vrijeme pečat nosio i tu oznaku već piše "Republika Crna Gora".<br>
Okrivljena je postupala po zahtjevu DOO ”W” kojeg je podnijela adv. R. P., iako ista nije imala punomoćje za zastupanje navedene DOO i na osnovu tog zahtijeva donijela je rješenje kao službenik Uprave za nekretnine Kotor. Okrivljena kao službeno lice nije izvršila dužnu pažnju pri kontroli ugovora kao pravnog osnova za promjenu prava upisa, <em>nije uočila nepravilnost koja se odnosila na pečat prilikom ovjere ugovora pred Osnovnim sudom u Cetinju, na kojem je pisalo Republika Crna Gora iako je u trenutku potpisivanja ugovora naziv federalne jedinice bio Socijalistička Republika Crna Gora</em>, što predstavlja nepravilnost uočljivu na prvi pogled. Okrivljena je nevršenjem kontrole predmetne isprave i isprave podnosioca zahtjeva za zastupanje i pokretanje upravnog postupka u ime kupca, očigledno nesavjesno postupala u vršenju službe jer je postupajući po zahtjevu DOO ”W”, koji je podnijet od strane adv. R. P., bez punomoćja, prilikom donošenja rješenja o promjeni vlasništva, rješenja nije dostavila suvlasnicima iza smrti ranijeg vlasnika pok. K. M., već punomoćniku adv. R. P., koja je rješenje primila&nbsp; u ime navodnog ranijeg vlasnika, a sada prodavca J. S.. Takođe, nije sporno da je predmetni ugovor dostavljen uz zahtjev falsifikovan, odnosno pečat na istom, pa uručujući rješenja na prednji način kojim se mijenja vlasništvo na predmetnim nepokretnostima, ne uručujući ista suvlasnicima, naslednicima, rezultiralo je donošenju konačnog rješenja a čijim donošenjem je došlo do teške povrede prava ošt. Š. I. i R., jer su na njihovoj imovini vlasnici postala druga lica tj. DOO ”W”, čime je nastupila šteta u iznosu od 65.750 eura, koliko iznosi vrijednost navedene nepokretnosti. Postupanje okrivljene na ovaj način uzrokovalo je donošenje i sprovođenje rješenja, pošto je prethodno rješenje predala M. V. koji se odrekao prava žalbe u ime prethodnog vlasnika, bez prethodne provjere da li je one jedini ovlašćeni naslednik iza smrti M. K.. To isto rješenje predala je adv. R. P. za podnosioca zahtjeva, ali ne kao ovlašćenom punomoćniku već kao punomoćniku prethodnog vlasnika, sada prodavca J. S., iako je ista (adv. r. P.) bila u potpisu podnosioca zahtjeva novog vlasnika.<br>
Na ovaj način u radnjama okr. ostvarena su obilježja bića krivičnog djela nesavjestan rad u službi iz člana 417. st.2. u vezi st.1. KZ. Naime, iz cjelokupnog djelovanja, svih preduzetih radnji od strane okrivljene kao službenog lica-od prijema zahtjeva tj. postupanja po istom: uručenja rješenja strankama, načinu komunikacije sa podnosiocem zahtjeva, kada nije pozvala podnosioca zahtjeva da uredi zahtjev na način kako je to propisano ZUP-om, do prijema ugovora navodno ovjerenog pred Osnovnim sudom u Cetinju i postupanja po istom, do uručenja rješenja i promjene upisa vlasnika uz izbris prethodnog upisa, može se zaključiti da se radi o očigledno nesavjesnom postupanju okrivljene. Takvim svojim radnjama nastupila je teška povreda prava oštećenih i šteta u vrijednosti od 65.750,00 eura, koliko je vrijednost navedene nepokretnosti, pa su time ostvarena obilježja bića stava 2. člana 417. KZ.<br>
&nbsp;<br>
Prilikom odluke o vrsti i visini krivične sankcije, sud je cijenio da se radi o licu srednje životne dobi, majci dvoje djece, a kao naročito olakšavajuću okolnost sud je cijenio da okrivljena ranije nije osuđivana, pa je okrivljenoj prethodno utvrdio kaznu zatvora u trajanju od tri mjeseca, uz istovremeno odredjenje da se kazna neće izvršiti ukoliko okrivljena za vrijeme od jedne godine od dana pravosnažnosti presude ne učini novo krivično djelo-uslovna osuda. Okolnost da se protiv okrivljene vodi krivični postupak pred Višim sudom u Podgorici, sud nije cijenio kao otežavajuću okolnost, obzirom da postupak još uvijek nije pravosnažno okončan i njegov ishod je nepoznat.<br>
Sud je cijenio lične i porodične okolnosti okrivljene-njenu raniju neosudjivanost, da je majka dvoje djece, da je od izvršenja krivičnog djela do presudjenja proteklo više od pet godina, pa smatra da su ispunjeni uslovi iz člana 54. KZ za izricanje uslovne osude i da će se njenim izricanjem ostvariti svrha izricanja krivičnih sankcija iz člana 4. KZ.<br>
Imajući u vidu naprijed navedeno a shodno čl. 3, 5, 8, 13, 15, 36, 42, 45, 46, 52, 53. i 54. KZ i čl. 358. i 364. ZKP-a rješeno je kao u izreci.<br>
Sud je okrivljenu obavezao na troškove sudskog paušala shodno čl. 199. ZKP-a.<br>
Sud je oštećene sa postavljenim imovinsko pravnim zahtjevom uputio na parnicu shodno članu 212. ZKP-a.<br>
&nbsp;<br>
<strong>OSNOVNI SUD U KOTORU</strong><br>
<strong>Dana, 30.05.2011. godine</strong><br>
&nbsp;<br>
<strong>Zapisničar, &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Predsjednik vijeća -sudija,</strong><br>
<strong>Matijević Slavica &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Dr Vesna Vučković </strong><br>
&nbsp;<br>
<strong>PRAVNA POUKA: </strong>Protiv ove presude ima se pravo žalbe u roku od 15 dana od dana prijema iste Višem sudu u Podgorici, a preko ovog suda.<br>
&nbsp;<br>
DNA: ODT; okr; adv; u spise.&nbsp; Izrada, 28.06.2011.g.<br>
&nbsp;<br>
&nbsp;
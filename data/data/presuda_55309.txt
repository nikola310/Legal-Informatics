<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.9840278in 0.9840278in 0.9840278in 0.9840278in;}
.s1{font-family:Arial;font-weight:bold;}
.s2{font-weight:bold;}
.s3{color:black;}
.s4{color:#993300;}
.s5{font-weight:bold;color:black;}
.p1{text-indent:0.15138888in;margin-right:-0.13541667in;text-align:end;hyphenate:auto;font-family:Times New Roman;font-size:12pt;}
.p2{text-indent:0.15138888in;margin-right:-0.13541667in;text-align:end;hyphenate:auto;font-family:Arial;font-size:12pt;}
.p3{text-indent:0.15138888in;margin-right:-0.13541667in;text-align:center;hyphenate:auto;font-family:Arial;font-size:12pt;}
.p4{margin-right:-0.13541667in;text-align:start;hyphenate:auto;font-family:Arial;font-size:12pt;}
.p5{text-indent:0.15138888in;margin-right:-0.13541667in;text-align:justify;hyphenate:auto;font-family:Arial;font-size:12pt;}
.p6{text-indent:0.15138888in;margin-right:-0.13541667in;text-align:start;hyphenate:auto;font-family:Arial;font-size:12pt;}
.p7{margin-right:-0.13541667in;text-align:justify;hyphenate:auto;font-family:Arial;font-size:12pt;}
.p8{text-indent:0.15138888in;margin-right:-0.13541667in;margin-bottom:0.1388889in;text-align:center;hyphenate:auto;font-family:Arial;font-size:12pt;}
.p9{text-align:start;hyphenate:auto;font-family:Times New Roman;font-size:12pt;}
.td1{width:2.7in;padding-start:0.075in;padding-end:0.075in;}
.td2{width:3.75in;padding-start:0.075in;padding-end:0.075in;}
.td3{width:1.95in;padding-start:0.075in;padding-end:0.075in;}
.td4{width:3.5in;padding-start:0.075in;padding-end:0.075in;}
.r1{keep-together:always;}
.t1{table-layout:fixed;border-collapse:collapse;border-spacing:0;}
</style>
<title>K</title>
<meta content="a" name="author">
</head>
<body class="b1 b2">
<p class="p1">
<span> HYPERLINK "http://sr.wikipedia.org/wiki/%D0%A1%D0%BB%D0%B8%D0%BA%D0%B0:Coat_of_arms_of_Montenegro.svg" </span><span class="s1">K. br. 1233/12</span>
</p>
<p class="p2">
<a href="http://sr.wikipedia.org/wiki/%D0%A1%D0%BB%D0%B8%D0%BA%D0%B0:Coat_of_arms_of_Montenegro.svg"></a>
</p>
<p class="p3">
<span class="s2">U IME CRNE GORE</span>
</p>
<p class="p4"></p>
<p class="p5">
<span>OSNOVNI SUD U PODGORICI, kao prvostepeni, krivični, po sudiji Jovović Željki, uz učešće Rajković Danijele kao zapisničara, u krivičnom predmetu protiv okrivljenog A.S., iz Podgorice, zbog krivičnog djela teška tjelesna povreda iz čl. 151 st. 1 Krivičnog zakonika, rješavajući po optužnom predlogu ODT-a u Podgorici Kt. br. 845/12 od 06. 11. 2012. godine, nakon završenog glavnog, javnog pretresa održanog dana </span><span class="s3">16. 01. 2013. godine</span><span>, u prisustvu zastupnika ODT-a Nađe Popović i okrivljenog A. S., donio je i istog dana javno objavio,</span>
</p>
<p class="p3"></p>
<p class="p3">
<span class="s2">P R E S U D U</span>
</p>
<p class="p6"></p>
<p class="p5">
<span>	Okrivljeni</span>
</p>
<p class="p5">
<span class="s2">	A. S.</span><span>,  nadimak C., JMB xxxxxxxxxxxxxx, od oca S. i majke N., rođene Ajdarpašić, rođen 27. 01. 1979. godine u Beranama, sa prebivalištem u Podgorici-Vrela Ribnička bb, po nacionalnosti Musliman, završio osnovnu školu, oženjen, otac troje mldb. djece, lošeg imovnog stanja, osuđivan presudama Osnovnog suda u Podgorici K. br. 197/07 od 17. 09. 2009. godine zbog krivičnog djela čl. 240 st. 1 tač. 1 KZ (6 mjeseci zatvora uslovno 2 godine) i K. br. 354/08 od 03. 07. 2009. godine zbog krivičnog djela iz čl. 399 KZ (6 mjeseci zatvora uslovno 2 godine).</span>
</p>
<p class="p5"></p>
<p class="p3">
<span class="s2">Kriv je</span>
</p>
<p class="p5"></p>
<p class="p5">
<span>	Što je:</span>
</p>
<p class="p5">
<span>	Dana 05. 05. 2012. godine, oko 21,00 časova, u Podgorici, u naselju Vrela Ribnička, teško tjelesno povrijedio oštećenog N. G., na način što ga je nakon svađe udario drvenom palicom u predjelu glave i leđa, pri čemu je bio svjestan da može učiniti djelo pa je na to pristao, znajući da je njegovo djelo zabranjeno, pa mu je tako nanio tešku tjelesnu povredu u vidu potresa mozga, razderinu u lijevom sljepoočnom predjelu dužine oko 4 cm i više oguljotina u međulopatičnom predjelu dužine oko 8 cm</span>
</p>
<p class="p5">
<span>	- čime je izvršio krivično djelo teška tjelesna povreda iz čl. 151 st. 1 Krivičnog zakonika.</span>
</p>
<p class="p5">
<span>   Pa ga  Sud na osnovu čl. 4. st. 2, 32, 36, 42 st.1 čl. 45, 46 Krivičnog zakonika, te čl. 226, 229 i 374 Zakonika o krivičnom postupku, </span>
</p>
<p class="p3"></p>
<p class="p3">
<span class="s2">O S U Đ U J E</span>
</p>
<p class="p3"></p>
<p class="p5">
<span> Na kaznu zatvora u trajanju od 40 (četrdeset) dana, koju kaznu je dužan izdržati nakon pravosnažnosti presude.  </span>
</p>
<p class="p5">
<span>	Obavezuje se okrivljeni da plati po osnovu troškova krivičnog postupka iznos od  90,50€, u roku od 15 dana po pravosnažnosti presude, pod prijetnjom prinudnog izvršenja. </span>
</p>
<p class="p5">
<span>	</span>
</p>
<p class="p3">
<span class="s2">O b r a z l o ž e nj e</span>
</p>
<p class="p3"></p>
<p class="p5">
<span>	Optužnim predlogom Osnovnog državnog tužioca Podgorica Kt. br. 845/12 od 06. 11. 2012. godine, stavljeno je na teret okrivljenom A. S. izvršenje krivičnog djela teška tjelesna povreda iz čl. 151 st. 1 Krivičnog zakonika, pa je zastupnik ODT-a Nađa Popović, zastupajući optužni predlog na glavnom pretresu, precizirala isti kao u izreci presude i u završnoj riječi u cjelosti ostala pri preciziranom optužnom predlogu, nalazeći da je provedenim dokazima utvrđeno da je okrivljeni izvršio predmetno krivično djelo i predložila da se okrivljeni oglasi krivim i kazni u granicama propisanim zakonom.</span>
</p>
<p class="p5">
<span>	Okrivljeni A. S. u svojoj odbrani u prethodnom postupku i na glavnom pretresu, u bitnom navodi da je dana 05.05.2012. godine oko 21.00 čas došao kod svoje kuće, koja se nalazi na Vrelima Ribničkim, i dolaskom ispred kuće tačno na njegovoj kapiji, naišao na parkiran kombi, zbog kojeg nije mogao ući u svoje dvorište pa je svirao ne bi li ko izašao i pomjerio vozilo, jer je pretpostavljao da je neko kod njegovih komšija Neziraja. Poslije 2 minuta izašao je čovjek, izvinuo se i pomjerio vozilo, a za njim je odmah izašao i komšija N. G. koji je bio u alkoholisanom stanju i počeo da vrijeđa i da se zalijeće u pravcu njegovog vozila, na šta se oglušio i ušao u svoje dvorište. U dvorištu su bila supruga i maloljetna djeca sa kojima je ostao malo u dvorištu, a ubrzo su došli N. G. i njegov brat Urim, upali u dvorište, zalijetali se da ga biju te mahali pesnicama prema njemu ali je uspio da izbjegne te udarce. Kako je fizički slabiji od njih, uzeo je drvenu palicu od držala koja je bila zabodena ispred jedne voćke u dvorištu i istom se branio, a namjera mu je bila da ih uplaši, međutim, kako su ga maltene satjerali do zida kuće, udario je Urima palicom u predjelu ramena ili glave. Nakon ovoga ka njemu se zaletio N. G. koji je odjednom pao na stepenice, ne zna čime je udario kada je pao, a zatim je ustao i krenuo put njega ponovo, pa ga je braneći se više puta udario palicom u predjelu leđa, nakon čega su došli njegovi rođaci i razdvojili ih. Odmah je pošao u policiju i prijavio slučaj, jer to nije prvi put da ga Neziraji napadaju. Sjutradan kada je došao ispred kuće sa posla opet ga je Urim zaustavio i nije dao da uđe u njegovo dvorište, na šta se nije obazirao, već je pošao u policiju da ih prijavi. Nakon svega ovoga oni su se izmirili i sada su u dobrim odnosima. Navodi da mu je G. tražio 150€ kako bi platio liječenje, a on mu je u znak pomirenja dao 200€. Navodi da su cijeli događaj vidjeli njegovi rođaci A. E. i A.E., koji su ušli u njegovo dvorište nakon što su vidjeli ovaj događaj i razdvojili ih. Na glavnom pretresu za razliku od odbrane date u prethodnom postupku je naveo da su u trenutku kada je udario G. bili prisutni njegovi rođaci, koji su ih prethodno razdvojili, a zatim je do tuče došlo ponovo. Takođe je naveo da je G. inače prijeke naravi, da voli da se potuče i da se kritičnom prilikom trzao za pojas pa se uplašio da nema neko oružje, a tu su mu bila i djeca. U završnoj riječi je izjavio da mu je žao što je došlo do ovog događaja, da su se nakon istog izmirili i da su sada u dobrim odnosima.</span>
</p>
<p class="p5">
<span>    U dokaznom postupku sud je saslušao svjedoka A. E., po saglasnom predlogu stranaka pročitao iskaz svjedoka oštećenog N. G. dat na zapisniku pred ODT-om od 13.09.2012. godine, iskaz svjedoka A. E. dat na zapisniku pred ODT-om od 12.09.2012.godine i iskaz svjedoka N. U. dat na zapisniku pred ODT-om od 12.09.2012.godine, po saglasnom predlogu stranaka pročitao nalaz i mišljenje sudskog vještaka medicinske struke dr N. R. od 19.09.2012. godine, pročitao medicinsku dokumentaciju na ime oštećenog N. G. i pročitao Izvještaj Uprave policije PJ Berane iz kaznene evidencije  na ime okrivljenog A. S. od 28.11.2012. godine.</span>
</p>
<p class="p5">
<span>   Svjedok oštećeni G. N. u svom iskazu navodi da je dana 05.05.2012. u večernjim satima, negdje oko 21.00 čas sa porodicom i rođacima slavio Djurdjevdan. U jednom trenutku čuo je galamu ispred kuće i izašao u dvorište da vidi o čemu se radi, vidio je da neko vozilo svira kako bi se sa ulice ispred njegove kapije pomjerilo kombi vozilo kojim je jedan njegov poznanik došao. Vidio je da je vozilom koje svira došao komšija A. S. i da je svirao da bi prošao ulicom a kombi vozilo mu je smetalo. Čuo je da je S. psovao njegovog poznanika, nakon čega mu je prišao i pitao ga zašto psuje. Vidio je da je nakon toga S. krenuo vozilom u svoje dvorište, pa se uputio sa ulice u dvorište kuće i na ulazu dvorišta je osjetio da ga je neko udario tvrdim predmetom u glavu. Od tog udarca je pao na koljena, nakon čega je uspio da se okrene i vidi da ga je udario A. S.. Nakon ovoga je ustao, ušao u kuću i nije vidio gdje je otišao A. S.. Navodi da nije udarao A. S. niti bilo ko od njegovih gostiju, da misli da ga je S. udario sjekirom, jer je od udarca završio u bolnici  i da nije vidio da je A. S. tokom svađe udarao njegovog brata N. U.. Ne pridružuje se krivičnom gonjenju niti postavlja imovinsko pravni zahtjev.</span>
</p>
<p class="p5">
<span>    Svjedok N. U. u svom iskazu navodi da se dana 05.05.2012. godine u kući njegovog brata G. slavio Djurdjevdan. Pio je pivo kada je čuo neku galamu, odmah je ugasio muziku, izašao napolje i vidio komšiju A. S. kako se svađa sa G.. To se dešavalo na putu ispred njihovih kuća. Krenuo je u pravcu S. i zna da su ga neke komšije uhvatile pod ruku a zatim je osjetio udarac od pozadi u glavu i izgubio svijest. Ne zna šta se dešavalo nakon toga. Sada su se pomirili sa A. S. i imaju dobre odnose. Nije vidio ko ga je udario u leđa. Kada je krenuo u pravcu S. on je bio ispred njega, a kada su ga komšije uhvatile za ruke, okrenuli su ga i pokušali da ga uvedu u dvorište, te je u trenutku udarca bio okrenut leđima prema S..</span>
</p>
<p class="p5">
<span>    Svjedok A. E. u svom iskazu datom u prethodnom postupku navodi da se dana 05.05.2012. godine, oko 21.00 časova nalazio na terasi očeve kuće na Vrelima Ribničkim bb Podgorica gdje je zajedno sa ocem Š. i bratom E. pio kafu. Nakon određenog vremena naišao je njihov rođak A. S. sa svojim vozilom marke Opel bijele boje u namjeri da prođe do svoje kuće, jer živi odmah pored njegovog oca. Primijetio je da je ispred kapije S. dvorišta na ulici parkirano jedno kombi vozilo plave boje i čuo je da je S. dva, tri puta dao zvučni signal sirenom vozila, kako bi se ovo kombi vozilo pomjerilo. Nakon toga iz kuće S. komšije N. G. izašlo je jedno lice romske nacionalnosti koje se izvinulo S. i pomjerilo kombi vozilo, nakon čega je iz kuće izašao N. G. koji je u jakom alkoholisanom stanju počeo da psuje S. govoreći mu tom prilikom „jebem ti majku, jebem ti djecu“, i „ko si ti da sviraš ispred moje kuće i da mi tjeraš goste“ nakon čega je S. sa vozilom ušao u svoje dvorište i obratio se G. govoreći mu „ko si ti da me psuješ“. G. je potom ušao u S. dvorište gdje je došlo do međusobne prepirke između njih, nakon čega je sa ocem Š. i bratom E. stao između njih da ne bi došlo do fizičkog obračuna. Tom prilikom je u S. dvorište ušao veliki broj lica romske nacionalnosti iz komšiluka kao i G. gostiju jer je slavio Djurdjevdan te večeri. Smirili su situaciju nakon čega su sva ta lica zamolili da izađu iz S. dvorišta a potom zatvorili i kapiju u dvorištu i otišli svojoj kući. Odmah nakon toga N. G. i njegov brat Urim nastavili su sa daljim provokacijama, trčeći preskaču ogradu i ulaze u S. dvorište u namjeri da ga fizički napadnu. Tom prilikom S. je pošao unazad ka svojoj kući u namjeri da zaštiti sebe, troje maloljetne djece i suprugu H., koji su se nalazili ispred kuće. U tom trenutku primijetio je kako S. iz bašte pored kuće vadi jednu drvenu letvu ili neku palicu koja je služila kao držač za voćkom i sa istom zamahuje u pravcu braće N.. Zatim u dvorište ponovo ulaze komšije i dolazi do opšte gužve, guranja i razdvajanja, a u jednom trenutku primjećuje kako S. zadaje udarac U. u predjelu leđa sa ovom letvom. Za svo ovo vrijeme je odvraćao odnosno sprečavao više lica romske nacionalnosti koji su nasrtali na S. u namjeri da ga fizički napadnu. Nakon toga situacija se smirila i uspjeli su da razdvoje ova lica, razišli su se kućama, a N. U. odveo njegovoj kući gdje se isti umio i nakon toga je pošao kući. Navodi da su braća N. poznati po tome da se svađaju kada popiju i da izazivaju tuče. Nije vidio da je S. udario palicom N.G., već je vidio da je N. G.dok je trčao ka S. u namjeri da ga napadne pao i udario čelom o pod. Vidio je da je G. imao povredu na  čelu od pada, dok nije vidio da je Urim imao ikakvu vidnu povredu na tijelu od udarca koji mu je zadao S..</span>
</p>
<p class="p5">
<span>    Svjedok A. E. u svom iskazu datom u prethodnom postupku i na glavnom pretresu navodi da se dana 05.05.2012. oko 21.00 časova nalazio na terasi očeve kuće na Vrelima Ribničkim bb Podgorica gdje je zajedno sa ocem Š. i bratom E. pio kafu. Nakon određenog vremena naišao je njihov rođak A. S. sa svojim vozilom marke Opel, bijele boje, u namjeri da prođe do svoje kuće, jer živi odmah pored kuće njegovog oca. Primijetio je da je u neposrednoj blizini S. dvorišta na ulici parkirano jedno kombi vozilo i čuo je da je S. dva, tri puta dao zvučni signal kako bi se ovo kombi vozilo pomjerilo. Nakon toga iz kuće S. komšije N. G., koja se nalazi preko puta izašlo jedno lice romske nacionalnosti koje se izvinulo S. i pomjerilo kombi vozilo, nakon čega je iz kuće izašao i S. komšija N. G. koji je u jakom alkoholisanom stanju počeo da psuje S. suprugu i djecu. Nakon ovoga G. je prišao do S. vozilu i nastavio sa psovkama, da bi potom S. sa vozilom ušao u svoje dvorište i obratio se G.  govoreći mu „ko si ti da me psuješ“. G. je potom ušao u S. dvorište gdje je došlo do međusobne prepirke između njih, nakon čega je sa ocem i bratom stao između njih dvojice kako ne bi došlo do fizičkog obračuna. Tom prilikom u S. dvorište je ušao veliki broj lica romske nacionalnosti iz komšiluka kao i G. gostiju, jer je isti slavio Đurđevdan te večeri. Smirili su situaciju, nakon čega su zamolili sva ta lica da izađu iz S. dvorišta, a potom su zatvorili kapiju u njegovom dvorištu i pošli kući. Odmah nakon toga, N. G. i njegov brat Urim nastavljaju sa daljim provokacijama i trčeći preskaču ogradu i ulaze u S. dvorište u namjeri da ga fizički napadnu. S. je tada pošao unazad ka svojoj kući u namjeri da zaštiti sebe, svoje troje maloljetnje djece i supruhu H. koji su se u tom trenutku nalazili ispred kuće. Tada je primijetio kako S. iz bašte pored kuće iz zemlje vadi jednu drvenu letvu ili neku palicu koja je služila kao držač za voćke i sa istom počinje da zamahuje u pravcu braće N.. Odmah nakon toga u dvorište ponovo ulaze komšije gdje dolazi do opšte gužve, guranja i razdvajanja i u jednom trenutku primijetio je kako S. zadaje udarac U. u predjelu leđa sa letvom. Za to vrijeme sprečavao je više nepoznatih lica romske nacionalnosti koji su nasrtali na S. u namjeri da ga fizički napadnu. Nakon toga situacija se smirila, uspjeli su da razdvoje ova lica i razišli su se kućama. Nije vidio da je S. drvenom palicom udario N. G., samo u jednom trenutku je vidio da je N. G. pao na stešenište ispred kuće A. S.. NIje vidio da su N. G. i U. imali bilo kakve vidne povrede po glavi i tijelu nakon ove tuče. Kada je drugi put došlo do tuče vratio se na terasu kod oca a to je bilo nekih 20m od S. dvorišta, pa su se on brat, otac, žena i komšija vratili kako bi razdvajali tuču i vidio je da je G. N. bio pored vrata kuće A. S.. Vidio je da se gurao sa S., a nije siguran da li su se tom prilikom udarali. Vidio je da je S. udario Urima letvom, a nije vidio da je udario G.. Sve ovo je trajalo nekih 10 minuta, bila je opšta gužva, nije vidio da je neko udario S., ali ga nije ni vidio svo vrijeme. </span>
</p>
<p class="p5">
<span>   Iz nalaza i mišljenja vještaka medicinske struke dr N. R. od 19.09.2012. godine i uvida u medicinsku dokumentaciju na ime oštećenog N. G. sud je utvrdio da je isti kritičnom prilikom zadobio razderinu u lijevom sljepoočnom predjelu dužine 4 cm, praćenu potresom mozga i više oguljotina u međulopatičnom predjelu dužine od oko 8 cm, koje povrede su posledica dejstva tupog, teškog i jako zamahnutog mehaničkog oruđa-udarca, moguće drvenom palicom ili za to nekim drugim pogodnim oruđem,  i u vrijeme nanošenja se kvalifikuju kao teška tjelesna povreda. Nalaz i mišljenje vještaka sud je u potpunosti prihvatio, ocijenivši ga kao jasan, objektivan i u svemu dat shodno pravilima medicinske struke.</span>
</p>
<p class="p5">
<span>	 Cijeneći sve provedene dokaze, kako pojedinačno tako i u njihovoj međusobnoj vezi, i dovodeći ih u vezu sa odbranom okrivljenog, sud je utvrdio da je okrivljeni A. S. izvršio krivično djelo stavljeno mu na teret, na način, u vrijeme i na mjestu kako je to predstavljeno izrekom ove presude.    </span>
</p>
<p class="p5">
<span>        Naime, cijeneći iskaz svjedoka oštećenog N. G. u kome navodi da ga je kritičnom prilikom nakon međusobne svađe okrivljeni A. S. udario u predjelu glave, iskaze svjedoka A. E., A. E. i N. U. u kojima navode da je došlo do svađe između okrivljenog i oštećenog,  pojedinačno i u njihovoj međusobnoj vezi i dovodeći ih u vezu sa nalazom i mišljenjem vještaka medicinske struke kojim je utvrđeno da je oštećeni kritičnom prilikom zadobio tešku tjelesnu povredu u  vidu radzerine u l. sljepoočnom predjelu dužine 4cm, potres mozga i više oguljotina u međulopatičnom predjelu dužine oko 8cm a koje su nastale dejstvom tupog teškog i jako zamahnutog mehaničkog oruđa u koje spada drvena palica, sud je na nesumnjiv način utvrdio da je okrivljeni A. S. nakon svađe sa N. G., istog teško tjelesno povrijedio na način što ga je udario drvenom palicom u predjelu glave i leđa, a koju činjenicu, da je došlo do svađe, nakon čega je letvom udario oštećenog, doduše, samo u predjelu leđa, potvrđuje i okrivljeni.</span>
</p>
<p class="p5">
<span>        Sa svega izloženog ovaj sud nalazi da su se u radnjama okrivljenog A. S. ostvarili svi elementi bića krivičnog djela teška tjelesna povreda iz čl.151 st.1 Krivičnog zakonika, jer je bio svjestan da postupajući na prethodno navedeni način oštećenog može teško tjelesno povrijediti pa je na to pristao, čime je postupao sa eventualnim umišljajem. </span>
</p>
<p class="p5">
<span>  	Sud je cijenio odbranu okrivljenog u kojoj navodi da je oštećenog N. G. udario drvenom palicom u predjelu leđa braneći sebe i svoju porodicu, nakon što je bio napadnut od strane oštećenog i njegovog brata N. U. ispred svoje kuće, a koja je u skladu sa izjavama svjedoka A. E. i A. E. koji navode da su oštećeni i njegov brat N. U. krenuli da fizički napadnu okrivljenog koji je zatim počeo da zamahuje u njihovom pravcu drvenom palicom, pa je sud ovakvu odbranu okrivljenog cijenio kao neubjedljivu i sračunato datu na izbjegavanje krivice, a navode svjedoka kao sračunato date da se olakša položaj okrivljenog, koji im je komšija, u postupku i učini vjerovatnom  njegova odbrana, a ovo imajući u vidu jasan i određen iskaz svjedoka oštećenog da je </span><span class="s4">na </span><span>ulazu u dvorište svoje kuće osjetio da ga je neko udario tvrdim predmetom u glavu a kada se okrenuo vidio je da je to okrivljeni te iskaz svjedoka N. U., koji iako nije vidio kada je okrivljeni udario oštećenog, navodi da se sve dešavalo na putu ispred njihovih kuća, iz čega sud zaključuje da oštećeni i svjedok N. U., nisu napali okrivljenog u dvorištu njegove kuće, zbog čega je on morao da se brani. Okrivljeni, takođe, u svojoj odbrani navodi da se N. G. zaletio ka njemu a nakon čega je odjednom pao na stepenice, ne zna čime je udario kada je pao, a zatim je ustao i krenuo put njega ponovo, pa ga je braneći se više puta udario palicom u predjelu leđa, nakon čega su došli njegovi rođaci i razdvojili ih, čime želi predstaviti da se oštećeni povrijedio od pada a on mu je nanio eventualno povrede u predjelu leđa, pa sud ovakvu odbranu nije prihvatio, a ovo imajući u vidu nalaz i mišljenje vještaka medicinske struke u kome određeno navodi da je oštećeni povrede zadobio usled dejstva tupog, teškog i jako zamahnutog mehaničkog oruđa - udarca, moguće drvenom palicom, a ne padom i udarom o tvrdu podlogu.</span>
</p>
<p class="p7">
<span>         Odlučujući o kazni koju će izreći okrivljenom, sud je u smislu čl. 42 st. 1 Krivičnog zakonika, cijenio sve okolnosti od uticaja na njen izbor i visinu, pa je na strani okrivljenog kao olakšavajuće okolnosti cijenio njegovu nezaposlenost, loše imovno stanje, njegovu porodičnost i činjenicu da je otac troje maloljetne djece, ponašanje nakon izvršenog krivičnog djela i činjenicu da se pomirio sa oštećenim i s tim u vezi stav oštećenog koji se nije pridružio krivičnom gonjenju, dok je od otežavajućih okolnosti sud cijenio njegovu raniju osuđivanost, pa je u smislu čl. 45 i 46 Krivičnog zakonika, nalazeći da su prednje olakšavajuće okolnosti naročite, okrivljenom ublažio kaznu ispod zakonskog minimuma, osuđujući ga na kaznu zatvora u trajanju od četrdeset dana, nalazeći da će se ovakvom kaznom u okviru  opšte svrhe  krivičnih sankcija iz čl. 4 st.2 Krivičnog zakonika postići posebna svrha kažnjavanja iz čl. 32 Krivičnog zakonika, da okrivljeni ubuduće ne vrši ovakva ili slična krivična djela, te da je ovakva kazna srazmjerna stepenu krivice okrivljenog i težini izvršenog krivičnog djela.</span>
</p>
<p class="p5">
<span>	Odluku o troškovima krivičnog postupka sud je donio shodno čl. 226 i 229 Zakonika o krivičnom postupku i obavezao okrivljenog da na ime troškova krivičnog postupka plati iznos od 90,50€, a koji troškovi se odnose na naknadu za izvršeno vještačenje od strane vještaka medicinske struke u iznosu od 60,50€, te iznos od 30,00€ na ime sudskog paušala, koji paušal je odmjeren shodno složenosti predmeta, dužini trajanja postupka i imovnim prilikama okrivljenog. </span>
</p>
<p class="p5">
<span>	Sa svega izloženog, primjenom čl. 374 Zakonika o krivičnom postupku, odlučeno je kao u izreci presude. </span>
</p>
<p class="p5"></p>
<p class="p3">
<span class="s5">OSNOVNI SUD U PODGORICI, dana 16. 01. 2013. godine.</span>
</p>
<p class="p3"></p>
<table class="t1">
<tbody>
<tr class="r1">
<td class="td1">
<p class="p6">
<span class="s2">             ZAPISNIČAR:</span>
</p>
</td><td class="td2">
<p class="p3">
<span class="s2">SUDIJA:</span>
</p>
</td>
</tr>
<tr class="r1">
<td class="td1">
<p class="p6">
<span class="s2">         Danijela Rajković</span>
</p>
<p class="p6"></p>
</td><td class="td2">
<p class="p3">
<span class="s2">Željka Jovović</span>
</p>
<p class="p6"></p>
</td>
</tr>
</tbody>
</table>
<p class="p5">
<span>DN-a: Po primjerak presude dostaviti:</span>
</p>
<p class="p5">
<span>- ODT Podgorica,</span>
</p>
<p class="p5">
<span>- Okrivljenom i </span>
</p>
<p class="p5">
<span>-  A/a.</span>
</p>
<p class="p5">
<span>Postupljeno dana ______________</span>
</p>
<p class="p5">
<span>Radnik suda __________________</span>
</p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<table class="t1">
<tbody>
<tr class="r1">
<td class="td1" colspan="2">
<p class="p6">
<span class="s2">             ZAPISNIČAR:</span>
</p>
</td><td class="td2" colspan="2">
<p class="p3">
<span class="s2"> SUDIJA:</span>
</p>
</td>
</tr>
<tr class="r1">
<td class="td1" colspan="2">
<p class="p3">
<span class="s2">Danijela Rajković,s.r.</span>
</p>
<p class="p6"></p>
</td><td class="td2" colspan="2">
<p class="p3">
<span class="s2">Željka Jovović,s.r.</span>
</p>
<p class="p6"></p>
</td>
</tr>
<tr class="r1">
<td class="td3">
<p class="p2">
<span class="s2">PRAVNA POUKA::</span>
</p>
</td><td class="td4" colspan="2">
<p class="p4">
<span>Protiv ove presude dozvoljena je žalba u roku od 8 dana od dana prijema pismenog otpravka iste, preko ovog suda, Višem sudu u Podgorici. </span>
</p>
<p class="p3">
<span>ZTO Danijela Rajković</span>
</p>
</td>
</tr>
</tbody>
</table>
<p class="p5"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p7"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p8"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p7"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p8"></p>
<p class="p9"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.76875in 0.49930555in 1.0833334in;}
.p1{text-align:justify;hyphenate:auto;keep-with-next.within-page:always;font-family:Arial;font-size:12pt;}
.p2{text-align:end;hyphenate:auto;font-family:Arial;font-size:12pt;}
.p3{text-align:justify;hyphenate:auto;font-family:Arial;font-size:12pt;}
.p4{text-align:center;hyphenate:auto;font-family:Arial;font-size:12pt;}
.p5{text-align:start;hyphenate:auto;font-family:Arial;font-size:12pt;}
.p6{text-indent:0.5in;text-align:justify;hyphenate:auto;font-family:Arial;font-size:12pt;}
.p7{text-align:center;hyphenate:auto;keep-with-next.within-page:always;font-family:Arial;font-size:12pt;}
.p8{margin-left:0.5in;text-align:justify;hyphenate:auto;font-family:Arial;font-size:12pt;}
.p9{text-align:start;hyphenate:auto;font-family:Times New Roman;font-size:12pt;}
.s1{text-decoration:underline;}
</style>
<meta content="ivan.adamovic" name="author">
</head>
<body class="b1 b2">
<p class="p1"></p>
<p class="p2">
<span>										</span><span class="s1">K. br. 52/12</span>
</p>
<p class="p3"></p>
<p class="p4">
<!--Image link to '0.jpg' can be here-->
</p>
<p class="p5"></p>
<p class="p4">
<span>U IME CRNE GORE</span>
</p>
<p class="p4"></p>
<p class="p3"></p>
<p class="p3">
<span>	OSNOVNI SUD U BIJELOM POLJU, sudija pojedinac Ivan Adamović, uz učešće namještenika suda Jovanke Raičević, kao zapisničara, u krivičnom predmetu protiv okrivljenog H.K.a, iz Bijelog Polja, zbog tri krivična djela napad na službeno lice u vršenju službene dužnosti iz čl. 376 st. 3 u vezi st. 1 Krivičnog zakonika, po optužnici Osnovnog državnog  tužilaštva u Bijelom Polju, Kt. br. 137/2010 od 10. 11. 2010. godine, nakon održanog usmenog, glavnog i javnog pretresa, u prisustvu zamjenika ODT u Bijelom Polju Cmiljane Perović, okrivljenog H.K.a, njegovog branioca adv. L.B.a, iz Bijelog Polja, oštećenih G.D.a i R.M.a, a u odsustvu oštećenog M.Ž.a, dana 29. 03. 2012.  godine,  donio je i objavio</span>
</p>
<p class="p6"></p>
<p class="p6"></p>
<p class="p6"></p>
<p class="p7">
<span>P R E S U D U</span>
</p>
<p class="p3"></p>
<p class="p3"></p>
<p class="p3">
<span>	Okrivljeni  H.K., od oca R., majke S., rođene K., rođen ..... godine u Bijelom Polju, sa prebivalištem u mjestu rođenja, ul. N.M.a bb, Crnogorac, drž. CG, neoženjen, student, srednjeg imovnog stanja, neosuđivan, </span>
</p>
<p class="p3"></p>
<p class="p3">
<span>  </span>
</p>
<p class="p7">
<span>K R I V    J E</span>
</p>
<p class="p5"></p>
<p class="p5"></p>
<p class="p3">
<span>	-Zato što je:</span>
</p>
<p class="p3"></p>
<p class="p3">
<span>	-Dana 14. 02. 2010. godine, oko 00:15 h, u ul. Živka Žižića u Bijelom Polju, napao službeno lice - policijskog službenika Uprave policije - PJ Bijelo Polje, oštećenog G.D.a, vođu dežurne smjene, u vršenju poslova javne bezbjednosti, tako što je na izdato naređenje grupi građana da prekinu sa svađom, istom prišao, uhvatio ga lijevom rukom za njegov rukav uniforme desne ruke, naglo ga povukao k sebi govoreći mu: "Ko si ti, đe ti je službena, bitango, nemoj da mi prilaziš", a nakon što je priveden u službenu prostoriju PJ Bijelo Polje, na zahtjev oštećenog G.D.a da stavi na uvid lična dokumenta, uputio mu riječi: "Ko si ti da ti ja dajem podatke", a zatim udario rukama od sto, odbijajući da se podvrgne alkotestiranju, pa nakon što mu je u Medicinskom centru u Bijelom Polju uzeta krv na analizu i vraćen u prostorije Dežurne službe PJ Bijelo Polje, prijetio da će napasti službena lica oštećene, R.M.a i M.Ž.a, koji su obavljali poslove dežurnih policajaca u Dežurnoj službi PJ Bijelo Polje, govoreći R.M.u: "Razbiću te, majmune jedan, viđećemo se na ulici kad ne budeš imao službenu, mrš majmune jedan", a nakon toga zaprijetio i oštećenom M.Ž.u govoreći mu: "Zaklaću te ja kad izađem odavde, pičko jedna, viđećemo se mi kad izađem", koje riječi je još jednom ponovio,</span>
</p>
<p class="p3"></p>
<p class="p3">
<span>	-čime je izvršio krivično djelo napad na službeno lice u vršenju službene dužnosti iz čl. 376 st. 3 u vezi st. 1  Krivičnog zakonika,  </span>
</p>
<p class="p3"></p>
<p class="p3">
<span>	-pa mu sud, primjenom navedenog zakonskog propisa i čl. 2, 4, 5, 13, 15, 32, 42, 52, 53 i 54 Krivičnog zakonika (Kz-a) i čl. 226, 229 i 374 Zakonika o krivičnom postupku (Zkp-a),  i z r i č e </span>
</p>
<p class="p3"></p>
<p class="p3">
<span>	 </span>
</p>
<p class="p7">
<span>USLOVNU OSUDU</span>
</p>
<p class="p5"></p>
<p class="p3"></p>
<p class="p3">
<span>	Kojom mu utvrđuje kaznu zatvora od 6 (šest) mjeseci i istovremeno određuje da se ista neće izvršiti, ukoliko okrivljeni u roku od 1 (jedne) godine ne izvrši novo  krivično djelo.</span>
</p>
<p class="p3"></p>
<p class="p3">
<span>	Okrivljeni se obavezuje da plati sudu na ime paušala iznos od 60,00€, kao i na ime ostalih troškova krivičnog postupka, iznos od 44,00€, koje iznose će uplatiti na račun Depozita novčanih kazni, troškova postupka i paušala CG, broj: 832-151-35, u roku od 15 dana po pravosnažnosti presude, pod prijetnjom prinudnog izvršenja, s tim što je dokaz o uplati istih dužan dostaviti krivičnoj pisarnici ovog suda. </span>
</p>
<p class="p3"></p>
<p class="p3">
<span>	Imovinsko-pravnog zahtjeva nije bilo. </span>
</p>
<p class="p3"></p>
<p class="p3"></p>
<p class="p7">
<span>O b r a z l o ž e nj e</span>
</p>
<p class="p5"></p>
<p class="p3"></p>
<p class="p6">
<span>Optužnicom Osnovnog državnog tužilaštva u Bijelom Polju, Kt. br. 137/2010 od 10. 11. 2010. godine, optužen je H.K., iz Bijelog Polja, da je izvršio tri krivična djela napad na službeno lice u vršenju službene dužnosti iz čl. 376 st. 3 u  vezi st. 1 Krivičnog zakonika, s tim što je zamjenik ODT-a, tokom postupka precizirao pravnu kvalifikaciju djela, tako da je okrivljenom stavila na teret izvršenje jednog krivičnog djela napad na službeno lice u vršenju službene dužnosti iz čl. 376 st. 3 u  vezi st. 1 Krivičnog zakonika, pa je shodno tome i sadržano u izreci presude.</span>
</p>
<p class="p3"></p>
<p class="p3">
<span>	Glavni pretres u ponovnom postupku održan je i zaključen u prisustvu, zamjenika ODT-a u Bijelom Polju Cmiljane Perović, okrivljenog H.K.a, njegovog branioca adv. L.B.a, iz Bijelog Polja, oštećenih G.D.a i R.M.a, a u odsustvu oštećenog M.Ž.a. </span>
</p>
<p class="p3">
<span>      </span>
</p>
<p class="p3">
<span>	Zamjenik ODT-a u Bijelom Polju, u završnoj riječi, izjavila je da ostaje pri preciziranoj optužnici i predložila je sudu da okrivljenog, za krivično djelo koje mu je stavljeno na teret preciziranom optužbom, oglasi krivim i osudi na kaznu po zakonu.   </span>
</p>
<p class="p3">
<span>  </span>
</p>
<p class="p3">
<span>	Oštećeni G.D.o, R.M. i M.Ž.o, tokom postupka, ponaosob, su izjavili da se ne pridružuju krivičnom gonjenju protiv okrivljenog, niti su postavili imovinsko-pravni zahtjev.   </span>
</p>
<p class="p3"></p>
<p class="p6">
<span>Okrivljeni H.K. u svojoj odbrani u bitnom tokom istražnog postupka, je izjavio da se ne može sa sigurnošću izjasniti vezano za predmetni događaj iz razloga što je bio u alkoholisanom stanju. Naveo je da obično ne konzumira alkohol, ali tog dana je popio više nego je trebalo i sjeća se da je bio u gradu sa drugovima H.A.i S.M.. Prije izlaska u grad sa drugovima je konzumirao alkohol a nakon što su izašli u grad sjeli su u lokalu "S.", gdje su takođe konzumirali alkohol. Njegov drug H.A.bio je u lošim odnosima sa M.I.i to je njemu bilo poznato i isti su se to veče sreli u kafiću i izašli su obojica vani, kada je i on izašao vani, sa još nekoliko momaka.  Okrivljeni dalje navodi, da je tačno da je ispred kafića došlo do svađe između grupe lica koja su bila u društvu H.A.a, među kojima je i on bio i momaka koji su  te večeri bili u društvu sa M.I.om.  U jednom momentu M.I.je njega - okrivljenog, udario šakom u predjelu lica i tada su mu pale naočare, zbog čega je bio bijesan i počeo da skače, odnosno burno reaguje. Naveo je da ne može precizno da se izjasni šta je rekao i kako je odreagovao u toj situaciji a iz razloga što je bio uzbuđen i isprovociran ovakvim postupkom od strane M.I.a, a posebno što su njegove namjere bile dobre jer je želio da se M. i H. izmire. Zbog čitave ove situacije a i činjenice da je bio u alkoholisanom stanju, jer je te večeri popio veću količinu alkohola, on je odreagovao na način kako sigurno ne bi odreagovao u trijeznom stanju. Dalje je naveo, da se ne sjeća da li je bilo kog policajca uhvatio za uniformu, vukao ga, kao ni da li je vrijeđao bilo koga od njih, ni na mjestu  kritičnog događaja ispred kafića "S.", a ni kasnije u prostorijama Dežurne službe UP-PJ u Bijelom Polju. Naveo je da mu je žao ako je odreagovao na način kako je to opisano u zahtjevu za istragu, da je znao da se to zaista desilo sigurno bi se izvinuo policajcima iako nije znao ko je od službenika UP bio te večeri. Takođe je izjavio da zna da ga ne opravdava to što je bio u alkoholisanom stanju, ali zna i to da nikada u trijeznom stanju ne bi odreagovao na način keko je to opisano u zahtjevu, da do sada nikada nije dolazio u skob sa zakonom, nikada se nije sa nekim tukao, niti vrijeđao bilo koga i iz tog razloga mu je više žao zbog događaja u pitanju i zbog toga što je uvrijedio službenike policije i kada je saznao imena istih nastojaće da im se izvine za takvo ponašanje. </span>
</p>
<p class="p3"></p>
<p class="p3">
<span>	Na glavnom pretresu od 16. 02. 2011 godine, okrivljeni  se izjasnio da se osjaća krivim za djelo stavljeno mu na teret, s`tim što je naveo da ga je izvršio u alkoholisanm stanju,  ponovio je odbranu datu u istražnom postupku i dodao je da se sa oštećenima izmirio,  te da im se  izvinuo zbog učinjenog i naveo je da osjeća stid zbog svega, te da se iskreno kaje. </span>
</p>
<p class="p6">
<span>Na glavnom pretresu od 10. 11. 2011 godine okrivljeni H. je kazao da nije izvršio krivično djelo stavljeno mu na teret, izjasnivši se i da se ne osjeća krivim za djelo stavljeno mu na teret, ponovio je odbranu datu tokom istrage i na ranijem glavnom pretresu, pojašnjavajući  da je i ranije izlazio u grad i dešavalo se da konzumira alkohol s tim što misli da nikad ranije nije konzumirao alkohol u tolikoj količini. Alkohol koji je konzumirao kritične večeri, konzumirao je svojevoljno. Sa konzumiranjem alkohola započeo je negdje oko 20:00 h i to prvo sa konzumiranjem piva  kod druga D.Š.a u njegovom stanu, a zatim, takođe u njegovom stanu, konzumirao je lozovu rakiju, nakon čega su pošli do kafe bara “S.” gdje su ušli oko 22:30h. Naveo je i da je u kafe baru, naručio pivo s tim što ga nije cijelo popio, jer je u tom trenutku došlo do incidenta. Naveo je i da se korektno i mirno ponašao sve do trenutka dok nije zadobio udarac ispred objekta “S.”. Zadobijeni udarac je kod njega izazvao veliku ljutnju i bijes i on je potjerao lice M.I.a i to oko objekta “V.K.”, nakon čega je primijetio da se M.I.sklonio iza policajca G.D.a, a oko njih je bilo još policajaca. Naveo je i da je, koliko se sjeća i preko policajaca pokušavao da dohvati M.I.a u čemu nije uspio. Kazao je da je bio ljut zbog toga što policija kritičnom prilikom, nije prvo lišila slobode M.I.a koji je napravio cijeli incident, već su prvo pokušali njega (okrivljenog) da liše slobode, što ga je iziritiralo. Primijetio je M.I.a u prostorijama UP, s tim što je on priveden nakon dovođenja okrivljenog. Pojasnio je još, da se nije tom prilikom obratio policiji, predočavajući im da je Irfan vinovnik tog incidenta jer je postupao  u stanju razdraženosti. Pojasnio je i da je kritične večeri alkohol konzumirao zajedno sa još pet drugova i naveo je da su njih pet popili gajbu piva (20 flaša) i 2 litra lozove rakije.</span>
</p>
<p class="p6">
<span> Upozoren na razlike okrivljeni je izjavio da se na ranijem glavnom pretresu izjasnio u pogledu svoje krivice a da nije znao da alkoholisanost ima uticaja na postojanje njegove krivice. </span>
</p>
<p class="p6"></p>
<p class="p6">
<span>U ponovnom postupku, na glavnom pretresu, od 05. 03. 2012. godine, okrivljeni je ponovio odbranu datu u istražnom postupku, na glavnim pretresima od 16.02.2011 i 10. 11. 2011. godine, s tim što je dodao da sebe nikada prije ovog događaja nije doveo u takvo stanje alkoholisanosti da ne može upravljati svojim postupcima.  </span>
</p>
<p class="p3">
<span> </span>
</p>
<p class="p3">
<span>	U završnoj riječi je izjavio da ostaje pri završnoj riječi svog branioca, koji je u istoj istakao da ostaje u svemu pri ranije datoj završnoj riječi u kojoj je predložio sudu da okrivjenog oslobodi od otužbe, jer okrivljeni nije izvršio krivično djalo stavljeno mu na teret. Prijetnje koje oštećeni navode, nijesu ozbiljne niti ostvarljive i ne tiču se tjelesnog integriteta oštećenih. Predlažio je sudu da okrivljenog oslobodi s obzirom da u njegovim radnjama nema krivičnog djela koje mu se stavlja na teret a posebno što tom prilikom nije postupao sa umišljajem jer nije bio uračunljiv usled velike količine alkohola u krvi a sebe u takvo stanje nije doveo sa namjerom izvršenja krivičnog djela napada na službeno lice koje mu je optužbom stavljeno na teret.</span>
</p>
<p class="p3">
<span>	</span>
</p>
<p class="p3">
<span>	Radi utvrđivanja odlučnih činjenica i krivice okrivljenog, sud je u dokaznom postupku, na glavnom pretresu, izveo ranije izvedene dokaze: u svojstvu svjedoka saslušao oštećene G.D.a i R.M.a; saslušao svjedoke H.A.a; S.M.a; M.I.a; pročitao iskaz oštećenog M.Ž.a, saslušanog u svojstvu svjedoka; pročitao iskaz svjedoka B.B.a; pročitao nalaz i mišljenje vještaka psihijatra dr G.K.i saslušao istog vještaka na glavnom pretresu; pročitao izvještaj KC CG o analizi prisustva alkohola u krvi na ime okrivljenog br.218 od 18. 02. 2010. godine  i izvršio uvid u izvod iz KE na ime okrivljenog.  </span>
</p>
<p class="p3">
<span>	  </span>
</p>
<p class="p3">
<span>	Cijeneći odbranu okrivljenog i dokaze pojedinačno i u međusobnoj vezi, shodno čl. 370 Zkp-a, sud je utvrdio činjenično stanje i na osnovu tako utvrđenog činjeničnog stanja zaključio da je okrivljeni izvršio krivično djelo stavljeno mu na teret preciziranom optužbom i da je za isto kriv. </span>
</p>
<p class="p3"></p>
<p class="p3">
<span>	Sud je cijenio iskaz oštećenog G.D.a, saslušanog u istražnom postupku u svojstvu svjedoka i iz istog utvrdio da je zaposlen u Upravi policije - PJ Bijelo Polje a dana 14. 02. 2010. godine, obavljao je redovne zadatke i poslove na poslovima vođe dežurne smjene. Dalje je naveo, da se oko ponoći vozilom kretao ulicim Živka Žižića i da je primijetio patrolu Interventne jedinice, kada je vozilo zaustavio i prišao do istih. Tada je primijetio nekoliko nepoznatih lica koja su remetila javni red i mir, a bilo je vidno da su u alkoholisanom stanju i tada je izdao naređenje da prekinu sa svađom. Dalje je naveo da mu je tada prišlo, njemu nepoznato lice za koje je kasnije saznao  da se zove H.K., koji ga je uhvatio lijevom rukom za rukav desne ruke i povukao naglo k sebi govoreći mu: "Ko si ti, đe ti je službena bitango, nemoj da mi prilaziš". Ovo lice, nakon ovoga, privedeno je u Područnu jedinicu i u prostorijama Dežurne službe zatražio je od njega da mu da lične podatke, što je isti odbio upućujući mu riječi: "Ko si ti da ti ja dajem podatke", nakon čega je počeo da udara rukama po stolu. Dalje je naveo, da je okrivljeni odbio da se podvrgne alkotestiranju, a bilo je vidno da je u alkoholisanom stanju. U prostorije Dežurne službe ušao je službenik R.M. i tada je H.K. bez ikakvog razloga počeo da mu upućuje prijetnje, govoreći mu: "Razbiću te majmune jedan, viđećemo se mi na ulici kad ne budeš imao službenu". Službenik M.Ž.o je poveo lice u prostorije za zadržavanje i čuo je preko interfona kad je lice prijetilo M.Ž.u, s tim što ne može ponoviti riječi prijetnje upućene M.Ž.u. Dalje je naveo da u prostorijama Dežurne službe postoji monitor koji prati sva dešavanja u prostorijama za zadržavanje, tako da je u periodu dok je bio zadržan od 01:30 h, pa do jutra lice H.K. u više navrata je upućivalo prijetnje na način što je govorilo: "Ako Vas Alah ne ubije, ja ću Vas sve zaklati, sve Vas gore", a misli da je mislio na sve policajce prisutne u Dežurnoj službi, s tim što po imenu nije pominjao nikoga. Dalje je naveo, da mu nije bilo svejedno dok je slušao prijetnje koje je okrivljeni upućivao kolegama R. i M., govoreći im da će se viđeti na ulici kad ne budu imali službenu i razne druge prijetnje, pa s obzirom na njegovo ponašanje te večeri, shvatio je zaista da postoji mogućnost da se na takav način ponaša neki naredni put, odnosno da zaista i ostvari prijetnje, jer je djelovao ozbiljno. </span>
</p>
<p class="p3">
<span>	U ponovnom postupku na glavnom pretresu u potpunosti je ponovio ranije date iskaze. Sud je iskaz oštećenog G.D.a u potpunosti prihvatio kao jasan, određen i objektivan. </span>
</p>
<p class="p3"></p>
<p class="p3">
<span> 	Sud je cijenio iskaz oštećenog M.Ž.a, saslušanog u svojstvu svjedoka i iz istog utvrdio da je, dana 13/14. 02. 2010. godine, radio u noćnoj smjeni od 19,00 h do 07,00h u Dežurnoj službi UP Područne jedinice Bijelo Polje i da se u prostorijama za zadržavanje nalazilo lice H.K., koji je preko interfona zatražio da neko od službenika dođe u prostorije. Nakon toga zajedno sa dežurnim starješinom Š.V.pošao je da obiđe zadržano lice. Kada je došao do njega pitao je zbog čega je zvao i tada je H.K. počeo da ga psuje i da mu prijeti. Dalje je naveo, da se sjeća između ostalog da mu je rekao: "Pička ti materina, jebaću ti mater, zaklaću te kad izađem odavde, viđećemo se mi kad ja izađem, pičko jedna". Upozorio je ovo lice na ponašanje rekao mu da ne prijeti, međutim, isti nije obraćao pažnju na to i dalje je nastavio sa prijetnjama i psovkama slične sadržine. U vrijeme oko 03,00 h, pošao je u prostorije za zadržavanje sa namjerom da izvede zadržano lice - S.N.a, kome je isteklo zadržavanje i prolaskom pored prostorije u kojoj se nalazio H. isti mu je opet uputio riječi slične sadržine kao prethodni put govoreći i: "Ubiću te kad izađem, zapamtićeš ti mene, zaklaću te". </span>
</p>
<p class="p3">
<span>	Sud je iskaz oštećenog M.Ž.a u potpunosti prihvatio kao jasan, određen i objektivan. </span>
</p>
<p class="p3"></p>
<p class="p3">
<span>	Sud je cijenio iskaz oštećenog R.M.a, saslušanog u svojstvu svjedoka i iz istog utvrdio da je, dana 14. 02. 2010. godine,  bio dežurni i nalazio se u prostorijama Dežurne službe UP PJ u Bijelom Polju. U vrijeme oko 01,30 h, u prostorije te službe patrola interventne policije dovela je lice H.K.a, tačnije, ovo lice su vratili iz Hitne službe Opšte bolnice u Bijelom Polju, gdje su ga vodili radi uzimanja krvi na analizu alkohola. Ovo lice dok se kretalo prema prostorijama Dežurne službe okrenulo se prema M.I.u i nešto mu dobacilo, a on je tada reagovao kako ne bi došlo do incidenta i rekao je H.u da uđe u prostorije Dežurne službe. Dalje je naveo, da mu je nakon toga H.K. rekao: "Razbiću te majmune jedan, ko si ti viđećemo se na ulici kad ne budeš imao službenu". Dalje je izjavio, da nije mogao precizno da se izjasni koje riječi prijetnje je ovo lice uputilo njegovom kolegi M.Ž.u, ali zna da je prijetio, da se histerično ponašao inavodi da je prosto nemoguće riječima opisati njegovo ponašanje i riječi koje je govorio te večeri, a o svemu tome postoji video zapis, s obzirom da u prostoriji za zadržavanje postoji video nadzor. Kada se desio kritični događaj, dakle, 14. 02. 2010. godine, bio je u radnom odnosu kod UP-PJ u Bijelom Polju, odnosno bio mu je istekao pripravnički staž i imao je status ovlašćenog službenog lica. Sud je iskaz oštećenog R.M.a u potpunosti prihvatio kao jasan, određen i objektivan. </span>
</p>
<p class="p3"></p>
<p class="p3">
<span>	Sud je cijenio iskaz svjedoka H.A.a, koji u svom iskazu datom na glavnom pretresu od 16. 02. 2011 godine, navodi da je bio u društvu zajedno sa okrivljenim H.K.om, S.M. i D.Š.om u kafe-baru "S." u Bijelom Polju. Sjeća se da su sva četvorica konzumirali alkohol. U tom istom lokalu bio je prisutan i M.I., sa svojim društvom, sa kojim je imao neku zavađu. Dalje je naveo, da su on i M. izašli iz lokala da razgovaraju, s tim što nijesu imali namjeru da se svađaju, već da riješe problem. Za M.em je izašlo njegovo društvo, a nedugo zatim izašao je i okrivljeni, i ispred lokala su se raspravljali. Naveo je, da misli da je neko iz društva M.a udario H.K.a, nakon čega se on razbjesnio, a nedugo zatim došla je i patrola policije. Obzirom da je bila velika gužva i da je i on lično bio u pijanom stanju, ne zna, niti je vidio šta je radio H.K. i da li je na bilo koji način napadao policajce. Dalje je izjavio, da nije bio prisutan u Stanici policije zajedno sa H.K.om kada su od njega uzimali izjavu, tako da ne zna šta se dešavalo između njega i policajaca. Na glavnom pretresu od 10. 11. 2011 godine svjedok H. ponovio je iskaz dat na prethodnom glavnom pretresu i dodao je da se druži sa H.K.om i sjeća se da su i ranije izlazili u grad i takodje su konzumirali alkohol s tim što navodi da  nijesu nikad toliko konzumirali alkohola kao kritične večeri. Naveo je da se sjeća da su kritičnog dana negdje oko 20:00 h došli kod D.Š.ije gdje su u njegovom stanu konzumirali alkohol i to jednu gajbu piva i 2 litra rakije lozovače, a u kafe bar “S.” su popili po jedno piće.</span>
</p>
<p class="p6">
<span>U ponovnom postupku saslušani svjedok je ponovio iskaz dat ranije i dodao da je zajedno sa K.om počeo da konzumira alkohol još u stanu D.Š.ije i kasnije zajedno sa njim u kafe-baru “S.”. Misli da je on (svjedok) te večeri bio poprilično pijan i ne zna da li je nekada ranije u životu bio pijaniji nego tu noć. Nije uspio kritične večeri da smiri K.a zbog toga što je bila velika gužva a nije video kada su pripadnici policije priveli K.a u službeno vozilo i nije video nikakvo njegovo protivljenje tome. Sa okrivljenim H.K.om se druži od 2005. godine i povremeno izlaze u grad, s tim što nijesu nikada konzumirali više od dva alkoholna pića. Kritične večeri nije imao nikakav razlog da konzumira alkohol u toj količini već se to spontano desilo. Iskaz ovog svjedoka sud je prihvatio i iz istog utvrdio da je okrivljeni kritične večeri bio pod dejstvom alkohola, dok iz iskaza ovog svjedoka sud nije mogao utvrditi druge pravno relevantne činjenice. </span>
</p>
<p class="p3"></p>
<p class="p3">
<span>	Sud je cijenio iskaz M.I.a, koji u svom iskazu datom tokom istražnog postupka u bitnom navodi, da se kritične večeri nalazio u kafe-baru "S.", a tu je bio i H. "G.", sa kojim je nekoliko mjeseci ranije imao svađu. On je sjedio sa svojim društvom i u jednom momentu su se njih dvojica dogovorili da izađu ispred lokala i da razgovaraju u vezi sa problemom koji su imali prethodno. Ispred kafića su pričali i nijesu imali namjeru da se svađaju i fizički obračunavaju. Dok su razgovarali iz kafića su izašli momci koji su bili u društvu sa H.em među kojima je bio i H.K., a takođe je iz kafića  izašlo i njegovo društvo, vjerovatno svi misleći da će njih dvojica da se svađaju. Dalje je naveo da je u jednom momentu čuo galamu iza ugla zgrade, s obzirom da se on sa H.em bio izdvojio iza ugla zgrade da bi razgovarali nasamo. Kada se vratio vidio je o čemu se radi i primijetio H.K.a kako galami, viče, psovao je sve prisutne, njemu - svjedoku, je govorio da ga je on udario, tačnije ošamario, a to nije bila istina, jednom riječju bio je "van sebe", vjerovatno iz razloga što je bilo očigledno da je u alkoholisanom stanju. U tom momentu došla je i policija, u čijem se prisustvu H. bahato ponašao, a ne može se izjasniti koje riječi je govorio, samo zna da je pružao otpor kada su policajci htjeli da ga legitimišu, a nakon toga privedu u stanicu. Naveo je, da je bio prisutan i u Stanici policije kada je priveden H., a trebao je i on da da izjavu u vezi predmetnog događaja. Dalje je naveo, da je u Stanici policije H. vrijeđao prisutne policajce, čija imena ne zna, a prijetio je i njemu, ali nije mogao ponoviti riječi koje je on izgovorio, jer se ne sjeća tačno svih izgovorenih riječi, ali zna da je psovao policajce, državu, njega-svjedoka, a govorio je riječi u smislu "zaklaću te kad izađem odavde, viđećemo se kad izađem".</span>
</p>
<p class="p3">
<span>	U ponovnom postupku na glavnom pretresu svjedok je ponovio raniji iskaz i dodao da kritične večeri nije udario H.a, niti je za to imao razloga, jer je sa njim bio u dobrim odnosima. Nije vidio da li je neko te večeri udario H.a, jer je tada razgovarao sa H.em i bio je odvojen od okrivljenog. Sud je cijenio iskaz svjedoka M. I.a i isti prihvatio obzirom da je podudaran sa iskazima koje su dali oštećeni, kao i svjedok H..</span>
</p>
<p class="p3"></p>
<p class="p3">
<span>	Sud je cijenio iskaz svjedoka B.B.a, dat u istražnom postupku, u kojem je izjavio da se ne može izjasniti na okolnosti kako se ponašao H.K. kritičnom prilikom, s obzirom da nije bio u blizini već je bio udaljen od mjesta događaja preko 50 metara. Događaj se desio u blizini prodavnice "V.K.", a on je bio s druge strane ulice u blizini prodavnice "C.S." i razgovarao je telefonom. Vidio je samo momenat kada su policajci uveli u auto H.K.a i M.I.a. Sud je cijenio iskaz svjedoka B.a, ali iz istog nije mogao utvrditi pravno relevantne činjenice.</span>
</p>
<p class="p3"></p>
<p class="p3">
<span>	Sud je cijenio iskaz svjedoka S.M.a, dat u istražnom postupku, u kojem je izjavio da se predmetne večeri nalazio u kafe-baru "S." sa drugovima, među kojima je bio i H.K.. Sjeća se da su se M.I.i H.A.u jednom momentu dogovorili da izađu ispred kafića da razgovaraju o nekom njihovom problemu koji je nastao od ranije. U jednom momentu izašao je i on, iz razloga da vidi da se njih dvojica eventualno ne svađaju i kada je vidio da mirno razgovaraju nije prilazio da ih ne bi ometao. Dalje je naveo da je H.K. iz kafića izašao posle njega, u kom momentu ispred kafića je imalo više lica. Dok je on-svjedok, razgovarao sa nekim od prisutnih lica, čuo je H.K.a kako govori: "Udario me, udario me" i kada je prišao do njega on je rekao da ga je M. udario, nakon čega je ovaj svjedok pošao do M.a da ga pita o čemu se radi i M. mu je objasnio da ga nije udario. U međuvremenu je došla policija na lice mjesta i nije čuo da je H.K. prijetio policajcima i da ih je psovao. Dalje je izjavio, da je on, kada je policija stigla na lice mjesta, bio udaljen oko 30-ak metara i iz tog razloga se ne može izjasniti kako se ko ponašao u tom momentu, odnosno kako se ponašao H.K.. Kada je prišao čuo je jednog od policajaca kako govori: "Ako misliš da te je neko udario, pođi u Stanicu i prijavi to". Nije primijetio da se opire ulasku u auto, a u momentu kada je stigao, okrivljeni je već bio u autu i pošli su sa lica mjesta. U ponovnom postupku na glavnom pretresu ponovio je raniji iskaz i dodao da se sa sigurnošću ne sjeća a misli da se sa okrivljenim i H.em našao u stanu kod D.Š.a i tu su svi konzumirali pivo i još neka žestoka alkoholna pića. Dalje je dodao da je u kafe-baru »S.« konzumirao pivo, a misli da su i ostali konzumirali neka alkoholna pića, s tim što se ne sjeća ko je šta konzumirao. Kritične večeri je bio pod dejstvom alkohola, mada mu se čini da je ranije u životu bio i alkoholisaniji nego kritične večeri. Okrivljenog poznaje još od svoje desete godine, povremeno izlaze zajedno u grad i dešava se da konzumiraju i alkoholna pića, a misli da je kritične večeri okrivljeni bio pod dejstvom alkohola u količini u kojoj ga ne pamti, obzirom da je ispoljavao nekakvo agresivno ponašanje, jer ranije nikada nije bio agresivan kada bi popio.  Kada je došlo do kontakta između H.a i M.a nije vidio samo zna da je K. govorio da ga je M. udario, kada je on (svjedok) prišao do M.a i pitao šta je bilo a M. je govorio da nije udario H.a. Primijetio je da je došla policija, nije čuo šta je tada govorio H. policajcima, ili oni njemu, samo je čuo kako govore u smislu da može da prijavi onoga ko ga je udario. Sud je iskaz ovog svjedoka u potpunosti prihvatio. </span>
</p>
<p class="p3"></p>
<p class="p6">
<span>Sud je cijenio nalaz i mišljenje vještaka med. struke dr G.K.. U svom nalazu i mišljenju ovaj vještak je istakla da se na osnovu analize alkohola u krvi br. 218/18 od 18. 02. 2010, vidi da je u krvi H.K.a jedan sat nakon kritičnog dogadjaja nađeno 1,47 pro-mila čistog alkohola. Kako je krv uzeta u okviru oko sat vremena nakon kritičnog dogadjaja ne vrše se dodatna preračunavanja već se ova količina alkohola uzima kao validna. Količina alkohola 1,47 pro-mila ukazuje da je ova osoba bila u stanju pijanstva na granici između pripitog i pijanog stanja. Ovaj nivo alkoholisanosti kod prosječnog čovjeka dovodi do poremećaja i u psihičkim i u fizičkim funkcijama. Što se tiče psihičkih funkcija alkohol utiče na gubitak vaspitanjem usađenih kočnica te se osoba ponaša tako da zanemaruje moralne i vaspitne norme koje važe u toj sredini. Procjena okolnosti pod kojima se nalazi je poremećena, pod uticajem alkohola. U ovom slučaju kod ove osobe je bilo očuvana motorna sposobnost hodanja i trčanja što ukazuje da je alkoholisanost upravo bila na tom nivou kako je pokazala analiza alkohola. Svi elementi sa sigurnošću ukazuju da se kod H.K.a radilo o običnom alkoholisanom stanju bez elemenata patološkog napitog stanja. Pojasnila je da je obzirom na podatke dobije od okrivljenog na glavnom pretresu, da je osoba koja studira tako da se ne može sumnjati u zaostali duševni razvoj a takođe je dobila podatke da ranije nije bolovao ni od kakve duševne bolesti, ne uzima nikakve ljekove koji bi mogli doći u ukrštenu reakciju sa alkoholom. Nema medicinskih indikatora (niti medicinske dokumentacije niti podataka) da se prije konzumiranja alkohola kritičnog dana nalazio u bilo kom vidu psihičkog poremećaja i psihičke bolesti, privremene duševne poremećenosti ili zaostalog psihičkog razvoja.   U slučaju da se radi o pijanstvu koje se desilo prvi put to ne mijenja situaciju da li se radi o patološkom napitom stanju ili običnom pijanstvu i u takvim slučajevima čovjek nije siguran šta može da očekuje sa gubitkom kočnica.</span>
</p>
<p class="p6">
<span> U ponovnom postupku vještak dr K. ostala je pri osnovnom nalazu i mišljenju pojašnjavajući, da bi se odredilo stanje alkoholisanosti organizma ne uzima se samo nivo alkohola u krvi već i druge psihičke i fizičke manifestacije ponašanja alhoholisanog lica u kritičnom dogadjaju. Obzirom da je nivo alkoholisanosti bio 1,47 promila, taj nivo pripada grupi izmedju pripitih i pijanih stanja ali motorne karakteristike tj. sposobnost da trči i da fizički reaguje ne mogu se uklopiti u kategoriju pijanog stanja, već odgovaraju grupi pripitih stanja. Važan faktor je i sjećanje na kritični dogadjaj, koje je u ovom slučaju za taj dogadjaj očuvano, jer navodi da je bila prisutna, davanju njegovog iskaza i zaključila je o sposobnosti sjećanja za dogadjaj. Pojasnila je da kod gubitka sjećanja osoba se ne može sjetiti dogadjaja u cjelsoti a kod H.a je sjećanje bilo očuvano a činjenice je iznosio logički povezano. Sve ovo ukazuje da je okrivljeni u vrijeme kritičnog dogadjaja bio u pripitom stanju odnosno pokazivao je kliničku sliku pripitog stanja. Dalje je ponovila da kod H.K.a nema indikacija da se radi o prisustvu bilo koje duševne bolesti niti zaostalog umnog razvoja te ne postoji indikacija da se u ovom slučaju radilo o ataku neke druge duševne bolesti uz sadjestvo alkohola. Dakle, radi se o simptomima akutne napitosti koja nema karakteristike patološkog stanja kod osobe kod koje nema znakova duševne bolesti niti zaostalog umnog razvoja. </span>
</p>
<p class="p3"></p>
<p class="p3">
<span>	Dalje je pojasnila da je okrivljeni H., prije dovodjenja sebe u alkoholisano stanje, bio u sposobnosti da shvati značaj svojih postupaka i da upravlja sopstvenim ponašanjem tj. bio je uračunljiv za svoje postupke u tom vremenu. U stanju alkoholisanosti koje pokazuje kliničko stanje koje se može opisati kao pripito stanje osoba pod dejstvom alkohola ima smanjene sposobnosti upravljanje sopstvenim postupcima usled gubitka kočnica, koje alkohol izaziva, s tim što njegovo stanje nije bilo takvo da ne može upravljati svojim postupcima i mogao je da shvati značaj svog djela.  Nalaz i mišljenje ovog vještaka sud je u potpunosti prihvatio kao srtučan i objektivan i iz istog je utvrđeno da kod okrivljeni u vrijeme izvršenja krivičnog djela, uračunljivost nije bila bitno smanjena jer je mogao upravljati svojim postupcima i mogao je da shvati značaj svog djela.</span>
</p>
<p class="p6"></p>
<p class="p3">
<span>	Iz analize prisustva alkohola u krvi KC CG br.218/18 od 18.02.2010 sud je utvrdio da je u krvi okrivljenog, izvađenoj kritične večeri nađeno 1,47 pro-mila alkohola u krvi. </span>
</p>
<p class="p3"></p>
<p class="p3">
<span>	Iz izvoda iz KE na ime okrivljenog, sud je utvrdio da isti do sada nije osuđivan.</span>
</p>
<p class="p3"></p>
<p class="p3">
<span>	Nesporno je tokom postupka utvrđeno da su oštećeni kritičnom prilikom  obavljali službenu dužnost kao ovlašćeni radnici policije, koji su kritične večeri  vršili  poslova javne bezbijednosti.</span>
</p>
<p class="p3"></p>
<p class="p3">
<span>	Analizirajući odbranu okrivljenog, jasno proizilazi da je okrivljeni kritičnom prilikom bio pod dejstvom alkohola, što je potvrđeno i svim izvedenim dokazima. Kako okrivljeni u svojoj odbrani navodi da se ne sjeća kritičnog događaja, to je sud činjenično stanje, vezano za postupanje okrivljenog kritičnom prilikom prema oštećenima,  utvrdio prevashodno iz iskaza oštećenih, saslušanih u svojstvu svjedoka.</span>
</p>
<p class="p6">
<span>Tako, prema navodima iz iskaza oštećenog G.D.a proizilazi da se kritičnog dana i vremena vozilom kretao ulicim Živka Žižića i da je primijetio patrolu Interventne jedinice, kada je vozilo zaustavio i prišao do istih. Tada je primijetio nekoliko nepoznatih lica koja su remetila javni red i mir a bilo je vidno da su u alkoholisanom stanju i tada je izdao naređenje da prekinu sa svađom. Dalje je naveo da mu je tada prišlo njemu nepoznato lice, za koje je kasnije saznao  da se zove H.K., koji ga je uhvatio lijevom rukom za rukav desne ruke i povukao naglo ka sebi, govoreći mu: "Ko si ti, đe ti je službena bitango, nemoj da mi prilaziš". Ovo lice(okrivljeni) je zatim priveden u Područnu jedinicu i u prostorijama Dežurne službe zatražio je od njega8okrivljenog) da mu da lične podatke, što je isti odbio upućujući mu riječi: "Ko si ti da ti ja dajem podatke", nakon čega je počeo da udara rukama po stolu.</span>
</p>
<p class="p6">
<span> Takođe, iz iskaza oštećenog M.Ž.a, sud je utvrdio da je isti kritičnog dana i vremena, obavljao redovne radne aktivnosti u Dežurnoj službi UP Područne jedinice u Bijelom Polju i da se u prostorijama za zadržavanje nalazilo lice H.K., koji je preko interfona zatražio da neko od službenika dođe u prostorije. Nakon toga zajedno sa dežurnim starješinom Š.V.pošao je da obiđe zadržano lice. Kada je došao do njega(okrivljeog) pitao je zbog čega je zvao i tada je H.K. počeo da ga psuje i da mu prijeti. Dalje je naveo, da se sjeća između ostalog da mu je rekao: "Pička ti materina, jebaću ti mater, zaklaću te kad izađem odavde, viđećemo se mi kad ja izađem, pičko jedna". Istog dana, oko 03:00 h H. mu je opet uputio riječi slične sadržine kao prethodni put  govoreći "Ubiću te kad izađem, zapamtićeš ti mene, zaklaću te".</span>
</p>
<p class="p6"></p>
<p class="p6">
<span> Navode  iz dispozitiva optužbe, u pogledu postupanja okrivljenog u odnosu na oštećenog R.M.a sud je utvrdio iz iskaza ovog oštećenog koji je jasno naveo da mu je kritičnog dana i vremena H.K. rekao: "Razbiću te majmune jedan, ko si ti viđećemo se na ulici kad ne budeš imao službenu".  </span>
</p>
<p class="p3"></p>
<p class="p6">
<span>Kako je sud nesporno utvrdio da su oštećeni kritičnom prilikom postupali kao ovlašćena službena lica UP, te da su postupali u skladu sa Zakonom o policiji i ovlašćenjima predviđenim u tom Zakonu, te kod činjenice da je okrivljeni u odnosu na oštećenog G.D.a preduzeo radnju povlačenja za rukav uniforme i uputio mu riječi: "Ko si ti, đe ti je službena, bitango, nemoj da mi prilaziš," a po privođenju u prostorije Dežurne službe, istom oštećenom uputio riječi: "Ko si ti da ti ja dajem podatke", to su se u ovim radnjama okrivljenog, u odnosu na oštećenog G.a, stekla sva bitna obilježja bića krivičnog djela koje mu je stavljeno na teret. Takođe, u postupanju okrivljenog u odnosu na oštećene R.M.a i M.Ž.a, stekla su se sva bitna obilježja bića krivičnog djela koje mu je stavljeno na teret, obzirom da je okrivljeni ovoj dvojici oštećenih kritičnom prilikom upućivao riječi prijetnje da će napasti na njihov život i tijelo. Imajući u vidu da je kod predmetnog krivičnog djela zaštitni objekat službena radnja, pa i pored činjenice što je djelo izvršio prema trojici oštećenih, to su u njegovim radnjama sadržana obilježja jednog krivičnog djela napad na službeno lice u vršenju službene dužnosti iz čl. 376 st. 3 u vezi st. 1 Krivičnog zakonika.</span>
</p>
<p class="p6">
<span> Navedeno krivično djelo okrivljeni je izvršio sa  eventualnim umišljajem jer, iako je sud iz odbrane samog okrivljenog, kao i iz iskaza svjedoka te izvještaja KC CG br.218 od 18.02.2010 godine i nalaza i mišljenja  vještaka psihijatra G.K.;  utvrdio da se kritične večeri okrivljeni nalazio u pripitom stanju, to stanje ne isključuje krivicu istog, niti se radilo o stepenu bitno smanjene uračunljivosti ili pak neuračunljivosti. Naime, iz nalaza vještaka psihijatra dr G.K., proizilazi da je uvidom u izvještaj  KC CG br.218 od 18.02.2010 godine, ustanovila da je kod okrivljenog kritične večeri jedan sat nakon kritičnog dogadjaja nadjeno 1,47 pro-mila čistog alkohola, pa kako je krv uzeta u okviru oko sat vremena nakon kritičnog dogadjaja ne vrše se dodatna preračunavanja već se ova količina alkohola uzima kao validna. Količina alkohola 1,47 pro-mila ukazuje da je ova osoba bila u stanju pijanstva na granici izmedju pripitog i pijanog stanja, te da svi elementi sa sigurnošću ukazuju da se kod H.K.a radilo o običnom alkoholisanom stanju bez elemenata patološkog napitog stanja. Izjasnila se i da u slučaju da se radilo o pijanstvu koje se desilo prvi put, da to ne mijenja situaciju da li se radi o patološkom napitom stanju ili običnom pijanstvu. Vještak se takođe izjasnila da je, obzirom na podatke dobijene od okrivljenog na glavnom pretresu da je isti osoba koja studira, tako da se ne može sumnjati u zaostali duševni razvoj a takodje ranije nije bolovao ni od kakve duševne bolesti, ne uzima nikakve ljekove koji bi mogli doći  u ukrštenu reakciju sa alkoholom, iz čega je izvela zaključak da nema medicinskih indikatora (niti medicinske dokumentacije) da se prije konzumiranja alkohola kritičnog dana nalazio u bilo kom vidu psihičkog poremećaja i psihičke bolesti, privremene duševne poremećensti ili zaostalog psihičkog razvoja. Prihvataući ove navode iz mišljenja vještaka dr. K. sud utvrđuje da je okrivljeni prije nego je sebe doveo u stanje alkoholisanosti-pripitog stanja, bio u uračunljivom stanju. </span>
</p>
<p class="p6"></p>
<p class="p6">
<span> S toga, krivično djelo za koje se tereti okrivljeni je izvršio sa eventualnim umišljajem, iako se u vrijeme izvršenja djela nalazio u alkoholisanom-pripitom stanju, koje jeste imalo uticaja na njegove postupke, s tim što je okrivljeni i u takvom stanju alkoholisanosti mogao da upravlja svojim postupcima i mogao je da shvati značaj svog djela, kako je to u pojašnjenju nalaza i mišljenja objasnila vještak dr. K., što prihvata i ovaj sud. Sud nije prihvatio odbranu okrivljenog  da se navodno ne sjeća ničega vezanog za kritični dogadjaj, s obzirom da je isti na glavnom pretresu od 10. 11. 2011 godine, opisao dešavanja koja su prethodila kritičnom događaju, pa je kazao da je u kafe baru, naručio pivo s tim što ga nije cijelo popio, jer je u tom trenutku došlo do incidenta. Naveo je i da se korektno i mirno ponašao sve do trenutka dok nije zadobio udarac ispred objekta “S.”. Zadobijeni udarac je kod njega izazvao veliku ljutnju i bijes i on je potjerao M.I.a i to oko objekta »V.K.«, nakon čega je primijetio da se M.I.sklonio iza policajca G.D.a, a oko njih je bilo još policajaca, te da je i preko njih pokušavao da dohvati M.I.a u čemu nije uspio. Dakle, imajući u vidu navedeno utvrdjuje se da se okrivljeni ipak sjeća slijeda dešavanja kritične večeri, što dovedeno u vezu sa ostalim dokazima ukazuje da se radi o stanju obične alkoholisanosti, koje po pravilu ne smanjuje niti isključuje uračunljivost, tako da je okrivljeni u kritično vrijeme, neposredno prije konzumiranja alkohola,  bio svjestan da konzumiranjem istog sebe može dovesti u stanje agresivnog ponašanja i izvršiti krivično djelo, pa je ipak svojevoljno konzumirao alkohol i time pristao na tu mogućnost, pa je postupajući na način opisan u izreci presude, krivično djelo izvršio s eventualnim umišljajem.  </span>
</p>
<p class="p6">
<span>   	</span>
</p>
<p class="p3">
<span> 	Odlučujući u pogledu vrste i visine krivične sankcije, sud je cijenio sve okolnosti iz čl. 42 Krivičnog zakonika, pa je na strani okrivljenog od olakšavajućih okolnosti našao da se radi o mlađj osobi, licu koje do sada nije osuđivano,  što ukazuje da nije sklon vršenju krivičnih djela, te izraženog kajanja zbog učinjenog djela, kao i činjenicu da se oštećeni nijesu pridružili krivičnom gonjenju protiv okrivljenog. Sud je okrivljenom utvrdio kaznu od 6 mjeseci, a zbog nedostatka otežavajućih okolnosti na strani okrivljenog, sud je mišljenja da olakšavajuće okolnosti predstavljaju osnov za izricanje uslovne osude, kao krivične sankcije,  pri tom cijeneći da bi pristupanje izvršenju kazne suviše represivno djelovalo na okrivljenog, nego da će i samo upozorenje, uz prijetnju kaznom, dovoljno uticati na istog da u buduće ne vrši ova i slična krivična djela i da će se na taj način ostvariti svrha uslovne osude predviđena u čl. 52 u vezi čl. 4 st. 2 Krivičnog zakonika, te ostvariti svrha generalne i specijalne prevencije.  </span>
</p>
<p class="p3">
<span> </span>
</p>
<p class="p3">
<span>	Okrivljeni je, shodno čl. 226 i 229 Zkp-a, obavezan da ovom sudu plati na ime paušala iznos od 60,00€, pri čemu je sud imao u vidu složenost i trajanje krivičnog postupka, te i imovinske prilike okrivljenog, kao i da plati ostale troškove postupka u iznosu od 44,00€, koji se odnose na troškove vještačenja od strane vještaka medicinske struke, dr G.K., a koja sredstva su isplaćena iz predračunskih sredstava suda.</span>
</p>
<p class="p3"></p>
<p class="p3">
<span>	Imovinsko-pravnog zahtjeva nije bilo.</span>
</p>
<p class="p3"></p>
<p class="p3">
<span>	Iz iznijetog je odlučeno kao u izreci presude, a shodno čl. 374 Zakonika o krivičnom postupku. </span>
</p>
<p class="p3">
<span> </span>
</p>
<p class="p3"></p>
<p class="p4">
<span>OSNOVNI SUD U BIJELOM POLJU</span>
</p>
<p class="p4">
<span>dana  29. 03. 2012.  godine, </span>
</p>
<p class="p4">
<span>  </span>
</p>
<p class="p4"></p>
<p class="p8"></p>
<p class="p3">
<span>ZAPISNIČAR,					                                 S U D I J A,</span>
</p>
<p class="p3">
<span>Jovanka Raičević s.r.					               Ivan Adamović s.r.</span>
</p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p5"></p>
<p class="p5"></p>
<p class="p9"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.9840278in 0.9840278in 0.9840278in 0.9840278in;}
.s1{font-family:Arial;}
.p1{text-indent:0.41666666in;margin-left:-0.16666667in;text-align:start;hyphenate:auto;font-family:Times New Roman;font-size:12pt;}
.p2{text-indent:0.41666666in;margin-left:-0.16666667in;text-align:start;hyphenate:auto;font-family:Arial;font-size:12pt;}
.p3{margin-left:-0.16666667in;text-align:center;hyphenate:auto;font-family:Arial;font-size:12pt;}
.p4{text-indent:0.5in;margin-left:-0.16666667in;text-align:justify;hyphenate:auto;font-family:Arial;font-size:12pt;}
.p5{margin-left:-0.16666667in;text-align:justify;hyphenate:auto;font-family:Arial;font-size:12pt;}
.p6{margin-left:-0.16666667in;text-align:start;hyphenate:auto;font-family:Arial;font-size:12pt;}
.p7{text-indent:0.33333334in;margin-left:-0.16666667in;text-align:justify;hyphenate:auto;font-family:Arial;font-size:12pt;}
.p8{text-indent:0.375in;margin-left:-0.16666667in;text-align:start;hyphenate:auto;font-family:Arial;font-size:12pt;}
.p9{margin-left:-0.16666667in;text-align:end;hyphenate:auto;font-family:Arial;font-size:12pt;}
.p10{text-indent:0.375in;margin-left:-0.16666667in;text-align:center;hyphenate:auto;font-family:Arial;font-size:12pt;}
.p11{text-align:start;hyphenate:auto;font-family:Times New Roman;font-size:12pt;}
.td1{width:2.7in;padding-start:0.075in;padding-end:0.075in;}
.td2{width:3.75in;padding-start:0.075in;padding-end:0.075in;}
.td3{width:1.95in;padding-start:0.075in;padding-end:0.075in;}
.td4{width:3.5in;padding-start:0.075in;padding-end:0.075in;}
.r1{keep-together:always;}
.t1{table-layout:fixed;border-collapse:collapse;border-spacing:0;}
</style>
<meta content="a" name="author">
</head>
<body class="b1 b2">
<p class="p1">
<span> HYPERLINK "http://sr.wikipedia.org/wiki/%D0%A1%D0%BB%D0%B8%D0%BA%D0%B0:Coat_of_arms_of_Montenegro.svg" </span><span class="s1">                        K.br. 1370/12</span>
</p>
<p class="p2"></p>
<p class="p2">
<span>                        </span>
</p>
<p class="p3">
<span>U IME CRNE GORE</span>
</p>
<p class="p4"></p>
<p class="p5">
<span>       OSNOVNI SUD U PODGORICI, kao prvostepeni, krivični, po sudiji Jovović Željki, uz učešće Rajković Danijele kao zapisničara, u krivičnom predmetu protiv okrivljenog R.Đ., zbog krivičnog djela ugrožavanje javnog saobraćaja iz čl. 339 st. 1 Krivičnog zakonika, rješavajući po optužnom predlogu Osnovnog državnog tužioca Podgorica Kt. br. 1734/12 od 05. 12. 2012. godine, nakon glavnog i javnog pretresa održanog dana 18.02.2013. godine, u prisustvu zastupnika optužbe Jelene Protić, okrivljenog i njegovog branioca advokata R. M., donio je i istoga dana javno objavio</span>
</p>
<p class="p6">
<span>	</span>
</p>
<p class="p3">
<span>P R E S U D U</span>
</p>
<p class="p5"></p>
<p class="p5">
<span>	Okrivljeni   </span>
</p>
<p class="p5">
<span>	R. Đ.,  JMB xxxxxxxxxxxxx, od oca P. i majke M., rođene Z., rođen 08. 03. 19xx. godine u Žabljaku, sa prebivalištem u Podgorici Ul. Oktobarske revolucije br. xxx, državljanin Crne Gore, završio Fakultet političkih nauka, penzioner, oženjen, otac dvoje djece, srednjeg imovnog stanja, neosuđivan.</span>
</p>
<p class="p5"></p>
<p class="p3">
<span>Kriv je</span>
</p>
<p class="p5"></p>
<p class="p5">
<span>	Što je:</span>
</p>
<p class="p5">
<span>	Dana 09. avgusta 2012. godine, oko 15,00 časova u Podgorici, na raskrsnici ul. Jovana Tomaševića i bul. Svetog Petra Cetinjskog, koja je regulisana uređajima za davanje svjetlostnih saobraćajnih znakova, ne pridržavajući se saobraćajnih propisa  iz čl. 38 st. 1 tač. 1 Zakona o bezbjednosti saobraćaja na putevima, ugrozio saobraćaj tako da je doveo u opasnost život i tijelo ljudi, na način što se, upravljajući vozilom marke "Renault Megan" registarskih oznaka PG DB xxx ul. Jovana Tomaševića u pravcu Bulevara Revolucije, nije pridržavao zabrane prolaza  za njegov smjer kretanja izražene crvenim svjetlom na semaforu, već je ušao u raskrsnicu kada je Bul. Svetog Petra Cetinjskog u pravcu Ul. Kralja Nikole, naišlo vozilo marke "Golf" registarskih oznaka NI xxx KJ, kojim je propisno upravljao S. D., usljed čega je došlo do sudara označenih vozila, kojom prilikom je saputnik u vozilu "Golf" oštećeni Đ.D. zadobio lake tjelesne povrede u vidu dvije rane prskotine u predjelu čela i nagnječenja u predjelu čela i nosa, pri čemu je okrivljeni bio svjestan da ovakvom nepropisnom vožnjom može ugroziti saobraćaj i dovesti u opasnost život i tijelo ljudi, pa je na to pristao, znajući da je njegovo djelo zabranjeno, </span>
</p>
<p class="p5">
<span>	- čime je izvršio krivično djelo ugrožavanje javnog saobraćaja iz čl. 339 st. 1 Krivičnog zakonika. </span>
</p>
<p class="p5"></p>
<p class="p5">
<span>	Pa mu Sud za navedeno krivično djelo primjenom  čl. 4 st. 2, čl. 42 st. 1, čl. 52 st. 2, čl. 53 i 54 Krivičnog zakonika i čl. 226, 229, 239 i 374 Zakonika o krivičnom postupku, izriče </span>
</p>
<p class="p5"></p>
<p class="p3">
<span>USLOVNU OSUDU</span>
</p>
<p class="p3"></p>
<p class="p5">
<span>	Kojom mu predhodno utvrđuje kaznu zatvora u trajanju od 3 (tri) mjeseca i istovremeno određuje da se ista neće izvršiti, ako okrivljeni u roku od 1 (jedne) godine po pravosnažnosti presude ne izvrši novo krivično djelo. </span>
</p>
<p class="p5">
<span>	Obavezuje se okrivljeni da plati na ime troškova krivičnog postupka iznos od 173,00 €, u roku od 15 dana po pravosnažnosti presude, pod prijetnjom prinudnog izvršenja.</span>
</p>
<p class="p7">
<span> Oštećeni Đ. D. se radi ostvarivanja imovinskopravnog zahtjeva upućuje na parnični postupak. </span>
</p>
<p class="p5">
<span>	</span>
</p>
<p class="p3">
<span>O b r a z l o ž e nj e</span>
</p>
<p class="p5"></p>
<p class="p5">
<span>        Optužnim predlogom Osnovnog državnog tužioca u Podgorici Kt. br. 1734/12 od 05.12.2012. godine, stavljeno je na teret okrivljenom R. Đ. izvršenje  krivičnog djela ugrožavanje javnog saobraćaja iz čl. 339 st.1 Krivičnog zakonika. Zastupnik optužbe Jelena Protić je u završnoj riječi u cjelosti ostala pri optužnom predlogu, nalazeći da iz provedenih dokaza, posebno odbrane okrivljenog, te iskaza svjedoka, nalaza i mišljenja vještaka saobraćajne struke, te iz drugih provedenih dokaza proizilazi da je okrivljeni izvršio krivično djelo stavljeno mu na teret i predložila da se okrivljeni za izvršeno krivično djelo oglasi krivim i kazni u granicama propisanim zakonom.</span>
</p>
<p class="p5">
<span>       Okrivljeni R. Đ. u svojoj odbrani datoj na glavnom pretresu navodi da je kritičnog dana upravljao svojim vozilom marke „Renault Megane“ reg. oznaka PG DBxxx. Kretao se iz pravca stare Vlade prema Sportskom centru, a vozilom  je upravljao u granicama dozvoljene brzine. Sjeća se da se na raskrsnici kod Crvenog krsta zaustavio na crveno svijetlo, u šta je siguran, jer dok je stajao pozdravio se sa poznanikom, koji je čekao kako bi prešao ulicu. Nakon toga je nastavio kretanje, kada je po njegovom sjećanju bilo upaljeno zeleno svijetlo, da bi zatim izjavio da se ipak ne može sjetiti, niti je registrovao koje svijetlo je bilo upaljeno na raskrsnici gdje je došlo do nezgode. Vodi računa i poštuje saobraćajne propise, ali zaista ne može da kaže da je vidio kroz koje svijetlo je prošao, a nakon što je izvršio uvid u dokaze shvatio je da je ipak prošao kroz crveno svijetlo, i izazvao nezgodu. Ne zna kako je ovo moglo da se desi, a predmetni događaj je kod njega izazvao uznemirenost. U završnoj riječi se pridružio završnoj riječi svog branioca i izrazio žaljenje zbog povređivanja oštećenih.</span>
</p>
<p class="p5">
<span>         Branilac okrivljenog je u završnoj riječi naveo da odbrana smatra da se ne radi o krivičnom djelu koje se optužnim aktom stavlja na teret okrivljenom i da eventualna krivica, koja proizilazi iz priznanja okrivljenog, trebala da obuhvati obilježje bića krivičnog djela iz čl. 339 st. 3 u vezi st. 1 Krivičnog zakonika, s obzirom da u radnjama okrivljenog ne postoji postulat sa umišljajem, već se jednostavno radi o nehatno izvršenom krivičnom djelu. U odnosu na izricanje kazne, s obzirom na priznanje djela, traži da sud primijeni odredbe o ublažavanju do granica mogućeg i na istog primijeni odredbe o uslovnoj osudi, nalazeći da bi sa uslovnom osudom, s obzirom na ličnost okrivljenog koji je akademski građanin, diplomirani poliktolog i uvaženi predstavnik javnih medija, postigla svrhu kažnjavanja, sa punim povjerenjem prema odluci suda.</span>
</p>
<p class="p5">
<span>      Sud je u dokaznom postupku po saglasnom predlogu stranaka pročitao iskaze svjedoka oštećenog Đ.D., svjedoka S. D., po saglasnom predlogu stranaka pročitao nalaz i mišljenje vještaka medicinske struke prof. dr M. Š. od 07. 11. 2012. godine, nalaz i mišljenje vještaka saobraćajne struke mr V. Đ. od 28. 11. 2012. godine, izvršio uvid u medicinsku dokumentaciju na ime oštećenog Đ. D., pročitao zapisnik o uviđaju saobraćajne nezgode Uprave policije PJ Podgorica br. 2017/2012 od 15. 08. 2012. godine, izvršio uvid u skicu lica mjesta sačinjenu povodom saobraćajne nezgode, izvršio uvid u CD snimak saobraćajne nezgode i pročitao izvještaj iz kaznene evidencije na ime okrivljenog R. Đ. od 18. 12. 2012. godine.</span>
</p>
<p class="p5">
<span>        Svjedok oštećeni Đ. D. je u svom iskazu, datom u prethodnom postupku, naveo da se dana 09. 08. 2012. godine sa poznanikom S. D., koji je upravljao svojim vozilom marke „Golf III“ plave metalik boje, kretao Bul. Svetog Petra Cetinjskog iz pravca Bloka V u pravcu Starog Aerodroma. Bulevar ima četiri saobraćajne trake, a kretali su se drugom, gledano sa lijeva na desno, a koja traka je namijenjena za kretanje pravo. Dolaskom na raskrsnicu Bul. Svetog Petra Cetinjskog i ul. Ivana Milutinovića, na semaforu je bilo upaljeno zeleno svijetlo i prošli su, odnosno ušli u raskrsnicu, ne zaustavljajući se. U jednom trenutku, čuo je D. koji je rekao „gdje će ovaj?“, nakon čega se desio udes, odnosno udarili su prednjim lijevim dijelom vozila u prednji desni dio vozila koje je dolazilo iz pravca stare Vlade, i išlo prema Sportskom centru. Sam sudar desio se otprilike na sredini raskrsnice i od siline tog udara vozilo u kojem se nalazio se zarotiralo u desno i ostalo okrenuto ka Sportskom centru „Morača“. U udesu je zadobio povrede zbog kojih je išao u Hitnu pomoć, a kasnije u Urgentni centar, gdje su obavljena neka snimanja. Pridružio se krivičnom gonjenju i postavio imovinsko-pravni zahtjev. </span>
</p>
<p class="p5">
<span>        Svjedok S.D. je u svom iskazu, datom u prethodnom postupku, naveo da se dana  09. 08. 2012. godine sa prijateljem Đ.D. i nevjenčanom suprugom M.P., kretao svojim vozilom marke „Golf III“ registarskih oznaka NI xxxKJ, Bul. Svetog Petra Cetinjskog, iz pravca Bloka V, u pravcu Starog Aerodroma. Dolaskom na raskrsnicu Bulevara sa ulicom Ivana Milutinovića, kod Elektrodistribucije Podgorica, na semaforu mu je bilo otvoreno zeleno svijetlo, tako da je bez zaustavljanja i bez smanjenja brzine ušao u raskrsnicu, sa namjerom da nastavi kretanje pravo. U trenutku kada je ulazio u raskrsnicu vidio je sa svoje lijeve strane, iz pravca stare Vlade, da se kreće jedno vozilo i to ka Sportskom centru, a kako mu je bilo zeleno svijetlo na semaforu zaključio je da će se to vozilo zaustaviti, kako bi mogao da prođe. Umjesto toga, ovo vozilo je nastavilo da se kreće prema Sportskom centru, pa je u cilju izbjegavanja sudara sa tim vozilom malo skrenuo u desno, a neposredno prije skretanja i preduzeo radnju kočenja. Međutim, to nije bilo dovoljno, jer je došlo do sudara prednjeg lijevog dijela njegovog vozila i prednjeg desnog dijela vozila koje se kretalo iz pravca stare Vlade. Usled sudara vozilo se zarotiralo u desno i ostalo okrenuto u pravcu Sportskog centra. U ovo saobraćajnoj nezgodi je zadobio neke povrede ali zbog njih nije išao kod ljekara a povrede je zadobio i njegov prijatelj Đ. D.. Nakon udesa vozač drugog vozila je izašao i rekao da je prošao kroz crveno svijetlo, da bi po dolasku policije promijenio priču i rekao da je njemu bilo upaljeno zeleno svijetlo.</span>
</p>
<p class="p5">
<span>         Iz zapisnika o uviđaju saobraćajne nezgode Uprave policije PJ Podgorica br. 2017/2012 od 15. 08. 2012. godine, uvidom u skicu lica mjesta saobraćajne nezgode i uvidom u CD snimak saobraćajne nezgode sud je utvrdio da se lice mjesta saobraćajne nezgode nalazi na raskrsnici ul. Jovana Tomaševića i Bul. Svetog Petra Cetinjskog. Kolovoz ul. Jovana Tomaševića je asfaltni, oivičen zemljanom površinom, podijeljen na dvije kolovozne trake, od kojih se desna do raskrsnice sa Bul. Svetog Petra Cetinjskog, gledano od pravca Ul. 13 jula, dijeli na tri saobraćajne trake. Kolovoz Bul. Svetog Petra Cetinjskog je asfaltni, oivičen zemljanom površinom, podijeljen na dvije kolovozne trake, od kojih se desna, gledano od pravca ul. Svetozara Markovića, do raskrsnice sa ul. Jovana Tomaševića, dijeli na četiri saobraćajne trake a nakon raskrsnice na dvije saobraćajne trake. Pomenuta raskrsnica je regulisana semaforima koji su u vrijeme saobraćajne nezgode, po izjavi vozača, ispravno funkcionisali. Vozilo reg.oznaka NI xxx KJ je zatečeno u desnom dijelu raskrsnice, gledano od pravca ul. Svetozara Markovića, prednjim dijelom okrenuto u pravu Bul. Revolucije, gledano od pravca Ul. 13. jula. Vozilo PG DB xxx zatečeno je u desnom dijelu raskrsnice, gledao od pravca Ul. Svetozara Markovića, prednjim dijelom okrenuto u pravcu Bul. Revolucije, gledano od pravca Ul. 13. jula. Od materijalnih tragova na licu mjesta zatečeni su tragovi prednjeg desnog točka vozila reg. oznaka NI xxx KJ, trag slamanja traga kočenja prednjeg desnog točka istog vozila, trag krzanja od zanošenja prednjeg desnog točka vozila reg. oznaka PG DB xxx.</span>
</p>
<p class="p5">
<span>        Iz nalaza i mišljenja vještaka medicinske struke prof.dr M. Š. od 07. 11. 2012. godine i uvidom u medicinsku dokumentaciju na ime oštećenog, sud je utvrdio da je u predmetnoj saobraćajnoj nezgodi Đ. D. zadobio dvije rane prskotine u predjelu čela i nagnječenja u predjelu čela i nosa, koje povrede su posledica dejstva tupog, teškog i zamahnutog mehaničkog oruđa, a koje u trenutku nastanka predstavljaju pojedinačno i zbirno laku tjelesnu povredu. </span>
</p>
<p class="p5">
<span>       Iz nalaza i mišljenje vještaka saobraćajne struke mr V. Đ. od 28. 11. 2012. godine sud je utvrdio da je do nezgode došlo na način što je vozač vozila „Renault Megane“, reg. oznaka PG DB xxx ušao u predmetnu raskrnicu na crveno svijetlo, u vrijeme dok je za bočnu fazu bilo upaljeno zeleno, tako da vozač vozila „Golf“ reg.oznaka NI xxx KJ kome je bilo upaljeno zeleno svijetlo, i pored aktiviranja radne kočnice nije imalo uslova da izbjegne nezgodu. Način upravljanja od strane vozača vozila „Renault Megane“, reg. oznaka PG DB xxx predstavlja grešku u dijelu koji se odnosi na obavezu vozača da se mora zaustaviti na crveno svijetlo, što nije učinio, pa se na njegovoj strani nalazi osnovni i jedini uzrok nastanka predmetne saobraćajne nezgode.</span>
</p>
<p class="p5">
<span>       Ocjenom svih provedenih dokaza, kako pojedinačno, tako i u njihovoj međusobnoj vezi, i dovodeći ih u vezu sa odbranom okrivljenog, sud je utvrdio da je okrivljeni R. Đ. izvršio krivično djelo ugrožavanje javnog saobraćaja  iz člana 339 st. 1 Krivičnog zakonika i to upravo u vrijeme, na mjestu i na način kako je to predstavljeno izrekom presude.</span>
</p>
<p class="p5">
<span>      Okrivljeni R. Đ. je kritičnom prilikom postupao protivno odredbi čl. 38 st. 1 ZOBS-a na putevima, kojom je propisano da je vozač vozila dužan da na raskrsnici ili drugom mjestu na kojem je saobraćaj regulisan uređajima za davanje svjetlosnih saobraćajnih znakova se zaustavi na crveno svijetlo. </span>
</p>
<p class="p5">
<span>        Da je okrivljeni postupao protivno citiranoj odredbi, i na način kako je bliže predstavljeno izrekom presude ugrozio saobraćaj i doveo u opasnost život i tijelo ljudi, sud je utvrdio na osnovu svih provedenih dokaza, i to iskaza svjedoka oštećenog Đ. D. i svjedoka S. D., koji su izjavili sa su ušli u raskrsnicu prolazeći kroz zeleno svijetlo, nakon čega je došlo do kontakta sa vozilom okrivljenog, nalaza i mišljenja vještaka saobraćajne struke u kome navodi da je do saobraćajne nezgode došlo zbog propusta okrivljenog da se zaustavi na crveno svijetlo na raskrsnici koja je uređena svjetlosnim saobraćajnim znakom, nalaza i mišljenja vještaka medicinske struke i uvidom u medicinsku dokumentaciju na ime oštećenog, iz kojih proizilazi da je oštećeni Đ. D. prilikom predmetne saobraćajne nezgode zadobio lake tjelesne povrede, a sve prednje je potvrđeno i Zapisnikom o uviđaju saobraćajne nezgode Uprave policije PJ Podgorica br.2017/2012 od 15.08.2012. godine, skicom lica mjesta saobraćajne nezgode, CD snimkom saobraćajne nezgode, te konačno odbranom okrivljenog, u kojoj na glavnom pretresu navodi da je, nakon što je izvršio uvid u dokaze, shvatio je da je ipak prošao kroz crveno svijetlo i izazvao nezgodu.</span>
</p>
<p class="p5">
<span>       Okrivljeni je, postupajući na naprijed navedeni način, suprotno čl. 38 st. 1 ZOBS-a na putevima ugrozio javni saobraćaj i doveo u opasnost život i tijelo ljudi, prouzrokujući saobraćajnu nezgodu u kojoj je oštećeni zadobio lake tjelesne povrede, pri čemu je okrivljeni bio svjestan da ne zaustavljajući svoje vozilo na crvenom svijetlu na raskrsnici koja je uređena svjetlosnim saobraćajnim znakom može ugroziti javni saobraćaj i dovesti u opasnost život i tijelo ljudi, ali je je na to pristao, pa se njegov psihički odnos prema izvršenom krivičnom djelu manifestruje kao eventualni umišljaj, a ovo nasuprot stavu branioca okrivljenog da  se radi o nehatno izvršenom krivičnom djelu. </span>
</p>
<p class="p5">
<span>      Prilikom izbora krivične sankcije sud je cijenio sve okolnosti predvidjene čl. 42 Krivičnog zakonika, pa je od olakšavajućih okolnosti na strani okrivljenog cijenio njegovu porodičnost i činjenicu da je otac dvoje djece, ranije dobro ponašanje i s tim u vezi neosudjivanost, u šta se sud uvjerio uvidom u izvod iz kaznene evidencije na ime okrivljenog, dok otežavajućih okolnosti na strani okrivljenog sud nije našao, pa je cijeneći prednje olakšavajuće okolnosti primjenom čl. 53 i 54 Krivičnog zakonika istom izrekao uslovnu osudu kao u izreci presude, nalazeći da će se i sa prijetnjom izvršenja utvrđene kazne zatvora, te provjerom ponašanja u periodu od jedne godine, na okrivljenog u dovoljnoj mjeri uticati da u buduće ne čini nova krivična djela, čime će se sa uspjehom ostvariti svrha uslovne osude iz čl. 52 Krivičnog zakonika u okviru opšte svrhe izricanja krivičnih sankcija u smislu čl. 4 st. 2 Krivičnog zakonika.</span>
</p>
<p class="p5">
<span>         Pošto je okrivljeni oglašen krivim sud ga je obavezao da na ime troškova krivičnog postupka plati iznos od 173,00€, od čega se iznos od 82,50 € odnosi na ime naknade za sprovedeno vještačenje po vještaku saobraćajne struke, iznos od 60,50 € za sprovedeno vještačenje po vještaku medicinske struke, a iznos od  30,00 € na ime paušala kao dijela troškova krivičnog postupka, koji iznos je srazmjeran trajanju i složenosti krivičnog postupka i imovinskim prilikama okrivljenog, a ovo shodno čl. 226 i 229 Zakonika o krivičnom postupku</span>
</p>
<p class="p5">
<span>        Oštećeni Đ.D. je radi ostvarivanja imovinsko-pravnog zahtjeva upućen na parnični postupak, shodno čl. 239 st. 2 Zakonika o krivičnom postupku.</span>
</p>
<p class="p5">
<span>       Sa svega izloženog, a primjenom čl. 374 Zakonika o krivičnom postupku, odlučeno je kao u izreci presude.        </span>
</p>
<p class="p5"></p>
<p class="p8">
<span>OSNOVNI SUD  U PODGORICI, dana 18. 02. 2013. godine</span>
</p>
<p class="p8"></p>
<table class="t1">
<tbody>
<tr class="r1">
<td class="td1" colspan="2">
<p class="p6">
<span>             ZAPISNIČAR:</span>
</p>
</td><td class="td2" colspan="2">
<p class="p3">
<span>S U D I J A:</span>
</p>
</td>
</tr>
<tr class="r1">
<td class="td1" colspan="2">
<p class="p3">
<span>Danijela Rajković, s.r.</span>
</p>
<p class="p6"></p>
</td><td class="td2" colspan="2">
<p class="p3">
<span>Željka Jovović, s.r.</span>
</p>
<p class="p6"></p>
</td>
</tr>
<tr class="r1">
<td class="td3">
<p class="p9">
<span>PRAVNA POUKA:</span>
</p>
</td><td class="td4" colspan="2">
<p class="p5">
<span>Protiv ove presude dozvoljena je žalba u roku od 8 dana od dana prijema pismenog otpravka iste, preko ovog suda Višem sudu u Podgorici. </span>
</p>
<p class="p3"></p>
</td>
</tr>
</tbody>
</table>
<p class="p3">
<span>ZTO Danijela Rajković</span>
</p>
<p class="p8"></p>
<p class="p8"></p>
<p class="p8"></p>
<p class="p8"></p>
<p class="p8"></p>
<p class="p8"></p>
<p class="p8"></p>
<p class="p8"></p>
<p class="p8"></p>
<p class="p8"></p>
<p class="p8"></p>
<p class="p8"></p>
<p class="p8"></p>
<table class="t1">
<tbody>
<tr class="r1">
<td class="td1">
<p class="p6">
<span>             ZAPISNIČAR:</span>
</p>
</td><td class="td2">
<p class="p3">
<span>S U D I J A:</span>
</p>
</td>
</tr>
<tr class="r1">
<td class="td1">
<p class="p3">
<span>Danijela Rajković</span>
</p>
<p class="p6"></p>
</td><td class="td2">
<p class="p3">
<span>Željka Jovović</span>
</p>
<p class="p6"></p>
</td>
</tr>
</tbody>
</table>
<p class="p5">
<span>           DN-a: Po primjerak presude dostaviti:</span>
</p>
<p class="p5">
<span>	- ODT Podgorica,</span>
</p>
<p class="p5">
<span>	- Okrivljenom,</span>
</p>
<p class="p5">
<span>               - Oštećenom po pravosnažnosti,</span>
</p>
<p class="p5">
<span>               - A/a.</span>
</p>
<p class="p4">
<span>Postupljeno dana ______________</span>
</p>
<p class="p4">
<span>Radnik suda __________________</span>
</p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p10"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p6"></p>
<p class="p5"></p>
<p class="p11"></p>


</body>
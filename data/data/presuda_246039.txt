<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.s1{text-decoration:underline;}
.s2{font-weight:bold;}
.s3{font-family:Verdana;font-size:11pt;}
.p1{text-align:end;hyphenate:auto;font-family:Arial;font-size:12pt;}
.p2{text-align:justify;hyphenate:auto;font-family:Arial;font-size:12pt;}
.p3{text-align:center;hyphenate:auto;font-family:Arial;font-size:12pt;}
.p4{text-align:justify;hyphenate:auto;keep-with-next.within-page:always;font-family:Arial;font-size:12pt;}
.p5{text-align:center;hyphenate:auto;keep-with-next.within-page:always;font-family:Arial;font-size:12pt;}
.p6{text-align:start;hyphenate:auto;font-family:Arial;font-size:12pt;}
.p7{text-indent:0.5in;text-align:justify;hyphenate:auto;font-family:Arial;font-size:12pt;}
.p8{text-align:start;hyphenate:auto;keep-with-next.within-page:always;font-family:Arial;font-size:12pt;}
.p9{text-align:start;hyphenate:auto;font-family:Times New Roman;font-size:12pt;}
</style>
<meta content="ivan.adamovic" name="author">
</head>
<body class="b1 b2">
<p class="p1">
<span>	</span><span class="s1">K. br. 207/10</span>
</p>
<p class="p2"></p>
<p class="p2"></p>
<p class="p2"></p>
<p class="p3">
<span>U IME NARODA</span>
</p>
<p class="p3"></p>
<p class="p3"></p>
<p class="p2"></p>
<p class="p4">
<span>	OSNOVNI SUD U BIJELOM POLJU, kao krivični prvostepeni sud,  sudija Ivan Adamović, kao sudija pojedinac, uz učešće namještenika suda Draginje Bošković kao  zapisničara,  rješavajući po optužnom predlogu Osnovnog državnog tužilaštva u Bijelom Polju, Kt. br.11/10 od 01.03.2010. godine, podnijetom protiv okrivljenog R.I.a, iz Bistrice, opština Bijelo Polje,  zbog krivičnog djela krađa iz čl. 239 st. 1 Krivičnog zakonika,  nakon održanog glavnog i javnog pretresa, u prisustvu savjetnika u ODT u B. Polju Jelić Ljubice i okrivljenog a u odsustvu   uredno pozvanog predstavnika oštećene "E." u B.Polju, donio je i javno objavio, dana 13.04. 2010. godine, </span>
</p>
<p class="p2"></p>
<p class="p5">
<span>P R E S U D U</span>
</p>
<p class="p2"></p>
<p class="p2">
<span class="s2">	</span><span>Okrivljeni </span><span class="s2"> </span><span>R.I. -jmbg-...., od oca  R. i majke V., rodjene K., rodjen ... godine  u Bijelom Polju, sa prebivalištem u mjestu B., opština Bijelo Polje, Musliman, po zanimanju vozač, oženjen, otac četvoro djece, pismen, sa završenom osnovnom školom, vojsku služio 1975. godine u Podgorici, lošeg imovnog stanja, neosuđivan,</span>
</p>
<p class="p2"></p>
<p class="p2">
<span> </span>
</p>
<p class="p5">
<span>K r i v    j e</span>
</p>
<p class="p2"></p>
<p class="p2">
<span>	</span>
</p>
<p class="p6">
<span>	-što je:</span>
</p>
<p class="p6"></p>
<p class="p2">
<span> 	-u periodu od 30.07.2009 godine do 13.12.2009 godine, u svom domaćinstvu, u mjestu Ž.-B. opština Bijelo Polje neovlašćeno vršio potrošnju električne energije na način što je priključio kabal presjeka PPR 3 x 2,5 mm mimo električnog brojila sa usponskog voda, , tako da se nije registrovala potrošnja električne energije za bojiler, i time sebi, a na štetu "E." - B.Polje, pribavio protivpravnu imovinsku korist u iznosu od 412,20€.</span>
</p>
<p class="p6"></p>
<p class="p6">
<span>	-čime je izvršio krivično djelo krađa iz čl. 239 st. 1 Krivičnog zakonika,</span>
</p>
<p class="p6"></p>
<p class="p2">
<span>	-pa mu sud, primjenom citiranog zakonskog propisa, te čl. 2, 4, 5, 13, 15, 32, 36, 42, 52, 53 i 54 Krivičnog zakonika, i čl. 199, 202, 212 i 364 ZKP-a CG, i z r i č e</span>
</p>
<p class="p6"></p>
<p class="p6"></p>
<p class="p3">
<span>USLOVNU OSUDU</span>
</p>
<p class="p3"></p>
<p class="p2">
<span>	Kojom mu utvrđuje kaznu zatvora od 45 (četrdeset pet) dana,  i istovremeno određuje da se kazna neće izvršiti ukoliko u roku od 1 (jedne) godine ne izvrši  novo krivično djelo.</span>
</p>
<p class="p6"></p>
<p class="p6">
<span>	Okrivljeni se obavezuje da ovom sudu na ime paušala plati iznos od 40,00€,  a na ime troškova krivičnog postupka iznos od 60,50 €, koje iznose će uplatiti na račun br. 530-4149-79, u roku od 15 dana, po pravnosnažnosti presude.</span>
</p>
<p class="p6"></p>
<p class="p2">
<span>	Kako je okrivljeni R.I. u cjelosti nadoknadio pričinjenu štetu, to sud okrivljenog nije obavezao na plaćanje iste niti oštećenu E. uputio na parnični postupak radi ostvarivanja imovinsko pravnog zahtjeva.</span>
</p>
<p class="p7"></p>
<p class="p2"></p>
<p class="p5">
<span>O b r a z l o ž e nj e</span>
</p>
<p class="p2"></p>
<p class="p2">
<span>	Optužnim predlogom Osnovnog državnog tužilaštva u Bijelom Polju, Kt. br. 11/10 od 01.03.2010. godine,  optužen je R.I., iz Bistrice,  opština Bijelo  Polje,  da je izvršio krivično djelo krađa iz čl. 239 st. 1 Krivičnog zakonika</span><span class="s3">.</span>
</p>
<p class="p2"></p>
<p class="p7">
<span>Glavni pretres je održan u prisustvu savjetnika  u ODT u B. Polju Jelić Ljubice i okrivljenog a u odsustvu   uredno pozvanog predstavnika oštećene "E." u B.Polju, shodno čl. 453 ZKP-a. </span><span class="s2"> </span>
</p>
<p class="p2"></p>
<p class="p2">
<span>	U završnoj riječi savjetnik ODT-a u B. Polju ostao je u svemu pri podnijetom optužnom predlogu i predložio sudu da okrivljenog oglasi krivim i osudi na kaznuu po zakonu. </span>
</p>
<p class="p2">
<span>	</span>
</p>
<p class="p2">
<span>	Okrivljeni R.I.,  u svojoj odbrani u istražnom postupku  u bitnom  je naveo da je 15 dana prije kontrole uselio u kuću kojom prilikom mu je instalisano novo električno brojilo, potvrdio je da je jedno kablo pokušao da instalira nesvjesno mimo električnog brojila, a negirao je da se tim kablom napajao bojler. U svojoj odbrani na glavnom pretresu priznao je da je postavio kabal koji je vezao na dovodni kabal sa konzole i da se na taj način nije mogla registrovari potrošnja električne energije na strujomjeru. </span>
</p>
<p class="p2">
<span> </span>
</p>
<p class="p2">
<span>     	U završnoj  riječi okrivljeni je u potpunosti priznao izvršenje krivičnog djela stavljenog mu na teret zbog čega je nadoknadio i svu štetu koju je pričinio oštećenoj E., izrazio je po ocjeni ovog suda iskreno kajanje i molio je sud da ga što blaže kazni. </span>
</p>
<p class="p2"></p>
<p class="p7">
<span>Radi utvrđivanja odlučnih činjenica i donošenja pravilne i zakonite odluke, sud je izveo dokaze: pročitao iskaze svjedoka S.M.a i N.V.a; pročitao zapisnik   "E." B.Polje o kontroli mjernog mjesta br. 2 od 13.12.2009.   godine; pročitao zapisnik o kontroli mjernog mjesta br. 2 od 30.07.2009. godine, pročitao    nalaz i mišljenje vještaka elektro-struke Radović Gordane od 22.02. 2010. godine; pročitao nalog blagajni od 14.12.2009. godine, te izvršio uvid u izvod iz KE na ime okrivljenog R.I.a.  Drugih predloga za dopunu dokaznog postupka nije bilo. </span>
</p>
<p class="p7"></p>
<p class="p2">
<span>	Cijeneći odbranu okrivljenog i dokaze pojedinačno i u međusobnoj vezi, a shodno čl. 360  st. 2 Zakonika o krivičnom postupku, sud je utvrdio činjenično stanje i na osnovu istog zaključio da je okrivljeni izvršio krivično djelo krađe za koje je kriv.</span>
</p>
<p class="p2"></p>
<p class="p2">
<span>	Sud je odbranu okrivljenog cijenio kao potpuno jasno i nedvosmisleno priznanje izvršenja krivičnog djela stavljenog mu na teret optužnim predlogom, dok navode iz odbrane okrivljenog date u istražnom postupku i na glavnom pretresu da električnu energiju nije neovlašćeno preuzimao u vremenskom periodu navedenom u optužnom predlogu sud nije prihvatio već ih cijeni kao sračunate sa ciljem izbjegavanja sopstvene krivice, obzirom da je okrivljeni u završnoj riječi u potpunosti priznao izvršenje krivičnog djela stavljenog mu na teret , koje je u potpunosti potvrdjeno  izvedenim dokazima tokom postupka.</span>
</p>
<p class="p2"></p>
<p class="p2">
<span>	 Naime, iz saglasnih iskaza svjedoka N.V.a i S.M.a sud je utvrdio da su ovi svjedoci u sklopu svojih redovnih radnih aktivnosti vršili kontrolu mjernih mjesta u selu Ž. opština B. Polje. Prilikom te kontrole u domaćinstvu R.I.a pronašli su da je isti onemogućio tačno registrovanje električne energije na način što je u svom stambenom objektu priključio kabal presjeka PPR 3 x 2,5 mm mimo brojila sa usponskog voda, te da se u trenutku te kontrole sa navedenog kabla napajao bojler. Prilikom ove kontrole bio je prisutan R.I. koji je odbio da potpiše zapisnik a u domaćinstvu okrivljenog je isključen dovod struje pod poklopcem brojila.  Iskaze ovih svjedoka sud je u potpunosti prihvatio kao jasne, uvjerljive i ničim ne dovedene u sumnju, a isti su i potvrdjeni priznanjem okrivljenog u završnoj riječi, te sadržinom pisanih dokaza. Naime, cijeneći Zapisnik o kontroli mjernog mjesta br. 2 od 30.07.2009. godine sud je utvrdio da prilikom kontrole navedenog dana radnici E. nijesu ustanovili nikakve nepravilnosti u domaćinstvu okrivljenog. Dok se iz Zapisnik o kontroli mjernog mjesta br. 2 od 30.12.2009.godine utvrdjuje  da su radnici E. prilikom kontrole navedenog dana u domaćinstvu okrivljenog ustanovili da je isti onemogućio tačno registrovanje potrošnje električne energije na način što je u svom stambenom objektu priključio kabal presjeka PPR 3 x 2,5 mm sa usponskog voda do bojlera, mimo električnog brojila. </span>
</p>
<p class="p2"></p>
<p class="p2">
<span>	Sud je cijenio nalaz i mišljenje vještaka elektro struke R.G.od 122.02.2010. godine i isti u potpunosti prihvatio jer je isti dat po osnovu pravila struke i nauke i ničim nije doveden u pitanje. Naime, vještak u svom nalazu navodi da je neovlašćena potrošnje električne energije na način kako je prikazana predmetnom tehnički moguća, a da je okrivljeni oštećenoj za neovlašćenu potrošnju električne enertgije u periodu od 30.07.2009 do 13.12.2009. godine pričinio štetu u protivvrijednosti 412,12 eura. </span>
</p>
<p class="p2"></p>
<p class="p2">
<span>	Iz naloga blagajni od 14.12.2009. godine sud je utvrdio da je okrivljeni oštećenoj E. u B. Polju dana14.12.2009.godine na ime neovlašćeno preuzete električne energije uplatio iznos od 413,08 eura, čime je oštećenoj E. nadoknadio u cjelosti štetu pričinjenu neovlašćenim preuzimanjem električne energije. </span>
</p>
<p class="p7"></p>
<p class="p2">
<span>	Prema izvodu iz kaznene evidencije okrivljeni R.I. nije osudjivan. </span>
</p>
<p class="p2"></p>
<p class="p2">
<span>	Na osnovu svih izvedenih dokaza i njihove brižljive ocjene, sud je utvrdio činjenično stanje koje odgovara činjeničnom opisu iz izreke presude, s obzirom da je na nesumnjiv način utvrdjeno da je okrivljeni u periodu od 30.07.2009 godine do 13.12.2009 godine, u svom domaćinstvu, u mjestu Ž.-B. opština Bijelo Polje neovlašćeno vršio potrošnju električne energije na način što je priključio kabal presjeka PPR 3 x 2,5 mm mimo električnog brojila sa usponskog voda, , tako da se nije registrovala potrošnja električne energije za bojiler,</span><span class="s3"> i time nanio štetu E. Bijelo Polje u iznosu od </span><span>412,20 eura, koju je štetu okrivljeni nadoknadio oštećenoj. Okrivljeni je na opisani način izvršio krivično djelo stavljeno mu na teret optužnim predlogom i za isto je kriv. 	Prema odredbi čl. 239 st. 1 Krivičnog zakonika, krivično djelo krađe se sastoji u oduzimanju tuđe pokretne stvari u namjeri da se njenim prisvajanjem pribavi, sebi ili drugom,  protivpravna imovinska korist. U konkretnom slučaju, električna energija predstavlja pokretnu stvar čijim je prisvajanjem, a u namjeri da sebi pribavi protivpravnu imovinsku korist,  okrivljeni ostvario elemente bića krivičnog djela u pitanju. Naime, umišljaj okrivljenog bio je usmjeren na oduzimanje električne energije na neograničeno vrijeme, odnosno dok bude u mogućnosti da isto čini, konkretno sve do momenta kada je prilikom kontrole zatečen u vršenju neovlašćene potrošnje električne energije. Za  učinioca ovog  krivičnog  djela  krađe predvidjena je novčana kazna ili kazna zatvora do 3 godine. </span>
</p>
<p class="p2">
<span>	</span>
</p>
<p class="p2">
<span>	Odlučujući u pogledu vrste i visine krivične sankcije, sud je cijenio sve okolnosti iz čl. 42 Krivičnog zakonika, pa je na strani okrivljenog od olakšavajućih okolnosti našao: da se radi o starijoj porodičnoj osobi, ocu troje djece, lošeg imovnog stanja, koji do sada nije osudjivan,  što ukazuje da nije sklon vršenju krivičnih djela već  je mišljenja da olakšavajuće okolnosti na strani okrivljenog predstavljaju osnov za izricanje uslovne osude,  pa je okrivljenom utvrdio kaznu zatvora od 45 (četrdesetpet) dana, te je okrivljenom ostavio rok provjeravanja - od jedne godine,  pri tom cijeneći da bi pristupanje izvršenju kazne suviše represivno djelovalo na okrivljenog, nego da će i samo upozorenje, uz prijetnju kaznom, dovoljno uticati na istog da u buduće ne vrši ova i slična krivična djela i na taj način se ostvariti svrha uslovne osude predviđena u čl. 52 u vezi čl. 4 st. 2 Krivičnog zakonika, te ostvariti svrha generalne i specijalne prevencije.   </span>
</p>
<p class="p2"></p>
<p class="p2">
<span>	Shodno čl. 199 st. 2 Zakonika o krivičnom postupku, odlučeno je u pogledu paušala u iznosu od 40,00 €, pri čemu je sud vodio računa o složenosti i trajanju krivičnog postupka, a shodno čl. 202 istog Zakonika u pogledu troškova krivičnog postupka, a isti troškovi se odnose na vještačenje vještaka elektro-struke isplaćenih iz predračunskih sredstava suda, u iznosu od 60,50€.</span>
</p>
<p class="p2">
<span> </span>
</p>
<p class="p2">
<span>	Iz izvedenih dokaza tokom postupka sud je utvrdio da je okrivljeni preuzeo električne energije u novčanoj protivvrijednosti od 412,20 eura koji iznos je okrivljeni u cjelosti nadoknadio  oštećenoj, to sud okrivljenog nije obavezao na plaćanje pričinjene štete niti je oštećenu E. uputio na parnični postupak radi ostvarivanja imovinsko pravnog zahtjeva. </span>
</p>
<p class="p2"></p>
<p class="p2">
<span>	Iz iznijetih razloga shodno čl. 364 Zakonika o krivičnom postupku , odlučeno je kao u izreci presude.</span>
</p>
<p class="p2"></p>
<p class="p5">
<span>OSNOVNI SUD U BIJELOM POLJU</span>
</p>
<p class="p3">
<span>dana 13.04. 2010.godine,</span>
</p>
<p class="p3"></p>
<p class="p2">
<span>ZAPISNIČAR,								S U D I J A, </span>
</p>
<p class="p8">
<span>Draginja Bošković s.r 				                           Ivan Adamović s.r </span>
</p>
<p class="p2"></p>
<p class="p2"></p>
<p class="p6"></p>
<p class="p9"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.6298611in 0.6298611in 0.6298611in 0.6298611in;}
.s1{font-family:Arial;}
.s2{font-weight:bold;}
.p1{text-indent:0.5in;text-align:end;hyphenate:auto;font-family:Times New Roman;font-size:12pt;}
.p2{text-indent:0.5in;text-align:end;hyphenate:auto;font-family:Arial;font-size:12pt;}
.p3{text-indent:0.5in;text-align:center;hyphenate:auto;font-family:Arial;font-size:12pt;}
.p4{text-indent:0.5in;text-align:justify;hyphenate:auto;font-family:Arial;font-size:12pt;}
.p5{text-indent:0.5in;text-align:justify;hyphenate:auto;font-family:Times New Roman;font-size:12pt;}
.p6{text-align:justify;hyphenate:auto;font-family:Arial;font-size:12pt;}
.p7{text-align:center;hyphenate:auto;font-family:Arial;font-size:12pt;}
.p8{text-align:end;hyphenate:auto;font-family:Arial;font-size:12pt;}
.p9{margin-left:0.5in;text-align:justify;hyphenate:auto;font-family:Arial;font-size:12pt;}
.p10{text-align:justify;hyphenate:auto;font-family:Times New Roman;font-size:12pt;}
.td1{width:2.7in;padding-start:0.075in;padding-end:0.075in;}
.td2{width:3.75in;padding-start:0.075in;padding-end:0.075in;}
.td3{width:1.95in;padding-start:0.075in;padding-end:0.075in;}
.td4{width:3.5in;padding-start:0.075in;padding-end:0.075in;}
.r1{keep-together:always;}
.t1{table-layout:fixed;border-collapse:collapse;border-spacing:0;}
</style>
<title>K</title>
<meta content="Željka Jovović" name="author">
</head>
<body class="b1 b2">
<p class="p1">
<span class="s1">K. br. 398/12</span>
</p>
<p class="p2"></p>
<p class="p3"></p>
<p class="p3">
<span>U IME CRNE GORE</span>
</p>
<p class="p3"></p>
<p class="p4">
<span>OSNOVNI SUD U PODGORICI, sudija Željka Jovović, uz učešće Rajković Danijele, kao zapisničara, u krivičnom predmetu protiv okrivljenog L. D. iz Podgorice, zbog krivičnog djela teško djelo protiv bezbjednosti javnog saobraćaja iz čl. 348 st. 3 u vezi čl. 339 st. 3 u vezi st.1 Krivičnog zakonika rješavajući po optužnom predlogu ODT-a Podgorica Kt. br. 1677/11-2 od 13. 02. 2012. godine, nakon održanog glavnog i javnog pretresa u prisustvu zastupnika optužbe Medojević Ivana zanjenika ODT-a Podgorica i okrivljenog dana 03. 06. 2013. godine donio je i dana 04. 06. 2013. godine javno objavio</span>
</p>
<p class="p4"></p>
<p class="p3">
<span>P R E S U D U</span>
</p>
<p class="p4"></p>
<p class="p4">
<span>Okrivljeni   </span>
</p>
<p class="p4">
<span>L. D., JMB xxxxxxxxxxxxxx, od oca D. i majke S., rođene Perović, rođen xx. xx. xxxx. godine u Podgorici, sa prebivalištem u Podgorici Ul. Vitomira Vita Nikolića br. x, državljanin Crne Gore, završio srednju školu, zaposlen, neoženjen, lošeg imovnog stanja, neosuđivan.</span>
</p>
<p class="p4"></p>
<p class="p4">
<span>Na osnovu čl. 373 tač. 2 Zakonika o krivičnom postupku. </span>
</p>
<p class="p4"></p>
<p class="p3">
<span>OSLOBAĐA SE OD OPTUŽBE</span>
</p>
<p class="p4"></p>
<p class="p4">
<span>Da je:</span>
</p>
<p class="p4">
<span>Dana 06. 11. 2011. godine, oko 16:00 časova, u Podgorici, na raskrsnici ulica Nikole Tesle i dijela iste koja vodi u pravcu gradskog groblja "Zagorič", ne pridržavajući se saobraćajnog propisa iz čl. 22 st. 1 ZOBS-a na putevima, tako ugrozio saobraćaj da je doveo u opasnost život i tijelo ljudi, na način što je upravljajući putničkim vozilom marke "Audi 3" reg. oznaka DL xxx JN, iz pravca groblja "Zagorič", dolaskom na raskrsnicu preduzeo radnju skretanja ulijevo, u pracu ul. I Proleterske, a da se prethodno nije uvjerio da to može da učini bez opasnosti po druge učesnike u saobraćaju, ne vodeći pri tom računa o položaju vozila, pravcu i brzini kretanja, u trenutku kada je sa njegove lijeve strane, iz pravca ulice I Proleterske, naišao motocikl marke "Peugeot" reg. oznaka PG AC xx, kojim je upravljao oštećeni P. S., a koji je na raskrsnici zadržavao pravac svog kretanja, usljed čega je došlo do sudara označenog vozila i motocikla, kojom prilikom je oštećeni zadobio tešku tjelesu povredu u vidu preloma ljuske i prednje i stražnje strane desnog čeonog sinusa, preloma lijevog gornjoviličnog sinusa, nagnječenja tkiva velikog mozga, nakupljanja vazduha i lobanjskoj duplji, preloma donjeg dijela lijeve palčane kosti, rane razderine u predjelu desne očne duplje, krvnog podliva oko oba oka, oguljotine u predjelu desnog lakta, pri čemu je okrivljeni u odnosu na osnovni oblik krivičnog djela, kao i u odnosu na težu posljedicu - tešku tjelesnu povredu kod oštećenog P. S., postupao sa svjesnim nehatom jer je bio svjestan da ovakvom nepropisnom vožnjom može ugroziti saobraćaj i dovesti u opasnost život i tijelo ljudi, ali je olako držao da do toga neće doći</span>
</p>
<p class="p4">
<span>- čime bi izvršio krivično djelo teško djelo teško djelo protiv bezbjednosti javnog saobraćaja iz čl. 348 st. 3 u vezi čl. 339 st. 3 u vezi st. 1 Krivičnog zakonika. </span>
</p>
<p class="p4"></p>
<p class="p4">
<span>Oštećeni P. S. se radi ostvarivanja imovinskopravnog zahtjeva upućuje na parnični postupak. </span>
</p>
<p class="p4">
<span>Troškovi krivičnog postupka  padaju na teret budžetskih sredstava suda.</span>
</p>
<p class="p5"></p>
<p class="p5"></p>
<p class="p5"></p>
<p class="p3">
<span>O b r a z l o ž e nj e </span>
</p>
<p class="p3"></p>
<p class="p4">
<span>Optužnim predlogom ODT Podgorica Kt. br. 1677/11.2 od 13. 02. 2012. godine stavljeno je na teret okrivljenom L. D. izvršenje krivičnog djela teško djelo protiv bezbjednosti javnog saobraćaja iz čl. 348 st. 3 u vezi čl. 339 st. 3 u vezi st. 1 Krivičnog zakonika.</span>
</p>
<p class="p4">
<span>Zastupnik optužbe je prije davanja završnih riječi precizirao činjenični opis dispozitiva optužnog predloga, na način označen u izreci ove presude, ne mijenjajući, pri tom pravnu kvalifikaciju djela i pri tako preciziranom činjeničnom opisu ostao do kraja glavnog pretresa, pa je u završnoj riječi izjavio, da smatra, da je provedenim dokazima na glavnom pretresu nesumnjivo utvrdjeno da ulica Nikole Tesle ima prioritet u odnosu na ulicu odnosno dio ulice koji vodi u pravcu groblja Zagorič, a iz koje ulice se vozilom uključivao okrivljeni. To prvenstveno proizilazi iz nalaza i mišljenja vještaka saobraćajne struke koji je naveo da ulica Nikole Tesle ima prioritet po svim karakteristikama u okviru saobraćajne struke. I okrivljeni je u svojoj odbrani izjašnjavajući se na okolnosti nastanka predmetne saobraćajne nezgode sam dao prioritet toj ulici, pa je naveo" ja sam, kao što sam rekao pogledao i sa lijeve i desne strane i vidio sam da nema bilo kojeg vozila koje nailazi i kojem bi ja presjekao put svojim uključivanja". Dakle, i okrivljeni je bio svjestan da se uključuje na put sa pravom prvenstva. Što se tiče saobraćajnog znaka koji je ucrtan u skici lica mjesta, a za koji su ovlašćeni policijski službenici koji su vršili uvidjaj naveli da se radi o znaku prestanak svih ograničenja, sve da se i uzme u obzir njegovo postojanje isti bi imao važnost samo činjenicu da neposredno prije navedene raskrsnice postoji kružni prelaz ispred kojeg uvijek stoje znakovi ograničenja u vidu andrejinog krsta i drugih znakova koji regulišu obaveze prilikom prelaska vozilom preko kružnog prelaza. Samim tim taj znak na skici važio bi prestanak tih ograničenja a ne činjenicu da okrivljeni može ući u ulicu bez zaustavljanja i time sjeći putanju vozilima i motociklima koji se kreću istim. Stoga po mišljenju optužbe u radnjama okrivljenog stekli su se svi bitni objektivni i subjektivni elementi bića krivičnog djela stavljenog mu na teret, sa kojih razloga je predložio sudu da okrivljenog oglasi krivim i kazni po zakonu.</span>
</p>
<p class="p4">
<span>Okrivljeni je u svojoj odbrani u prethodnom postupku pred ODT-om u Podgorici na zapisniku od 06. 09. 2011. godine, naveo da je dana 06. 11. 2011. godine oko 16:00 časova upravljao svojim putničkim motornim vozilom marke "Audi 3" reg. oznaka DL xxx JN i kretao se iz pravca groblja u Zagoriču u pravcu ulice Nikole Tesle. Po prelasku ukrštanja puta kojim se kretao sa prugom Podgorica-Nikšić nakon nekih 30-40 m, došao je do raskrsnice te ulice, kojom se kretao, sa ulicom Nikole Tesle. Na raskrsnici je imao namjeru da skrene ulijevo, kako bi nastavio kretanje u pravcu magistrale Podgorica-Kolašin. Zaustavio je svoje vozilo u visini početka ulice Nikole Tesle i dobro osmotrio saobraćajnu situaciju u samoj ulici. Objasnio je da je preglednost sa njegove strane bila potpuna, jer se ulica Nikole Tesle u tom pravcu grada na tom dijelu proteže potpuno pravo, dok je sa njegove lijeve strane preglednost takodje bila dosta dobra. Pogledao je sa lijeve i desne strane i vidio da nema nijednog vozila koje nailazi i kojem bi presjekao put svojim uključivanjem.  Tada je lagano krenuo vozilom, kako bi skrenuo ulijevo i negdje na ulazu u desnu saobraćajnu traku ulice Nikole Tesle, gledano iz pravca grada, osjetio je jak udar u njegova vrata. Instiktivno se okrenuo i vido da ga je udario motocikl. Kako se radi o vozilu sa automatskim menjačem trenutno je izgubio kontrolu, odnosno kroz prozor je pogledao kako bi vidio šta je bilo sa osobom koja je upravljala motociklom, za koje vrijeme je njegovo vozilo nastavilo da se kreće pravolinijski i zaustavilo se na mjestu na kojem ga je i policija zatekla. Izašao je iz vozila i odmah pošao do osobe koja je vozila motociklo. Vidio je da se radilo o momku ali mu nije prilazio niti ga je dodirivao iz razloga što je ležao na asfaltu, pa ga je u tom trenutku uhvatila panika. Tada su prišli gradjani koji su tada prolazili, koji su tom momku ukazali pomoć, a nakon 5 do 10 minuta došla je Hitna pomoć, koja je tog momka prevezla u bolnicu. Drugim vozilom je odmah pošao za njima kako bi se interesovao za zdravstveno stanje tog momka, pa je pošao u Hitnu službu kod stadiona "Budućnosti" ali ga tamo nije zatekao jer je vozilom Hitne pomoći prebačen u Urgentni blok. Više se nije vraćao na lice mjesta. Vozilo kojim je upravljao je bilo ispravno, toga dana nije konzumirao alkohol. Naglasio je da je raskrsnica na kojoj se desila saobraćajna nezgoda specifična jer se putevi ne sijeku pod pravim uglom već je ulica kojom se kretao pod izuzetno oštrim uglom u odnosu na ulicu Nikole Tesle, pa je praktično morao da napravi polukružno okretanje da bi se uključio u desnu saobraćajnu traku ulice Nikole Tesle kako bi nastavio kretanje u pravcu magistrale. Dosta dobro poznaje tu raskrsnicu i taj dio puta jer živi u blizini, nije primijetio da postoji bilo koji saobraćajni znak na toj raskrsnici, ali i pored toga se u visini same raskrsnice zaustavio kako bi razmotrio saobraćajnu situaciju. Brzina njegovog vozila u trenutku kada je momak za kojeg je kasnije saznao da se zove P. S. motociklom udario u njegovo auto nije bila veća od 20 km/h. P. S. je inače njegov komšija iz naselja, i žao mu je zbog svega što se dogodilo. </span>
</p>
<p class="p4">
<span>Na glavnom pretresu je ponovio odbranu koju je dao u prethodnom postupku i dodao da je oštećenog obilazio u bolnici, da je sa njim u kontaktu i da su u korektnim odnosima. Navodi da licu mjesta ne postoji nikakva signalizacija, pa ni horizontalna a iz pravca groblja Zagorič ne postoji saobraćajni znak. Tom ulicom prolazi već deset godina i saobraćajni znak nikad nije postojao. Kada je došlo do kontakta pola njegovog vozila je bilo u desnoj traci saobraćajnice iz njegovog pravca kretanja, već je bio skrenuo ulijevo kada ga je motocikl udario po sredini prednjih vrata. U završnoj riječi je izjavio da se ne osjeća krivim za predmetno krivično djelo.</span>
</p>
<p class="p4">
<span>Sud je u dokaznom postupku pročitao zapisnik o uvidjaju UP PJ Podgorica od 06. 11. 2011. godine, izvršio uvid u medicinsku dokumentaciju na ime oštećenog P. S., na saglasan predlog stranaka pročitan je nalaz i mišljenje sudskog vještaka medicinske struke prof. dr Š. M. Kt. br. 1677/11-2 od 25. 11. 2011. godine i nalaz i mišljenje sudskog vještaka saobraćajne struke ing Č. G. Kt. br. 1677/11-2 od 19. 01. 2012. godine, i izjašnjenje vještaka na glavnom pretresu na zapisniku od 13. 11. 2012. godine,  koji je i saslušan na pretresu održanom dana 03. 06. 2013. godine, po saglasnom predlogu stranaka pročitan je iskaz svjedoka-oštećenog P. S. dat na zapisniku na glavnom pretresu od 03. 07. 2012. godine, saslušani su svjedoci V. V. i F. D., izvršen je uvid u skicu lica mjesta i pročitan izvještaj UP PJ Podgorica iz kaznene evidencije na ime okrivljenog L. D. od 18. 04. 2012. godine.</span>
</p>
<p class="p4">
<span>Iz zapisnika o uvidjaju UP PJ Podgorica od 06. 11. 2011. godine i skice lica mjesta predmetne saobraćajne nezgode, utvrdjeno je da je lice mjesta saobraćajne nezgode raskrsnica ulica Nikole Tesle i dijela iste koji vodi od pravca  groblja Zagorič. Pomenuta raskrsnica je regulisana horzontalnom signalizacijom. Kolovozni zastor ulice Nikole Tesle je asvaltni, ravan, neisprekidanom linijom podijeljen  na dvije kolvozne trake. Kolovozni zastor dijela ulice Nikole Tesle  je afaltni, ravan, jedinstven i namijenjen za odvijanje saobraćaja u ova smjera. U dijelu ulice Nikole Tesle gdje se dogodila saobraćajna nezgoda pruža se pregledna krivina u desno gledano iz pravca ulice II Crnogorskog Bataljona  u pravcu ulice I Proleterske. Dolaskom na lice mjesta vozilo reg. oznaka DL xxx JN zatečeno je prednjim točkovima na trotoaru, a u desnoj kolovoznoj traci  ulice Nikole Tesle  u iskošenom položaju udesno i okrenuto u pravcu ulice I Proleterske  gledano od pravca ulice II Crnogorskog bataljona. Motocikl reg. oznaka PG ACxx zatečen je u desnoj kolovoznoj traci ulice Nikole Tesle prevrnut na desnu bočnu stranu prednjim dijelom motocikla iskošen ulijevo i okrenut u pravcu ulice I proleterske gledano od pravca ul. II Crnogorskog bataljona. Od materijalnih tragova zatečen je trag krzanja motocikla   reg. oznaka PG AC xx, trak krvi kao i trag zanošenja pneumatika.  U nezgodi su učestvovali L. D., koji je upravljao motornim vozilom marke "Audi 3" reg. oznaka DL xxx JN i P. S. koji je upravljao motociklom marke "Peugeot" reg. oznaka PG AC xx. </span>
</p>
<p class="p4">
<span>Svjedok - oštećeni P. S., je u svojoj izjavi naveo da se djelimično sjeća saobraćajne nezgode u kojoj je bio povrijedjen. Toga dana se motocilom kretao ulicom Nikole Tesle iz pravca Žabljačke prodavnice u pravcu Vezirovog mosta. Motor kojim je upravljao je bio snage 50 cm3, što znači da se ne radi o velikom motoru već da je u pitanju "Vespa". Kretao se desnom kolovoznom trakom i dolaskom na raskrsnicu ulice kojom se kretao sa putem koji ide u pravcu groblja u Zagoriču, odjedanput je ispred sebe vidio jedno vozilo koje iz pravca groblja ulazi u tu raskrsnicu. Nije imao vremena da reeaguje i došlo je do sudara. Jedino što je u tom trenutku uspio je to, da je pokušao da izbjegne sudar, pa je koliko se sjeća pokušao da skrene ulijevo i izbjegne to auto u čemu nije uspio. Ne sjeća se u koji dio vozila je udario, i ne sjeća se niti jednog detalja nakon samog sudara pa se o tome nije mogao izjasniti. Sjeća se da je na sebi imao kacigu koja mu je pokrivala čitavu glavu, radi se o zatvorenom tipu kacige koja ima tvrd štitnik za lice i bradu a ima i kaiš kojim se pričvršćuje ispod brade.Kaciga zatvara kompletnu glavu osim očiju i nosa koji su zaštićeni vizirom. Zbog povreda koje je zadobio u bolnici je proveo izvjesno vrijeme a povrede koje su mu zaista teško pale su povrede glave jer je polomio neke kosti na licu a istovremeno je polomio i ruku. Postupak oporavka još uvijek nije završen u toku je rehabilitacija. Na kraju je izjavio da se prije nezgode kretao brzinom od oko 50 km/h, a da mu je vozilo u koje je udario presjeklo putanju kretanja. Na glavnom pretresu je u svemu ostao pri izjavi koju je dao u prethodnom postupku i dodao da se ne pridružuje krivičnom gonjenju protiv okrivljenog i da će imovinsko pravni zahtjev ostvariti u parničnom postupku. Naveo je i to da je predmetnom raskrsnicom često prolazio jer živi u tom dijelu grada. Na toj rasrsnici nema saobraćajnih znakova, nije obratio pažnju na to da li je bilo kakve horizontalne signalizacije ali često prolazi tom ulicom i svi koji idu iz ulice kojom se kretao okrivljeni staju da propuste vozila iz dvosmjerne ulice kojom se on kretao.Nakon što mu je predočena skica lica mjesta je izjavio da nije obratio pažnju da li na ulici kojom se kretao okrivljeni postoji znak koji je iscrtan na skici lica mjesta.     </span>
</p>
<p class="p4">
<span>Iz nalaza i mišljenja vještaka medicinske struke prof. dr M. Š.  utvrdjeno je da je oštećeni P. S. u predmetnoj saobraćajnoj nezgodi zadobio sledeće povrede i to: prelom ljuske i prednje i stražnje strane desnog čeonog sinusa prelom lijevog gornjoviličnog sinusa nagnječenje tkiva velikog mozga nakupljanje vazduha u lobanjskoj duplji prelom donjeg dijela lijeve palčane kosti(podlaktica), rana razderina u predjelu desne očne duplje krvni podliv oko oba oka oguljotina u predjelu desnog lakta. Navedene povrede posljedica su dejstva tupog, teškog i jako zamahnutog mehaničkog orudja. Na osnovu karakteristika ustanovljenih povreda (vrsta, veličina, tačna lokalizacija) mjesto primarnog kontakta izmedju tijela i predmetnog vozila moguće je samo pretpostaviti-lijeva podlaktica. Navedena rana, krvni podliv i oguljotine predstavljaju, i pojedinačnoi u svom zbiru, laku tjelesnu povredu, a navedeni prelomi kostiju lobanje sa posljedičnim nakupljanjem vazduha u lobanjskoj duplji i nagnječenjem tkiva velikog mozga predstavlja osobito tešku tjelesnu povredu. Dakle, u vrijeme odigravanja predmetne saobraćajne nezgode P. S. je zadobio osobito tešku tjelesnu povredu.</span>
</p>
<p class="p4">
<span>Ovako dati nalaz i mišljenje vještaka medicinske struke sud je u potpunosti prihvatio kao stručan, jasan i zasnovan na pravilima struke.</span>
</p>
<p class="p4">
<span>Iz nalaza i mišljenja vještaka saobraćajne struke proizilazi da se mjesto i način kontakta mogu odrediti na osnovu lokacije tragova krvi na kolovozu označenih sa radnim brojem 5 na skici lica mjesta, lokacije tragova krzanja motocikla na kolovozu označenih sa rednim brojem 6 na skici lica mjesta, deformacija vozila i motocikla, gabarita vozila i motocikla i krajnjeg položaja vozila i motocikla. Dakle, analizom oštećenja nastalih u sudaru na vozilu i motociklu, tragova formiranih u nezgodi, dimenzija vozila, motocikla i kolovoza i krajnjeg položaja vozila i motocikla može se odrediti da je motocikl svojim čeonim dijelom kontaktirao sa lijevim bočnim dijelom "Audia". Mjesto sudara se nalazi u zoni konfliktne raskrsnice na lijevoj kolovoznoj traci posmatrano za smjer kretanja motocikla. U poprečnom smislu ono je udaljeno na oko 1 m lijevo od središnje linije ul. Nikole Tesle, posmatrano za smjer kretanja motocikla, ili u podužnom smislu na oko 3,9 m od ST. Motocikl se kretao ul. Nikole Tesle od ul. I Proleterske prema ul. II Crnogorskog bataljona. Dolaskom na kritično mjesto vozač motocikla namjerava zadržati pravac kretanja, a tada vozač "Audia" krećući se dijelom ul. Nikole Tesle koja vodi prema groblju Zagorič, ima namjeru da se uključi u ovu ulicu prema ul. I Proleterske. Vozač "Audia" presijeca putanju kretanja motocilu. Vozač motocikla na uočenu opasnost nije reagovao kočenjem, već usmjeravanjem svoga motocikla ulijevo, ali ne uspijeva izbjeći nezgodu, već ostvaruje kontakt čeonim dijelom motocikla sa bočnim lijevim dijelom "Audia". Brzina motocikla kojom je vožen neposredno prije i u trenutku sudara bila je oko 39,05 km/h. Brzina "Audia" u trenutku i neposredno prije sudara a na osnovu vučno-brzinskih karakteristika vozila, a isti se uključivao lijevo u raskrsnicu koja je pod pravim uglom nije bila veća od 20 km/h. Vještak zaključuje da je analizom materijalnih podataka iz spisa pouzdano utvrdjeno da je mjesto sudara bilo u zoni lijeve kolovozne trake ul. Nikole Tesle, posmatrano za smjer kretanja motocikla. Na sudarnu poziciju motocikl je dospio bez intenzivnog kočenja i tada je imao brzinu od oko 39 km/h. Mogućnost za izbjegavanje nezgode sa ovakvim postupanjem i ponašanjem vozač motocikla bi imao da tada nije svoj motocikl vozio većom brzinom od 26 km/h. Vozač "Audia" je vožnjom sa presijecanjem dijela ul. Nikole Tesle dospio na mjesto sudara brzinom ne većom od 20 km/h. Razlog za angažovanje i presijecanje ovo ulice bio je taj što je vozač "Audia" imao namjeru da izvrši skretanje ulijevo u ovu ulicu prema ul. I Proleterske. On je neadekvatnom radnjom, ne uvjerivši se da to može bezbjedno izvesti postao iznenadna prepreka vozaču motocikla koji sa posjedovanom brzinom nije imao mogućnost izbjegavanja nezgode. Vještak ukazuje da je prema zapisniku o uvidjaju pomenuta raskrsnica regulisana horizontalnom signalizacijom, ali se u istom ne navodi kojom horizontalnom signalizacijom, a ista nije ucrtana na skici lica mjesta. Na skici lica mjesta je ucrtan saobraćajni znak koji se nalazi sa desne strane kolovoza dijela ul. Nikole Tesle, posmatrano od groblja Zagorič, ali se ne navodi koji je to znak. Ulica Nikole Tesle, dijelom  kojim se kretao motocikl, je odredjenom saobraćajnom signalizacijom, dimenzijama i ostalim karakteristikama označena kao prioritetna, i kao takva ima prvenstvo prolaza u odnosu na sve ulice i puteve koji se ukrštaju sa njom pa i u odnosu na dio iste kojom se kretalo vozilo "Audi", Stoji činjenica, da je vozilo "Audi" nailazilo s desne strane motociklu u raskrsnici koja nije regulisana vertikalnom signalizacijom, već smo horizontalnom, koja nije ucrtana na skici lica mjesta, ali se po mišljenju vještaka, u konkretnom slučaju ne može primijetiti tzv. "pravilo desne strane", a ovo iz razloga što vozač motocikla zadržava smjer kretanja kroz raskrsnicu, na svom kraku nije imao informaciju da tu uopšte postoji raskrsnica, posebno nije imao informaciju da na tom kraku ne postoji vertikalna signalizacija. Iz tih razloga vozač motocikla imao je nesumnjiv utisak da se kreće prioritetnim pravcem. Sa druge strane vozač vozila "Audi" mogao je znati da nailazi na raskrsnicu, mijenjao je smjer kretanja, bilo mu je u znanju da može remetiti pravolinijsku putanju vozila koja se kreću tim pravcem, pa je sve to iziskivalo poseba</span><span class="s2">n </span><span>oprez pri uključivanju, što opredjeluje prioritet pravca kojim se kretao motocikl. Može se smatrati da vozač motocikla, koji se kretao prioritetnim dijelim ulice, nije predvidjao ovakav postupak vozača "Audia“, odnosno njegovo skretanje ulijevo, prema ul. I Proleterske, i presijecanje ove ulice. Na osnovu naprijed navedenog, mišljenja je da je predmetna saobraćajna nezgoda nastupila kao posljedica propusta i nedovoljne pažnje od strane vozača "Audia" koji se neoprezno uključivao sa inferiorinog na prioritetni pravac i postao iznenada prepreka vozaču motocikla, dok na strani vozača motocikla nema propusta niti doprinosa za nastanak predmetne nezgode. </span>
</p>
<p class="p4">
<span>Međutim, vještak ukazuje da ukoliko je, po ocjeni Suda vozilo "Audi" imalo prioritet u kretanju, tada je predmetna saobraćajna nezgoda uzrokovana propustom organizacije koja je zadužena za postavljanje i kontrolu signalizacije u funkciji bezbjednosti saobraćaja a ovo zbog nepostojanja saobraćajne signalizacije na kofliktnoj raskrsnici, posmatrano za smjer kretanja "Audia". Vještak ukazuje da je vozač motocikla bio u obavezi da propusti vozila koja mu nailaze sa desne strane na raskrsnici ulica istog prioriteta, ukoliko nema saobraćajne signalizacije, koja reguliše prioritet kretanja kroz istu. Vozilo "Audi" je motociklu nailazilo sa desne strane, ali zbog razlike u prioritetima i kategorijama krakova predmetne ulice, koji čine konfliktnu raskrsnicu, u konkretnom slučaju se ne može primijeniti tzv. "pravilo desne strane". Takve raskrsnice su obavezno regulisane adekvatnom saobraćajnom signalizacijom koja reguliše prioritet kretanja kroz istu.</span>
</p>
<p class="p4">
<span>U izjašnjenju na pretresu održanom dana 13. 11. 2011. godine vještak je izjavio da je u nalazu i mišljenju koje je dao odgovorio na pitanje šta smatra uzrokom saobraćjne nezgode, te da u cjelosti ostaje pri nalazu koji je dao dana 19. 01. 2012. godine. Pojasnio je da u zapisniku o uvidjaju nije konstatovano o kom saobraćajnom znaku, koji postoji na skici lica mjesta i koji se nalazi iz pravca groblja Zagorič, se radi. Ne zna se da li je to znak upozorenja ili zabrane, gdje se taj znak nalazi, da li je iz pravca kretanja groblja Zagorič, na kojoj udaljenosti od raskrsnice, a što su bitne okolnosti, koje bi eventualno mogle opredijeliti pitanje odgovornosti za predmetnu nezgodu, jer takvi znaci ukoliko su evidentirani u skici lica mjesta, moraju biti opisani u zapisniku o uvidjaju koje zabrane taj znak isključuje. Na glavnom pretresu održanom dana 03. 06. 2013. godine, nakon što je od strane suda upoznat sa iskazima svjedoka F. Draga i V. V. članova uvidjajne ekipe, je izjavio da je činjenica da je na skici lica mjesta ucrtan znak koji nije konstatovan niti u zapisniku o uvidjaju niti je konstatovan u legendi skice lica mjesta. Obzirom da su  lica koja su vršila uvidjaj izjavila da se radi o znaku prestanak svih zabrana je objasnio da se takav znak u principu ne postavlja u rasksnici, nego iza odredjenog broja saobraćajnih znakova kao što je ograničenje brzine, ukrštanje puteva i slično. Moguće je, a što nije mogao da tvrdi da je taj znak postojao, ali ne ispred predmetne raskrsnice, nego nakon prolaska kružnog prelaza, udaljen od raskrsnice više metara i iz tog razloga u cjelosti ostaje pri datom nalazu i mišljenju, i taj znak nema uticaja na konačno mišljenje o uzroku, toku i dinamici predmetne saobraćajne nezgode. </span>
</p>
<p class="p4">
<span>Svjedok F. D., je u svom svjedočkom iskazu naveo, da se sjeća predmetne saobraćajne nezgode koja se dogodila u Zagoriču a u kojoj je učestvovalo putničko motorno vozilo i motociklista. Na uvidjaj je izašao sa kolegom V. V., pa je sačinjen zapisnik o uvidjaju a kolega V. je sačinio skicu lica mjesta. Na licu mjesta su zatekli lice L. D., a motociklista je bio upućen u Hitnu pomoć radi ukazivanja hitne pomoći. Objasnio je da je u zapisniku o uvidjaju konstatovana horizontalna signalizacija a ista je predstavljena i na skici lica mjesta. Horizontalna signalizacija koja je konstatovana je razdjelna linija na kolovozu, koja je na samom mjestu nezgode isprekidana za uključenje i isključenje prema skretanju iz pravca odakle se kretao okrivljeni. Na licu mjesta je postojao znak, koji je predstavljen u skici lica mjesta. Ne sjeća se tačno koji je to znak bio ali je na skici predstavljen znak prestanak svih zabrana, pa je sigurno to i utvrdjeno i na licu mjesta. Po njegovom mišljenju kako je kazao, taj znak je važio sa učesnike u saobraćaju koji su se kretali iz pravca groblja iz Zagoriča i uključivali se u ulicu Nikole Tesle. </span>
</p>
<p class="p4">
<span>Svjedok V. V. je izjavio, da je sa kolegom F. izvršio uvidjaj predmetne saobraćajne nezgode u kojoj su učestvovali putničko motorno vozilo i motociklista. Sjeća se da se vozilo kretalo iz pravca groblja Zagorič, a motociklista je upravljao ulicom Nikole Tesle. Motociklista je vozilu  koje se kretalo iz pravca Zagoriča bio sa lijeve strane, nakon nezgode motocilista je zbog povreda povezen radi ukazivanja pomoći pa istog nijesu zatekli na licu mjesta. O izvršenom uvidjaju su sačinili zapisnik o uvidjaju i skicu lica mjesta koju je lično sačinio. Znak koji je predstavljen na skici lica mjesta je znak prestanka svih zabrana. Znak je postavljen ispred raskrsnice iz pravca kretanja od groblja Zagorič. Radi se o znaku obavještenja. Znak je bio postavljen 2m neposredno prije predmetne raskrsnice, a isti je važio za učesnike u saobraćaju koji su se kretali iz pravca groblja Zagorič. Što se tiče horizontalne signalizacije da je ulica Nikole Tesle podijeljena neisprekidanom linijom na dvije kolovozne trake namijenjene za odvijanje saobraćaja u oba smjera, a na mjestu saobraćajne nezgode postoji neisprekidana linija koja označava mjesto na kolovozu koja služi za isključivanje i uključivanje iz pomenute u pomenutu ulicu.</span>
</p>
<p class="p4">
<span>Savjesnom i brižljivom ocjenom dokaznog materijala, svakog dokaza posebno i svih u cjelini, kao i na osnovu rezultata cjelokupnog postupka, uz savjesnu provjeru odbrane okrivljenog, sud je na nesumnjiv način utvrdio, da nema dokaza da je okrivljeni L. D. izvršio krivično djelo teško djelo protiv bezbjednosti javnog saobraćaja iz čl. 348 st. 3 u vezi čl. 339 st. 3 u vezi st. 1 Krivičnog zakonika. </span>
</p>
<p class="p4">
<span>Naime, u postupku je nesumnjivo utvrdjeno da se dana 06. 11. 2011. godine oko 16:00 časova u Podgorici na raskrsnici ulica Nikole Tesle i dijela iste koja vodi u pravcu gradskog groblja" Zagorič" dogodila saobraćajna nezgoda u kojoj su učestvovali okrivljeni L. D. koji je upravljao putničkim motornim vozilom marke "Audi 3" reg. oznaka DLxxxJN i svjedok oštećeni P. S. koji je upravljao motociklom marke "Peugeot" reg. oznaka PG AC xx, da je do kontakta izmedju vozila i motoicikla došlo na način što je motocikl svojim čeonim dijelom kontaktirao sa lijevim bočnim dijelom "Audia", da se mjesto sudara nalazi u zoni konfliktne raskrsnici na lijevoj kolovoznoj traci posmatrano za smjer kretanja motocikla, u poprečnom smislu ono je udaljeno na oko 1 m lijevo od središne linije ulice Nikole Tesle, posmatrano za smjer kretanja motocikla, ili u podužem smislu na oko 3,9 m od ST, a za koju je uzet ugao ukršatanja ivica kolovoza, koja je na skici lica mjesta označena sa rednim brojem 7. Brzina motocikla prije i u trenutku sudara bila je oko 39,05 km/h a brzina vozila "Audi" u trenutku i neposredno prije sudara nije bila veća od 20 km/h. U postupku je takodje  nesumnjivo utvrdjeno da je oštećeni P. S. u nezgodi zadobio teške tjelesne povrede opisane u izreci presude, a što je utvrdjeno iz nalaza i mišljenja vještaka medicinske struke, koji nalaz je sud u cjelosti prihvatio. </span>
</p>
<p class="p4">
<span>Imajući u vidu da se predmetna saobraćajna nezgoda dogodila na raskrsnici ulica Nikole Tesle i dijela iste koja vodi od pravca groblja Zagorič, da je ista regulisana horizontalnom signalizaicjom, prema zapisniku o uvidjaju, da je u skici lica mjesta ucrtan saobraćajni znak, koji se nalazio sa desne strane kolovoza dijela ulice Nikole Tesle, posmatrano od groblja Zagorič, da u istoj nije navedeno o kojem se saobraćajnom znaku radi,  za koji su svjedoci F. D. i  V. V. potvrdili i to  F. D., da je u zapisniku o uvidjaju konstatovana horizontalna signalizacija i da je ista predstavljena na skici lica mjesta, a to je  razdjelna linija na kolovozu, koja je na samom mjestu nezgode isprekidana za uključenje i isključenje prema kretanju iz pravca odakle se kretao okrivljeni, da je na licu mjesta postojao saobraćajni znak koji je predstavljen u skici lica  mjesta, s tim da se ne sjeća tačno koji je to znak bio ali je na  skici lica mjesta predstavljan znak prestanak svih zabrana, pa je siguran da je to i utvrdjeno na licu  mjesta, a svjedok V. V. da je skicu lica  mjesta sačinio on i da je znak koji je predstavio u skici znak prestanka svih zabrana, da je postavljen ispred raskrsnice iz pravca kretanja od groblja Zagorič, da se radi o znaku obavještenja i da je bio postavljen dva metra neposredno prije predmetne raskrsnice, a isti je važio za učesnike u saobraćaju koji su se kretali iz pravca  groblja Zagorič, sud je našao da nijesu dokazani navodi optužnog akta tužioca,  da su radnje okrivljenog L. D.,  a koje se sastoje u kršenju saobraćajnih propisa iz čl. 22. st. 1 ZOBS-a na putevima u uzročno posledičnoj vezi sa nastankom predmetne saobraćajne nezgode. </span>
</p>
<p class="p4">
<span>Naime, okrivljenom se stavlja na teret da se kritičnom prilikom nije pridržavao saobraćajnih propisa iz čl. 22 st. 1 ZOBS-a na putevima, kojim je propisano da  vozač  kada namjerava da na putu izvrši neku radnju vozilom, (uključivanje vozilom u saobraćaj, pomjeranje vozila udesno ili ulijevo, mijenjanje saobraćajne trake, preticanje, obilaženje, zaustavljanje, skretanje udesno ili ulijevo, polukružno okretanje, vožnja unazad, prestrojavanje i sl.), smije da otpočne takvu radnju samo ako se prethodno uvjerio da to može da učini bez opasnosti za druge učesnike u saobraćaju ili imovinu, vodeći pri tom računa o položaju vozila, pravcu i brzini kretanja. </span>
</p>
<p class="p4">
<span>Predmetna saobraćajna nezgoda se desila na raskrsnici ulica Nikole Tesle i dijela iste koja vodi u pravcu gradskog groblja "Zagorič", kako je to i predstavljeno optužnim aktom, na način što je okrivljeni upravljajući putničkim vozilom marke "Audi 3" reg. oznaka DL xxx JN, iz pravca groblja "Zagorič", dolaskom na raskrsnicu preduzeo radnju skretanja ulijevo, u pracu ul. I Proleterske, što je nesumnjivo utvrđeno i na glavnom pretresu. Na glavnom pretresu je, takođe, utvrđeno da na predmetnoj raskrsnici, u funkciji bezbjednosti saobraćaja, nije postojala saobraćajna signalizacija koja reguliše prioritet kretanja kroz istu.</span>
</p>
<p class="p4">
<span>Kod navedenog, te posebno činjenice da se nezgoda desila na raskrsnici, i u situaciji kada ne postoje saobraćajni znaci koji upozoravaju na gradaciju značaja puteva (glavni i sporedni putevi), a što  je u konkretnom slučaj, sud nalazi da se ne može ni postaviti pitanje koji je od datih puteva glavni, a koji pak sporedni, jer se u tim slučajevima ima uzeti da su oba puta koji se sastaju od jednakog značaja. U takvim situacijama nije dužnost vozača da ocjenjuju okolnost da li je koji od puteva glavni odnosno  sporedni, već su vozači dužni da obazrivo voze, propuste vozila koja im dolaze sa desne strane, ako saobraćajnim znakom nije drugačije označeno. U konkretnoj saobraćajnoj situaciji, prema nalazu vještaka, faktička situacija u saobraćaju upućuje na zaključak da je prioritetnija saobraćajnica Nikole Tesle, međutim, kako u ulici koja vodi od groblja Zagorič prema ulici Nikole Tesle ne postoje saobraćjni znaci koji bi obavezivali vozača na drugačije ponašanje od onog koje je preduzeo u konkretnoj situaciji okrivljeni, sud je našao da okrivljeni svojim ponašanjem u saobraćaju, nije ugrozio saobraćaj na način kako je to predstavljeno u optužnom predlogu, zbog čega ga je  oslobodio od optužbe. Konačno sud je u tom smislu i cijenio mišljenje vještaka saobraćajne struke ing. G. Č. u dijelu nalaza u kojem je objasnio, da ukoliko je vozilo kojim je upravljao okrivljeni imalo prioritet u kretanju, tada je predmetna saobraćajna nezgoda uzrokovala propustom organizacije koja je zadužena za postavljanje i kontrolu signalizacije u funkciji bezbijednosti saobraćaja, a to iz razloga zbog nepostojanja saobraćajne signalizacije na konfliktnoj raskrsnici, posmatrano za smjer kretanja  vozila "Audi", jer su takve raskrsnice obavezno regulisane adekvatnom saobraćajnom signalizacijom koja  reguliše prioritet kretanja kroz istu. </span>
</p>
<p class="p4">
<span>Kako je okrivljeni L. D. oslobodjen od optužbe, to troškovi krivičnog postupka padaju na teret budžetskih sredstava suda shodno odredbi čl. 230 st. 1 Zakonika o krivičnom postupku. </span>
</p>
<p class="p4">
<span>Na osnovu čl. 239 Zakonika o krivičnom postupku, oštećeni P. S. je radi ostvarivanja imovinskopravnog zahtjeva upućen na parnični postupak.</span>
</p>
<p class="p4">
<span>Na osnovu izloženog, u smislu čl. 373 tač. 2 Zakonika o krivičnom postupku odlučeno je kao u izreci presude.</span>
</p>
<p class="p4"></p>
<p class="p3">
<span>OSNOVNI SUD U PODGORICI, dana 04. 06. 2013. godine</span>
</p>
<p class="p3"></p>
<table class="t1">
<tbody>
<tr class="r1">
<td class="td1">
<p class="p6">
<span>             ZAPISNIČAR:</span>
</p>
</td><td class="td2">
<p class="p7">
<span>S U D I J A:</span>
</p>
</td>
</tr>
<tr class="r1">
<td class="td1">
<p class="p7">
<span>Danijela Rajković,s.r.</span>
</p>
<p class="p6"></p>
</td><td class="td2">
<p class="p7">
<span>Željka Jovović,s.r.</span>
</p>
<p class="p6"></p>
</td>
</tr>
</tbody>
</table>
<p class="p6"></p>
<table class="t1">
<tbody>
<tr class="r1">
<td class="td3">
<p class="p8">
<span>PRAVNA POUKA:</span>
</p>
</td><td class="td4">
<p class="p6">
<span>Protiv ove presude dozvoljena je žalba u roku od 8 dana od dana prijema pismenog otpravka iste, preko ovog suda Višem sudu u Podgorici. </span>
</p>
<p class="p7"></p>
</td>
</tr>
</tbody>
</table>
<p class="p7">
<span>ZTO Danijela Rajković</span>
</p>
<p class="p6"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<table class="t1">
<tbody>
<tr class="r1">
<td class="td1">
<p class="p6">
<span>             ZAPISNIČAR:</span>
</p>
</td><td class="td2">
<p class="p7">
<span>S U D I J A:</span>
</p>
</td>
</tr>
<tr class="r1">
<td class="td1">
<p class="p7">
<span>Danijela Rajković</span>
</p>
<p class="p6"></p>
</td><td class="td2">
<p class="p7">
<span>Željka Jovović</span>
</p>
<p class="p6"></p>
</td>
</tr>
</tbody>
</table>
<p class="p6">
<span>           DN-a: Po primjerak presude dostaviti:</span>
</p>
<p class="p9">
<span>- ODT Podgorica,</span>
</p>
<p class="p9">
<span>- Okrivljenom,  </span>
</p>
<p class="p9">
<span>- Oštećenom po pravosnažnosti,</span>
</p>
<p class="p9">
<span>- A/a.</span>
</p>
<p class="p4">
<span>Postupljeno dana ______________</span>
</p>
<p class="p4">
<span>Radnik suda __________________</span>
</p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p6"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p5"></p>
<p class="p10"></p>
<p class="p10"></p>
<p class="p10"></p>


</body>
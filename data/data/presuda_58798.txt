<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:end;hyphenate:auto;font-family:Arial;font-size:12pt;}
.p2{text-align:center;hyphenate:auto;font-family:Franklin Gothic Medium;font-size:12pt;}
.p3{text-align:center;hyphenate:auto;font-family:Arial;font-size:12pt;}
.p4{text-align:justify;hyphenate:auto;font-family:Arial;font-size:12pt;}
.p5{margin-right:-0.125in;text-align:center;hyphenate:auto;font-family:Arial;font-size:12pt;}
.p6{margin-right:-0.125in;text-align:justify;hyphenate:auto;font-family:Arial;font-size:12pt;}
.p7{text-indent:0.5in;text-align:justify;hyphenate:auto;font-family:Arial;font-size:12pt;}
.p8{text-indent:0.5in;text-align:justify;hyphenate:auto;font-family:Times New Roman;font-size:14pt;}
.p9{text-indent:0.5in;text-align:center;hyphenate:auto;font-family:Arial;font-size:12pt;}
.p10{text-align:justify;hyphenate:auto;font-family:Times New Roman;font-size:14pt;}
.p11{text-align:start;hyphenate:auto;font-family:Times New Roman;font-size:12pt;}
.s1{font-weight:bold;}
.s2{font-weight:bold;font-style:italic;}
.s3{font-style:italic;}
.s4{font-family:Arial;font-size:12pt;}
</style>
<meta content="marija.cupic" name="author">
</head>
<body class="b1 b2">
<p class="p1"></p>
<p class="p1">
<span>Posl.br. K. 157/12</span>
</p>
<p class="p2"></p>
<p class="p3"></p>
<p class="p3"></p>
<p class="p3"></p>
<p class="p3">
<!--Image link to '0.jpg' can be here-->
</p>
<p class="p2"></p>
<p class="p3">
<span class="s1">U  I M E  C R N E  G O R E </span>
</p>
<p class="p3"></p>
<p class="p4"></p>
<p class="p4">
<span class="s2">OSNOVNI SUD U CETINJU</span><span>, kao prvostepeni krivični, po sudiji Mariji Ćupić, kao  sudiji pojedincu uz učešće sudskog namještenika Olge Lipovine, u krivičnom predmetu protiv opt. Ibiši Envera iz Podgorice,  zbog krivičnog djela teško djelo protiv bezbjednosti javnog saobraćaja iz čl. 348. st.3. u vezi čl. 339. st. 3, u vezi st. 1. Krivičnog zakonika,  po optužnom predlogu Osnovnog državnog tužilaštva u Cetinju Kt.br. 93/12 od 04.07.2012. godine, nakon održanog glavnog i javnog pretresa dana 05.10.2012.godine, u prisustvu zamjenika ODT-a Padalica katarine , okr. Ibiši Envera,ošt.Kajtazi Behara,Šaljaj Afrima i zakonskog zastupnika oštećenog mldb.Ibiši Jasmina,Turčinović Jelene-majke donio je i istog dana   javno objavio </span>
</p>
<p class="p4"></p>
<p class="p3"></p>
<p class="p3">
<span class="s1">P R E S U D U</span>
</p>
<p class="p4"></p>
<p class="p4">
<span class="s2">Okr. Ibiši Enver,</span><span> JMBG: 1812968210031, zv. »Ćelo«, od oca Redžepa i majke Ramize, rođene Nezirović, rođen 18.12.1968.godine u Podgorici, gdje i prebiva, ul. Aleksandra Puškina br. 22, na privremenom radu u Švajcarskoj, Ost. Str. 8400WINTHERTHUR, državljanin Crne Gore, po zanimanju vozač, oženjen, oca troje djece, pismen, sa završenom Osnovnom školom, lošeg  imovnog stanja, osudjivan presudom Osnovnog suda u Podgorici K.br.02/9217 od 08.03.2005.godine zbog krivičnog djela falisifikovanje isprave iz čl. 207. st. 3. u vezi st. 1. KZ RCG, na kaznu zatvora u trajanju od 45 (četrdeset pet) dana, koju kaznu je izdržao u periodu od 14.03.2005.godine do 18.04.2005.godine.</span>
</p>
<p class="p4"></p>
<p class="p4"></p>
<p class="p4"></p>
<p class="p5">
<span class="s1">K r i v   j e:</span>
</p>
<p class="p5"></p>
<p class="p6">
<span class="s2">Zato  što je:</span>
</p>
<p class="p6"></p>
<p class="p4">
<span>Dana 16. 04. 2012.godine, oko 13,05 časova na magistralnom putu Cetinje – Podgorica, u mjestu zv. »Jankovića krš«, opština Cetinje, upravljajući u saobraćaju p.m.v. marke »Volkswagen« reg.oznaka PG EC 719, vlasništvo ošt. Šaljaj Afrima iz Podgorice, iako svjestan da ne pridržavajući se saobraćajnih propisa iz čl. 31.st. 1. Zakona o bezbjednosti saobraćaja na putevima,može  ugroziti saobraćaj i dovesti u opasnost život i tijelo ljudi, ali je olako držao da do toga neće doći ili da će to moći spriječiti,na način što krećući se navedenim vozilom iz pravca Podgorice u pravcu Cetinja, nije prilagodio brzinu kretanja vozila okolnostima, karakteristikama i stanju puta, čija je površina bila mokra i klizava već se vozilom kretao brzinom od oko 70 km/h, dok je bezbjedna brzina kretanja vozila prema postojećim saobraćajnim uslovima iznosila do 58 km/h, usled čega je prilikom savladjivanja kritičnog poteza puta, koji se prostire u obliku nepregledne desne krivine, nastupila destabilizacija vozila  sa tendecijom izlijetanja preko lijeve ivice kolovoza, koju je okrivljeni preko uredjaja za upravljanje pokušao da izbjegne, što je uzrokovalo izlijetanje vozila preko desne ivice kolovoza i njegovog udara u kosinu zasjeka brda koja se nalazila uz desnu ivicu kolovoza u smjeru kretanja, te prevrtanje vozila na kolovoznu površinu kojom prilikom su saputnici u vozilu kojim je upravljao zadobili tjelesne povrede, i to: ošt. Šaljaj Afrim tešku tjelesnu povredu u vidu preloma zadnjih okrajaka petog i šestog rebra desne polovine grudnog koša, rane oguljotine u predjelu čela i lijeve sljepoočnice, i kontuzije – nagnječenja regije brade, ošt.Kajtazi Behar iz Podgorice laku tjelesnu povredu u vidu rane oguljotine čela i sljepoočne regije desno i kontuzije –nagnječenja  desnog ramena, i oštećeni mldb. Ibiši Jasmin iz Podgorice laku tjelesnu povredu u vidu rane oguljotine u predjelu lica i hematoma na gornjoj usni, dok je na p.m.v. marke »Volkswagen« reg.oznake PG EC 719 (vrijednosti 7.200,00 eura) prouzrokovao totalnu imovinsku štetu u iznosu od 5.400,00 eura, </span>
</p>
<p class="p4"></p>
<p class="p4"></p>
<p class="p4">
<span>- čime je izvršio krivično djelo teško djelo protiv bezbjednosti javnog saobraćaja iz čl. 348. st.3. u vezi čl. 339. st. 3.,  u vezi st. 1. Krivičnog zakonika,</span>
</p>
<p class="p4"></p>
<p class="p4"></p>
<p class="p7">
<span>- pa mu Sud primjenom citiranog zakonskog propisa, te primjenom članova 4, 5,13, 16, 17, 42, 52, 53, 54, KZ -a i čl. </span><span class="s3">226 – 229, </span><span>i 374 ZKP-a izriče </span>
</p>
<p class="p7"></p>
<p class="p8"></p>
<p class="p9">
<span class="s1">USLOVNU OSUDU</span>
</p>
<p class="p7"></p>
<p class="p7"></p>
<p class="p7">
<span>Kojom okrivljenom utvrdjuje kaznu zatvora u trajanju od dva mjeseca i istovremeno odredjuje da se navedena kazna neće izvršiti ukoliko okrivljeni u vremenskom periodu od dvije godine od dana pravosnažnosti presude ne počini novo krivično djelo.</span>
</p>
<p class="p4"></p>
<p class="p4">
<span>Dužan je optuženi da na ime troškova krivičnog postupka uplati ovom sudu ukupan iznos 151,25 eura, te na ime sudskog paušala iznos od 30,00 eura, u roku od 15 dana po pravosnažnosti presude pod prijetnjom prinudnog izvršenja.</span>
</p>
<p class="p7"></p>
<p class="p4"></p>
<p class="p9">
<span class="s1">O b r a z l o ž e nj e</span>
</p>
<p class="p9"></p>
<p class="p9"></p>
<p class="p4">
<span class="s2">	</span><span>Osnovno državno tužilaštvo u Cetinju podnijetim  optužnim predlogom Kt.br.93/12 od 04.07.2012.godine., okr. Ibiši Enveru iz Podgorice, stavilo je na teret izvršenje krivičnog djela teško djelo protiv bezbjednosti javnog saobraćaja iz čl. 348. st.3. u vezi čl. 339. st. 3, a u vezi st. 1. Krivičnog zakonika. U završnoj riječi na glavnom pretresu zamjenik ODT-a u Cetinju ostao je pri podnijetom  Optužnom predlogu i predložio sudu da okr. Ibiši Envera iz Podgorice, oglasi krivim za predmetno krivično djelo i  osudi po zakonu.</span>
</p>
<p class="p7"></p>
<p class="p4">
<span class="s2">	</span><span>Okr. Ibiši Enver</span><span class="s2"> </span><span>u svojoj odbrani je istakao da su se dana 16.aprila 2012.godine, oko 13,00 časova on i njegov maloljetni sin Ibiši Jasmin star 7 godina, sin od njegove sestre Šaljaj Afrim, i njegov kum Kajtazi Behar, kombi vozilom marke „Wolkswagen“, reg.oznaka PG EC 719, koje vozilo je vlasništvo Šaljaj Afrima kretali iz Podgorice prema Cetinju, jer su planirali da idu na Debeli brijeg. Prošli su skretanje za Rijeku Crnojevića, a toga dana je padala kiša, bila je magla i kolovoz je bio jako klizav, i u jednom trenutku u jednoj blagoj krivini, potpuno je izgubio kontrolu nad vozilom, nekako ga  je bacilo udesno i direktno u brdo su naletjeli. Od udara su se odbili i kombi se prevrnuo na kolovozu, a kako ga je vazdušni jastuk koji se otvorio udario u lice i on je izgubio svijest. Ne zna koliko se nalazio u nesvijesti, ali se sjeća da je neki čovjek došao do njega , i da je tada vidio saputnike u njegovom vozilu, koji su bili u nesvjesnom stanju, počinjali su da se bude, a Šaljaj Afrim se žalio na bol u predjelu rebara. Kako su naišla prazna kola Hitne pomoći, odmah su ih sve prebacili u Klinički centar. Ističe da se sve to jako brzo odigralo, praktično u djeliću sekunde, smatra da nije vozio brzo, možda negdje oko 65 km/h, a nije pokušao da koči, jer prosto nije imao vremena da preduzima tu radnju. Drago muje što niko od saputnika u vozilu nije zadobio ozbiljnije tjelesne povrede, strašno mu je žao što je došlo do udesa, ali misli da nije bilo načina da izbjegne udes, da brzina nije uzrok nastanka nezgode. Obzirom da su oštećeni njegova porodica i prijatelji stalno se interesovao za njihovo zdravlje, i spreman je da im nadoknadi svu štetu.</span>
</p>
<p class="p4"></p>
<p class="p7">
<span>Radi razrješenja ove krivičnopravne stvari, Sud je u dokaznom postupku na glavnom pretresu proveo dokaze: saslušao oštećene Kajtazi Behara ,Šaljaj Afrima ,saslušao zakonskog zastupnika ošt.mldb.Ibiši Jasmina,majku  ,Turčinović Jelenu, pročitao zapisnik o uviđaju saobraćajne nezgode UP Ispostave Cetinje br.30/2012 od 26.04.2012.godine ,nalaz i mišljenje sudskog vještaka saobraćajne struke ing.Šljivančanin Milana Kt.br.93/12 od juna mjeseca 2012.godine,nalaz i mišljenje sudskog vještaka medicinske struke dr.Rajković Sretena dat na zapisniku kod ODT-a u Cetinju Kt.br.93/12 od 22.06.2012.godine ,sa pratećom medicinskom dokumentacijom u spisima predmeta o vrsti i težini tjelesnih povreda za oštećene Šaljaj Afrima,Kajtazi Behara i Ibiši Jasmina,izvršio uvid u skicu lica mjesta saobraćajne nezgode sačinjenu od strane UP Ispostave Cetinje dana 16.04.2012.godine i pročitao izvještaj UP Područne jedinice Podgorica br.29-24/12-16595/2-2745 od 26.06.2012.godine iz kaznene evidencije za okrivljenog Ibiši Envera.	 </span>
</p>
<p class="p4"></p>
<p class="p7">
<span>Svjedok ošt. Kajtazi Behar</span><span class="s2">,</span><span> u svom iskazu je naveo da se naznačenog dana nalazio u vozilu kojim je upravljao Ibiši Enver I da su se  kretali magistralnim putem Cetinje Podgorica. Bio je kišan dan i u jednom trenutku u mjestu Jankovića krš samo je osjetio da se vozilo okrenulo ,kada je došlo do udara. Okrivljeni se kretao po njegovom  mišljenju u dijapazonu od 60 do 70 km/h. Tom prilikom je zadobio lake tjelesne povrede. Nije se pridružio krivičnom gonjenju protiv okrivljenog i nije postavio imovinsko-pravni zahtjev. </span>
</p>
<p class="p7">
<span> </span>
</p>
<p class="p7">
<span>Svjedok ošt.  Šaljaj Afrim</span><span class="s2">, </span><span> u svom iskazu je istakao da su dana 16.04.2012. godine, njegovim vozilom marke „Wolkswagen“ reg.oznake PG EC 719, on i njegov ujak Ibiši Enver koji je upravljao vozilom, Kajtazi Behar i Enverov sin Ibiši Jasmin, krenuli iz Podgorice prema Debelom brijegu. On i Kajtazi Behar su sjedejeli kao suvozači u vozilu, a Jasmin je bio pozadi. Sjeća se da je toga dana padala jaka kiša i da je bila magla, a kolovoz je bio jako klizav. Prošli su skretanje za RijekuCrnojevića i tu su vidjeli policiju koja ih nije zaustavila, što znači da se nijesu kretali velikom brzinom, smatra da se nijesu kretali brže od 65 km/h,da bi nakon prve ili druge krivine poslije policije, odjednom Enver izgubio kontrolu nad vozilom i sjeća se da su udarili u stijenu – brdo, a dalje se ničega ne sjeća , jer je bio u nesvjesnom stanju, i sledeći dogadjaj kojeg se sjeća je da se probudio u Kliničkom centru u Podgorici. Istog dana je otupšten na kućno liječenje. Imao je prelom dva rebra, a poslije mu je bilo mnogo  bolje. Nije se pridružio krivičnom gonjenju protiv okrivljenog i nije postavio imovinsko-pravni zahtjev, ni za zadobijanje tjelesnih povreda ni za vrijednost štete na njegovom vozilu. </span>
</p>
<p class="p7">
<span> </span>
</p>
<p class="p7">
<span>Turčinović Jelena</span><span class="s2">, </span><span>kao zakonski zastupnik ošt. mldb. Ibiši Jasmina se koristila zakonskim pravom i nije svjedočila u postupku koji se vodi protiv okrivljenog-njenog supruga.Nije se pridružila krivičnom gonjenju i nije postavila imovinskopravni zahtjev.</span>
</p>
<p class="p4">
<span>          </span>
</p>
<p class="p7">
<span>Iz zapisnika o uvidjaju saobraćajne nezgode UP Ispostave Cetinje,</span><span class="s2"> </span><span> br. 30/2012 od 26.04.2009.godine u sklopu sa skicom lica mjesta iste proizilazi da je do saobraćajne nezode došlo na magistralnom putu Cetinje Podgorica u mjestu Jankovića Krš.Kolovozni zastor je asfaltni,podijeljen je na tri kolovozne trake ,dvije u pravcu Podgorice ,dok je jedna iz pravca Cetinja.Kolovoz je zatečen mokar -klizav ,usled kiše. Mjesto gdje je došlo do saobraćajne nezgode je desna nepregledna krivina sa nagibom gledano iz pravca Podgorice u pravcu Cetinja.Vozilo  kombi marke Volkswagen ,reg.br.PG EC 719 zatečeno je na suprotnoj traci gledano iz njegovog pravca kretanja, okrenuto na desnu bočnu stranu ,kao i djelovi od vozila po kolovoza.</span>
</p>
<p class="p7">
<span> </span>
</p>
<p class="p7">
<span>Iz nalaza i mišljenja sudskog vještaka medicinske struke dr. Rajković Sretena, dat na zapisniku u Tužilaštvu, Kt.br. 93/12 od 22.06. 2012.godine sa pratećom medicinskom dokumentacijom u spisima predmeta o vrsti i težini tjelesnih povreda za ošt. Šaljaj Afrima, Kajtazi Behara i Ibiši Jasmina, proizilazi da je oštećeni Šaljaj Afrim zadobio tešku tjelesnu povredu -prelom dva zdrava rebra,ošt.Kajtazi Behar laku tjelesnu povredu-pojedinačno i u zbiru i mldb.Ibiši Jasmin laku tjelesnu povredu ,pojedinačno i u zbiru. </span>
</p>
<p class="p7"></p>
<p class="p7">
<span>Iz nalaza i mišljenja sudskog vještaka saobraćajne struke ing. Šljivančanin Milana, Kt.br. 93/12 od juna mjeseca 2012.godine o uzroku saobraćajne nezgode  proizilazi, a na osnovu podataka od značaja za utvrdjenje uzroka ove nezgode i rezultata dinamičke analize da je  p.m.v. marke „Volkswagen“ ,reg.oznke PG EC 719, voženo brzinom oko 70km/h u trenutku kada je nastupila destabilizacija vozila. Bezbjedna-prilagodjena brzina krtanja prema datim uslovima saobraćaja bila je do 58 km/h. </span>
</p>
<p class="p7">
<span>Vozač sa p.m.v. marke „Volkswagen“, reg.oznake PG EC 719, kretao se magistralnim putem od Podgorice prema Cetinju, brzinom oko 70 km/h.Prilikom savladjivanja kritičnog poteza puta koji se prostire u obliku desne krivine, zbog prekoračenja bezbjedne i granične brzine, nastupila je destabilizacija vozila sa tendecijom izlijetanja vozila preko lijeve ivice puta. Ovu tendeciju vozač je uspio da spriječi preko uredjaja za upravljanje korekcijom putanje kretanja na desno, što je dovelo  do izlijetanja vozila preko desne ivice kolovoza puta, a zatim udara vozila u kosinu zasjeka puta sa desne strane. Usled udara vozila u ovu kosinu nastupilo je gubljenje ravnoteže, a zatim prevrtanje vozila na kolovoz i klizanje prema lijevoj ivici puta do konačnog zaustavljanja, kojom prilikom su: vozač i njegovi saputnici zadobili tjelesne povrede, a na vozilu je nastupila „totalna šteta“ u iznosu od 5.400,00 eura, (vrijednost ovog vozila iznosila je oko 7.200,00 eura).</span>
</p>
<p class="p7">
<span>Vozač sa p.m.v. marke „Volkswagen“, reg.oznake PG EC 719, savlađivao je potez puta koji se prostire u obliku desne krivine, pa je u ovoj fazi nastupila destabilizacija vozila, kada se sa vozilom nalazio na prostornoj distanci oko 25 metara, prije izlijetanja vozila preko desne ivice kolovoza. Da se vozač sa vozilom kretao u granicama bezbijedne brzine, zadržao bi vozilo na bezbjednoj putanji kretanja prema liniji prostianja puta, jer ne bi došlo do destabilizacije vozila.Do nezgode je došlo usled propusta u vožnji od strane vozača p.m.v. marke „Volkswagen“ reg. oznake PG EC 719. Ovo se ogleda u tome što isti nije prilagodio brzinu kretanja  vozila uslovima saobraćaja: zakrivljenosti puta i stanju kolovoza koji je bio klizav, a koje uslove je vozač mogao da predvidi, pa je prilikom  savladjivanja kritičnog poteza puta koji se prostire u obliku desne krivine, nastupila destabilizacija vozila sa tendecijom izlijetanja vozila preko lijeve ivice puta, pa je vozač ovu pojavu spriječio preko uredjaja za upravljanje, pri čemu je došlo do izlijetanja vozila preko desne ivice kolovoza, a zatim udara u kosinu zasjeka po desnoj strani puta u smjeru kretanja, a zatim je nastupilo gubljenje ravnoteže i prevrtanje vozila, na površinu kolovoza, kojom prilikom su: Šaljaj Afrim, Kajtazi Behar Ibiši Jasmin, koji su se nalazili kao saputnici u vozilu, zadobili tjelesne povrede, a na vozilu je nastupila „totalna šteta“ u iznosu od 5.400,00 eura (vrijednostz vozila bila je oko 7.200,00 eura).</span>
</p>
<p class="p4"></p>
<p class="p4">
<span>Iz izvještaja UP  Područne jednice Podgorica</span><span class="s2">,</span><span> br. 29-245/12-16595/2-2745 od 26.06.2009. godine iz KE za okr. Ibiši Envera, utvrdjuje se da je isti osudjivan presudom Osnovnog suda u Podgorici K.br.02/9217 od 08.03.2005.godine, zbog krivičnog djela falisifikovanje isprave iz čl. 207. st. 3. u vezi st. 1. KZ RCG, na kaznu zatvora u trajanju od 45 (četrdeset pet) dana, koju kaznu je izdržao u periodu od 14.03.2005.godine do 18.04.2005.godine.</span>
</p>
<p class="p7"></p>
<p class="p7">
<span>Analizirajući rezultate dokaznog postupka te na osnovu savjesne i brižljive ocjene svih provedenih dokaza pojedinačno i u svojoj ukupnosti sud je nesumnjivo utvrdio da je  okr. Ibiši Enver počinio krivično djelo teško djelo protiv bezbjednosti javnog  saobraćaja iz čl. 348. st. 3. u vezi čl. 339. st. 3. a u vezi st. 1. Krivičnog zakonika.</span>
</p>
<p class="p4"></p>
<p class="p4">
<span>         Naime, sud je nesumnjivo utvrdio da je okrivljeni dana 16. 04. 2012.godine, oko 13,05 časova na magistralnom putu Cetinje – Podgorica, u mjestu zv. »Jankovića krš«, opština Cetinje, upravljajući u saobraćaju p.m.v. marke »Volkswagen« reg.oznaka PG EC 719, vlasništvo ošt. Šaljaj Afrima iz Podgorice, iako svjestan da ne pridržavajući se saobraćajnih propisa iz čl. 31.st. 1. Zakona o bezbjednosti saobraćaja na putevima,može  ugroziti saobraćaj i dovesti u opasnost život i tijelo ljudi, ali je olako držao da do toga neće doći ili da će to moći spriječiti,na način što krećući se navedenim vozilom iz pravca Podgorice u pravcu Cetinja, nije prilagodio brzinu kretanja vozila okolnostima, karakteristikama i stanju puta, čija je površina bila mokra i klizava već se vozilom kretao brzinom od oko 70 km/h, dok je bezbjedna brzina kretanja vozila prema postojećim saobraćajnim uslovima iznosila do 58 km/h, usled čega je prilikom savladjivanja kritičnog poteza puta, koji se prostire u obliku nepregledne desne krivine, nastupila destabilizacija vozila  sa tendecijom izlijetanja preko lijeve ivice kolovoza, koju je okrivljeni preko uredjaja za upravljanje pokušao da izbjegne, što je uzrokovalo izlijetanje vozila preko desne ivice kolovoza i njegovog udara u kosinu zasjeka brda koja se nalazila uz desnu ivicu kolovoza u smjeru kretanja, te prevrtanje vozila na kolovoznu površinu kojom prilikom su saputnici u vozilu kojim je upravljao zadobili tjelesne povrede, i to: ošt. Šaljaj Afrim tešku tjelesnu povredu u vidu preloma zadnjih okrajaka petog i šestog rebra desne polovine grudnog koša, rane oguljotine u predjelu čela i lijeve sljepoočnice, i kontuzije – nagnječenja regije brade, ošt.Kajtazi Behar iz Podgorice laku tjelesnu povredu u vidu rane oguljotine čela i sljepoočne regije desno i kontuzije –nagnječenja  desnog ramena, i oštećeni mldb. Ibiši Jasmin iz Podgorice laku tjelesnu povredu u vidu rane oguljotine u predjelu lica i hematoma na gornjoj usni, dok je na p.m.v. marke »Volkswagen« reg.oznake PG EC 719 (vrijednosti 7.200,00 eura) prouzrokovao totalnu imovinsku štetu u iznosu od 5.400,00 eura.</span>
</p>
<p class="p4"></p>
<p class="p4">
<span>Postupajući na prednje opisani način okrivljeni je prekršio odredbe iz čl.31.st.1. Zakona o bezbjednosti saobraćaja na putevima koji je odredjeno da je vozač dužan da brzinu kretanja vozila prilagodi okolnostima, karakteristikama i stanju puta, vidljivosti, preglednosti, atmosferskim prilikama, stanju vozila i tereta,frekvenciji saobraćaja i drugim saobraćajnim uslovima ,tako da vozilo može blagovremeno da zaustavi pred svakom preprekom koju pod datim uslovima može da predvidi.</span>
</p>
<p class="p7"></p>
<p class="p4">
<span>Dakle, cijeneći citirane članove ZOBS-a na putevima  u svijetlu konkretne krivičnopravne stvari, da se zaključiti da je okrivljeni upravljajući u saobraćaju predmetnim p.m.v. ugrozio saobraćaj i doveo u opasnost život i tijelo ljudi , na način što krećući se navedenim vozilom iz pravca Podgorice u pravcu Cetinja, nije prilagodio brzinu kretanja vozila okolnostima, karakteristikama i stanju puta, čija je površina bila mokra i klizava već se vozilom kretao brzinom od oko 70 km/h, dok je bezbjedna brzina kretanja vozila prema postojećim saobraćajnim uslovima iznosila do 58km/h, usled čega je prilikom savladjivanja kritičnog poteza puta, koji se prostire u obliku nepregledne desne krivine, nastupila destabilizacija vozila  sa tendecijom izlijetanja preko lijeve ivice kolovoza, koju je okrivljeni preko uredjaja za upravljanje pokušao da izbjegne, što je uzrokovalo izlijetanje vozila preko desne ivice kolovoza i njegovog udara u kosinu zasjeka brda koja se nalazila uz desnu ivicu kolovoza u smjeru kretanja, te prevrtanje vozila na kolovoznu površinu kojom prilikom su saputnici u vozilu kojim je upravljao zadobili tjelesne povrede, dok je na p.m.v. marke »Volkswagen« reg.oznake PG EC 719  prouzrokovao totalnu imovinsku štetu.</span>
</p>
<p class="p4"></p>
<p class="p7">
<span>Dakle , u uzročno posledičnom smislu isključivi doprinos u nastanku ove nezgode nalazi se u propustima  vozača p.m.v. kojim je upravljao okrivljeni koji se manifestuje  u kršenju citiranog zakonskog propisa  koji reguliše oblast saobraćaja na putevima. </span>
</p>
<p class="p7"></p>
<p class="p7">
<span>Cijeneći izloženo krivljeni se nije pridržavao citiranog saobraćajnog propisa, pa je time ugrozio saobraćaj i doveo u opasnost život i tijelo ljudi , pri čemu je bio svjesan da usled takvog ponašanja može nastupiti zabranjena posledica, ali je olako držao da ona neće nastupiti, čime su se u njegovim radnjama i nastupjelim posledicama stekla sva objektivna  i subjektivna  obilježja bića krivičnog djela  ugrožavanja javnog saobraćaja  iz čl. 339. st. 3. u vezi st. 1. Krivičnog zakonika, kao osnovnog djela. Kako je usled osnovnog djela  kod ošt.Šaljaj Afrima nastupila teška tjelesna povreda (kod ošt.Kajtazi Behara i mldb.Ibiši Jasmina  lake tjelesne povrede) u odnosu na koje posledice je okrivljeni  postupao nehatno, stekli su se uslovi za postojanje odgovornosti za  težu posledicu  propisanu  čl. 17. KZ-a, čime je krivično djelo poprimilo kvalifikovani vid, poprimajući  obilježja bića krivičnog djela teško djelo protiv bezbjednosti  javnog saobraćaja iz čl. 348. st. 3. u vezi čl. 339. st. 3. u vezi st. 1. Krivičnog zakonika. </span>
</p>
<p class="p7"></p>
<p class="p7">
<span>Sud je kao uvjerljive, istinite i kao takve od presudne važnosti za razjašnjenje ove krivičnopravne stvari ,cijenio zapisnik o uviđaju saobraćajne  nezgode u sklopu sa skicom lica mjesta i nalazom i mišljenjem vještaka saobraćajne struke, nalazeći da su ovi dokazi logički skladni, uvjerljivi i neprotivurječni.</span>
</p>
<p class="p4"></p>
<p class="p7">
<span>Za ukazati je da je sud nalaz i mišljenje vještaka saobraćajne struke, prihvatio kao dokaz od presudne važnosti za razjašnjenje ove krivično pravne stvari, zasnovan na egzaktnim matematičkim proračunima i pravilima saobraćajne nauke i struke. Sud je datom nalazu i mišljenju vještaka medicinske struke dr.Rajković Sretena u sklopu sa priloženom medicinskom dokumentacijom poklonio punu vjeru.</span>
</p>
<p class="p7"></p>
<p class="p7">
<span>Saslušani svjedoci oštećeni Kajtazi Behar i Šaljaj Afrim su sudu predstavili kako je po njihovom subjektivnom mišljenju došlo do predmetne saobraćajne nezgode, tj.ono što je njima kao saputnicima u vozilu kojim je upravljao okrivljeni poznato.Isti se nijesu mogli izjasniti o uzroku koji je prouzrokovao nezgodu.</span>
</p>
<p class="p7"></p>
<p class="p7">
<span>Odbranu okrivljenog da brzina kojom je upravljao vozilom naznačenog dana nije uzrok saobraćajne nezgode sud je smatrao kao usmjerenu na izbjegavanje krivičnopravne odgovornosti za počinjeno djelo ,jer se iz provedenih dokaza ,a posebno nalaza i mišljenja vještaka saobraćajne struke Šljivančanin ing.Milana iz kojeg proizilazi  da se vozač sa vozilom kretao u granicama bezbijedne brzine, zadržao bi vozilo na bezbijednoj putanji kretanja prema liniji prostiranja puta, jer ne bi došlo do destabilizacije vozila,tj.da je do nezgode došlo usled propusta u vožnji od strane vozača p.m.v. marke „Volkswagen“ reg. oznake PG EC 719. Ovo se ogleda u tome što isti nije prilagodio brzinu kretanja  vozila uslovima saobraćaja: zakrivljenosti puta i stanju kolovoza koji je bio klizav, a koje uslove je vozač mogao da predvidi.</span>
</p>
<p class="p7"></p>
<p class="p7">
<span>Na osnovu svega izloženog sud je nesumnjivo utvrdio da je optuženi počinio  krivično djelo  - teško djelo protiv bezbjednosti  javnog  saobraćaja iz čl. 348. st. 3. u vezi čl. 339. st. 3. u vezi st. 1. Krivičnog zakonika za koje ga je oglasio krivim i osudio kao u izreci.   </span>
</p>
<p class="p8"></p>
<p class="p10">
<span>	</span><span class="s4">Prilikom izbora vrste i visine krivične sankcije sud je cijenio sve okolnosti iz čl. 42. KZ-a, koje su od uticaja  da kazna bude manja ili veća, pa je od olakšavajućih okolnosti na strani okrivljenog uzeo u obzir da se radi o porodičnoj osobi -oženjen,ocu troje djece ,okolnosti koje su prethodile izvršenju predmetnog krivičnog djela, odnos prema oštećenim ,da se oštećeni nijesu pridružili krivičnom gonjenju i da nijesu postavili imovinskopravni zahtjev, dok je od otežavajućih okolnosti na strani okrivljenog van bitnih obilježja krivičnog djela u pitanju  našao raniju osuđivanost, pa je Sud cijeneći tako utvrdjene okolnosti, a imajući u vidu svrhu kažnjavanja, okrivljenom utvrdio kaznu zatvora u trajanju od dva mjeseca  odmjerivši kaznu u zakonom propisanim granicama za predmetno krivično djelo i istovremeno našao da su ispunjeni uslovi za izricanje uslovne osude propisani čl.54 KZ-a  odredjujući da se izrečena kazna neće izvršiti ukoliko okrivljeni u vremenskom periodu od dvije godine od dana pravosnažnosti presude ne počini novo krivično djelo uz uvjerenje Suda da će se u konkretnom slučaju, a uzimajući u obzir prednje navedene razloge i sa tako utvrdjenom kaznom postići svrha njenog izricanja predvidjena čl.52 KZ-a.</span>
</p>
<p class="p10"></p>
<p class="p4">
<span>Posebno je sud prilikom izricanja uslovne osude imao u vidu da su konkretnom prilikom oštećeni članovi porodice i prijatelj okrivljenog .</span>
</p>
<p class="p8"></p>
<p class="p10">
<span>	</span><span class="s4">Na osnovu čl.226- 229. Zakonika o krivičnom postupku obavezan je okrivljeni da na ime troškova krivičnog postupka uplati iznos od 151,25 eura, od čega iznos od 57,75 eura, na ime med.vještačenja, te iznos od 93,50 eura na ime saobraćajnog vještačenja, kao i iznos od 30,00 eura, na ime sudskog paušala, a koji je odredjen shodno dužini trajanja postupka, složenosti predmeta i imovinskim prilikama okrivljenog.</span>
</p>
<p class="p10">
<span> </span>
</p>
<p class="p7">
<span>Na temelju izloženog shodno čl. 374. ZKP-a valjalo je odlučiti kao u izreci. </span>
</p>
<p class="p7"></p>
<p class="p8">
<span>			</span><span class="s2">					  </span>
</p>
<p class="p7">
<span class="s2">PRAVNA POUKA:</span>
</p>
<p class="p7">
<span>Protiv ove presude može</span>
</p>
<p class="p7">
<span>se izjaviti žalba u roku</span>
</p>
<p class="p7">
<span>od 8  dana od dana prijema</span>
</p>
<p class="p7">
<span>iste Višem sudu u Podgorici, </span>
</p>
<p class="p7">
<span>a preko ovog suda</span>
</p>
<p class="p8"></p>
<p class="p4"></p>
<p class="p9">
<span class="s1">OSNOVNI SUD U CETINJU</span>
</p>
<p class="p7">
<span>		             Dana 05.10.2012.godine  </span>
</p>
<p class="p4"></p>
<p class="p4"></p>
<p class="p4">
<span class="s1">Zapisničar, 					                                 S u d i j a</span>
</p>
<p class="p4">
<span class="s2">Olga Lipovina 					                 Marija Ćupić s.r.</span>
</p>
<p class="p4"></p>
<p class="p4">
<span class="s1">PRAVNA POUKA</span><span>:</span>
</p>
<p class="p4">
<span>Protiv ove presude može se izjaviti žalba u </span>
</p>
<p class="p4">
<span>roku od 8 dana  od dana prijema Višem sudu </span>
</p>
<p class="p4">
<span>u Podgorici a preko ovog Suda.</span>
</p>
<p class="p4"></p>
<p class="p4"></p>
<p class="p4"></p>
<p class="p11"></p>


</body>
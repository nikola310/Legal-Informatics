<strong><em>OSNOVNI SUD U PODGORICI</em></strong><br>
<strong><em>K.br.2010/436</em></strong><br>
<strong><em>Dana, 19.01.2011. godine</em></strong><br>
&nbsp;
<div style="text-align: center">
	<strong><em>U IME NARODA</em></strong><br>
	&nbsp;</div>
<div style="text-align: justify">
	<strong><em>OSNOVNI SUD U PODGORICI </em></strong>kao prvostepeni, krivični, po sudiji Nadi Rabrenović, kao sudiji pojedincu, uz učešće zapisničara Rosandić Silvane, u krivičnom predmetu protiv okrivljenog V. I. iz P., zbog krivičnog djela krađa iz čl. 239 st.1 Krivičnog zakonika, po Optužnom predlogu ODT Podgorica Kt.br. 808/09 od 09.04.2010. godine, nakon održanog glavnog, javnog pretresa, dana 19.01.2011. godine u prisustvu zastupnika optužbe K. B. savjetnika kod ODT u Podgorici i okrivljenog V. I., donio je i istog dana javno objavio<br>
	<br>
	&nbsp;</div>
<div style="text-align: center">
	<strong><em>P R E S U D U</em></strong><br>
	&nbsp;</div>
<strong><em>OKRIVLJENI:</em></strong><br>
&nbsp;
<div style="text-align: justify">
	<strong>V. I., </strong>od oca V. i majke M., rodjene R., rodjen ... godine u P., gdje je i nastanjen ..., završio osnovnu školu, oženjen, otac dvoje djece,dobrog imovnog stanja, ranije osudjivan presudom Višeg suda u Podgorici K.br.34/96 od 13.05.1996 godine zbog krivičnog djela iz čl.146 st.1 KZ RCG, jedna godina zatvora, presudom Osnovnog suda u Podgorici K.br.96/7680 od 12.11.1998 godine zbog krivičnog djela teška kradja obijanjem ili provaljivanjem jedna godina zatvora, presudom Višeg suda u Podgorici K. br.47/99 od 15.05.2000 godine zbog krivičnog djela iz čl.148 st.1 uvezi čl.146 st.1 KZ RCG četiri godine zatvora, presudom Osnovnog suda u Podgorici K.br.99/5114 od 1.08.2008 godine zbog krivčnog djela iz čl.151 st.2 KZ četiri mjeseca zatvora, presudom Osnovnog suda u Podgorici K.br.08/931 od 2.11.2009 godine zbog krivičog djela iz čl.240 st.1 tač.3 KZ jedna godina zatvora, i presudom Osnovnog suda Cetinje K.br.336/09 od 7.09.2009 godine zbog krivičnog djela iz čl.256 st.1 Krivičnog zakonika tri mjeseca zatvora.<br>
	&nbsp;</div>
&nbsp;
<div style="text-align: center">
	<strong><em>K R I V&nbsp; J E</em></strong><br>
	&nbsp;</div>
<strong><em>Zato što je:</em></strong><br>
&nbsp;
<div style="text-align: justify">
	Dana 24.05.2009 godine, oko 11,00 h u P. u T. c. "G" tudju pokretnu stvar oduzeo drugom u namjeri da njenim prisvajanjem sebi pribavi protivpravnu imovinsku korist na način što je iskoristio odsutnost oštećene P. K., i sa pulta uzeo torbu u kojoj se nalazio novac u iznosu od 220,00 eura, sve ukupne vrijednosti od 227,50 eura, vlasništvo oštećene P. K. nakon čega je napustio T. c.<br>
	&nbsp;<br>
	- čime je izvršio krivično djelo kradja iz čl.239 st.1 Krivičnog zakonika.<br>
	&nbsp;<br>
	Pa sud okrivljenog primjenom citiranih zakonskih odredbi te čl.2,4,5,32,36,42&nbsp; Krivičnog zakonika&nbsp; i čl.202, 212 i 364 Zakonika o krivičnom postupku ,<br>
	&nbsp;</div>
<div style="text-align: center">
	<strong><em>O S U DJ U J E</em></strong></div>
<div style="text-align: justify">
	&nbsp;</div>
<div style="text-align: justify">
	Na kaznu zatvora u trajanju od 3 (tri) mjeseca<br>
	&nbsp;<br>
	Dužan je okrivljeni da na ime troškova krivičnog postupka uplati ovom sudu iznos od 285,00 eura,&nbsp; a na ime sudskog paušala iznos od 30,00 eura,&nbsp; sve u roku od 15. dana po pravosnažnosti presude.<br>
	&nbsp;<br>
	Obavezuje se okrivljeni da&nbsp; oštećenoj P. K., na ime naknade štete isplati iznos od 227,50 eura shodno čl. 212 st.2 Zakonika o krivičnom postupku u roku od 30 dana od pravosnažnosti presude, pod prijetnjom prinudnog izvršenja.<br>
	&nbsp;<br>
	Na osnovu čl.66, 67, 68 i 71 Krivičnog zakonika&nbsp; i čl.536 Zakonika o krivičnom postupku&nbsp; prema okrivljenom V. I.&nbsp; i z r i č e&nbsp; s e<br>
	&nbsp;</div>
&nbsp;
<div style="text-align: center">
	<strong><em>MJERA BEZBJEDNOSTI</em></strong> <strong><em>- OBAVEZNO LIJEČENJE NARKOMANA</em></strong><br>
	&nbsp;</div>
&nbsp;
<div style="text-align: justify">
	Odredjuje se obavezno liječenje okrivljenog V. I. u Ustanovi za izvršenje kazne- Zavodu za izvršenje krivičnih sankcija Zatvor Podgorica kod nadležnog psihijatra a po izdržanoj kazni kod psihijatra u Domu zdravlja u Podgorici i trajaće dok postoji potreba za liječenjem ali ne duže od 3 (tri) godine.<br>
	&nbsp;<br>
	Na osnovu čl.66, 67, 68 i 72 Krivičnog zakonika&nbsp; i čl.536 Zakonika o krivičnom postupku&nbsp; prema okrivljenom V. I.&nbsp; i z r i č e&nbsp; s e<br>
	&nbsp;<br>
	&nbsp;</div>
<div style="text-align: center">
	<strong><em>MJERA BEZBJEDNOSTI</em></strong> <strong><em>- OBAVEZNO LIJEČENJE ALKOHOLIČARA</em></strong><br>
	&nbsp;</div>
&nbsp;
<div style="text-align: justify">
	Odredjuje se obavezno liječenje okrivljenog V. I. u Ustanovi za izvršenje kazne- Zavodu za izvršenje krivičnih sankcija Zatvor Podgorica kod nadležnog psihijatra i trajaće dok postoji potreba za liječenjem ali ne duže od izrečene kazne zatvora.<br>
	<br>
	&nbsp;</div>
<div style="text-align: center">
	<strong><em>Obrazloženje</em></strong></div>
<div style="text-align: justify">
	&nbsp;</div>
<div style="text-align: justify">
	Osnovno državno tužilaštvo u Podgorici podnijelo je optužni predlog Kt. br. 808/09 od 09.04.2010 godine, protiv okrivljenog V. I. zbog krivičnog djela krađa iz člana 239 st.1 Krivičnog zakonika. Zastupnik optužbe, u završnoj riječi, u cjelosti je ostao pri podnijetom optužnom predlogu jer je u dokaznom postupku utvrđeno da je okrivljeni izvršio krivično djelo na način, mjesto i vrijeme kako je to predstavljeno optužnim predlogom i predložio je sudu da okrivljenog oglasi krivim i kazni po zakonu. Takođe je predložio da se okivljenom izreknu mjere bezbjednosti, iz čl.71 i čl.72 Krivičnog zakonika - obavezno liječenje narkomana i obavezno liječenje alkoholičara.&nbsp;<br>
	&nbsp;<br>
	Okrivljeni V. I. u svojoj odbrani pred Upravom policije od 29.05.2009. godine u prisustvu branioca po službenoj dužnosti u bitnom je istakao da je dana 24.05.2009. godine u prijepodnevnim časovima, otprilike oko 11,00 h, ušao u TC “G” i prolazeći pored jedne tezge za prodaju suvog voća, koja se nalazi u drugom redu gledano od glavnog ulaza, primijetio&nbsp; da se na tezgi nalazi jedna manja crna torbica sa kaišem. Obzirom da se kod tezge niko nije nalazio, iskoristio je momenat i uzeo ovu torbicu a zatim se uputio prema glavnom izlazu iz TC. Nakon toga se, sa jednim divljim taksistom, od zgrade zvane “Š.”, uputio prema naselju K., gdje i živi. Prije nego što je stigao kući, ovu torbicu je otvorio i vidio da se u njoj nalazi novac, nije siguran koliko je novca bilo ali zna da je u torbi bila jedna novčanica od 50 eura krupno, a ostale novčanice su&nbsp; bile od 5, 10 i 20 eura. Nakon što je prisvojio novac, ovu torbicu je bacio u jedan od kontejnera u naselju K. a nije primijetio da se u torbici nalaze bilo kakva dokumenta. Ovaj novac upotrijebio je za kupovinu hrane jer nije zaposlen i živi u teškoj materijalnoj situaciji i izdržava sebe i ženu.<br>
	&nbsp;<br>
	Okrivljeni V. I. u svojoj odbrani na glavnom pretresu od 31.05.2010. godine izjavio je da misli da je već osudjen za ovo krivično djelo kod sudije ovog suda kojoj ne zna ime, koje navode je ponovio i na glavnom pretresu od 09.07.2010. godine izjašnjavajući se da je osuđen na 15 mjeseci zatvora. Na glavnom pretresu od 23.11.2010. godine, u svojoj odbrani, okrivljeni je naveo da priznaje da je učinio krivično djelo za koje je optužen, da se ne sjeća pojedinosti ovog dogođaja, da je to uradio jer je bio zavistan od upotrebe droge. Sada pije tablete i liječi se u zatvoru a ranije se nije obraćao nijednom ljekaru zbog ovog problema. Nakon što je okrivljenom predočena odbrana iznijeta pred Upravom policije, naveo je da to nije njegova izjava jer je mogao potpisati bilo šta s obzirom da je bio pod uticajem droge. Potvrdio je da se na zapisniku o saslušanju od 29.09.2009. godine nalazi njegov potpis ali je naveo da je mogao popisati bilo šta jer je zavisnik od opojnih droga, što inspektori znaju pa su mogli napisati bilo šta. Prilikom saslušanja kod Uprave policije nije ni imao branioca, stalno su ga vodili u policiju i tražili od njega da potpisuje nešto. Zna samo da je dolazila neka žena ali ona nije rekla da je on otuđio stvari. Pojasnio je da je naveo da priznaje izvršenje krivičnog djela jer je pod tabletama i uopšte ne zna šta govori i dodao da se uopšte ne sjeća da li je u kritičnom periodu bio u T. c. Inače pije bensedin, kalpopine, mendolex i još neke tablete, za koje ne zna kako se zovu i ne zna zašto se nije obratio ljekaru zbog svog problema zavisnosti, tako mu je odgovaralo i bila mu je potrebna droga.<br>
	&nbsp;<br>
	Sud je u dokaznom postupku na saglasan predlog stranaka pročitao&nbsp; nalaz i mišljenje vještaka komercijalne struke D. Đ.&nbsp; od 12.11.2009. godine, saslušao svjedoka oštećenu P. K., na saglasan predlog stranaka pročitao nalaz i mišljenje vještaka medicinske struke prof. dr. S. M. od 04.01.2011, pročitao dopis ODT Podgorica Kt. br. 808/09 od 10.06.2009. godine, izvršio uvid u optužnicu ODT Podgorica Kt. br. 1174/09 od 21.09.2009. godine, izvršio uvid u optužnicu ODT u Podgorici Kt.br.523/05 od 11.01.2006 i pročitao izvod iz KE UP PJ Podgorica br. … od 19.04.2010. godine, na ime V. I.<br>
	&nbsp;<br>
	Svjedok oštećena P. K. u izjavi od 18.12.2009. godine datoj pred istražnim sudijom ovog suda navela je da je dana 24.05.2009. godine, negdje u jutarnjim časovima bila na poslu jer u TC “G.” ima tezgu gdje prodaje zrnasto povrće i suvo voće. Kada je na kratko otišla do susjedne tezge da bi kupila neko voće, u momentu se okrenula i vidjela da se nepoznati muškarac&nbsp; savija put njene tezge i sa iste uzima njenu torbicu “pederušu”. Tada je počela da viče “Hej, momak, ostavi mi to”, nakon čega se taj momak udaljio odnosno kad je čuo da ona viče, počeo je da trči. Sve to je prijavila policiji a u T.centru postoji i kamera. U toj torbi se nalazilo 200 eura novca u papirnim novčanicama i oko 20 eura u metalu.<br>
	&nbsp;<br>
	Na glavnom pretresu od 19.01.2011. godine svjedok oštećena P. K.&nbsp; u svemu je ponovila izjavu datu na zapisniku kod istražnog sudije od 18.12.2009. godine s tim što je dodala da je okrivljenog vidjela samo sa ledja, kada je bio pored tezge i savio se da uzme njenu "pederušu". Išao je jedan metar polako a onda je počeo da trči. Nije vidjela njegov lik već su ga drugi ljudi sreli i prepoznali kada je trčao sa "pederušom". Prijavila je ovaj dogođaj policiji. Ovaj novac od 200,00 eura bila je pripremila da pošalje kući u Srbiju, a sitan novac od 20, 00 eura je takođe bio u ovoj torbici a radilo se o sitnom novcu sa kojim je imala namjeru da vraća kusur mušterijama pošto prodaje proizvode na pijaci. Novac od 200,00 bio je u raznim apoenima, koliko se sjeća po 10,00, 20,00, i 5,00 eura a ne sjeća se da li je bila jedna novčanica od 50,00 eura. Pridružila se krivičnom gonjenju protiv okrivljenog i postavila je imovinsko-pavni zahtjev u iznosu novca koji je otuđen.<br>
	&nbsp;<br>
	Iz nalaza i mišljenja vještaka komercijalne struke D. Đ. od 12.11.2009. godine proizilazi da ukupna vrijednost protivpravno oduzetih i prisvojenih pokretnih stvari od oštećene P. K. na dan izvršenja krivičnog djela iznosi 207,50 eura i to 200,oo eura u novcu i 7, 50 eura je vrijednost otuđene torbice takozvane “pederuše”. Za predmetnu stvar-torbicu, prilikom procjene, uzeta je prosječna stopa amortizacije u procentu od 50,00%, a što je u skladu sa Zakonom o amortizaciji.<br>
	&nbsp;<br>
	Sud je nalaz i mišljene vještaka komercijalne struke D. Đ. od 12.11.2009. godine cijenio kao jasan, stručan i objektivan pa je isti u cjelosti prihvatio a na koji stranke nijesu imale primjedbi.<br>
	&nbsp;<br>
	Iz nalaza i mišljenja vještaka medicinske struke prof. dr S. M. od 04.01.2011. godine proizilazi da je okrivljeni V. I. osoba ispod prosječnih intelektualnih kapaciteta, sa simptomima poremećaja ličnosti (asocijalne psihopatije). Pokazuje politoksikomanski tip zavisnosti od upotrebe psihoaktivnih supstanci povremeno kokaina, a pretežno heroina, uz toksikomansku zavisnost o alkoholu. U vrijeme izvršenja krivičnog djela, okrivljeni je mogao da shvati značaj svoga djela i da upravlja svojim postupcima. S obzirom da je okrivljeni zavisnik o opijatima (heroinu) i alkoholu (politoksikomanska zavisnost)po mišljenju ovog vještaka, potrebno je primijeniti mjere obaveznog liječenja od narkomanije i alkohola koje se mogu provesti i u penalnim uslovima KPD, koje se i sada sprovode.<br>
	&nbsp;<br>
	Sud je nalaz i mišljenje vještaka medicinske struke prof. dr S. M. od 04.01.2011. godine cijenio kao jasan, objektivan i stručan pa je isti u cjelosti prihvatio a na koji stranke nijesu imale primjedbi.<br>
	&nbsp;<br>
	Iz dopisa ODT Podgorica Kt. br. 808/09 od 10.06.2010. proizilazi&nbsp; da su protiv okrivljenog V. I., tokom 2009. godine, formirana dva krivična predmeta i to Kt.br. 781/09 po optužnom predlogu od 15.05.2009. godine zbog krivičnog djela prikrivanje iz čl.256 st.1 Krivičnog zakonika koji je rješenjem Vrhovnog suda CG delegiran Osnovnom sudu Cetinje i Kt. br. 1154/09, po optužnici od 21.09.2009. godine, zbog produženog krivičnog djela teška krađa iz čl. 240 st.1 Krivičnog zakonika. Uvidom u optužnicu ODT Kt.br. 1154/09 od 21.09.09 sud je utvrdio da istom nije obuhvaćen događaj od 24.05.2009. godine koji je opisan u optužnom predlogu ODT&nbsp; Kt. br. 808/09 na osnovu kojeg se vodi predmetni krivični postupak te da okrivljeni V. I. za predmetno krivično djelo, očigledno, nije osuđen.<br>
	&nbsp;<br>
	Uvidom u Optužnicu ODT u Podgorici Kt.br. 523/05 od 11.01.2006. godine protiv okrivljenog V. I . takođe je utvrđeno da istom nije obuhvaćeno predmetno krivično djelo odnosno istom su obuhvaćena krivična djela teška krađa iz čl.240 st.1 t.1 Krivičnog zakonika izvršena&nbsp; 1995 godine po kojoj je formiran predmet K. br.6/33 .<br>
	&nbsp;<br>
	Ocjenom navoda optužbe, odbrane, kao i&nbsp; svih provedenih dokaza pojedinačno i u njihovoj uzajamnoj&nbsp; povezanosti sud je na nesumnjiv način utvdio da su se u radnjama okrivljenog V. I. ostvarilili svi bitni elementi bića krivičnog djela krađa iz čl. 239 st.1. Krivičnog zakonika Naime okrivljeni je dana 24.05.2009 godine, oko 11,00 h u P. u&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; T.centru "G." tudju pokretnu stvar oduzeo drugom u namjeri da njenim prisvajanjem sebi pribavi protivpravnu imovinsku korist na način što je iskoristio odsutnost oštećene P. K., i sa pulta uzeo torbu u kojoj se nalazio novac u iznosu od 220,00 eura, sve ukupne vrijednosti od 227,50 eura, vlasništvo oštećene P. K. nakon čega je napustio T. c.<br>
	&nbsp;<br>
	Naprijed utvrđeno činjenično stanje proizilazi iz iskaza svjedoka oštećene&nbsp;&nbsp;&nbsp; P. K., koji iskaz je sud u cjelosti prihvatio, a koja se na jasan, određen i istinit način izjasnila o bitnim činjenicama vezanim za ovu krivično pravnu stvar navodeći da je dana 24.05.2009&nbsp; negdje u jutarnjim časovima bila na poslu u TC “G” gdje ima tezgu na kojoj prodaje zrnasto povrće i suvo voće. Kad je na kratko otišla do susjedne tezge da bi kupila neko voće, u momentu se okrenula i vidjela da se nepoznati muškarac&nbsp; savija put njene tezge i sa iste uzima njenu torbicu “pederušu”. U toj torbi se nalazilo 200 eura novca u papirnim novčanicama i oko 20 eura u metalu. Okrivljenog je vidjela samo sa ledja, nije vidjela njegov lik već su ga drugi ljudi sreli i prepoznali kada je trčao sa "pederušom". Ovakav iskaz svjedoka oštećene u saglasnosti je sa i odbranom okrivljenog&nbsp; V. I. od 29.05.2009&nbsp; datom pred Upravom policije u prisustvu branioca, a kojoj je ovaj sud poklono vjeru, u kojoj je okrivljeni naveo da je kritičnog dana otprilike oko 11,00 h, ušao u TC “G.” i prolazeći pored jedne tezge za prodaju suvog voća, koja se nalazi u drugom redu gledano od glavnog ulaza, primijetio je da se na tezgi nalazi jedna manja crna torbica sa kaišem. Obzirom da se kod tezge niko nije nalazio, iskoristio je momenat i uzeo ovu torbicu a zatim se uputio prema glavnom izlazu iz TC. Nije siguran koliko je novca bilo ali zna da je u torbi bila jedna novčanica od 50 eura krupno, a ostale novčanice su bile od 5, 10 i 20 eura.<br>
	&nbsp;<br>
	Sud je cijenio navode odbrane okrivljenog V. I.&nbsp; iznijete na glavnom prtresu od 23.11.2010. godine da izjava koju je dao pred Upravom policije nije njegova izjava i da je mogao potpisati bilo šta pošto je bio pod uticajem droge i pošto inspektori znaju da&nbsp; koristi drogu oni mogu bilo šta da napišu i da prilikom saslušanja pred Upravom policije nije imao branioca, nalazeći da su ovakvi navodi odbrane okrivljenog neistiniti i sračunato dati u cilju izbjegavanja krivično pravne odgovornosti a isti su u suprotnosti sa jasnim, određenim i istinitim iskazom svjedoka oštećene P. K.&nbsp;&nbsp; kao i sa odbranom okrivljenog iznijetom pred Upravom policije u kojoj je okrivljeni priznao izvršenje predmetnog krivičnog djela precizno se izjašnjavajući o vremenu, mjestu i načinu izvršenja krivičnog djela a zapisnik na kojem je iznesena ova odbrana je sačinjen u skladu sa odredbama Zakonika o krivičnom postupku, okrivljeni je upoznat sa svojim pravima, propisno upozoren, omogućen mu je povjerljiv razgovor sa braniocem a zapisnik je potpisan od strane okrivljenog, njegovog branioca i ovlašćenog policijskog službenika.&nbsp;&nbsp; Tvrdnje okivljenog da je već osuđivan za predmetno krivično djelo, iznijete na glavnom pretresu 31.05.2010, a ponovljene na glavnom pretresu od 09.07.2010.godine, sud je, takođe, cijenio kao neistinite budući da su u suprotnosti sa sadržinom dopisa ODT Podgorica Kt. br. 808/09 od 10.06.2010. godine i optužnicom ODT Podgorica Kt. br. 1174/09 od 21.09.2009. godine i Kt.br.523/05od 11.01.2006. godine(K.br. 6/39) u koje je sud izvršio uvid.<br>
	&nbsp;<br>
	Sud je djelimično izmijenio, odnosno precizirao činjenični opis krivičnog djela iz optužnice na način što je u petom redu umjesto riječi “200,00 eura” stavio riječi “220,00 eura” a u šestom redu umjesto riječi ”207,50 eura” stavio riječi “227,50 eura”, a ovo u skladu sa iskazom svjedoka oštećene P. K. nalazeći da ovakvim preciziranjem nije povrijeđen objektivni identitet optužbe.<br>
	&nbsp;<br>
	Krivicu okrivljenog V. I. koji je u vrijeme izvršenja krivičnog djela krađa iz čl.239 Krivičnog zakonika, bio zavistan od upotrebe psihoaktivnih supstanci i alkohola a što je utvrđeno iz nalaza i mišljenja vještaka medicinske struke prof. dr S. M. od 04.01.2011. godine sud je shodno čl. 14 st.1 Krivičnog zakonika cijenio prema vremenu neposredno prije dovođenja u stanje u kojem nije mogao da shvati značaj svog djela i da upravlja svojim postupcima usljed upotrebe psihoaktivnih supstanci i alkohola pa je okrivljeni u konkretnom slučaju bio svjestan da može učiniti djelo odnosno da iz pritežanja drugog može oduzeti tuđe pokretne stveri u namjeri da njihovim prisvajanjem pribavi sebi protivpravnu imovinsku korist pa je na to i pristao postupajući sa eventualnim umišljajem što ga čini krivično pravno odgovornim.<br>
	&nbsp;<br>
	Sud je prilkom odlučivanja o visini kazne imao u vidu sve okolnosti na strani okrivljenog koje utiču da kazna bude manja ili veća pa je u smislu čl.42 Krivičnog zakonika&nbsp; od olakšavajućih okolnosti na strani okrivljenog cijenio porodične prilike da je oženjen i otac dvoje djece a od otežavajućih okolnosti njegovu raniju osuđivanost a što je utvrđeno iz Izvoda iz KE UP PJ Podgorica br. … na ime V. I.<br>
	&nbsp;<br>
	Cijeneći ovako utvrđene okolnosti koje utiču da kazna bude manja ili veća imajući u vidu svrhu kažnjavanja sud je okrivljenom V. I., odmjerio kaznu zatvora u zakonom propisanim granicama za izvršeno krivično djelo u trajanju od tri mjeseca, uz uvjerenje suda da će se sa tako odmjerenom kaznom, postići svrha kažnjavanja iz čl. 32 Krvičnog zakonika a u okviru opšte svrhe krivičnih sankcija iz čl.4 st.2 Krivičnog zakonika.<br>
	&nbsp;<br>
	Imajući u vidu nalaz i mišljenje vještaka medicnske struke prof. dr S. M. od 04.01.2011 sud je okrivljenom V. I. shodno čl.66,67,68,71 i 72 Krivičnog zakonika izrekao mjere bezbjednosti obavezno liječenje narkomana i obavezno liječenje alkoholičara, budući da kod okrivljenog nesumnjivo postoji stanje zavisnosti od upotrebe psihoaktivnih supstanci i alkohola te da je krivično djelo koje mu je stavljeno na teret izvršio usljed takve zavisnosti I da postoji opasnost da će usljed ove zavisnosti dalje da vrši krivična djela.<br>
	&nbsp;<br>
	Izrečena mjera bezbjednosti obavezno liječenje narkomana izvršiće se u u ustanovi za izvršenje kazne - Zavodu za izvršenje krivičnih sankcija zatvor Podgorica kod nadležnog psihijatra a po izdržanoj kazni kod psihijatra u Domu zdravlja u Podgorici i trajaće dok postoji potreba za liječenjem ali ne duže od 3 (tri) godine a izrečena mjera bezbjednosti obavezno liječenje alkoholičara sprovešće se u ustanovi za izvršenje kazne - Zavodu za izvršenje krivičnih sankcija zatvor Podgorica kod nadležnog psihijatra i trajaće dok postoji potreba za liječenjem ali ne duže od izrečene kazne zatvora. Sud je mišljenja da će se izricanjem ovih mjera bezbjednosti, shodno ćl.66 Krivičnog zakonika otkloniti stanja ili uslovi koji mogu biti od uticaja da učinilac ubuduće vrši krivična djelaa u okviru opšte svrhe izricanja krivičnih sankcija iz čl.4 st.2 Krivičnog zakonika.<br>
	&nbsp;<br>
	Okrivljeni je shodno čl. 212 st.2 Zakonika o krivičnom postupku&nbsp; obavezan da&nbsp; oštećenoj P. K. na ime naknade štete plati iznos od 227,50 eura u roku od 30 dana od pravosnažosti presude pod prijetnjom prinudne naplate.<br>
	&nbsp;<br>
	Pošto je okrivljeni oglašen krivim, na osnovu čl.202 Zakonika o krivičnom postupku obavezan je da na ime troškova krivičnog postupka uplati ovom sudu iznos od&nbsp; 285 eura od čega 37,50 eura na ime angažovanja branioca po službenoj dužnosti u pretkrivičnom postupku, 66,00 eura na ime angažovanja vješaka komercijalne struke i 181,50 eura na ime angažovanja vještaka medicinske struke dok je&nbsp; sudski pušal u iznosu od 30,00 eura,&nbsp; određen shodno složenosti predmeta, trajanju postupka i imovnim prilikama okrivljenog.<br>
	&nbsp;<br>
	Na osnovu izloženog a shodno čl. 364 Zakonika o krivičnom postupku odlučeno je kao u izreci presude.</div>
<div style="text-align: center">
	<strong>OSNOVNI SUD U PODGORICI</strong><br>
	<strong><em>Dana 19.01.2011.godine</em></strong><br>
	&nbsp;</div>
<strong><em>ZAPISNIČAR&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;SUDIJA&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; </em></strong><br>
<strong>Rosandić Silvana s.r.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Nada Rabrenović s.r.</strong><br>
&nbsp;<br>
&nbsp;<br>
&nbsp;<br>
&nbsp;<br>
<strong>PRAVNA POUKA:</strong><br>
&nbsp;<br>
Protiv ove presude može se izjaviti žalba u roku<br>
od 8 dana od dana prijema pismenog otpravka<br>
iste, Višem sudu u Podgorici a preko ovog suda.<br>
&nbsp;<br>
<strong><em>Z.T.O. Rosandić Silvana</em></strong><br>
&nbsp;<br>

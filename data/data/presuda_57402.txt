<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.0in 1.0in 1.25in;}
.s1{font-weight:bold;}
.s2{color:black;}
.s3{font-weight:bold;color:black;}
.s4{font-family:Times New Roman;color:black;}
.s5{font-family:Times;}
.p1{margin-left:-0.125in;text-align:end;hyphenate:auto;font-family:Times;font-size:13pt;}
.p2{margin-left:-0.125in;text-align:end;hyphenate:auto;font-family:Times New Roman;font-size:12pt;}
.p3{margin-left:-0.125in;text-align:center;hyphenate:auto;font-family:Times;font-size:13pt;}
.p4{text-align:center;hyphenate:auto;font-family:Times New Roman;font-size:13pt;}
.p5{text-align:center;hyphenate:auto;font-family:Times;font-size:13pt;}
.p6{text-indent:0.5in;text-align:justify;hyphenate:auto;font-family:Times;font-size:13pt;}
.p7{text-indent:0.625in;text-align:justify;hyphenate:auto;font-family:Times;font-size:13pt;}
.p8{text-indent:0.5in;text-align:justify;hyphenate:auto;font-family:Times New Roman;font-size:13pt;}
.p9{text-indent:0.5in;text-align:center;hyphenate:auto;font-family:Times New Roman;font-size:13pt;}
.p10{text-align:justify;hyphenate:auto;font-family:Times New Roman;font-size:13pt;}
.p11{text-align:start;hyphenate:auto;font-family:Times New Roman;font-size:13pt;}
.p12{text-indent:0.375in;text-align:justify;hyphenate:auto;font-family:Times;font-size:13pt;}
.p13{text-indent:0.125in;margin-left:1.875in;text-align:justify;hyphenate:auto;font-family:Times;font-size:13pt;}
.p14{text-indent:0.5in;margin-left:-0.125in;text-align:justify;hyphenate:auto;font-family:Times;font-size:13pt;}
.p15{text-indent:0.5in;margin-left:-0.125in;text-align:justify;hyphenate:auto;font-family:Times New Roman;font-size:13pt;}
.p16{text-align:start;hyphenate:auto;font-family:Times;font-size:13pt;}
.p17{text-indent:0.5in;margin-left:1.5in;text-align:justify;hyphenate:auto;font-family:Times;font-size:13pt;}
.p18{text-align:justify;hyphenate:auto;font-family:Times;font-size:13pt;}
.p19{text-indent:0.5in;text-align:center;hyphenate:auto;font-family:Times;font-size:13pt;}
.p20{text-align:start;hyphenate:auto;font-family:Times New Roman;font-size:12pt;}
</style>
<meta content=" " name="author">
</head>
<body class="b1 b2">
<p class="p1">
<span class="s1">                                                                        K.br. 104/12 </span>
</p>
<p class="p2"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p4">
<span class="s1">         </span>
</p>
<p class="p4">
<span class="s1">         U IME CRNE GORE</span>
</p>
<p class="p4"></p>
<p class="p5"></p>
<p class="p6">
<span class="s1">OSNOVNI SUD U BARU</span><span>, kao prvostepeni krivični, sudija Goran Šćepanović, kao sudija pojedinac, sa zapisničarom Milijanom Minić, u krivičnom predmetu okrivljenog </span><span class="s1">S.M.</span><span>, zbog krivičnog djela nasilje u porodici ili u porodičnoj zajednici iz čl. 220 st.1 Krivičnog zakonika, po optužnom predlogu Osnovnog državnog tužilaštva u Baru Kt. br. 388/11-2 od 27.12.2012. godine, nakon održanog glavnog javnog pretresa u prisustvu zastupnika optužbe pripravnika Osnovnog državnog tužilaštva C. A., okrivljenog i njegovog branioca D. D., dana 04.06.2012. godine donio je i javno objavio</span>
</p>
<p class="p7">
<span>                                    </span>
</p>
<p class="p7">
<span>                                         </span><span class="s1">       P R E S U D U</span>
</p>
<p class="p7"></p>
<p class="p8">
<span class="s2">Okrivljeni </span><span class="s3">S. M.</span><span class="s2">,</span><span class="s3"> </span><span class="s2">od oca B. i majke Lj. rođene V., rođen ... godine u P. – K., sa prebivalištem u B., naselje D.ul. .., Državljanin Republike Srbije, radnik, razveden, otac dvoje djece, završio srednju školu, lošeg imovnog stanja, neosuđivan;</span>
</p>
<p class="p8"></p>
<p class="p9">
<span class="s1">K r i v  j e :</span>
</p>
<p class="p8"></p>
<p class="p8">
<span>Što je:</span>
</p>
<p class="p10"></p>
<p class="p8">
<span class="s2">Dana 19.08.2011. godine oko 10,30 časova u Baru, u svojoj kući u naselju D. ul, .., Opština Bar, primjenom grubog nasilja narušio tjelesni i duševni integritet člana svoje porodice, supruge - oštećene S. V., na način, što je nakon kraće verbalne prepirke, fizički nasrnuo na istu udarajući je zatvorenom šakom u predjelu glave, nakon čega je uhvatio i čupao za kosu, kojom prilikom joj je nanio laku tjelesnu povredu u vidu povrede ličnog dijela glave, a u vidu nagnječine kože lijevog jagodičnog predjela i povredu podlaktice desne ruke u vidu ogrebotine kože;</span>
</p>
<p class="p11"></p>
<p class="p8">
<span>- čime je učinio krivično djelo - </span><span class="s1">nasilje u porodici ili u porodičnoj zajednici iz čl. 220. st. l. Krivičnog zakonika,</span>
</p>
<p class="p12"></p>
<p class="p8">
<span>Pa mu sud primjenom 4, 32, 36, 42, 52, 53 i 54 Krivičnog zakonika i čl 359, 360 i 364  ZKP-a, i z r i č e :  </span>
</p>
<p class="p8"></p>
<p class="p8"></p>
<p class="p8"></p>
<p class="p8">
<span>			</span><span class="s1">          USLOVNU OSUDU</span>
</p>
<p class="p13"></p>
<p class="p14">
<span>  Kojom mu utvrđuje kaznu zatvora u trajanju od 30 (trideset) dana i istovremeno određuje da se kazna neće izvršiti ukoliko okrivljeni u roku od 1 (jedne) godine ne učini novo krivično djelo.</span>
</p>
<p class="p15">
<span>Oštećena S. V. se radi ostvarivanja imovinsko pravnog zahtjeva upućuje na parnični postupak. </span>
</p>
<p class="p15"></p>
<p class="p15">
<span>Okrivljeni je dužan da plati troškove krivičnog postupka u iznosu od 120,00 € u roku od 15 dana od dana pravosnažnosti pod prijetnjom izvršenja.</span>
</p>
<p class="p16"></p>
<p class="p16"></p>
<p class="p17">
<span class="s1">           O b r a z l o ž e n j e</span>
</p>
<p class="p18"></p>
<p class="p6">
<span>Optužnim predlogom Osnovnog državnog tužioca u Baru Kt.br. 388/11-2 od 27.12.2012. godine stavljeno je na teret okrivljenom izvršenje krivičnog djela bliže opisanog u izreci presude.</span>
</p>
<p class="p18"></p>
<p class="p18">
<span>          Okrivljeni je u svojoj odbrani izjavio da je u </span><span class="s4">braku sa suprugom V. 20 godina i imaju dvoje djece, kćerku V. staru 18 godina i sina Nj. starog 15 godina. Iz P. u Bar su se doselili 1999. godine i žive u porodičnoj kući. Do unazad godinu dana sa V. je imao solidan brak i nije bilo problema. Međutim, u zadnjih godinu dana odnosi su poremećeni, a sve iz razloga što se V. ne ponaša primjeren u skladu sa tim da je udata žena i da je majka dvoje djece. Što se tiče navoda iz prijave njegovo supruge, dana 18.08.2011. godine on se vratio iz Beograda, gdje je bio da sređuje papire i kada je došao u večernjim časovima, boravio je na prvom spratu porodične kuće, gdje živi njegova majka, dok su supruga, kćerka i sin bili na spratu. U jednom momentu je čuo razgovor između V. i V., u kome je V. rekla kćerki, da on više na postoji za nju, da je njihov brak gotov. On je tužbu za razvod braka podnio u maju mjesecu 2011. godine, ali to ne opravdava V. komentar upućen kćerki. To što je čuo ga je isprovociralo, ali na isto nije reagovao. Dana 19.08.2011. godine oko 10,30 časova, on je bio kod kuće sa kćerkom V., kada je V.došla sa posla, i odmah sa vrata počela da mu upućuje uvrjedljive riječi, u razgovoru sa kćerkom slijedeće sadržine »On je mrtav za nju, ne postoji više...«. On je njoj tada rekao da završi sa pričom, da ćuti, da ako neće da živi sa njim da ima svoje prijatelje, pa neka joj oni izađu u susret za sve probleme koje ima. Nakon toga on je otišao na prvi spratu kuće, a V. je došla za njim i nastavila je da priča. U jednom trenutku on je uhvatio rukama za glavu i njenu glavu primakao svojoj glavi bez namjere da je povrijedi. Tada je V. počela histerično da plače i namjerno se bacila na beton, tako da je povrede najvjerovatnije zadobila prilikom tog pada. Cijelom događaju jc prisustvovala njihova kćerka V., koja je tom prilikom pružala podršku majci, a njemu i njegovoj majci Lj. upućivala je pogrdne riječi. Nakon toga je V. pozvala policiju koja je ubrzo došla. Na glavnom pretresu odao da je u prethodnom postupku izjavio da je sa svojom tada suprugom imao fizički kontakt na način što je istu uhvatio rukama za glavu i približio svojoj glavi bez upotrebe sile, udaranja, stiskanja i tome slično. On je zaboravio da kaže  da je njegova bivša supruga tada uzela jednu dasku dužine oko 75 cm, širine oko 25 cm i prišla mu je sa namjerom da ga udari sa leđa ali je tada čuo glas svije majke S. Lj. koja je povikala na bivšu suprugu da to ne radi, i ona je odustala od te namjere. On je nakon toga ušao u kuhinju, čuo je da je njegova kćerka tada glasno izgovorila kako je njena majka pala i kada je on izašao na beton vidio je da ista leži na betonu. On na svojoj bivšoj supruzi nije vidio nikakve povrede. On je u policiji izjavio da se bivša supruga namjerno bacila na beton a  to je moja pretpostavka jer  ona njemu prijetila da neće biti živa dok njega ne zatvori.  Njegova majka je vidjela jeo trenutak kada je bivša supruga htjela njega da ga udari daskom i ništa drugo a majka se u to vrijeme nalazila u kuhinji i razgovarala je telefonom sa nekim.  On svoju suprugu nije dirao za ruke već je joj jeo obje ruke stavio na obraze, privukao je sebi i reko da se opameti.  Nije tačno da je on svoju bivšu suprugu čupao za kosu, niti je joj zadao bilo kakav udarac. I kćerka V. je tog dana upućivala uvredljive riječi njemu i njegovoj majci, ali on nije obraćao puno pažnje, ostalo mu je u sjećanju da je ona njih vrijeđala ali se riječi ne može sjetiti. </span>
</p>
<p class="p10"></p>
<p class="p6">
<span>U dokaznom postupku saslušani su svjedok oštećena S. V. i svjedok S. Lj., pročitani su : </span><span class="s4">izvještaj Jedinice za HMP br. protokola 11681 od 19.08.2011. godine na ime S. V., nalaz i mišljenje vještaka medicinske struke B. B. od 26.11.2011. godine, koji je saslušan na lavnom pretresu, pročitan je izvod iz kaznene evidencije na ime okrivljenog PU Peć br. 08/2012 od 20.03.2012. godine. </span>
</p>
<p class="p8"></p>
<p class="p10">
<span class="s2">	Svjedok oštećena </span><span class="s3">S. V.</span><span class="s2"> je izjavila da je se udala za S. M. 1998 godine, a 1999. godine zajedno sa njim i maloljetnom djecom kćerkom V. i sinom Nj. došli su da žive u Bar u porodičnu kuću njegovog oca B. koja se nalazi u naselju D., ulica ... U zajednici života nije bilo nekih većih problema i tako je trajalo do smrti njegovog oca tačnije do 2008. godine. Tada se njen suprug odrekao nasledstava u korist njegove majke i od tada nastaju problemi. On nije htio ništa da radi, ona je bila prinuđena da ide po tuđim kućama da čisti kako bi obezbijedila sredsta za normalan život djece. On je često znao da je vrijeđa, da proziva ljude kod kojih je ona radila, misleći navodno da je ona sa tim ljudima u nekoj emotivnoj vezi. Takođe je u tom periodu upućivao pogrdne riječi kćerki V., govoreći joj da ona nije njegova kćerka. Ona je sve to trpjela radi djece, a naročito je željela da kćerka V. završi srednju školu u Baru. U martu mjesecu njen sada bivši suprug je podnio tužbu za razvod braka i jedini povod je bio taj što su mu djeca tražila kad dođu iz škole da im nešto da da jedu. Ona i M. su u vrijeme kada je napao, tačnije 19. avgusta 2011. godine bili u porodičnoj zajednici. Ona i dan dana s živi u toj porodičnoj kući sa sinom. Dana 19. avgusta ona je radila prvu smjenu. Negdje oko 10,30 časova došla je sa posla. Čim je ušla na terasu kuće M. je počeo da je vrijeđa, govoreći joj „stigla si kurvo“, ona ga je pogledala. V. je ustala iz kreveta i rekla M. „sram te bilo dokle više hoćeš da se iživljavaš sa njom da nje nema mi bi jeli iz kontejnera“. Tog momenta M. je udario pesnicom u predjelu zadnjeg djela glave - potiljka. Od udarca se malo zateturala pa je morala da se pridrži za jednu stolicu, nakon toga još jednom je zamahnuo rukom i zakačio je u predjelu lijeve strane lica, ispod lijevog oka. V. je odmah nazvala policiju, koja je brzo došla. Sjeća se da je M. majka policajcima rekla kako ona i ćerka navodno njega udaraju. Nakon toga zajedno sa kćerkom uz pratnju policije, došli su u policiju gdje su dali izjave, a zatim su sa pripadnicima policije pošli i do Hitne pomoći. Ona ni u jednom trenutku nije upućivala pogrdne riječi M., naprotiv, on je nju navedenog dana sačekao na stepenicama i odmah počeo da vrijeđa. Njena kćerka V. se trenutno nalazi u Beogradu, ona je nakon ovog događaja i njegovog maltretiranja napustila kuću. Na glavnom pretresu je dodala da je u prethodnom postupku izjavila da je bivši suprug nju prvo udario jednom pesnicom u predjelu potiljka, da je još jednom udario pesnicom u predjelu ispod lijevog oka, a zaboravila je da kaže i da je tom prilikom povukao rukom za kosu. Dalji napad na nju spriječila je kćerka V. koja je skočila da njih razdvoji, a tom prilikom on je i nju odgurnuo. Ona je ovom prilikom izgubila svijest tako da se ne može izjasniti o svim detaljima, a posebno ne kako je zadobila povredu u predjelu ruke. Navodi i to da je bivši suprug nju polio jednom kantom vode da bih došla sebi. Policija je došla nakon nekih 15 do 20 minuta.</span>
</p>
<p class="p10">
<span class="s2">Ona nije u ruci imala nikakvu dasku kojom bi ugrozila bivšeg supruga, a navodim i to da je njegova majka ovom prilikom bila u kući, ali na donjem spratu i ona se pojavila tek kada je došla policija i jedan policajac po imenu Z. i ona je tada počela da štiti svog sina, navodeći da on nije kriv, a njegova majka je i odgovorna za razvod njihovog braka. Ona je predmetnog dana svojim telefonom pokušala da pozove policiju, ali je bivši suprug povukao ruku, V. je uzela telefon i pustili su interfon tako da se čulo što se dešava tako da je telefon bio kod nje kada su pozvali policiju, a poslije minut ili dva čula je i njegovu majku koja je pozvala policiju.  Njen bivši suprug kada je vukao za kosu povukao je niz stepenice.  Kada je njena kćerka pozvala policiju ona se u tom trenutku nalazila na terasi, a bivši suprug se nalazio u blizini odmah pored njih. Pridružila se krivičnom gonjenju i postavila imovinsko pravni zahtjev koji nije u mogućnosti precizirati.</span>
</p>
<p class="p10"></p>
<p class="p10">
<span class="s2">	Svjedok </span><span class="s3">S. LJ. </span><span class="s2">je izjavila da</span><span class="s3"> </span><span class="s2">se</span><span class="s3"> </span><span class="s2">dana 19.08.2011. godine u jutarnjim satima nalazila u porodičnoj kući u naselju D. i tom prilikom ona je razgovarala sa sestrom od tetke iz Vrbasa. Već dugo vremena njen sin ima veliki problem sa svojom sada bivšom suprugom i on pa i ona su trpjeli brojne uvrede, fizičke napade, dva puta je nije prijavljivala u policiji, a zbog zadnjeg fizičkog napada vodi se postupak pred ovim sudom protiv nje, a u tom predmetu ona je oštećena jer je je bivša snaha prilikom jednog događaja udarila šamarom. Bivša snaha konzumira alkohol, uvijek sebe predstavlja kao žrtvu i  u kući je stalno dolazilo do svađa, njihovu kuću komšiluk izbjegava i  njen sin je u tom braku puno propatio. Ona se u sve svoje troje djece kune  i u Svetog Vasilija Ostroškog da istinu govori o svemu, a to što je njen sin pretrpio to niko ne bi pretrpio. Kao i svaki drugi dan i tog jutra  bivša snaha je verbalno napala njenog sina, upućivala mu razne uvrede i ona je to sve slušala dok je razgovarala sa telefonom, a ono što joj je skrenula pažnju i zbog čega je prekinula razgovor, bile su riječi njenog sina koji je povišenim tonom rekao »udri, udri« i kada je ona izašla iz kuće u dvorište vidjela je da je snaha podigla jednu dasku, kasnije je  izmjerila dužine 70 cm, širine 25 cm i u tom trenutku njen sin je u odnosu na nju bio leđima okrenut i kada je ona izašla iz kuće, njoj je bivša snaha bila licem okrenuta i ona je njoj tada uputila riječi, »šta ćeš oli da ga ubiješ, dosta ste ga udarali dok sam bila u Beogradu«, budući da je ona oko godinu dana provela kod sina u Beogradu. Bivša snaha je odustala od napada na njenog sina, nakon toga ona je odmah ušla u kuću, pozvala policiju, nakon obavljenog razgovora, ona je ponovo izašla i vidjela njenog sina kako nju drži rukama i moli da se smiri. Nakon toga bivša snaha je pala na pod, odnosno na beton, njena unuka S. V. je tada zakukala za majkom, navodeći da neko hoće da joj ubije majku i ona je odmah nakon toga ušla u kuću, telefonom pozvala policiju, a policajac sa kojim je razgovarala u dežurnoj službi koji je pozvala na broj 112 joj je rekao da su oni već poslali patrolu što je njoj bilo čudno i tada je pitala, kako su mogli poslati patrolu kada je ona prva obavijestila policiju o ovom događaju, i tada joj je bilo jasno da je bivša snaha i prije nego što je započela svađu pozvala policiju. Njen sin je puno propatio, ovo je nastavak proganjanja od strane bivše snahe i njene kćerke koji je započela još u P., a bivša snaha je zbog psihičkih problema bila i vođena kod psihijatra u P.. Naime, dešavalo se da ona u sred svađe padne i tada im je psihijatar rekao da je puste i da će sama ustati i to se i pokazalo kao tačno. Ubrzo nakon njenog poziva došla policija, dva policajca, od kojih je jedan krupniji bio veoma naklonjen bivšoj snahi na način što je njih kritikovao, a drugi policajac mršavi je bio veoma korektan i profesionalan. Prije nego što je došla policija bivša snaha je ustala i kada je policija došla ona je bila na nogama. Kada je njena unuka zakukala da će joj umrijeti majka, ona je joj odgovorila neće joj biti ništa nije joj prvi put, da bi ona njoj na to odgovorila »ćuti kučko stara«. Nakon toga njen sin je iz jedne kante vode malo poprskao bivšu snahu po licu i ona je odmah nakon toga ustala. Još jednom se kune da nije vidjela da je njen sin snahi zadao neki udarac ni ovaj put a ni neki drugi put, a i komšije može posvjedočiti da je puno puta krvav išao ulicom kada su ga kritikovali za što je to sebi dozvolio.</span>
</p>
<p class="p10"></p>
<p class="p8">
<span class="s2">Iz izvještaja za HMP br. protokola 11681 od 19.08.2011. godine na ime Saveljić Verice utvrđene su povrede koje je zadobila oštećena.</span>
</p>
<p class="p8"></p>
<p class="p8">
<span class="s2">Iz nalaza i mišljenja vještaka medicinske struke B. B. od 26.11.2011. godine utvrđeno je da je oštećena S. V. u predmetnom događaju zadobila povredu ličnog dijela glave u vidu nagnječine kože lijevog jagodičnog predjela, koja je nastala djelovanjem zamahnute, tupo-tvrde sile, ravne površine, slabog intenziteta djelovanja koja je djelovala na glavu povrijeđene u jednom navratu, od naprijed i više sa lijeve strane, dovodeći do nagnječine kože i oštećenja sitnih krvnih sudova kože te nastanka krvnog podliva kože ovog dijela glave,dok su dublje strukture glave ostale nepovrijeđne. Ova je povreda mogla nastati djelovanjem zamahnute otvorene ili zatvorene šake. Povreda podlaktice desne ruke u vidu ogrebotine kože, nastala je povlačenjem čvrstim, zašiljenim predmetom, plitkog profila koji odgovara noktu prsta šake po koži podlaktice desne ruke, u jednom navratu, dovodeći do oštećenja površinskog sloja kože i sitnih krvnih sudova kože, te izlaska manje količine krvnog sadržaja kroz otvor ove rane ogrebotine kože a u spoljašnju sredinu, dok su dublje strukture podlaktice, ostale nepovrijeđene. Ova povreda mogla je nastati prilikom hvatanja, povlačenja ili držanja povrijeđene za podlakticu desne ruke a ne može se isključiti i mogućnost nastanka ovakve povrede podlaktice desne ruke prilikom pada i povlačenja, ovim dijelom ruke na ili po kakvoj tvrdoj i neravnoj podlozi. Ove povrede nastale su kratko vrijeme jedna za drugom i predstavljaju pojedinačno i u svom zbiru laku tjelesnu povredu. </span>
</p>
<p class="p8"></p>
<p class="p8">
<span class="s2">Vještak medicinske struke B. B. je na glavnom pretresu izjavio da je pregledao medicinsku dokumentaciju na ime S. V. rođene 1972. godine i tom prilikom na osnovu medicinske dokumentacije koja se nalazila u spisima pomenutog predmeta za povrijeđenu Saveljić Vericu naveo o kojim se to povredama kod povrijeđene radilo, objasnio mehanizam svake povrede ponaosob te na kraju dao kvalifikaciju njenih povreda kako pojedinačno tako i u zbiru tih povreda i pri svom nalazu i mišljenju ostajem i sada. Na posebno postavljeno pitanje kako su mogle nastati povrede kod povrijeđene, a imajući u vidu prezentirani iskaz povrijeđene dat na glavnom pretresu mišljenja ju da je povreda u predjelu ličnog dijela glave opisana u osnovnom nalazu pod rednim brojem I mogla nastati na način kako je to na glavnom pretresu opisala povrijeđena. O povredi glave u potiljačnom predjelu u medicinskoj dokumentaciji nema ni jednog navedenog podatka. Nakon zadobijanja povrede ličnog dijela glave moglo je doći do pada povrijeđene na podlogu i nastanka povrede podlaktice desne ruke prilikom pada i povlačenja tim predjelom desne ruke po kakvoj tvrdoj neravnoj podlozi. Takva povreda mogla je nastati prilikom povlačenja povrijeđene za podlakticu desne ruke i tom prilikom povlačenja nokta prsta šake po koži podlaktice desne ruke. Imajući u vidu iskaz oštećene iz prethodnog postupka da se od udarca pesnicom u predjelu potiljka zateturala u mjeri da je morala da se pridrži za stolicu i da li je udarac takvog intenziteta djelovanja morao na potiljku glave ostaviti posledicu u vidu  povreda vještak je naveo da u medicinskoj dokumentaciji nema podatka da je ljekar kod HMP u Baru prilikom pregleda kod povrijeđene konstatovao i povredu u potiljačnom predjelu glave. Potiljačni predio glave, a posebno kod osoba ženskog pola prekriven je kosom  te prilikom pregleda neki put se i ne mora ili teško uočava povreda u tom dijelu glave. Ukoliko se prihvati mogućnost da je povrijeđena zadobila udarac u potiljačni predio glave, a nakon toga se zateturala i pridržala za stolicu onda je sila koja je djelovala na potiljačni predio glave morala biti takvog intenziteta da dovede do nestabilnosti povrijeđene koja je u tom momentu u stojećem stavu i njenog zanošenja u pravcu djelovanja sile. Mišljenja je da takva povreda kao što je povreda ličnog dijela glave u području jagodičnog predjela i sa lijeve strane, promjera 4 cm, nije mogla nastati prilikom pada i udara ovim dijelom glave od tvrdu i ravnu podlogu kakva je podloga pod. Ovo zbog toga što i pod pretpostavkom da je ovakva povreda mogla nastati prilikom pada i udara o kakvu tvrdu i ravnu podlogu, onda bi nesumnjivo moralo doći i do povrede ili nosne piramide ili nadočnog luka (obrve) ili ušne školjke spoljašnjeg otvora lijevog uha, a ovo s obzirom na pravac i smjer djelovanja sile prilikom pada na pomenutu podlogu. Na pitanje da li je u konkretnom slučaju moglo doći do toga da ukoliko oštećena padne na tvrdu podlogu da prvi kontakt sa tom podlogom bude sa rukama, a da nakon toga namjerno glavom udari u tvrdu podlogu i to slabijim intenzitetom djelovanja svjesna da se na taj način ne bi teže povrijedila, a da bi to bilo dovoljno da ljekar konstatuje da je ona zadobila tjelesne povrede vještak je naveo da pod pretpostavkom da je do povrede lijevog jagodičnog predjela došlo prilikom pada onda je ovakva povreda na ravnu i tvrdu podlogu isključena, ali je moguće da je prilikom pada povrijeđena lijevim jagodičnim predjelom došla u kontakt sa dijelom ruke (šakom) kojom je prethodno oslonjena na podlogu i ostvarenog kontakta lijevim jagodičnim djelom glave sa tom šakom. Za njega takva mogućnost je manje vjerovatna od mogućnosti koje je već naveo u svom osnovnom nalazu. U tom slučaju ovakva povreda nastala u aktu samopovrjeđivanja. Mada se ne može isključiti i mogućnost zadesa, pri čemu zades predstavlja nesrećan događaj nenamjerno nastao. Sve te mogućnosti osim one koje je naveo u svom osnovnom nalazu za njega su jako malo vjerovatne.</span>
</p>
<p class="p10"></p>
<p class="p8">
<span class="s2">Iz izvoda iz kaznene evidencije na ime okrivljenog PU P. br. 08/2012 od 20.03.2012. godine utvrđeno je da okrivljeni nije osuđivan.  </span>
</p>
<p class="p8"></p>
<p class="p8">
<span class="s2">Sud je nalaz i mišljenje branioca prihvatio kao jasan i stručan, iz kojih razloga je odbio predlog branioca okrivljenog da u postupku bude angažovan drugi vještak medicinske struke koji bi sudu mogao da da precizniji nalaz i mišljenje.</span>
</p>
<p class="p10"></p>
<p class="p10">
<span class="s2">	Sud je u toku postupka donio rješenje da se iz iskaz svjedoka S.V. izdvoji iz spisa predmeta. Svjedok S. V. se nije odazvala pozivima za glavne pretrese koje je primila niti je svoj izostanak opravdala. Svjedok ima prebivalište u inostranstvu pa kako sud nije u mogućnosti da obezbijedi njeno prisustvo preko državnih organa donijeto je rješenje da se dokaznom postupku neće saslušati svjedok S. V.</span>
</p>
<p class="p10"></p>
<p class="p10">
<span class="s2">         </span><span class="s5">Ocjenom izvedenih dokaza utvrđeno je da je okrivljeni učinio krivično djelo koje mu je stavljeno na teret na način predstavljen u dispozitivu. </span>
</p>
<p class="p18"></p>
<p class="p8">
<span>Okrivljeni je krivično djelo izvršio na način što je svojoj supruzi oštećenoj S. V. </span><span class="s2">nakon kraće verbalne prepirke, zadao udarac zatvorenom šakom u predjelu glave, nakon čega je uhvatio i čupao za kosu. Oštećena S. V. je zadobila laku tjelesnu povredu u vidu povrede ličnog dijela glave, u vidu nagnječine kože lijevog jagodičnog</span><span class="s3"> </span><span class="s2">predjela i povredu podlaktice desne ruke u vidu ogrebotine kože. </span>
</p>
<p class="p8"></p>
<p class="p8">
<span>Okrivljeni u svojoj odbrani izjavio ne priznaje da je učinio krivično djelo. Činjenično stanje utvrđeno je iz iskaza svjedoka oštećene, medicinske dokumentacije, koja je bila predmet medicinskog vještačenja i pojašnjenja nalaza i mišljenja vještaka medicinske struke B. B. na glavnom pretresu, koje je sud prihvatio kao jasne i stručne.  </span>
</p>
<p class="p8"></p>
<p class="p8">
<span>Oštećena S. V. je izjavila da je njoj okrivljeni zadao udarac pesnicom u predjelu potiljka, a nakon toga u predjelu  ispod lijevog oka. Prilikom  medicinskog pregleda nije konstatovano da je oštećena zadobila povredu u predjelu potiljka. Sud je na okolnosti mogućnosti zadavanja udarca u predjelu potiljka bez vidljive povrede na tom dijelu glave saslušao vještaka medicinske struke B. B., koji je izjavio da p</span><span class="s2">otiljačni predio glave, a posebno kod osoba ženskog pola prekriven je kosom te prilikom pregleda neki put se i ne mora ili teško uočava povreda u tom dijelu glave. Dakle, oštećena je mogla zadobiti udarac u predjelu potiljka glave, a da se to ne vidi prilikom ljekarskog pregleda. </span>
</p>
<p class="p8"></p>
<p class="p8">
<span class="s2">Kada je u pitanju povreda glave u vidu nagnječine kože lijevog jagodičnog predjela, vještak je u nalazu i mišljenju kao mehanizam nanošenja povreda naveo djelovanje zamahnute otvorene ili zatvorene šake. Na glavnom pretresu je naveo da navedena povreda nije mogla nastati prilikom pada i udara ovim dijelom glave od tvrdu i ravnu podlogu kakva je pod, jer bi u tom slučaju nesumnjivo moralo doći i do povrede ili nosne piramide ili nadočnog luka (obrve) ili ušne školjke spoljašnjeg otvora lijevog uha. Navedeno mišljenje vještaka je jasno jer da je oštećena povredu zadobila usled pada, prvo bi bili povrijeđeni od jagodičnog predjela istaknutiji djelovi tijela kao što su nos, nadočni luk i ušna školjka, a kako povrede na tim djelovima nisu konstatovane, jedini zaključak jeste da je povreda oštećene posledica zadobijenog udarca od strane okrivljenog, čime se potvrđuje iskaz oštećene. </span>
</p>
<p class="p8"></p>
<p class="p8">
<span class="s2">Vještak je kao malo vjerovatnu mogućnost naveo da je povreda mogla nastati prilikom pada oštećene koja bi lijevim jagodičnim predjelom došla u kontakt sa dijelom ruke (šakom) kojom je prethodno oslonjena na podlogu i ostvarenog kontakta lijevim jagodičnim djelom glave sa tom šakom. Sud je navedenu mogućnost cijenio kao teorijsku mogućnost, koja nema uporište u izvedenim dokazima. </span>
</p>
<p class="p8"></p>
<p class="p8">
<span class="s2">Prihvatajući iskaz oštećene sud je utvrdio i da je okrivljeni oštećenu počupao za kosu, a u postupku nije dokazano da je okrivljeni oštećenoj uvrnuo desnu ruku, jer ni iz iskaza okrivljenog, ni oštećene ni svjedoka S. Lj. to nije dokazano, pa je navedeni dio optužnog predloga sud izostavio iz dispozitiva.  </span>
</p>
<p class="p10"></p>
<p class="p8">
<span class="s2">Kada je u pitanju povreda podlaktice desne ruke u vidu ogrebotine kože oštećena nije mogla da se izjasni na koji način je zadobila tu povredu. Vještak medicinske struke je u nalazu i mišljenju naveo da je povreda mogla nastati prilikom hvatanja, povlačenja ili držanja povrijeđene za podlakticu desne ruke a ne može se isključiti i mogućnost nastanka ovakve povrede podlaktice desne ruke prilikom pada i povlačenja, ovim dijelom ruke na ili po kakvoj tvrdoj i neravnoj podlozi. Kako je oštećena nakon zadobijenih udaraca pala na betonsku podlogu utvrđeno je da je povredu u predjelu ruke zadobila tom prilikom. </span>
</p>
<p class="p8"></p>
<p class="p8">
<span>Sud je u postupku saslušao svjedoka S. Lj. koja nije posmatrala ni početak događaja jer je razgovarala telefonom sa svojom rođakom, ni dio događaja kada je otišla da pozove policiju, pa iskaz svjedoka sud nije prihvatio kao relevantan za utvrđivanje činjeničnog stanja.</span>
</p>
<p class="p8"></p>
<p class="p8">
<span>Okrivljeni je krivično djelo učinio primjenom grubog nasilja, kojom prilikom je ugrozio duševni i tjelesni integritet člana svoje porodice supruge S. V. </span>
</p>
<p class="p6"></p>
<p class="p8">
<span>Optuženi je krivično djelo učinio postupajući sa direktnim umišljajem, svjestan da djelo čini prema članu svoje porodice.  </span>
</p>
<p class="p6"></p>
<p class="p8">
<span>Odlučujući se za krivičnu sankciju prema okrivljenom sud je cijenio sve olakšavajuće i otežavajuće okolnosti iz čl. 42 Krivičnog zakonika. Od olakšavajućih okolnosti sud je cijenio porodične prilike jer je okrivljeni otac dvoje djece i raniji život jer nije osuđivan. Otežavajućih okolnosti na strani okrivljenog nije bilo. Ocijenjeno je da prema okrivljenom nije potrebno izricanje efektivne kazne zatvora, da će se izricanjem uslovne osude u potpunosti postići svrha izricanja uslovne osude i na taj način dovoljno uticati na okrivljenog da u buduće ne čini krivična djela. </span>
</p>
<p class="p8"></p>
<p class="p8">
<span>Odluka o imovinsko pravnom zahtjevu zasniva se na odredbi čl. 239 st. 2 Zakonika o krivičnom postupku. Oštećena S. V. je postavila imovinsko pravni zahtjev. Oštećena sudu nije dostavila ni jedan dokaz na osnovu koga bi se moglo odlučiti o osnovanosti imovinsko pravnog zahtjeva, a kako podaci iz krivičnog postupka nisu pružali osnov ni za potpuno ni za djelimično presuđenje, a njihovo pribavljanje bi vodilo znatnom odugovlačenju postupka, sud je uputio oštećenu da imovinsko pravni zahtjev ostvari u parničnom postupku.</span>
</p>
<p class="p6"></p>
<p class="p8">
<span>Odluka o troškovima krivičnog postupka zasniva se na odredbi čl. 202 st.1 ZKP i ista se odnosi na troškove izrade nalaza i mišljenja vještaka medicinske struke B. B. u iznosu od 60,50 €. Troškovi rada suda određeni su prema trajanju, složenosti krivičnog postupka i imovinskim prilikama optuženih.</span>
</p>
<p class="p6"></p>
<p class="p6">
<span>Na osnovu izloženog odlučeno je kao u izreci presude</span>
</p>
<p class="p19"></p>
<p class="p19"></p>
<p class="p19">
<span class="s1">OSNOVNI SUD U BARU</span>
</p>
<p class="p19">
<span class="s1">Dana 04.06.2012. godine</span>
</p>
<p class="p18"></p>
<p class="p18">
<span class="s1"> ZAPISNIČAR,				                                              S U D I J A</span>
</p>
<p class="p16">
<span class="s1">Milijana Minić				                                    Goran Šćepanović</span>
</p>
<p class="p18"></p>
<p class="p18"></p>
<p class="p18">
<span class="s1">PRAVNA POUKA</span><span>:Protiv ove presude može se </span>
</p>
<p class="p18">
<span>izjaviti žalba Višem sudu u Podgorici u roku od</span>
</p>
<p class="p18">
<span>8 (osam) dana od dana prijema pismenog otpravka.</span>
</p>
<p class="p18">
<span>Žalba se predaje ovom sudu u dva primjerka.</span>
</p>
<p class="p16"></p>
<p class="p16"></p>
<p class="p16"></p>
<p class="p16">
<span class="s1">DNA</span><span>:- 1 x ODT</span>
</p>
<p class="p16">
<span>          - 1 x okrivljenom</span>
</p>
<p class="p16">
<span>          - 1 x braniocu D. D. </span>
</p>
<p class="p16">
<span>          - u spise</span>
</p>
<p class="p16">
<span>          - oštećenoj S. V. nakon pravosnažnosti. </span>
</p>
<p class="p16"></p>
<p class="p20"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.p1{text-align:center;hyphenate:auto;font-family:Arial;font-size:12pt;}
.p2{text-align:end;hyphenate:auto;font-family:Arial;font-size:12pt;}
.p3{text-align:justify;hyphenate:auto;font-family:Arial;font-size:12pt;}
.p4{text-align:start;hyphenate:auto;font-family:Arial;font-size:12pt;}
.p5{text-align:start;hyphenate:auto;font-family:Times New Roman;font-size:12pt;}
</style>
<meta content="dragisa.baletic" name="author">
</head>
<body class="b1 b2">
<p class="p1">
<!--Image link to '0.jpg' can be here-->
</p>
<p class="p2">
<span>K.br.1373/12</span>
</p>
<p class="p2"></p>
<p class="p1">
<span>U IME CRNE GORE</span>
</p>
<p class="p2"></p>
<p class="p3">
<span>OSNOVNI SUD U PODGORICI, kao prvostepeni, krivični, po sudiji Larisi Mijušković-Stamatović, uz učešće Valentine Vukašinović, kao zapisničara, u krivičnom predmetu protiv okrivljene Š.Z., zbog krivičnog djela građenje objekta bez građevinske dozvole iz čl. 326a KZ-a, odlučujući po optužnom predlogu ODT-a Podgorica Kt.br. 119/12 od 06.12.2012 godine, kojeg je na glavnom pretresu zastupala Popović Nađa, savjetnik na radu kod ODT-a Podgorica, nakon glavnog i javnog pretresa, održanog u prisustvu zastupnika optužbe i okrivljene, te njenog branioca adv.Šaranović Milije, dana 11.02.2013 godine donio je i istog dana javno objavio</span>
</p>
<p class="p3"></p>
<p class="p1">
<span>P R E S U D U </span>
</p>
<p class="p1"></p>
<p class="p1"></p>
<p class="p3">
<span>Okrivljena:</span>
</p>
<p class="p3"></p>
<p class="p3">
<span>Š.Z., od oca I.i majke J. rodjene S., rodjena ... godine u N. sa prebivalištem u N. po zanimanju komercijalni tehničar, udata, majka troje djece, završila srednju školu, ranije neosudjivana,</span>
</p>
<p class="p3"></p>
<p class="p1">
<span>K R I V A    J E</span>
</p>
<p class="p1"></p>
<p class="p3">
<span>Zato što je: </span>
</p>
<p class="p3"></p>
<p class="p3">
<span>Početkom 2010 godine u naselju D., u Podgorici, postupajući protivno odredbi čl. 69 Zakona o uredjenju prostora i izgradnji objekata započela gradjenje objekta bez prethodno pribavljene gradjevinske dozvole, na način što je vršila rekonstrukciju prizemnog objekta i gradila sprat sa krovnom konstrukcijom, bez pribavljene gradjevinske dozvole, pri čemu je bila svjesna svog djela i htjela njegovo izvršenje, znajući da je njeno djelo zabranjeno,</span>
</p>
<p class="p3">
<span> </span>
</p>
<p class="p3">
<span>-čime je izvršila krivično djelo građenje objekta bez građevinske dozvole iz čl.326a Krivičnog zakonika, </span>
</p>
<p class="p3"></p>
<p class="p3">
<span>- pa mu  Sud, primjenom citiranih zakonskih odredbi, te čl. 3, 4, 5, 13, 15, 32, 36, 42, 45, 46, 52, 53 i 54 Krivičnog Zakonika, te čl. 226, 227, 229 i 374 ZKP-a, i z r i č e</span>
</p>
<p class="p3"></p>
<p class="p3"></p>
<p class="p3"></p>
<p class="p1">
<span>USLOVNU OSUDU</span>
</p>
<p class="p1"></p>
<p class="p3">
<span>Kojom joj prethodno utvrđuje kaznu zatvora u trajanju od 3 (tri) mjeseca i istovremeno određuje da se ova kazna neće izvršiti ukoliko okrivljena u roku od 1 (jedne) godine po pravnosnažnosti presude ne izvrši novo krivično djelo.</span>
</p>
<p class="p3"></p>
<p class="p3">
<span>Dužna je okrivljena da na ime troškova krivičnog postupka - paušala uplati Ovom sudu iznos od 50,00 (pedeset) eura, u roku od 15 dana po pravnosnažnosti presude, pod prijetnjom prinudnog izvršenja.</span>
</p>
<p class="p3"></p>
<p class="p1">
<span>O b r a z l o ž e nj e</span>
</p>
<p class="p3"></p>
<p class="p3">
<span>Optužnim predlogom ODT-a Podgorica Kt.br. 119/12 od 06.12.2012 godine kojeg je na glavnom pretresu zastupala Popović Nadja, savjetnik na radu kod ODT-a Podgorica, okrivljenoj Š.Z. stavljeno je na teret izvršenje krivičnog djela građenje objekta bez građevinske dozvole iz čl. 326a KZ-a CG, kako je to bliže opisano izrekom ove presude.</span>
</p>
<p class="p3"></p>
<p class="p3">
<span>Zastupnik optužbe je pri optužnom aktu u svemu ostala do kraja glavnog pretresa,a u završnoj riječi izjavila da, imajući u vidu priznanje okrivljene, predložila da je Sud oglasi krivim i osudi po zakonu u granicama zakonom zaprijećene kazne za krivično djelo stavljeno joj na teret. </span>
</p>
<p class="p3"></p>
<p class="p3">
<span>U svojoj odbrani i u prethodnom postupku, kao i na glavnom pretresu, okrivljena je izjavila da priznaje izvršenje krivičnog djela stavljenog joj na teret, te da priznaje svoju krivicu. Navela je da je još 2000 godine napravila prizemlje kuće dimenzija 10x10 u mjestu D., te da je u tom prizemlju živjela sa bratom koji je vojno lice, a koja kuća je vremenom postala neuslovna za življenje pod pločom. Pojasnila je da je negdje početkom 2010 godine odlučila da ozida visoko potkrovlje i postavi betonski zid, ali kako za to nije imala dovoljno novca, ti radovi su se odužili sve do početka 2012 godine, u toku kojih radova je uspjela nekako da ozida zidove i postavi betonski krov. Izjavila je da su negdje krajem januara 2012 godine, kod nje na gradilištu došli gradjevinski inspektori, tražili dozvolu koju ona nije posjedovala i za koju je izjavila da nije znala ni da treba, jer je mislila da to područje još uvijek nije urbanizovano i da može da se gradi bez gradjevinske dozvole. Navela je da su gradjevinski inspektori o svemu sačinili zapisnik i fotografisali lice mjesta i istakla da nije znala da joj je za gradjenje objekta potrebna gradjevinska dozvola, te da se odmah nakon upoznavanja od strane inspektora Glavnog grada interesovala se za dobijanje iste, ali su joj rekli da je istu nemoguće dobiti jer još uvijek nije uradjen DUP. Na kraju je izjavila da ukoliko bude u mogućnosti da dobije gradjevinsku dozvolu spremna je da plati državi dažbine kako bi legalizovala svoj objekat.</span>
</p>
<p class="p3"></p>
<p class="p3">
<span>U završnoj riječi branilac okrivljene je izjavio da, imajući u vidu odbranu okrivljene, kao i iskaz svjedoka da se okrivljena naknadno obratila u cilju legalizacije objekta, moli Sud da prilikom izbora vrste i visine krivične sankcije cijeni lične i porodične prilike okrivljene, kao i njenu raniju neosudjivanost, kao olakšavajuće okolnosti i da istoj izrekne uslovnu osudu, jer je mišljenja da će se i uslovnom osudom u potpunosti ostvariti opšta svrha izricanja krivičnih sankcija.</span>
</p>
<p class="p3"></p>
<p class="p3">
<span>Okrivljena je u završnoj riječi u cjelosti prihvatila završnu riječ svog branioca, ostajući pri navodima svoje odbrane.</span>
</p>
<p class="p3"></p>
<p class="p3">
<span>U dokaznom postupku Sud je: saslušao svjedoka A.O., pročitao zapisnik o inspekciskom nadzoru Odeljenja inspekcije zaštite prostora br. 000039 od 28.12.2011 godine, pročitao zapisnik o inspekciskom nadzoru Odjeljenja inspekcije zaštite prostora br. 4000046 od 17.01.2012 godine, pročitao rješenje Sekretarijata za planiranje i uredjenje prostora i zaštitu životne sredine - Odjeljenje inspekcije zaštite prostora UP.II08-363/12-27 od 24.01.2012 godine, pročitao dopis Sekretarijata za planiranje i uredjenje prostora i zaštitu životne sredine br. 08-351/12-323 od 28.02.2012 godine, pročitao izvod iz KE za okrivljenu Š.Z. izdat od UP PJ Nikšić izdat pod br. 2737 od 20.12.2012 godine, izvršio uvid u fotografije sačinjene od strane ovlašćenih službenika Sekretarijata za planiranje i uredjenje prostora i zaštitu životne sredine.</span>
</p>
<p class="p3"></p>
<p class="p3">
<span>Nakon provedenog dokaznog postupka, ocjenom navoda optužbe, odbrane okrivljene, te svih provedenih dokaza kako pojedinačno tako i u medjusobnoj povezanosti, Ovaj sud je nesumnjivo utvrdio da je okrivljena Š.Z. izvršila krivično djelo stavljeno joj na teret, i to na način, mjesto i u vrijeme kako je to bliže opisano izrekom ove presude, sa kojih razloga je oglasio krivom i izrekao joj sankciju kao u dispozitivu presude.</span>
</p>
<p class="p3"></p>
<p class="p3">
<span>Svjedok A.O. je u svom iskazu na glavnom pretresu navela da je negdje 2011 godine, kao inspektor zaštite prostora vršila nadzor u mjestu D. kod Š.Z., a kojem nadzoru je prisustvovao njen brat K.R. Navela je da je sa njom u kontroli bio i inspektor R.V., te da su tada utvrdili da za objekat nije izdata gradjevinska dozvola, sačinili su zapisnik pri čijoj sadržini u svemu ostaje što se tiče detalja, a potom su pokrenuli upravni postupak, tj. donijela rješenje i obavijestila Državno tužilaštvo. Pojasnila je da je podatak da je investitor Š.Z. dobila od njenog brata, a tada je Š.Z. bila u bolnici, medjutim, njen brat im je dao dokumentaciju o tome da je ona vlasnica objekta i sve njene lične podatke. Navela je i to da je njen brat u prostorijama inspekcije donio dokumenta gdje se Š.Z. naknadno obratila Direkciji za imovinu za otkup zemljišta na kojem se nalazi objekat kako bi otpočela postupak legalizacije objekta.</span>
</p>
<p class="p3"></p>
<p class="p3">
<span>Cjeneći iskaz ovog svjedoka Sud je istoj poklonio svoju punu vjeru, nalazeći da je njeno kazivanje istinito, precizno i jasno.</span>
</p>
<p class="p3"></p>
<p class="p3">
<span>Iz zapisnika, o inspekciskom nadzoru Odeljenja inspekcije zaštite prostora br. 000039 od 28.12.2011 godine, konstatovano je da su inspektori zaštite prostora A.O. i R.V., vršili inspekcijski pregled u Doljanima bb na kat. parceli br. 2406/1 KO Doljani, predmetnog dana, kojem pregledu je prisustvovao R.K. koji je objasnio da je investitor i vlasnik objekta njegova sestra Š.Z., koja se trenutno nalazila na liječenju u bolnici. Takodje je konstatovano da se u trenutku kontrole izvode radovi rekonstrukcije - nadgradnje, tj. da su nad pločom prizemlja useljenog objekta ozidani zidovi sprata, izbetonirani  AB serklaži i ošalovana krovna kosa polumontažna AB ploča, tj. montirane fert gredice, monta i podupirači, te da se radi o nadgradnji koja je u dimenzijama u osnovi 10,0x10,0 m.</span>
</p>
<p class="p3"></p>
<p class="p3">
<span>Iz zapisnika o inspekcijskom nadzoru Odjeljenja inspekcije zaštite prostora br. 4000046 od 17.01.2012 godine, utvrdjeno je da su inspektori zaštite prostora A.O. i R.V. tog 17.01.2012 godine u prostorijama inspekcije izvršili razgovor sa K.R. bratom Š.Z., koji je dostavio na uvid sledeću dokumentaciju: zahtjev za regulisanje prava na otkup zemljišta na kat. parceli br. 2406/1 KO Doljani, list nepokretnosti - izvod broj 101-956-11-9/2012 godine od 09.01.2012 godine KO Doljani, kopiju plana na kat. parceli br. 2406/1, te zahtjev za izvod iz planske dokumentacije br. 08-351-17/2012.</span>
</p>
<p class="p3"></p>
<p class="p3">
<span>Iz rješenja Sekretarijata za planiranje i uredjenje prostora i zaštitu životne sredine -Odjeljenje inspekcije zaštite prostora UP.II08-363/12-27 od 24.01.2012 godine, konstatovano je da je naloženo Š.Z. da poruši nadgradnju objekta na kat. parceli 2406/1 KO Doljani u ostavljenom roku, te da će se u suprotnom pristupiti administrativnom izvršenju rješenja.</span>
</p>
<p class="p3"></p>
<p class="p3">
<span>Iz dopisa Sekretarijata za planiranje i uredjenje prostora i zaštitu životne sredine br. 08-351/12-323 od 28.02.2012 godine, utvrdjeno je da se Š.Z. tom Sekretarijatu nije obraćala za izdavanje gradjevinske dozvole.</span>
</p>
<p class="p3"></p>
<p class="p3">
<span>Iz izvoda iz KE za okrivljenu Š.Z. izdatog od UP PJ Nikšić izdat pod br. 2737 od 20.12.2012 godine utvrdjeno je da okrivljena nije ranije osudjivana.</span>
</p>
<p class="p3"></p>
<p class="p3">
<span>Uvidom u fotodokumentaciju sačinjenu od strane ovlašćenih službenika Sekretarijata za planiranje i uredjenje prostora i zaštitu životne sredine - Odjeljenje inspekcije zaštite prostora utvrdjeno je da je ista u svemu u skladu sa naprijed citiranim zapisnicima o izvršenoj kontroli, kao i svjedočenju inspektora A.O.</span>
</p>
<p class="p3"></p>
<p class="p3">
<span>Cijeneći sve naprijed provedene dokaze, kao i priznanje okrivljene, Ovaj sud je neosporno utvrdio da se okrivljena Š.Z., nije pridržavala odredbe čl. 69 Zakona o uređenju prostora i izgradnji objekata kojim je propisano da se objekat može graditi, tj. na istom se može vršiti rekonstrukcija, samo na osnovu građevinske dozvole i tehničke dokumentacije već je početkom 2010 godine u naselju D., u Podgorici, započela gradjenje objekta bez prethodno pribavljene gradjevinske dozvole, na način što je vršila rekonstrukciju prizemnog objekta i gradila sprat sa krovnom konstrukcijom, bez pribavljene gradjevinske dozvole, pri čemu je bila svjesna svog djela i htjela njegovo izvršenje, znajući da je njeno djelo zabranjeno.</span>
</p>
<p class="p3"></p>
<p class="p3">
<span>U takvim naprijed utvrđenim radnjama okrivljene su se, po nalaženju Ovog suda, stekla sva bitna obilježja bića krivičnog djela građenje objekta bez građevinske dozvole iz čl.326a Krivičnog Zakonika Crne Gore, u odnosu na koje djelo je okrivljena postupala sa direktnim umišljajem, odnosno bila je svjestna svog djela i htjela njegovo izvršenje, tj. znala je da građenju objekta obavezno prethodi pribavljanje građevinske dozvole, što ona nije učinila, već je započela radnju građenja predmetnog objekta,  bez građevinske dozvole.</span>
</p>
<p class="p3"></p>
<p class="p3">
<span>Odlučujući o krivičnoj sankciji, Sud je cijenio sve okolnosti iz čl. 42 KZ-a, pa je u odsustvu otežavajućih okolnosti van elemenata bića krivičnog djela stavljenog joj na teret, od olakšavajućih okolnosti na strani okrivljene cijenio njegove lične i imovinske prilike, to da je riječ o udatoj ženi, majci troje djece, priznanje izvršenja krivičnog djela, kojim je doprinijela bržem i efikasnijem okončanju krivičnog postupka, pobude iz kojih je izvršila predmetno krivično djelo, te iskreno kajanje, a posebno raniju neosuđivanost utvrđenu izvodom iz kaznene evidencije; a koje okolnosti je Sud u svom zbiru cijenio kao osobito olakšavajuće, pa je okrivljenoj, shodno odredbama čl. 45 i 46 KZ-a, najprije utvrdio kaznu zatvora ispod zakonom propisanog minimuma za propisano krivično djelo, u trajanju od tri mjeseca, a zatim je, nalazeći da nije neophodno da okrivljena kaznu zatvora utvrđenu izrekom ove presude i efektivno izdržava, istu uslovio sa rokom provjere u trajanju od jedne godine, čime će se, po nalaženju Suda u dovoljnoj mjeri uticati na okrivljenu da ubuduće ne vrši krivična djela i istoj će u cjelosti biti ostvarena svrha izricanja uslovne osude iz čl. 52 KZCG, a u okviru opšte svrhe izricanja krivičnih sankcija iz čl. 4 st.2 KZ-a CG.</span>
</p>
<p class="p3"></p>
<p class="p3">
<span>Odluku o troškovima krivičnog postupka sud je donio primjenom odredbi čl. 226, 227, 229 ZKP-a, a isti se odnose na sudski paušal u iznosu od 50,00 €, koji je odmjeren shodno dužini trajanja postupka, složenosti predmeta i imovinskim prilikama okrivljene.</span>
</p>
<p class="p3"></p>
<p class="p3">
<span>Na osnovu izloženog, a u smislu čl. 374 ZKP-a, odlučeno je kao u izreci.</span>
</p>
<p class="p3"></p>
<p class="p3"></p>
<p class="p3"></p>
<p class="p1">
<span>OSNOVNI SUD U PODGORICI</span>
</p>
<p class="p1">
<span>Dana, 11.02.2013 godine</span>
</p>
<p class="p1"></p>
<p class="p3"></p>
<p class="p3">
<span>       ZAPISNIČAR                                                                     SUDIJA,   </span>
</p>
<p class="p4">
<span>Valentina Vukašinović				   Larisa Mijušković-Stamatović                                                       </span>
</p>
<p class="p3"></p>
<p class="p3"></p>
<p class="p3">
<span>DN-a:</span>
</p>
<p class="p3">
<span>Primjerak presude dostaviti:</span>
</p>
<p class="p3">
<span>- ODT-u Podgorica</span>
</p>
<p class="p3">
<span>- Okrivljenoj</span>
</p>
<p class="p3">
<span>- Braniocu okrivljene</span>
</p>
<p class="p1"></p>
<p class="p1">
<span>SUDIJA,</span>
</p>
<p class="p1">
<span>________________________</span>
</p>
<p class="p1"></p>
<p class="p3">
<span>Postupljeno dana_____________</span>
</p>
<p class="p3">
<span>Namještenik________________</span>
</p>
<p class="p3"></p>
<p class="p5"></p>
<p class="p5"></p>
<p class="p5"></p>
<p class="p5"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{;font-size:12pt;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span></span><span class="span1">K.br.611/13</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>&nbsp;</p>
<p>
<span class="span1">OSNOVNI SUD U PODGORICI, kao prvostepeni, krivični, po sudiji Larisi Mijušković - Stamatović, uz učešće Valentine Vukašinović, kao zapisničara, u krivičnom postupku protiv okrivljenog S. N., iz Podgorice, zbog krivičnog djela ugrožavanje sigurnosti iz člana 168 st. 2 u vezi st.1 Krivičnog zakonika u sticaju sa krivičnim djelom nedozvoljeno držanje oružja i eksplozivnih materija iz člana 403 st.1 Krivičnog zakonika, kojeg je na glavnom pretresu branio Radonjić Ranko, advokat iz Podgorice, odlučujući po optužnom predlogu ODT-a Podgorica Kt.br.629/13 od 26.06.2013. godine, kojeg je na glavnom pretresu zastupala Jaganjac Julija, savjetnik na radu kod ODT-a Podgorica, nakon glavnog i javnog pretresa, održanog dana 07.07.2014 godine, u prisustvu stranaka i branioca, donio je, a dana 09.07.2014 godine i javno objavio,</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">P R E S U D U </span>
</p>
<p>&nbsp;</p>
<p>&nbsp;</p>
<p>
<span class="span1">Okrivljeni:</span>
</p>
<p>&nbsp;</p>
<p>
<span class="span1">S. N., sa JMBG …, od oca S. i majke R., rodjene P., rodjen … godine u P., sa prebivalištem u P., … bb, državljanin Crne Gore, nezaposlen, oženjen, otac jednog djeteta, završio srednju školu, srednjeg imovnog stanja, neosudjivan,</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">K R I V   J E</span>
</p>
<p>&nbsp;</p>
<p>&nbsp;</p>
<p>
<span class="span1">Zato što je:</span>
</p>
<p>&nbsp;</p>
<p>
<span class="span1">Dana 09. maja 2013 godine, u Podgorici, u mjestu Zagorič Park Šume bb, prijetnjom da će napasti na život i tijelo ugrozio sigurnost više lica i to oštećenih P. M., I. B. i K. B., na način što je, držeći u ruci vatreno oružje - pištolj marke CZ 99 kalibra 9mm, fabričkog broja ..., koje je suprotno odredbi iz čl. 11 Zakona o oružju neovlašćeno nosio na javnom mjestu, isto usmjerio u pravcu oštećenog P. M. i prijetio mu "Pičko jedna, sve ću da vas pobijem" što je kod oštećenog P. M. kao i oštećenih I. B. i K. B., koji su se nalazili pored oštećenog P. M., izazvalo osjećaj straha i ugroženosti, pri čemu je bio svjestan svojih djela, čije izvršenje je htio, znajući da su ista zabranjena, </span>
</p>
<p>&nbsp;</p>
<p>
<span class="span1">- čime je izvršio krivično djelo ugrožavanje sigurnosti iz člana 168 st. 2 u vezi  st.1 Krivičnog zakonika u sticaju sa krivičnim djelom nedozvoljeno držanje oružja i eksplozivnih materija iz člana 403 st.1 Krivičnog zakonika,</span>
</p>
<p>&nbsp;</p>
<p>
<span class="span1">Pa mu Sud primjenom citiranog zakonskog propisa te odredbi čl. 3, 4, 5, 13, 15, 32, 36, 42, 48 st. 1 Krivičnog zakonika, prethodno utvrđuje: </span>
</p>
<p>&nbsp;</p>
<p>
<span class="span1">- Za krivično djelo </span><span class="span1">ugrožavanje sigurnosti iz člana 168 st. 2 u vezi st.1 Krivičnog zakonika kaznu zatvora u trajanju od 3 (tri) mjeseca</span>
</p>
<p>&nbsp;</p>
<p>
<span class="span1">- Za krivično djelo </span><span class="span1">nedozvoljeno držanje oružja i eksplozivnih materija iz čl. 403 st. 1 </span><span class="span1">Krivičnog zakonika, kaznu zatvora u trajanju od 3 (tri) mjeseca</span>
</p>
<p>
<span class="span1"> </span>
</p>
<p>
<span class="span1">Pa mu Sud, primjenom citiranog zakonskog propisa, te odredbi čl. 48 st. 2 i člana 52, 53 i 54 Krivičnog zakonika,  te čl. 226, 227, 229 i 374 Zakonika o krivičnom postupku Crne Gore i z r i č e </span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">USLOVNU OSUDU</span>
</p>
<p>&nbsp;</p>
<p>&nbsp;</p>
<p>
<span class="span1">Kojom mu utvrdjuje jedinstvenu kaznu zatvora u trajanju od  5 (pet) mjeseci, i istovremeno odredjuje da se ista neće izvršiti ukoliko okrivljeni u roku od 2 (dvije) godine po pravnosnažnosti ove presude ne izvrši drugo krivično djelo. </span>
</p>
<p>&nbsp;</p>
<p>
<span class="span1">Obavezuje se okrivljeni da na ime paušala uplati na račun budžetskih sredstava Crne Gore iznos od 50,00 € (pedeseteura) u roku od 15 (petnaest) dana po pravnosnažnosti presude pod prijetnjom prinudne naplate.</span>
</p>
<p>&nbsp;</p>
<p>
<span class="span1">Na osnovu člana 75 st. 1 Krivičnog zakonika prema okrivljenom se i z r i č e</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">MJERU BEZBJEDNOSTI </span>
</p>
<p>&nbsp;</p>
<p>&nbsp;</p>
<p>
<span class="span1">ODUZIMANJE PREDMETA - pištolja </span><span class="span1">marke CZ model 99 cal. 9mm PARA, fab.br. …</span><span class="span1">, kao predmeta izvršenja krivičnog djela.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">O b r a z l o ž e n j e</span>
</p>
<p>&nbsp;</p>
<p>&nbsp;</p>
<p>
<span class="span1">Optužnim predlogom ODT-a Podgorica Kt.br. 629/13 od 26.06.2013. godine, kojeg je na glavnom pretresu zastupala Julija Jaganjac, savjetnik na radu kod ODT-a Podgorica, okrivljenom S. N. je stavljeno na teret da je izvršio krivično djelo ugrožavanje sigurnosti iz člana 168 st. 2 u vezi st.1 Krivičnog zakonika u sticaju sa krivičnim djelom nedozvoljeno držanje oružja i eksplozivnih materija iz člana 403 st.1 Krivičnog zakonika. </span>
</p>
<p>&nbsp;</p>
<p>
<span class="span1">Zastupnik optužbe je do kraja glavnog pretresa u svemu ostala pri podnijetom optužnom predlogu, a u završnoj riječi predložila sudu da okrivljenog oglasi krivim za krivično djelo stavljeno mu na teret i osudi po zakonu te da mu u smislu čl. 75 Krivičnog zakonika izrekne mjeru bezbjednosti oduzimanja predmetnog pištolja. </span>
</p>
<p>&nbsp;</p>
<p>
<span class="span1">Okrivljeni je u navodima odbrane iz prethodnog postupka pred ODT-om Podgorica na zapisniku od 13.06.2013 godine, izjavio da ne priznaje izvršenje krivičnog djela stavljenog mu na teret, te da apsolutno nije tačno da je kritičnom prilikom bilo kome prijetio pištoljem. Naime, dana 09. maja 2013 godine, pozvala ga je supruga  i rekla mu da su komšije istovarili kamion šljunka na njihovoj kapiji, a on se odmah vozilom uputio prema kući, obzirom da je bio odsutan. Kada je stigao vidio je veći broj komšija medju kojima je bio i K. B. kao i neki momci koji nijesu iz naselja i vidio je da je istovaren šljunak na putu, kao i da je ulaz u njegovo dvorište bio zatvoren šljunkom. Zbog toga je počeo raspravu sa K. B., pa je čak došlo i do svadje medju njima, ali nikakvih prijetnji izmedju njih dvojice nije bilo. Izjavio je da je nakon toga prišao P. M., koji ga je povukao za ruku i kojeg je on odgurnuo, a pošto je njegova supruga stajala nedaleko od njega, dodao joj je torbicu a telefon je ostao kod njega </span><span class="span1">u ruci, i viknuo je "Sad ću vas prebiti" ali je M. M. koji je bio prisutan tu, stao izmedju njih i spriječio bilo kakav kontakt. Istakao je da nikakav pištolj kod sebe nije imao niti je kome prijetio tom prilikom, kao i to da je tačno da on posjeduje pištolj za koji ima oružni list, ali taj pištolj kritičnom prilikom nije iznosio iz kuće, mada ga je policiji predao na njihovo traženje.</span>
</p>
<p>
<span class="span1">U odbrani datoj na glavnom pretresu okrivljeni je izjavio da su i prije ovog dogadjaja u više navrata ispred njegove kapije komšije nasipale šljunak i u tom dijelu izdigli nivo ulice, pa je najveći problem što njegovo dijete ne može da se igra u dvorištu jer kada prolaze auta ulicom strca kamenje ispod guma. Naveo je da predmetnog dana nije bio kući, već je bila žena sama sa djetetom, koja je vidjela da je ponovo dovezen šljunak za istovar, a kamion parkiran na ulazu njihove kapije i ista je pokušala razgovorom ubijediti K. koji je već jednom ranije od strane komšija bio angažovan, pa kada nije  uspjela, pozvala je njega telefonom, i on se onda uputio u pravcu kuće, i gotovo svo vrijeme je bio na telefonskoj liniji sa suprugom, tako da je čuo njen razgovor sa K., kao i smijeh nekih drugih ljudi koji su bili tu. U jednom trenutku njegova supruga je rekla K. da će ga prijaviti policiji i htjela je da ode do njihovog auta, a K. je u tom trenutku iskipao šljunak bukvalno na ulaz u njihovu kapiju. Pojasnio je da kada je došao, on jeste imao raspravu sa K., i jeste ga u toj raspravi odgurnuo. Naveo je da se sjeća da je tu bio njegov komšija M. M.,te da ga je u jednom trenutku po ramenu potapšao P. M. u bahatom i bezobraznom smislu i onda ga je 3-4 puta lupio od pozadi po bubrezima otvorenim dlanom. Istakao je da sa porodicom P. i sa njim od ranije ne priča. Okrivljeni je dalje pojasnio da zna da je u ruci imao tašnu i mobilni telefon, i zna da je nakon tog tapšanja od strane P. on tu torbu dodao supruzi, a telefon mu je ostao u ruci, i sjeća se da je lagano sa obije ruke odgurnuo P. a u tom trenutku M. M. ga je povukao i nešto mu rekao, jer su se on i P. svadjali, odnosno razmjenjivali psovke. Naveo je da se takodje sjeća da je tada naišla majka od tog P. kojoj se uopšte nije obraćao i koja je njemu nešto rekla, ali on ne zna šta. Nakon te rasprave majka je P. držala, a isti se nešto zalijetao ka njemu i stajali su na udaljenosti od nekih 20-ak metara, da bi se P. nakon toga udaljili u pravcu svoje kuće, dok su K. i ostali tu ostali i radili još nekih sat vremena, s tim što je tu ostao i brat P. za kojeg misli da se zove N.. Napomenuo je da im je on čak dao alat da rade, a njegova supruga im je nudila piće, kao i to da se izvinio K. za postupanje u afektu i upoznao ga da su i ranije imali oko iste stvari problem, te da je prišao bratu tog P. i rekao mu da prenese svom bratu da je sve u redu što se njega tiče, ali da njegov brat nema elementarno vaspitanje kada to radi ispred nečije kuće, a da ne pita vlasnika, i da nije u redu da ga on ispred supruge i djeteta "tapka" kako je to ranije opisao kao da ima dvanaest godina. Istakao je da nije tačno da je predmetnom prilikom imao pištolj, već isti stoji u kući i za njega ima urednu dozvolu. Dodao je i to da je bio iznenadjen kada je došla policija po prijavi da je on vadio pištolj, koji je on predao policiji na njihovo pitanje da li on posjeduje isti, i dodao da je njegov propust u tome što nije on njih prijavio policiji.</span>
</p>
<p>
<span class="span1">Odgovarajući na pitanja pojasnio je da ga je supruga zvala negdje oko 17,00 časova, da je on kući došao negdje oko 17,15 časova, a da je sva rasprava trajala nekih 10-15 minuta, kao i to da je policija došla u 20,30 časova. Naveo je da je htio kao svjedoka navesti komšiju koji je pratio dogadjaj od početka do kraja iz kuće koja je udaljena 30-40 metara od njegove, a to je pratio iz svog dvorišta i dodao da od trenutka kada je došao ispred svoje kuće ni on ni supruga ni jedan put nijesu ulazili u kuću.</span>
</p>
<p>
<span class="span1">Upitan od strane suda da pojasni razlike u kazivanjima iz prethodnog postupka i sa glavnog pretresa, okrivljeni je naveo da su se iste pojavile vjerovatno zato što nije potpuno shvaćen kada je davao iskaz ispred tužioca, te da je tačno da je on odgurnuo K., da ga je P. tapšao po ramenu i bubrezima, ali nije tačno da ga je čupao za ruku i vrlo je vjerovatno da je on tada viknuo da će ih prebiti. </span>
</p>
<p>&nbsp;</p>
<p>
<span class="span1">U završnoj riječi branilac okrivljenog adv. Radonjić Ranko iz Podgorice, je izjavio da se iz odbrane okrivljenog koja je u svemu dosljedna i potvrdjena iskazima svjedoka S. S. i M. M., jasno može zaključiti da se dogadjaj nije odigrao kako je to predstavljeno optužnim predlogom, odnosno kako su to predstavili oštećeni. Istakao je da je jasno da je okrivljeni toga dana pri sebi imao pištolj, kojim je prijetio oštećenima zbog čega su se isti navodno </span><span class="span1">osjećali ugroženo, ne bi N. P., brat oštećenog M. i sin oštećene B. ostao nakon toga ispred kuće okrivljenog i završavao započete radove. Dodao je da druga činjenica koja ukazuje da okrivljeni toga dana nije imao pištolj jeste da je policija obaviještena tek par sati nakon samog dogadjaja, pa se postavlja logično pitanje, ukoliko jedan čovjek u prisustvu većeg broja ljudi na javnom mjestu u sred bijela dana, na ulici vitla pištoljem i prijeti trojici oštećenih da će ih ubiti, da neko od njih ili ostalih prisutnih plašeći se epiloga pozove policiju koja bi okrivljenog razoružala i lišila slobode. Zbog svega navedenog, predložio je sudu da okrivljenog oslobodi od optužbe, da mu nadoknadi troškove postupka, i da istom vrati privremeno oduzeti pištolj, obzirom da za isti posjeduje uredno izdatu dozvolu, jer u konkretnom slučaju nijesu ispunjeni uslovi iz čl. 477 Zakonika o krivičnom postupku.</span>
</p>
<p>&nbsp;</p>
<p>
<span class="span1">Okrivljeni je u završnoj riječi ostao u svemu pri navodima svoje odbrane, prihvatajući u cjelosti završnu riječ svog branioca i dodajući da nije izvršio krivična djela koja mu se optužnim aktom stavljaju na teret. </span>
</p>
<p>&nbsp;</p>
<p>
<span class="span1">Sud je u dokaznom postupku: saslušao oštećene K. B., P. M. i I. B., te svjedoke S. S., P. N., na saglastan predlog stranka pročitao iskaz svjedoka M. M. sa zapisnika o glavnom pretresu od 11.02.2014 godine, pročitao službenu zabilješku UP PJ Podgorica od 09.05.2013 godine, pročitao potvrdu UP PJ Podgorica o privremeno oduzetim predmetima na ime S. N. od 09.05.2013 godine, pročitao izvještaj o balističkoj analizi UP Forenzičkog centra Danilovgrad br. ..., pročitao Izvod iz KE za okrivljenog izdat od UP CB Podgorica pod br. ... od 11.07.2013 godine, izvršio uvid u pištolj marke "CZ" model 99 fab.br. ... sa oružnim listom. </span>
</p>
<p>
<span class="span1">Sud nije provodio dokaze predložene od strane odbrane za ponovnim saslušanjem svjedoka M. M. na okolnosti da li je isti vidio da li je supruga S. N. predmetnom prilikom ulazila u kuću, ovo sa razloga jer je ovaj svjedok prilikom davanja svjedočkog iskaza na glavnom pretresu upozoren da je dužan ispričati sve što mu je poznato i što je vidio vezano za predmetni dogadjaj; kao ni saslušavanje svjedoka R. I. na okolnosti šta mu je P. M. vezano za način na koji je došao na lice mjesta predmetnom prilikom ispričao, sa razloga jer po nalaženju Suda, taj iskaz kao ni to saznanje koje je posredno nije od uticaja za uvrdjivanje materijalne istine u konkretnom slučaju; kao ni saslušanje svjedoka V. D., koji je po kazivanju odbrane neposredni očevidac ukupnog dogadjaja, koji je posmatrao iz svog dvorišta, ovo sa razloga jer se isti kao svjedok očevidac tek prvi put pominje na glavnom pretresu, što sud dovodi u sumnju u istinitost ovog predloga. </span>
</p>
<p>&nbsp;</p>
<p>
<span class="span1">Nakon provedenog dokaznog postupka, ocjenom svih dokaza, kako posebno, tako i u medjusobnom odnosu, Ovaj sud je utvrdio da je okrivljeni izvršio krivična djela stavljena mu na teret i to na način, mjesto i u vremenu kako je to bliže predstavljeno dispozitivom ove presude, sa kojih razloga ga je oglasio krivim i izrekao mu sankciju kao u izreci. </span>
</p>
<p>&nbsp;</p>
<p>
<span class="span1">Svjedok - oštećeni K. B. je u prethodnom postupku prilikom saslušanja pred ODT-om u Podgorici, na zapisniku od 12.06.2013 godine izjavio da je 09.05.2013 godine dovezao turu šljunka koju je istovario na putu ispred kuće S. N., sa namjerom da isti raspe kako bi izravnao makadamski put na koji je postojala velika rupa koja je predstavljala smetrnjuu prilikom prolaska a u kojim radovima mu je pomagalao desetak mještana, njegovih komšija, medju kojima su bila i braća P. – M. i N.. Dok su radili pojavila se supruga S. N., koja je tražila od njih da prestanu sa radovima, jer će zvati N., a poslije nekih 10-ak minuta, vozilom je došao S. N., i čim je izašao iz vozila krenuo je prema njemu i bez ikakvog razgovora počeo da ga vrijedja i psuje, upućujući mu razne uvredljive riječi "Jesi li ti ovo doćerao, mater ti jebem, sve ti živo i mrtvo jebem", kao i mnogo sličnih uvreda. Oštećeni je naveo da se Stanković ponašao veoma agresivno, dok je on svo vrijeme ostao miran i nije reagovao na te uvrede, a njegov komšija P. M. koji je tu bio prisutan je prišao S., stavio mu ruku na rame i pokušavao da ga smiri govoreći mu nešto u smislu da se sve može riješiti mirnim putem. Dalje je pojasnio da mu se čini da je  to samo još više razljutilo S. koji je i dalje nastavio da ih psuje i vrijedja, da bi u jednom trenutku kazao svojoj ženi "Donesi mi onu stvarčicu" a </span><span class="span1">njegova supruga je pošla u kuću i vrlo brzo se vratila noseći u ruci pištolj, koji je bio u crnoj futroli. Izjavio je da je vidio da se P. M. malo udaljio od S. i nešto rekao S. u smislu da ostavi pištolj, jer to nije način da se razgovara, medjutim S. N. je tada rekao "Sad ću da odem za pištolj sve da vas pobijem, jebaću vam mater". Tada je S. supruga koja je stajala iza njega povikala "N., evo ti pištolj" i pružila mu pištolj koji je bio u futroli, a S. je uzeo taj pištolj, izvadio ga iz futrole i uperio ga prema P. M.. Oštećeni je dalje naveo da je vidio da se radi o pištolju sive boje, kao i to da je S., držeći pištolj prema P. psovao, prijetio i govorio nešto u smislu "Jebaću ti majku, ubiću te" , ali se nije mogao precizno sjetiti riječi. Vidio je da je tada prišla I. B., majka P. M. koja je počela da gura M., vjerovatno kako bi ga sklonila ispred pištolja, u čemu je uspjela i vidio je da su oni krenuli prema kući, a kada je njihov komšija M. M. koji je bio tu prisutan i koji radi u policiji, prišao S. i smirivao ga, nakon čega je S. stavio pištolj iza pojasa a on je napustio lice mjesta. Oštećeni je dalje istakao i to da mu je kritičnom prilikom S. uputio brojne uvrede, no i pored toga on nije reagovao, a kada je izvadio pištolj i kada ga je uperio prema P. M. i njega je bilo strah i bojao se da ne okrene pištolj prema njemu, jer se prvobitno nejmu obraćao i njega je vrijedjao i psovao, tako da je bio uplašen i za svoj život. Pojasnio je da za vrijeme dok je držao pištolj u ruci S. je stajao negdje na kapiji svog dvorišta, koja kapija je bila otvorena, tako da je u par navrata i izlazio na put držeći pištolj u ruci a zatim se ponovo vraćao do kapije. Na kraju je izjavio da se ne pridružuje krivičnom gonjenju protiv S. jer su komšije i jer mu se on izvinjavao zbog ovog dogadjaja, koji sigurno neće zaboraviti, kao i da ne postavlja imovinsko - pravni zahtjev.</span>
</p>
<p>&nbsp;</p>
<p>
<span class="span1">Ovaj svjedok - oštećeni je na glavnom pretresu izjavio da je predmetnog dana bio angažovan da doveze neki šljunak u park šume Zagorič, a od komšija S. N. je bio obaviješten da je isti saglastan sa tim da se šljunak istovari ispred njegove kuće. Medjutim, u jednom, trenutku izašla je supruga S. i rekla im da to ne rade, a ubrzo je došao i S. koji ga je psovao, govoreći mu "platićeš mi, jebaću ti majku, zašto si to uradio" i tome slično, na šta on nije reagovao. Naveo je da se sjeća da je tada prišao komšija P. M., plavi momak, S. sa ledja, potapšao ga po ledjima i rekao mu da postoji drugi način da to riješi. Izjavio je da je bio ubijedjen sto posto toga dana da je vidio da je supruga S. N. na njegovo traženje da mu donese "onu stvar" donijela pištolj, medjutim, kasnije je od njihovog komšije M. M. bio upoznat da je to bio zapravo telefon koji je N. držao u ruci kad se raspravljao sa P.. To je potrajalo nekih 15-ak minuta i on je onda otišao, a kada se vraćao tom ulicom nakon nekih pola sata, S. mu se izvinio i rekao mu da se izvikao na njega u afektu. Nije se pridružio krivičnom gonjenju i nije postavio odštetni zahtjev. </span>
</p>
<p>
<span class="span1">Odgovarajući na pitanja stranaka svjedok - oštećeni je izjavio da su momci koji su ga pozvali i angažovali da doveze navedeni šljunak T. R., B. V. i još dva - tri momka iz naselja čijih se imena ne može sjetiti.  Dodao je da misli da je žena pošto je od nje tražio da mu doda onu stvar ulazila na ulazna vrata kuće, kao i to da kada je došao da istovari navedeni šljunak u grupi momaka nije bio P. M., već su ti momci njega malo kasnije pozvali da im pomogne da rastovare šljunak, a što je bilo prije nego je došao S. N.. Naveo je i to da u momentu kada je došao S. nijesu bili završeni svi radovi, a kada je on krenuo da ide izmakao je kamion a svi ostali su ostali i nastavili da završavaju radove, pa kada se on nakon nekih pola sata - sat vratio radovi su bili završeni i samo je tu bio S. N.. Nije znao ko je od  njih dvojice bio bliži S., ali je naveo da zna da je M. prišao S. da priča sa njim, dok mu on nije prilazio. Istakao je da ne zna ko je pozvao policiju, te da se s P. nakon predmetnog dogadjaja, a prije izjave date u tužilaštvu, sretao, ali da sa njima nije razgovarao o predmetnom dogadjaju. </span>
</p>
<p>
<span class="span1">Upitan od strane Suda da pojasni razlike u kazivanjima iz prethodnog postupka pred ODT-om Podgorica i na glavnom pretresu, ovaj svjedok - oštećeni je izjavio da je bio ubijedjen tada da je bio pištolj, a da je kasnije od prijatelja M. M. i drugih čuo da je to bio telefon, kao i to da zna kako izgleda pištolj, jer je bio u vojsci i da mobilni telefon ima i sam. </span>
</p>
<p>&nbsp;</p>
<p>
<span class="span1">Svjedok - oštećeni P. M. je u prethodnom postupku pred ODT-om Podgorica na zapisniku od 12.06.2013 godine izjavio da se predmetni dogadjaj desio 09.05.2013 godine. Naime, toga dana negdje oko 17,30 časova, kada se iz grada vraćao kući, vidio je da u naselju Park </span><span class="span1">Šuma Zagorič, njegovi komšije rasipaju šljunak po makadamskom putu koji vodi ka njihovim kućama, kako bi popunili rupe, a on im se odmah ponudio da im pomogne, što su i prihvatili pa je on pošao do kuće da se presvuče, a nakon toga se vratio zajedno sa bratom P. N.. Izjavio je da se sjeća da je od komšija tu bio K. B., te M. D., M. M. i još neki drugi komšije za koje se ne može precizno sjetiti ko su bili. Izjavio je da se sjeća da su sa poslom zvršili za nekih pola sata po dolasku njega i brata, a kada su završili pojavio se S. N., svojim vozilom, i čim je izašao iz vozila okrenuo se prema K. B. i počeo da na njega viče i psuje "Što si ovo ovdje istovario, jebem ti majku, jebem ti sve živo i mrtvo" na čemu se nije zaustavio već je nastavio da vrijedja K. da bi mu u jednom trenutku prišao i odgurnuo ga, a K. je uspio da se zadrži na nogama, iako se malo zateturao unazad. Svjedok - oštećeni P. je dalje naveo da je on vidjevši to prišao S., naslonio svoju ruku na njegovo rame, pokušavajući da ga smiri i rekao mu nešto u smislu da nije u redu da se tako ponaša prema K., obzirom da je stariji od svih, na šta mu se S. tada drsko obratio "Što ćeš ti", a on je i dalje pokušavao da smiri S., vrlo pristojno ga moleći da prestane sa takvim ponašanjem, da bi se S. u jednom trenutku obratio svojoj ženi koja je stajala tu pored njih riječima "Donesi mi onu stvar". Dalje je izjavio da se sjeća da je žena tada otišla u kuću i vrlo brzo donijela pištolj koji je bio u futroli crne boje i tada je predala pištolj svom suprugu S., koji je iz futrole izvadio sivi pištolj i uperio ga prema njemu. Istakao je da je sigurno nekih 15 sekundi S. držao uperen pištolj u njegovom pravcu i svo vrijeme mu vikao"Pičko jedna, sve ću da vas pobijem" a nakon toga je počeo da vitla pištoljem, a on je rekao S. "Ajde makni tu stvar da popričamo fino", kada se u jednom trenutku odnekud stvorila njegova majka I. B., vidno uznemirena, a S. N. je u jednom trenutku stavio pištolj za pojas i na tome se sve završilo. Ovaj oštećeni je dalje posvjedočio da je ubrzo nakon toga na lice mjesta došla patrola policije, za koju ne zna ko je zvao, ali zna da je on išao u policiju i davao izjavu povodom tog dogadjaja, koji je bio veoma stresan za njega, obzirom da je S.. N. držao pištolj uperen u njegovom pravcu sigurno nekih 10-15 sekundi i prijetio da će ih sve pobiti. Istakao je da se zbog toga osjećao ugroženim i bilo ga je strah za svoj život jer je S. bio vrlo agresivan i plašio se da ne ispali projektil i da ga ne ubije. Dodao je još i to da je nakon davanja izjave u policiji dobijao veliki broj poziva od strane ljudi koji poznaju i njega i S. koji su mu prijetili tražeći od njega da odustane od bilo kakvog postupka prema S. zbog tog dogadjaja, medjutim, on je istrajan u tome da S. odgovara za svoja djela, i ponašanje koje je njega veoma  uznemirilo i kada je bio ozbiljno uplašen za svoj život. Izjavio je da se pridružuje krivičnom gonjenju i postavlja imovinsko pravni zahtjev, koji će opredijeliti tokom postupka. </span>
</p>
<p>
<span class="span1">Na glavnom pretresu oštećeni P. M. je izjavio da u svemu ostaje pri onome što je rekao pred ODT-om Podgorica, s tim što je dodao da je sve što se odigralo donekle i posljedica njegove greške, njegove mladosti, jer je okrivljenog malo provokativno tapšao po ramenu i da smatra da bi najbolje bilo da sve to prevazidju i da Sud oprosti okrivljenom. Nije se pridružio krivičnom gonjenju i nije tražio nikakvu naknadu štete. </span>
</p>
<p>
<span class="span1">Odgovarajući na pitanja branioca i okrivljenog oštećeni P. M. je izjavio da su radovi završeni poslije incidenta, te da je u trenutku kada je on došao tu bio R. T., B. K., na kojeg je N. vikao, njegova majka, brat i on, a da je žena okrivljenog svo vrijeme bila u dvorištu, da on ne zna šta je radila, ali da je sigurno vidio da mu je ona dodala pištolj, odakle, on tačno nije mogao znati. Odgovorio je i to da je N. držao pištolj uperen u njegovom pravcu, a bili su na udaljenosti od nekih 10-15 metara, te da je pištolj bio, koliko se sjeća sive boje. Istakao je da se ne može sada sjetiti kada je njegova majka došla na lice mjesta, te da je neko drugi pozvao policju, a ne ni on ni bilo ko drugi iz njegove porodice i da ne zna ni kad je policija pozvana, ni ko je pozvao. Sa lica mjesta pošao je kući a ko je tu ostao on ne zna, te da je njegova porodica njega pazila jer je malo plahovit. Izjavio je da misli da su majka i brat pošli sa njim kući, ali ih nije pratio, te da ne zna za to da je njegov brat poslije inccidenta ostao da završava radove, kao i to da jeste ranije bio neki mali incident izmedju njega i okrivljenog, kada je njegov brat podletio biciklom pod auto okrivljenog i on je tu iskočio. Dodao je i to da I. R. poznaje i da nije tačno da je on R. rekao da je na lice mjesta došao na poziv drugih da brani bilo koga.  Ponovo je istakao da je pištolj bio sive boje i dodao da posljedica različitosti </span><span class="span1">u kazivanjima pred ODT-om i na glavnom pretresu u odgovorima na pitanja jeste ta što je zaboravio, ali da je tačnije sve ispričao prilikom saslušanja pred ODT-om Podgorica. </span>
</p>
<p>&nbsp;</p>
<p>
<span class="span1">Svjedok - oštećena I. B. je u prethodnom postupku pred ODT-om Podgorica  izjavila da se predmetni dogadjaj dogodio 09. maja 2013 godine, negdje u popodnevnim časovima, te da se sjeća da je tog dana bila u kući u naselju Park Šume - Zagorič zajedno sa sinom P. N. i suprugom P. R., kada se kući vratio stariji sin P. M., koji ih je obavijestio da komšije ravnaju put, pa je pozvao N. da podje sa njim da im pomognu, što je ovaj i uradio. Poslije izvjesnog vremena i ona je krenula za njima da vidi šta rade, a kada je izašla na put, vidjela je da je tu bio okupljen veći broj komšija koji su popunjavali rupe na makadamskom putu koji vodi ka njihovim kućama, i navela je da se sjeća da je tu bio K. B. i još neki komšija, ali se nije mogla sjetiti kako se zovu. U jednom trenutku vozilom je naišao S. N., takodje njihov komšija ispred čije kuće su se i odvijali predmetni radovi, nervozno izašao iz vozila, odmah se okrenuo prema K. B. i počeo da ga psuje i vrijedja, rekavši mu svašta ružno, psujući mu majku i sve živo i mrtvo. U jednom trenutku mu je prišao i odgurnuo ga, ali K. nije pao, i tada je njen sin P. M., koji je bio u njihovoj neposrednoj blizini S. stavio ruku na rame i zamolio ga da se smiri riječima "polako komšija", medjutim, S. je počeo još agresivnije da se ponaša. Psovao je njenog sina M. u njenom prisustvu govoreći mu "jebem ti mater", kada se ona uključila pokušavajući da smiri situaciju, ali u jednom trenutku se S. obratio svojoj ženi, koja je takodje bila tu prisutna  riječima "donesi mi onu stvarčicu", nakon čega je njegova supruga ušla u kuću i vrlo brzo se vratila, noseći pištolj u ruci, a koji pištolj je bio u futroli crne boje. Oštećena je pojasnila da je S. svo to vrijeme vikao i psovao sve prisutne, i u jednom trenutku je kazao "sad ću da odem za pištolj, sve da vas pobijem", medjutim, tada se umiješala S. supruga i pružila mu pištolj govoreći "N., evo ti pištolj", koji pištolj je on uzeo, izvadivši ga iz futrole. U to vrijeme svi su se bili malo udaljili od S., na nekih oko 10-ak metara, a S. je nakon toga uperio pištolj prema njenom sinu M. govoreći mu "Ajde pičko jedna, sve ću da vas pobijem". Istaka je da se drugih detalja ne može sjetiti, jer je bila veoma uzrujana i uplašena, te da zna da je stala ispred svog sina i gurala ga prema njihovoj kući, jer se plašila da S. ne opali iz pištolja. Istakla je da nije bila u stanju da pozove policiju, obzirom da je bila veoma uplašena, ali je to učinio neko od prisutnih i poslije izvjesnog vremena vidjela je da je S. stavio pištolj za pojas, ali se nije mogla sjetiti da li je dolazila policija jer je bila u šoku zbog svega toga. </span>
</p>
<p>&nbsp;</p>
<p>
<span class="span1">Na glavnom pretresu svjedok - oštećena I. B. je izjavila da ostaje u svemu pri izjavi koju je ranije dala i kojoj nema ništa ni oduzeti ni dodati, ističući da  oni nijesu pozvali policiju, i nijesu prijavili S., već je policija došla kasno te noći da ih pozove da daju izjave, te da se sjeća dogadjaja jer ga nije lako zaboraviti, ali je prošlo godinu dana, a kako ona nije mlada ne sjeća se detalja. Odgovarajući na pitanja odbrane, izjavila je da kada je ona došla tu je bio B. K., njegov sestrić, da ona ne zna imena svima, a da je bilo na putu i nekih žena, dodajući da pošto je M. ispratila i ostavila kući i rekla mužu da ga pričuva, da bude tu, ona se vratila opet na ulicu i tamo vidjela kako se radi kao da ništa bilo nije, te da je tamo bio i njen sin N.. Pojasnila je da ona ne zna da li je to bio afekat ili nešto drugo i ponovo istakla da oni nijesu prijavili S.. </span>
</p>
<p>
<span class="span1">Izjavila je da, obzirom da se ni njen sin nije pridružio krivičnom gonjenju, iako su stres doživjeli, neće se ni ona pridružiti i istakla da ne traži nikakvu naknadu štete. </span>
</p>
<p>&nbsp;</p>
<p>
<span class="span1">Svjedok S. S., je u prethodnom postupku na zapisniku pred ODT-om Podgorica izjavila da se ne može sjetiti kada se dogodio predmetni dogadjaj, ali da zna da je tog dana, kada je negdje oko 17,00 časova došla kući sa posla, vidjela da se zaustavio ispred kuće jedan kamion sa šljunkom, a pošto je znala da komšije tu nasipaju put, upozorila je vozača kamiona da ne istovara šljunak, a pošto je isti nije poslušao, iako ga je molila da to ne učini, jer im se na taj način stvaraju smetnje prilikom ulaska u dvorište, ona je pozvala supruga koji je ubrzo došao.  Izjavila je da, kada je njen suprug došao ispred kuće, na ulici je bilo nekoliko komšija i njoj nepoznatih ljudi, a njen suprug je odmah prišao ovom K. koji je vozio </span><span class="span1">kamion i počeo da se raspravlja sa njim. Tačno je da je vikao na K. i ona se sjeća da mu je kazao "Koliko puta sam ti rekao da to ne činiš, praviš mi štetu"; i u to se umiješao komšija M. M. koji je stao izmedju  njenog supruga i K. i spriječio ih da se svadjaju. Svjedokinja je dalje navela da je tada sa strane prišao jedan momak, kojeg zna da se preziva P. i povukao je njenog supruga za ruku, na šta se njen suprug okrenuo i rekao mu "Što ćeš ti?", a nakon toga je njoj dodao svoju torbicu i ponovo krenuo prema P., koji se u tom trenutku već bio udaljio sa tog mjesta i psovao. Nakon toga se sve smirilo, da bi poslije izvjesnog vremena došla policija i njen suprug im je predao pištolj za koji ima dozvolu i koji inače stoji u kući i njen suprug ga nikada ne nosi sa sobom, pa ga ni kritičnom prilikom nije imao kod sebe, niti ga je ona iznosila iz kuće. </span>
</p>
<p>&nbsp;</p>
<p>
<span class="span1">Na glavnom pretresu svjedok S. S. je izjavila da z</span><span class="span1">na da je predmetnog dana bilo izmedju 17,00 i 17,10 časova kada je sa djetetom koje  je uzela iz škole došla kući. Tada je vidjela da se ispred njihove  kapije  zaustavio kamion sa šutom, a kako su i ranije iz više navrata imali problem sa nasipanjem tog dijela puta, ona je izašla iz kuće i prišla čovjeku koji je sjedio u kamionu, a preziva se K., i molila ga da to ne čini. Čak ga je i u jednom trenutku zamolila da ugasi motor da bi mogli da razgovaraju, pa kada je on ugasio motor ona mu je ponovo rekla da ne istovara taj šljunak jer zna i upoznat je sa problemima koje njima to istovaranje stvara. U toku tog njihovog razgovora ona je pozvala svog supruga telefonom, obavijestila ga o navedenom, a on joj je rekao da samo ne istovare dok ne dodje, pa će on razgovarati sa njim, što je ona i prenijela ovom K., ali je on nije poslušao već je iskipao šljunak ispred njihove kapije. To je bilo zapravo u trenutku kada je ona rekla da će ga prijaviti policiji, a on je rekao da ga prijavi i iskipao šljunak, tako da je ona ostala zarobljena u dvorištu sa svojim djetetom. Dok je razgovarala sa K., zna da je tu bilo još nekih momaka koji su se smijali, ali ona na to nije obraćala pažnju, ali zna da medju njima nije primijetila P., ali jeste njegovog brata koji se zove N.. Tada je došao njen suprug koji je izašao iz kola i krenuo ka K., odgurnuo ga rukama i počeo je raspravu sa njim u smislu "zašto mi to radiš" kada je već upoznat sa štetom koju nam to stvara, i pitao ga da li nam to radi namjerno, te da zna da je tada sa ledja prišao M. M. koji je tada zagrlio N. i rekao mu " nemoj se raspravljati ", kada se N. okrenuo ka njemu i rekao mu da mu je dosta takvih situacija. Tada je ona, koja je stajala 1,5 - 2 metra od N. i M. vidjela ovog P. M. koji je prišao N. i prvo ga je povukao za rame, kao da ga okrene ka sebi, a onda ga je potapkao negdje u tom dijelu. Nakon toga se N. okrenuo, pitao ga šta ćeš ti, i kako je u rukama držao tašnu i telefon, punih ruku je odgurnuo ovog P. a onda je nakon toga njoj dodao tašnu i okrenuo se put P., ali je P. bio nekih 10-tak metara krenuo put svoje kuće, a tu je bila njegova majka koja ga je zagrlila i vukla put kuće. Nakon toga zna da su oni raširili taj pijesak, nakon što su pitali N. šta će sad, zna da im je i falio neki alat pa im je N. dao iz garaže, a ona ih je pitala hoće li sok, jer su još nekih sat vremena radili posle toga. Navela je da zna da je negdje oko 20,30 i 20,40 časova, ne zna precizno, došla policija, tražila je N. koji je izašao iz kuće, i na njihovo pitanje ima li pištolj, a na njegov odgovor da ima i pitanje da li ima dozvolu on je rekao da ima i predao im pištolj, pojašnjavajući da postoji prijava da je N. iznosio pištolj, tada je N. iznio pištolj koji stoji gore u spavaćoj sobi predao ga i pošao sa njima. </span>
</p>
<p>
<span class="span1">Odgovarajući na posebna pitanja stranaka izjavila je da od trenutka kada je izašla vidjevši kamion koji je parkiran pa do završetka ovog dogadjaja nije ulazila u kuću, a od trenutka kada je N. došao ispred kuće, pa do završetka rasprave nije bilo radova šljunak je stajao ispred njihove kuće.</span>
</p>
<p>
<span class="span1">Pojašnjavajući razlike u kazivanjima iz prethodnog postupka i sa glavnog pretresa, svjedok je izjavila da razlike na koje je sud upoznao, iz prethodnog postupka i sa glavnog pretresa, ona tvrdi da su ispričane i pred tužiocem, a zašto to nije unešeno u zapisnik ona ne zna.</span>
</p>
<p>&nbsp;</p>
<p>
<span class="span1">Svjedok M. M. je u prethodnom postupku pred ODT-om Podgorica, izjavio da se ne može sjetiti kada se desio predmetni dogadjaj, da se predmetnog dana sa svojom porodicom vraćao kolima, te da su na putu koji prolazi kroz naselje Park Šume Zagorič, tačnije ispred kuće njegovog komšije S. N. primijetio da je kamion istovario veću gomilu šuta. Dalje je </span><span class="span1">naveo da je tu takodje bilo okupljeno nekoliko komšija koji su počeli da razgrću taj šut po putu, te kako nije mogao da prodje zaustavio je svoje vozilo i izašao van, kako bi vidio o čemu se radi. Istakao je da se sjeća da je ubrzo potom svojim vozilom naišao S. N., koji se, čim je izašao iz vozila, obratio komšiji K. B. koji je bio medju ljudima koji su razgrtali taj šut po putu. Dalje je naveo da je vidio da je N. odmah krenuo da viče i da se svadja sa K., čak je krenuo prema njemu, a njemu je djelovao kao da želi da se s njim fizički obračuna. Napomenuo je da je on odmah prišao N., uhvatio ga za ruku i skrajnuo ga sa strane, govoreći mu da se smiri. Naglasio je da je tada N. prišao jedan mladji momak iz komšiluka, čije ime nije znao, koji je potapšao N. po ramenu, a N. se tada okrenuo i počeo da viče na tog momka, pojašnjavajući kako se zalijetao prema njemu, a on ga je ponovo uhvatio za ruku, govoreći mu da se smiri, da nema potrebe da se svadja sa djecom, misleći prvenstveno na tog momka koji je bio dosta mladji od njih. Vidio je da je taj momak otišao niz ulicu, ubrzo se pojavila majka tog momka koja je počela da se svadja sa N., dok je N. tada dodao torbicu svojoj supruzi koja je stajala pored njega, tačnije u dvorištu dok su on i N. stajali sa druge strane kapije na ulici. Izjavio je da je čuo da se N. svadjao sa tom ženom, da bi u jednom trenutku prestali da s. još nekih sat vremena, obzirom da je čekao da komšije razgrnu šut na putu kako bi on mogao da prodje, da nije vidio da je N. kod sebe imao pištolj, a pogotovo ne da ga je vadio i okretao prema nekom od prisutnih, jer je on, kako je već rekao svo vrijeme stajao odmah pored N. i da je on imao pištolj kod sebe ili da je nekom prijetio tim pištoljem, on bi to morao vidjeti. </span>
</p>
<p>
<span class="span1">Na glavnom pretresu svjedok M. M. je ponovio iskaz iz prethodnog postupka i pojasnio da je prije nego što je S. došao svojim vozilom on čuo kako S. supruga govori K. da ne kipa šljunak dok ne dodje njen muž. Istakao je da se takodje sjeća da se S. prvo po dolasku obratio K. riječima "Kako vas nije sramota da mi ovo radite, opominjao sam vas da odje ne kipate" i blago ga je rukama odgurnuo. Tada je on stao izmedju njih dvojice, rekao N. da se ne svadjaju, i odgurnuo ga u suprotnom smjeru. Takodje je izjavio da se sjeća da se N. nakon odlaska tog mladjeg momka sa lica mjesta izvinjavao K., rekao mu da je bio revoltiran i da je zato tako reagovao, i upozoravao ih ranije da to ne rade. Odgovarajući na pitanja odbrane, istakao je  da se sa okrivljenim ne druži, da su komšije, da se znaju zdravo za zdravo, te da u trenutku kada je došao ispred kuće S., tu je bio K., nekih 4-5 momaka i S. žena. Pojasnio je da je taj koji je imao raspravu sa S. kasnije došao, te da nije bio tu kada je on došao. Osim toga, osim P. M., koji se svadjao sa S., i te starije gospodje koji su otišli sa lica mjesta, svi ostali su bili tu dok se nije razgrnuo taj šut, i sve je to trajalo nekih sat vremena, a da on zna za to vrijeme niko nije zvao policiju. Dodao je da P. N. i te ostale momke po imenu ne zna, da je predmetnom prilikom taj koji se raspravljao sa S., i koji je došao kasnije, došao sa tom starijom ženom, koja nije prilazila, već je čekala udaljena i da je za svo vrijeme odigravanja dogadjaja on bio na pola metra od S., da po njemu nije moguće da je isti imao pištolj, a da ga on nije mogao vidjeti. </span>
</p>
<p>&nbsp;</p>
<p>
<span class="span1">Svjedok P. N. je u prethodnom postupku izjavio da se sjeća da je predmetnog dana bio kući kada ga je brat pozvao da podju na ulicu i pomognu komšijama da raspu šljunak po makadamskom putu kako bi popunili rupe. Naveo je da se sjeća da su zatrpavali rupe na putu ispred kuće njihovog komšije S. N., da osim njega i njegovog brata P. M. je bilo prisutno još 10-ak komšija, čijih se imena nije mogao sjetiti izuzev K. B., koji je, koliko on zna, i dovezao taj šljunak. Istakao je da se dok su radili pojavila i supruga S. N., koja je od njih tražila da obustave radove, prijeteći im da će dovesti svog muža. Poslije nekih 15-ak minuta, vozilom je došao S. N., odmah je izašao iz auta, krenuo prema K. B., upućujući mu razne uvrijedljive riječi. Napomenuo je da se ne može sjetiti tačno šta mu je sve rekao, ali da zna da su te riječi koje je S. uputio K. B. bile uvrijedljive sadržine. Napomenuo je da je u jednom trenutku S. prišao K. B.,  odgurnuo ga, da B. nije pao, već se samo malo zateturao unazad. Istakao je da je tada prišao njegov brat P. M., koji je takodje potapšao S. po ramenu, i pokušavao je da ga smiri. Medjutim, N. je očigledno pogrešno shvatio namjere njegovog brata, počeo je da se ponaša još agresivnije i da psuje njegovog brata, da bi u jednom trenutku S. N. svojoj ženi koja je tu bila prisutna rekao "Donesi mi onu stvar".  Tada je </span><span class="span1">njegova žena pošla u kuću, vrlo brzo se pojavila, N. joj je poslije izvjesnog vremena prišao i uzeo pištolj. Naglasio je da on nije vidio da li je pištolj bio u futroli ili ne, već samo da je pištolj sive boje uperio u pravcu njegovog brata M., rekavši mu tada nešto kao "Pičko jedna, sve ću da vas pobijem", a nakon toga je psovao njihovu majku, koja je tu bila prisutna i koja je odmah počela da gura M. prema kući, kako bi ga sklonila ispred pištolja. Dalje je naveo da se on takodje pridružio majci, sve u cilju da skloni M. odatle, jer se plašio da N. stvarno ne upotrijebi oružje. Izjavio je da je za to vrijeme N. sa pištoljem stajao na ulici, pa je u jednom trenutku pištolj vratio iza pojasa i došao do svoje kapije. Ustvrdio  je da je siguran da je N., držeći pištolj u ruci, izašao na ulicu, i tada prijetio njegovom bratu, te da je to dobro vidio. </span>
</p>
<p>
<span class="span1">Na glavnom pretresu je ponovio iskaz iz prethodnog postupka pred ODT-om Podgorica i odgovarajući na pitanja odbrane izjavio da je njegov brat došao po njega da ga pozove, obzirom da se vratio iz škole da podju da pomognu da se radi put. Dalje je naveo da mu nije poznato ko je organizator tih radova, kao i da se S. prethodno protivio izvodjenju tih radova, te da mu je tek kasnije to postalo poznato. Pojasnio je da je N. došao poslije nekih pola sata, da su radovi bili na sredini, da je on bio na par metara od njih kada je bila ta rasprava i kada je N. supruzi rekao da mu donese to nešto iz kuće, pa kada mu je supruga to donijela do na prag kuće, N. je odatle pošao do nje, uzeo pištolj i vratio se kod njih. Naglasio je da N. nije puno držao pištolj uperen u njegovog brata, kao i da je njegov brat nakon što je N. uperio pištolj pobjegao. Vidio je da je N. okrenut bio pištoljem put njegovog brata, da nije ciljao tačno u njega da ga puca, već da ga prepadne i vidio je da je vitlao pištoljem. Nakon incidenta, N. je dozvolio da se završe radovi, nakon čega su oni otišli kući. Dodao je da ne zna ko je zvao policiju, da on nije bio prisutan kada je došla, da je odmah nakon incidenta razgovarao sa okrivljenim, koji mu je pričao da on ima takvih situacija, da se ne boji momčića i tako to,  i da je on možda pogrešno shvatio M. tapšanje po ramenu. Na kraju je objasnio da je nakon što se završio incident pištolj i dalje bio kod N., ne u rukama, nego za pojasem, te da misli da je kod njega bio i u momentu kada je on razgovarao sa njim. </span>
</p>
<p>&nbsp;</p>
<p>
<span class="span1">Iz službene zabilješke UP PJ Podgorica od 09.05.2013 godine, proizilazi da je ista sačinjena predmetnog dana u službenim prostorijama PJ Podgorica, od ovlašćenih policijskih službenika a povodom dogadjaja, gdje su u 20,25h od strane Ekspoziture za dežurstvo, isti upućeni u Zagorič - Park Šume, gdje je po anonimnoj dojavi došlo do svadje više lica i gdje je lice S. N. od oca S., rodjen … godine u P., navodno potezalo vatreno oružje i prijetio licima. Dolaskom na lice mjesta pozvali su lice S. N. da izadje iz svoje porodične kuće, obavili sa istim razgovor na date okolnosti, kada im je on objasnio da nije ni na kog potezao vatreno oružje, te da posjeduje isto sa uredno izdatim oružnim listom; a na njihov zahtjev imenovani je ušao u kuću i predao im oružje sa oružnim listom bez metaka, a radi se o pištolju marke "CZ 99" fab.br. 113034, cal. 9mm, i oružnom listu br. evidencije 26/04. Nakon toga lice su priveli u PJ Podgorica, predali ga vodji sektora M-133, sa uredno izdatom potvrdom  o privremeno oduzetim predmetima.</span>
</p>
<p>&nbsp;</p>
<p>
<span class="span1">Iz potvrde o privremeno oduzetim predmetima UP PJ Podgorica na ime S. N. od 09.05.2013 godine, proizilazi da su ovlašćeni policijski službenici od S. N. privremeno oduzeli pištolj marke "CZ 99" fab.br. … i oružni list broj evidencije 26/04 izdat od CB Podgorica. </span>
</p>
<p>&nbsp;</p>
<p>
<span class="span1">Iz izvještaja o balističkoj analizi UP Forenzičkog centra Danilovgrad 1580/13 proizilazi da je balistički anaiziran pištolj marke "CZ" model 99, cal. 9mm PARA, fab.br. …, koji pištolj je bruniran sa niklovanom navlakom i vizuelnim pregledom te praktičinom provjerom viši policijski komesar za balistiku dipl. Ing M. M. je utvrdio da je dostavljeni pištolj funkcionalan, a komparacijom čaura ispaljenih iz dostavljenog oružja sa čaurama iz zbirke po NN počiniocima, koje posjeduju u Forenzičkom centru nijesu nadjene podudarne karakteristike. </span>
</p>
<p>&nbsp;</p>
<p>
<span class="span1">Iz izvoda iz KE na ime okrivljenog, izdatog od UP CB Podgorica pod br. … od 11.07.2013 godine, proizilazi da isti ranije nije osudjivan. </span>
</p>
<p>&nbsp;</p>
<p>
<span class="span1">Uvidom u pištolj marke "CZ" model 99, fab.br. … konstatovano je da je navlakač pištolja niklovan, sive - metalik boje, da je obarač takodje sive boje, da je dugme za šaržer isto sive boje, dok je pištolj u preostalom dijelu crne boje. </span>
</p>
<p>&nbsp;</p>
<p>
<span class="span1">Uvidom u oružni list za navedeni pištolj konstatovano je da je isti izdat od strane MUP-a CB Podgorica sa brojem evidencije 26/04, na ime S. N., dana 03.02.2004 godine, sa rokom važenja od 10 godina.</span>
</p>
<p>&nbsp;</p>
<p>
<span class="span1">Članom 11 Zakona o oružju propisano je da je zabranjeno nošenje oružja na javnom mjestu. Javno mjesto, u smislu ovog zakona, je mjesto na kojem je svakom slobodan pristup (ulica, trg, javni put, pristanište, plaža, park, čekaonica, trgovinski, ugostiteljski ili sličan objekat) ili pristup pod određenim uslovima (sportski objekat, bioskopska ili pozorišna dvorana, sredstvo javnog saobraćaja, izložbena prostorija i sl.), kao i drugo mjesto određeno da služi za ovakve namjene (mjesto na kome se održava javni skup, sportska ili druga priredba i sl.). Javnim mjestom, u smislu ovog zakona, smatra se i svako drugo mjesto na kojem je izvršen prekršaj, a posljedica je nastupila na javnom mjestu.</span>
</p>
<p>&nbsp;</p>
<p>
<span class="span1">Nakon provedenog dokaznog postupka, utvrdjeno je da se okrivljeni S. N. nije pridržavao naprijed citirane zakonske norme, već je tog 09.05.2013 godine u Podgorici, u naselju Park Šume Zagorič bb, na javnom mjestu, ulici, neovlašćeno nosio vatreno oružje  - pištolj marke "CZ" 99, cal 9mm, fab.br. …. Takodje je neosporno utvrdjeno da je navedeno vatreno oružje okrivljeni nakon kraće verbalne rasprave sa K. B. oko rasipanja šuta ispred njegove kapije, usmjerio u pravcu oštećenog P. M. prijeteći mu riječima "Pičko jedna, sve ću da vas pobijem", što je kod oštećenog P. M., kao i kod oštećene I. B., majke P. M. i oštećenog K. B. izazvalo osjećaj straha i ugroženosti za sopstveni život. </span>
</p>
<p>&nbsp;</p>
<p>
<span class="span1">Prednje navedeno je utvrdjeno najprije iz svjedočkih iskaza oštećenih K. B., P. M. i I. B., koji su na gotovo identičan način opisali predmetni dogadjaj.  Naime, svi oštećeni su izjavili da je predmetnog dana bio istovar i rasipanje šljunka - šuta u ulici ispred kuće S. N., kada je došao S. vozilom dok su radovi bili u toku i odmah započeo verbalan konflikt sa K. B. koji je dovezao predmetni šut, bez povoda ga odmah vrijedjajući riječima kako je to sam K. opisao "Jesi li ti ovo doćerao, mater ti jebem, sve ti živo i mrtvo jebem" kao i nizom drugih uvreda, ponašajući se svo vrijeme agresivno, dok je K. za svo to vrijeme bio miran, i nije reagovao, da bi tada P. M., koji je tu bio prisutan, prišao S., stavio mu ruku na rame, pokušavajući da ga smiri, govoreći mu da se sve to može riješiti mirnim putem, a što je, po kazivanju ovih svjedoka, još više razljutilo S., koji se tada svojoj supruzi obratio riječima "Donesi mi onu stvarčicu", pa kada mu je ona iz kuće donijela pištolj koji je bio u futroli, okrivljeni je uzeo taj pištolj, izvadio ga iz futrole i uperio ga prema P. M., upućujući mu riječi "Pičko jedna, sve ću da vas pobijem", a koje riječi je precizno citirao oštećeni P. M., a i K. B. je čuo da je isti rekao nešto u smislu "Jebaću ti majku, ubiću te" ali se nije mogao precizno sjetiti navedenih riječi; dok je oštećena I. B. izjavila da je isti kazao, obraćajući se njenom sinu M., nakon što je uperio pištolj prema istom "Ajde pičko jedna sve ću da vas pobijem". Svi oštećeni, opisujući pištolj koji su predmetnom prilikom vidjeli u rukama okrivljenog S. N., isti opisuju riječju da je pištolj bio sive boje. Navedene svjedočke iskaze oštećenih, koji se, istina u pojedinim fragmentima opisivanja predmetnog dogadjaja u potpunosti i ne poklapaju, što je donekle i logično, obzirom da svi oni shodno svojim ličnim karakteristikama su na poseban, samo njima svojstven način doživjeli predmetni dogadjaj, a samim tim ga tako i prepričali na glavnom pretresu; a koji iskazi se u pogledu bitnih odlučnih činjenica u potpunosti poklapaju, ovaj sud je cijenio kao istinite, pa im je kao medjusobno saglasnim, te saglasnim većini ostalih provedenih dokaza u cjelosti povjerovao. </span>
</p>
<p>&nbsp;</p>
<p>
<span class="span1">U prilog naprijed navedenih svjedočkih iskaza oštećenih, ide iskaz svjedoka P. N., koji je kao direktni učesnik predmetnih radova - rasipanja šuta ispred kapije kuće okrivljenog, potvrdio da je nakon što je došao vozilom na lice mjesta okrivljeni S. krenuo prema K. B., upućujući </span><span class="span1">mu razne uvrijedljive riječi, čak istog i odgurnuo, nakon čega mu je prišao P. M., potapšao S. po ramenu pokušavajući da ga smiri, a koje namjere je po ovom svjedoku S. očigledno pogrešno shvatio, pa je počeo još agresivnije se ponašati i počeo je psovati njegovog brata, da bi se u jednom trenutku obratio svojoj ženi riječima "Donesi mi onu stvar" a žena je pošla u kuću, vrlo brzo se vratila, a N. je od nje uzeo pištolj, koji je bio sive boje i koji je uperio u pravcu P. M., rekavši mu nešto u smislu "Pičko jedna sve ću da vas pobijem" da bi nakon toga počeo da psuje njihovu majku koja je tu bila prisutna i koja je pokušavala gurati M. ka kući kako bi ga sklonila ispred pištolja. I ovo svjedočenje, cijeneći ga kao istinito, te uporedjujući sa ostalim naprijed navedenim svjedočkim iskazima i medjusobno saglasno, je ovaj sud u svemu prihvatio. </span>
</p>
<p>&nbsp;</p>
<p>
<span class="span1">Svjedočki iskaz supruge okrivljenog S. S., koja je, opisujući predmetni dogadjaj banalizujući isti na jednu običnu komšijsku raspravu, čak više izmedju nje i K. koji je istovario šljunak, i pored njenog negodovanja i traženja da to ne čini, a zatim i izmedju njenog supruga - okrivljenog sa K., te navodeći da se tada umiješao M. M. koji je stao izmedju njenog supruga i K. i spriječio svadju, da bi tada došao jedan od momaka kojeg zna da se preziva P., koji je povukao njenog supruga za ruku, na šta se suprug okrenuo, pitao šta ćeš ti, a ovaj mladić je pobjegao, Sud je cijenio jedino i isključivo kao smišljenu i sračunatu na pomaganje okrivljenom - njenom suprugu i ublažavanju njegovog položaja u predmetnoj krivičnoj stvari, pa samim tim i neprihvatljivim za utvrdjivanje materijalne istine. Na gotovo identičan način sud je cijenio iskaz svjedoka M. M. koji je objašnjavajući svoje vidjenje predmetnog dogadjaja naveo da je nakon rasipanja tog šuta po putu naišao S. N. vozilom, koji je odmah po izlasku krenuo da viče i da se svadja sa K., čak i djelovao kao da hoće sa istim da se fizički razračuna, kada se on odmah umiješao, uhvatio okrivljenog za ruku, skrajnuo ga sa strane, govorio mu da se smiri, naglasivši da je tada okrivljenom prišao jedan mladji momak iz komšiluka, potapšao ga po ramenu, na šta se okrivljeni okrenuo, počeo da viče na tog momka, čak se i zalijetao prema njemu, ali on ga je opet smirio uhvativši ga za ruku, govoreći mu da nema potrebe da se svadja sa djecom, da bi tada vidio da je taj momak otišao niz ulicu, a ubrzo se pojavila majka tog momka koja je počela da se svadja sa okrivljenim.  I ovaj svjedok je tvrdio kao i supruga okrivljenog da nikakav pištolj okrivljeni u ruci imao nije, već samo torbicu koju je dodao supruzi u jednom trenutku rasprave sa komšijama, te da u situaciji da okrivljeni kojim slučajem imao pištolj, on bi to morao vidjeti, obzirom da je od istog gotovo svo vrijeme bio udaljen ne više od pola metra. I pored toga što je odgovarajući na pitanje branioca okrivljenog ovaj svjedok izjavio da se sa okrivljenim ne druži, već su samo komšije, a dovodeći u vezu njegovo kazivanje sa svjedočkim iskazima oštećenih, te svjedoka P. N., ovaj sud je mišljenja da je i pored samo komšijskih odnosa sa okrivljenim, iskaz ovog svjedoka dat na način koji je najpovoljniji za okrivljenog, a imajući u vidu da je ovo svjedočenje opovrgnuto naprijed navedenim, sud ga je cijenio kao irelevantno u konkretnom slučaju. </span>
</p>
<p>&nbsp;</p>
<p>
<span class="span1">Da se radi o ispravnom oružju - pištolju marke  </span><span class="span1">"CZ" model 99, fab.br. …, koji je funkcionalan i iz kojeg se mogu ispaljivati odgovarajući projektili, neosporno je utvrdjeno iz balističkog vještačenja Forenzičkog centra u Danilovgradu br. 1580/13, te iz potvrde o privremeno oduzetim predmetima na ime okrivljenog i oružnog lista za predmetni pištolj.</span>
</p>
<p>&nbsp;</p>
<p>
<span class="span1">Strukturalnom analizom odbrane okrivljenog, Ovaj sud je utvrdio da su navodi iste sračunati i očigledno smišljeni na ublažavanje sopstvenog položaja u krivičnom postupku, i što više relativizacije predmetnog dogadjaja. Okrivljeni je tokom postupka dosljedno tvrdio da predmetnom prilikom nije koristio nikakav pištolj, ali su takvi navodi njegove odbrane opovrgnuti svjedočkim iskazima oštećenih K. B., P. M. i I. B.,koji su decidno i kontinuirano tokom postupka tvrdili da su vidjeli okrivljenog koji je odnosnom prilikom uperio pištolj, po njihovom kazivanju sive boje. Istina, okrivljeni je isticao da posjeduje pištolj koji nije sive boje, odnosno nije potpuno sive boje, a da je na istom samo navlakač pištolja sive - metalik boje. Medjutim, pamćenje i reprodukcija u vidu davanja iskaza je selektivan i uvijek </span><span class="span1">subjektivan proces, pa je sasvim logično da je u trenutku kada okrivljeni S. u pravcu oštećenog P. M. vitla pištoljem, koji je zaista dominantno sive boje, u šta se sud uvjerio i neposrednim uvidom u isti tokom glavnog pretresa, percipiraju a zatim i reprodukuju ono što je na njih ostavilo najjači utisak. Pored toga, i osjećaj straha i ugroženosti, prijetnjom napada na život i tijelo a u smislu krivičnog djela ugrožavanje sigurnosti je takodje subjektivnog karaktera, pa sami navodi oštećenih da su predmetnom prilikom osjetili  strah i ugroženost za svoju bezbjednost reflektuju postojanje predmetnog krivičnog djela. </span>
</p>
<p>&nbsp;</p>
<p>
<span class="span1">Pravno kvalifikujući utvrdjeno činjenično stanje, Ovaj sud nalazi da su se u radnjama okrivljenog S.&nbsp;N. ostvarili svi subjektivni i objektivni elementi bića krivičnog djela ugrožavanje sigurnosti iz čl. 168 st. 2 u vezi st. 1 Krivičnog zakonika u sticaju sa krivičnim djelom nedozvoljeno držanje oružja i eksplozivnih materija iz čl. 403 st. 1 Kivičnog zakonika, u odnosu na koja djela je okrivljeni postupao sa direktnim umišljajem, budući da je bio svjestan svojih djela i htio njihovo izvršenje. </span>
</p>
<p>&nbsp;</p>
<p>
<span class="span1">Vrednujući sve okolnosti iz čl. 42 Krivičnog zakonika koje su od uticaja da kazna bude manja ili veća, Sud je u odsustvu otežavajućih okolnosti na strani okrivljenog, od olakšavajućih okolnosti na strani istog cijenio stav oštećenih koji se nijesu pridružili krivičnom gonjenju i nijesu postavili imovinsko - pravni zahtjev, njegove porodične prilike odnosno činjenicu da se radi o ocu jednog djeteta, a posebno njegovu raniju neosudjivanost, koja ukazuje da se radi o osobi koja je sklona vršenju krivičnih djela, pa je Sud  najprije primjenom čl. 48 st. 1 Krivičnog zakonika okrivljenom utvrdio za krivično djelo ugrožavanje sigurnosti iz čl. 168 st. 2 u vezi st.1 Krivičnog zakonika kaznu zatvora u trajanju od tri mjeseca, a za krivično djelo nedozvoljeno držanje oružja i eksplozivnih materija iz čl. 403 st. 1 Krivičnog zakonika, takodje  kaznu zatvora u trajanju od tri mjeseca, a zatim primjenom čl. 48 st. 2 Krivičnog zakonika istog osudio na jedinstvenu kaznu zatvora u trajanju od pet mjeseci, a zatim nalazeći da radi krivično - pravne zaštite nije neophodno da okrivljeni utvrdjenu kaznu i efektivno izdržava istu uslovio sa rokom probacije u trajanju od dvije godine, čime će se po nalaženju Ovog suda, u cjelosti ostvariti svrha propisivanja i izricanja uslovne osude iz čl. 52 Krivičnog zakonika, a u okviru opšte svrhe propisivanja i izricanja krivičnih sankcija iz čl 4 st. 2 Krivičnog zakonika. </span>
</p>
<p>&nbsp;</p>
<p>
<span class="span1">Sud je okrivljenom primjenom čl. 75 Krivičnog zakonika izrekao i mjeru bezbjednosti oduzimanje predmeta - pištolja marke "CZ" model 99, fab.br. …, u uvjerenju da će se izrečenom mjerom bezbjednosti otkloniti stanja i uslovi koji su od uticaja da okrivljeni ubuduće ne vrši ovakva ili slična krivična djela. </span>
</p>
<p>&nbsp;</p>
<p>
<span class="span1">Kako stvarnih troškova postupka nije bilo, Sud je okrivljenog primjenom odredbi čl. 226, 227 i 229 Zakonika o krivičnom postupku obavezao da na ime paušala na račun budžetskih sredstava Crne Gore, uplati iznos od 50,00 eura, koji je odmjeren shodno dužini trajanja postupka, složenosti predmeta i imovinskim prilikama okrivljenog. </span>
</p>
<p>&nbsp;</p>
<p>
<span class="span1">Na osnovu izloženog, a shodno čl. 374 Zakonika o krivičnom postupku odlučeno je kao u izreci presude.</span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U PODGORICI</span>
</p>
<p style="text-align:center;">
<span class="span1">Dana,09.07.2014 godine</span><span class="span1"></span>
</p>
<p>&nbsp;</p>
<p>
<span class="span1">        ZAPISNIČAR,                                                                                       SUDIJA,</span>
</p>
<p>
<span class="span1"> Valentina Vukašinović</span><span class="span1"></span><span class="span1">                                </span><span class="span1">  Larisa Mijušković-Stamatović</span>
</p>
<p>&nbsp;</p>
<p>&nbsp;</p>
<li>
<span class="span2">DN-a:</span>
</li>
<li>
<span class="span2">Primjerak presude dostaviti:</span>
</li>
<li>
<span class="span2">- ODT-u Podgorica</span>
</li>
<li>
<span class="span2">- Okrivljenom</span>
</li>
<li>
<span class="span2">- Braniocu okrivljenog</span>
</li>
<li>
<span class="span2">SUDIJA,</span>
</li>
<li>
<span class="span2">________________________</span>
</li>
<li>
<span class="span2">Postupljeno dana_____________</span>
</li>
<li>
<span class="span2">Namještenik________________</span><span class="span2">_</span>
</li>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
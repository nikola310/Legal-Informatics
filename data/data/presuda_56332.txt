<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 0.5in 1.25in;}
.s1{font-weight:bold;}
.p1{text-align:start;hyphenate:auto;font-family:Times New Roman;font-size:12pt;}
.p2{text-align:start;hyphenate:auto;keep-with-next.within-page:always;font-family:Times New Roman;font-size:12pt;}
.p3{text-align:justify;hyphenate:auto;font-family:Times New Roman;font-size:12pt;}
.p4{text-indent:0.51458335in;text-align:justify;hyphenate:auto;font-family:Times New Roman;font-size:12pt;}
.p5{text-indent:0.5in;text-align:start;hyphenate:auto;font-family:Times New Roman;font-size:12pt;}
.p6{text-indent:0.5in;text-align:justify;hyphenate:auto;font-family:Times New Roman;font-size:12pt;}
</style>
<title>OSNOVNI SUD U ROŽAJAMA</title>
<meta content="rafet.suljevic" name="author">
</head>
<body class="b1 b2">
<p class="p1">
<span class="s1">OSNOVNI SUD U ROŽAJAMA</span>
</p>
<p class="p2">
<span class="s1">K. br. 40/11</span>
</p>
<p class="p1"></p>
<p class="p1"></p>
<p class="p1">
<span class="s1">				U IME NARODA</span>
</p>
<p class="p1"></p>
<p class="p1"></p>
<p class="p3">
<span>	OSNOVNI SUD U ROŽAJAMA, kao prvostepeni krivični sud, u vijeću sastavljenom od sudije Rafeta Suljevića, kao predsjednika vijeća i sudija porotnika Kardović Avdurahmana i Husić Osmana, kao članova vijeća, uz učešće zapisničara Vesić Verice, rješavajući po Optužnici ODT-a iz Rožaja Kt. br. 30/11 od od 9. 03. 2011. godine, podnijetoj protiv optuženog T. R.  iz Rožaja, zbog krivičnog djela teška djela protiv bezbijednosti javnog saobraćaja iz čl. 348. st.3. u vezi sa čl. 339. st.3. u vezi st.l.  Krivičnog zakonika, nakon održanog usmenog, glavnog i javnog pretresa  dana 11.04. 2011. godine u prisustvu zamjenika ODT-a u Rožajama Selmanović Armina, optuženog T. R. i oštećene T. F. iz Rožaja, istog dana donio je i javno objavio, </span>
</p>
<p class="p1"></p>
<p class="p1"></p>
<p class="p2">
<span class="s1">				P R E S U D U </span>
</p>
<p class="p1"></p>
<p class="p1"></p>
<p class="p3">
<span>	Optuženi </span><span class="s1">T. R.  </span><span>JMBG . , od oca R.  i majke K., rodjene Z., rodjen .. godine u Rožajama, sa prebivalištem u selu Biševo, Opština Rožaje,  državljanin Crne Gore, pismen,  nezaposlen, oženjen, otac troje maloljetne djece,  završio srednju školu,  vojni rok služio l989. godine u Kumboru, vodi se pri VE Rožaje, siromašnog imovnog stanja, neosudjivan, ne vodi se drugi krivični postupak protiv njega, </span>
</p>
<p class="p1"></p>
<p class="p3">
<span class="s1">				K R I V   J E </span><span> </span>
</p>
<p class="p4">
<span>	</span>
</p>
<p class="p4">
<span>Što je:</span>
</p>
<p class="p4">
<span>Dana 21. 01. 2011. godine oko 13,10 časova, na regionalnom putu br. 8 Rožaje - Biševo, u mjestu zv. "Bijela Crkva", Opština Rožaje, ne pridržavajući se saobraćajnih propisa, svjestan da svojom radnjom može učiniti djelo, ali je olako držao da do toga neće doći ili da će to moći spriječiti, ugrozio saobraćaj i doveo u opasnost život ili tijelo ljudi, na način što upravljajući putničkim motornim vozilom marke "Volkswagen" tip "Golf" reg. oznaka RO AM -868, iz  pravca Biševa u pravu Rožaja, nije prilagodio brzinu kretanja  svog vozila okolnostima, karakteristikama, stanju puta i atmosferskim prilikama, protivno  odredbama čl. 31. Zakona o bezbijednosti saobraćaja  na putevima, usljed čega je izgubio  kontrolu upravljanja nad vozilom i napustio kolovoznu traku sa desne strane puta niz  strminu visine oko 5 do 6 m, kojom prilikom je njegov saputnik T. F., zadobila teške tjelesne povrede u vidu preloma četvrtog i petog rebra bez dislokacije i prelom trećeg rebra sa dislokacijom  na lijevoj strani grudnog koša i lake tjelesne povrede u vidu kontuzione povrede lijeve strane grudnog koša,</span>
</p>
<p class="p4">
<span>- čime je izvršio krivično djelo teška djela protiv bezbijednosti javnog saobraćaja iz čl. 348.st.3. u vezi čl. 339. st.3. u vezi st.l. Krivičnog zakonika,</span>
</p>
<p class="p4"></p>
<p class="p4">
<span>- pa mu sud za izvršeno krivično djelo, primjenom pomenutih zakonski propisa i čl. 4, 13, 16, 32, 36, 42, 52, 53 i 54. Krivičnog zakonika i čl. 364. Zakonika o krivičnom postupku , </span><span class="s1">i z r i č e</span><span> </span>
</p>
<p class="p4"></p>
<p class="p4"></p>
<p class="p4"></p>
<p class="p4">
<span>			</span><span class="s1">USLOVNU OSUDU</span>
</p>
<p class="p4"></p>
<p class="p4"></p>
<p class="p4">
<span>Kojom mu utvrdjuje KAZNU ZATVORA u trajanju od 6 (šest) mjeseci i istovremeno odredjuje da se ista neće izvršiti ukoliko okrivljeni za vrijeme od jedne godine dana ne učini novo krivično djelo.</span>
</p>
<p class="p4"></p>
<p class="p4">
<span>Okrivljeni je dužan da ovom sudu plati troškove krivičnog postupka u iznosu od l81,50 eura.</span>
</p>
<p class="p4">
<span>Okrivljeni je dužan da ovome sudu plati na ime paušala iznos od 30,00 eura, a sve prednje u roku od 15 dana po pravnosnažnosti ove presude.</span>
</p>
<p class="p4">
<span>Odštetnog zahtjeva nije bilo.</span>
</p>
<p class="p4"></p>
<p class="p5"></p>
<p class="p5">
<span class="s1">			O b r a z l o ž e n j e</span><span> </span>
</p>
<p class="p5"></p>
<p class="p5"></p>
<p class="p6">
<span>ODT u Rožajama podnio je ovome sudu Optužnicu Kt. br. 30/11od 16. 02. 2011. godine  protiv okrivljenog T. R.  iz Rožaja, zbog krivičnog djela teška djela protiv bezbijednosti javnog saobraćaja iz čl. 348. st.3 u vezi čl. 339. st.3. u vezi st.l.  Krivičnog Zakonika.</span>
</p>
<p class="p6">
<span> Zamjenik ODT u Rožajama Selmanović Armin   je u završnoj riječi istakao da ostaje u cjelosti pri podnijetoj Optužnici i predložio  je da sud  Tahirović Remza oglasi krivim  za krivično djelo koje mu se stavlja na teret i da ga osudi po zakonu.  </span>
</p>
<p class="p6">
<span>Oštećena T. F. u završnoj riječi istakla  je da se ne pridružuje krivičnom gonjenju ODT u Rožajama prema okrivljenom, niti prema istom postavlja odštetni zahtjev.  </span>
</p>
<p class="p6">
<span>Okrivljeni T. R.  u svojoj odbrani na glavnom pretresu istakao je u svemu kao na zapisniku iz istrage Ki. br. 11/11 od 22. 02. 2011. godine, odnosno   da je dana 21. 01. 2011. godine upravljao sa putničkim vozilom marke "Golf I" reg. oznake RO AM 868 iz pravca Biševa prema Rožajama.  U vozilu se nalazila i njegova supruga F., a gume na vozilu su bile u veoma lošem stanju, tako da se nije kretao velikom brzinom. Kolovoz puta je bio zaledjen  i dolaskom u mjesto nezgode  naišao je na most  koji se nalazio na sredini zavoja ulijevo. Nailaskom na most vozilo je proklizalo prema desnoj ivici  puta  i vozilo se prevrnulo preko  desne ivice mosta. Prilikom prevrtanja njegova supruga je zadobila povrede tako da  joj  je u bolnici ukazana ljekarska  pomoć . Dodaje da je vozilo kritičnom prilikom znatno oštećeno, a toga dana nije konzumirao alkohol. </span>
</p>
<p class="p4">
<span>U završnoj riječi je  istakao da je kriv što je toga dana uopšte kretao sa vozilom od svoje kuće prema Rožajama imajući u vidu da je po putu bila velika poledica, pa je molio sud da ga što blaže kazni, ukoliko  stane na stanovište da je kriv za krivično djelo koje mu se stavlja na teret. Ističe da nije nigdje zaposlen, da izdržava suprugu i troje maloljetne djece, od kojih niko ne ostvaruje prihod, a najstarije dijete staro je svega 9 godina.</span>
</p>
<p class="p6">
<span>Po ovoj krivično pravnoj stvari sud je na glavnom pretresu izveo sledeće dokaze:</span>
</p>
<p class="p6">
<span>Saslušana je svjedok - oštećena T. F., pročitan je zapisnik o uvidjaju saobraćajne nezgode sačinjen od strane Ispostave Rožaje br. 2/2011 od 12. 02. 2011. godine, pročitan je nalaz i mišljenje vještaka saobraćajne struke Nurković Muja iz Rožaja od 1. 03. 2011. godine, pročitana je otpusna lista sa epikrizom JZU Doma zdravlja Rožaje br. l30, pročitan je nalaz i mišljenje vještaka medicinske struke Dr. Milorada Magdelinića iz Berana, koji je dat na zapisniku iz istrage Ki. br. 11/11 od 22. 02. 2011. godine, izvršen je uvid u skicu lica mjesta, koja je sačinjena od strane Uprave policije - Ispostava Rožaje br. 03-231-523 od 14. 02. 2011. godine, izvršen je uvid u  fotodokumentaciju  Uprave policije - Ispostava Rožaje br. 10/2011 od 21. 01. 2011. godine  i pročitan je izvještaj policije - Ispostava Rožaje iz kaznene evidencije na ime okrivljenog Tahirović Remza.</span>
</p>
<p class="p6">
<span> Svjedok -oštećena T.F. na glavnom pretresu istakla je u svemu kao na zapisniku iz istrage Ki. br. 11/11 od 22. 02. 2011. godine, odnosno da je dana 21. 01. 2010. godine bila u vozilu kojim je upravljao njen suprug R. i kretali su se iz pravca Biševa prema Rožajama,  a sjedela je na mjestu suvozača. R. se nije kretao velikom brzinom sa vozilom, jer je put bio veoma klizav. Kada su došli u mjesto nezgode, vozilo je sletjelo sa mosta preko desne ivice kolovoza, a tom prilikom je zadobila povrede  zbog kojih joj je u Domu zdravlja u Rožajama ukazana pomoć. Dodaje da se u bolnici zadržala jedan dan, a nakon toga je otpuštena kući i sada se dobro osjeća. Povrede je zadobila u predjelu rebara.</span>
</p>
<p class="p6">
<span>Iz nalaza i mišljenja vještaka saobraćajne struke Nurković Muja  od 1. 03. 2011. godine nesumnjivo proističe da se predmetna saobraćajna nezgoda dogodila dana 21. 01. 2011. godine oko 13,10  časova na regionalnom putu Rožaje - Biševo u mjestu zv. "Bijela Crkva", Opština Rožaje. U saobraćajnoj nezgodi učestvovalo je putničko motorno vozilo marke "Volkswagen" tip Golf I. reg. oznaka RO AM-868 kojim je u vrijeme dogadjanja nezgode upravljao  T. R..  U vozilu se u vrijeme dogadjanja nezgode nalazila i supruga okrivljenog T. F., koja je sjedela na mjestu suvozača. U vrijeme dogadjanja nezgode vidljivost je bila dnevna, kolovoz je bio zaledjen, nije bio posut solju i bio je klizav.</span>
</p>
<p class="p6">
<span> Do predmetne saobraćajne nezgode došlo je kada je  vozač putničkog motornog vozila  krećući se iz pravca Biševa u pravcu Rožaja, u uslovima dnevne vidljivosti, kada je kolovoz bio zaledjen, klizav i neposut, dolaskom u zonu nezgode, pri brzini kretanja od 46,6l km/h, prilikom savladjivanja zavoja ulijevo centrifugalna sila ostala veća od bočne reakcije  stvorene dejstvom točkova na kolovoz, zbog čega je vozilo, ne slijedeći zakrivljenost puta bočno izmicano udesno, ostavljajući iza sebe tragove zanošenja sve do mjesta sa kojeg je sletelo sa mosta. </span>
</p>
<p class="p6">
<span>Usled činjenice da je okrivljeni  T. R. kritičnom prilikom upravljao sa vozilom brzinom od 46,61 km/h, koja brzina nije bila prilagodjena za tekuću saobraćajnu situaciju,  zbog čega je izgubio upravljivost nad vozilom i propuštanjem mogućnosti da brzinu kretanja vozila prilagodi uslovima i stanju puta,  načinio je propust koji se smatra razlogom uzročno vezanim za stvaranje opasne situacije i nastanak predmetne saobraćajne nezgode. </span>
</p>
<p class="p6">
<span>Takodje, propust okrivljenog ogleda se i u činjenici da je upravljao  vozilom koje nije imalo propisanu zimsku opremu, odnosno pneumatike M+S na pogonskim točkovima, ili  radijalne pneumatike  na svim točkovima, sa dubinom šara gazećeg sloja po obimu i širini najmanje 4 mm, ili lancima na pneumaticima sa letnjim profilom na pogonskim točkovima, što je takodje doprinijelo da nastupi predmetna saobraćajna nazgoda.</span>
</p>
<p class="p6">
<span>Iz nalaza i mišljenja vještaka medicinske struke Dr. Milorada Magdelinića  specijaliste hirurga, koji je dat na zapisniku iz istrage Ki. br. 11/11 od 22.02.2011. godine, vidi se da je oštećena T. F.  u ovoj  saobraćajnoj nezgodi zadobila  prelom  četvrtog i petog rebra bez dis lokacije i prelom trećeg reb ra sa dis lokacijom na lijevoj strani grudnog koša kao i nagnječne povrede lijeve strane grudnog koša. Prelom tri susjedna rebra se kvalifikuje kao teška tjelesna povreda, dok se kontuzione povrede lijeve strane grudnog koša kvalifikuju kao lake tjelesne povrede   i ove povrede su mogle nastati u saobraćajnom udesu, dejstvom tupe mehaničke sile. </span>
</p>
<p class="p6">
<span>Sud je cijeneći  sve izvedene dokaze u smislu čl. 36o. st.2. ZKP-a,  nedvosmileno utvrdio činjenično stanje kao u izreci ove presude.</span>
</p>
<p class="p6">
<span>Utvrdjeno činjenično stanje proizilazi iz dokaza izvedenih u postupku, a isto nalazi oslonca i u odbrani okrivljenog. </span>
</p>
<p class="p6">
<span>Naime, na osnovu svih izvedenih dokaza na glavnom pretresu nesumnjivo je utvrdjeno da se dana 2‚1. 01. 2011. godine, oko 13,10 časova, u mjestu zv. "Bijela Crkva", Opština Rožaje, na regionalnom putu Rožaje - Biševo,   dogodila saobraćajna nezgoda. U ovoj saobraćajnoj nezgodi  učestvovalo  je putničko motorno vozilo  marke "Volkswagen", tip  Golf I.  reg oznaka RO AM- 868, kojim je u vrijeme dogadjanja nezgode upravljao okrivljeni T. R., a u kojem vozilu se na mjestu suvozača nalazila njegova supruga T. F..  </span>
</p>
<p class="p6">
<span>Sama nezgoda dogodila se na dijelu gdje se regionalni put Rožaje - Biševo pruža u nepreglednom lijevom zavoju,  gledano iz pravca Biševa prema Rožajama, u kom pravcu se okrivljeni kretao sa vozilom.  </span>
</p>
<p class="p6">
<span>U zoni saobraćajne nezgode nije registrovano prisustvo bilo kakve saobraćajne  signalizacije, a u vrijeme dogadjanja nezgode vidljivost je bila dnevna, kolovoz je bio zaledjen,  neposut i klizav.  </span>
</p>
<p class="p6">
<span>Prema nalazu i mišljenju vještaka saobraćajne struke Nurković Muja od 01.03.2011 godine, do predmetne saobraćajne nezgode došlo je kada je vozač putničkog motornog vozila marke "Volkswagen" , tip Golf I , okrivljeni T. R. , koji se predhodno kretao iz pravca Biševa prema Rožajama, nakon što je došao u zonu lokaliteta nezgode,  u uslovima   dnevne vidljivosti kada je kolovoz bio zaledjen, klizav i neposut, pri brzini kretanja od 46,61 km/h, prilikom savladjivanja zavoja ulijevo, cetrifugalna sila je postala veća od bočne reakcije, stvorene dejstvom točkova na kolovoz, zbog čega se vozilo, ne slijedeći zakrivljenost puta, bočno izmicalo udesno, ostavljajući iza sebe tragove zanošenja, sve do mjesta sa koga je sletjelo sa mosta. </span>
</p>
<p class="p6">
<span>Osnovni razlog za dogadjanje predmetne saobraćajne nezgode leži u  činjenici da okrivljeni T. R. kritičnom prilikom je upravljao sa vozilom brzinom od 46,61 km/h, dakle brzinom koja nije bila prilagodjena za tekuću saobraćajnu situaciju, zbog čega je izgubio upravljivost nad vozilom, pa je propuštanjem mogućnsoti da brzinu kretanja vozila prilagodi uslovima i stanju puta, načinio propust koji se smatra razlogom uzročno vezanim za stvaranje opasne situacije i nastanak predmetne nezgode. Pored toga propust okrivljenog ogleda se i u činjenici da je vozilo kojim je upravljao bilo neopremljeno zimskom opremom , odnosno pneumaticima (M+S) na pogonskim točkovima, odnosno radijalnim pneumaticima na svim točkovima sa dubinom šara gazećeg sloja po obimu i širini najmanje 4 mm ili lancima na pneumaticima sa letnjim profilom na pogonskim točkovima. </span>
</p>
<p class="p6">
<span>Nalaz i mišljenje vještaka saobraćajne struke Nurković Muja od 1. 03. 2011. godine sud je u svemu prihvatio jer je isti objektivan, potpun i stručan, tako da nema sumnje u drugačije činjenično stanje, a isti je u potpunom skladu sa zapisnikom o uvidjaju saobraćajne nezgode  br. 2/2011 od 12. 02. 2011. godine, kao i fotodokumentacijom sačinjenom na licu mjesta br.10/2011 od 21. 01. 2011. godine i skicom lica mjesta koja je  sačinjena od strane Ispostave Rožaje,  a koje dokaze sud takodje u svemu prihvatio kao objektivne i nesporne. </span>
</p>
<p class="p6">
<span>Posledica dogadjanja predmetne saobraćajne nezgode je  povredjivanje  saputnika u vozilu T.F. koja je u ovoj saobraćajnoj nezgodi zadobila  naprijed opisane povrede u vidu preloma četvrtog i petog rebra bez dislokacije i preloma trećeg rebra sa dis lokacijom na lijevoj strani grudnog koša i lake tjelesne povrede u vidu kontuzione povrede lijeve strane grudnog koša. Ove povrede se prema nalazu i mišljenju vještaka medicinske struke Dr. Milorada Magdelinića , specijaliste  hirurga,  kvalifikuju kao teške  tjelesne povrede, a nesporno je da su   iste zadobijene u predmetnoj saobraćajnoj nezgodi. </span>
</p>
<p class="p6">
<span>Sud je nalaz i mišljenje vještaka medicinske struke u svemu prihvatio, kao objektivan, jasan i stručan, jer je  dat na osnovu medicinske dokumentacije  koji se nalazi u spisima predmeta, a isti je potvrdjen i ostalim izvedenim dokazima, odnosno iskazom oštećene T. F..  </span>
</p>
<p class="p6">
<span>Iskaz  oštećene T. F.,  sud je u svemu prihvatio kao objektivan i nesumnjiv s obzirom da se slaže sa utvrdjenim činjeničnim stanjem.</span>
</p>
<p class="p6">
<span>Sud je posebno cijenio odbranu okrivljenog T. R., pa je istu prihvatio u cjelosti,   jer  se njegova odbrana slaže sa utvrdjenim činjeničnim stanjem. Naime, okrivljeni Tahirović Remzo je objektivno predstavio dogadjaj koji se desio i decidno opisao način na koji je došlo do predmetne saobraćajne nezgode u kojoj je povrijedjena njegova supruga F..  </span>
</p>
<p class="p6">
<span>Sud je prihvatio ovakvu odbranu okrivljenog kao objektivnu i logičnu, s obzirom da je potvrdjena i ostalim izvedenim dokazima na glavnom pretresu.</span>
</p>
<p class="p6">
<span>Iz svega naprijed utvrdjenog i izloženog sud je izveo nesumnjiv zaključak da su u radnjama okrivljenog T. R. sadržani svi bitni elementi bića krivičnog djela teška djela protiv bezbijednosti javnog saobraćaja iz čl. 348.st.3. u vezi čl. 339. st.3. u vezi st.l. KZ.</span>
</p>
<p class="p6">
<span>Okrivljeni se naime, kritičnog dana prilikom upravljanja putničkim   motornim vozilom marke "VW" tip Golf I,  nije pridržavao odredbe čl. 31. st.l.  Zakona o bezbijednosti saobraćaja na putevima, kojom je jasno previdjeno da je vozač dužan da brzinu kretanja vozila prilagodi okolnostima, karakteristikama i stanju puta, vidljivosti, preglednosti, atmosferskim prilikama, stanju  vozila i tereta, frekvenciji saobraćaja i drugim saobraćajnim uslovima, tako da vozilo može blagovremeno da zaustavi pred svakom preprekom, koju pod datim uslovima, može da predvidi.</span>
</p>
<p class="p6">
<span> Okrivljeni je prilikom izvršenja krivičnog djela postupao u nehatu, jer je bio svjestan da svojom radnjom može učiniti djelo, ali je olako držao da do toga neće doći ili da će isto moći spriječiti.</span>
</p>
<p class="p6">
<span>Za izvršeno krivično djelo sud je okrivljenog T. R. oglasio krivim i izrekao mu uslovnu osudu kojom mu je utvrdio kaznu zatvora u trajanju od 6 mjeseci i istovremeno odredio da se ista neće izvršiti ukoliko osudjeni za vrijeme od jedne godine dana ne učini novo krivično djelo.  </span>
</p>
<p class="p6">
<span>Prilikom izricanja ovakve vrste krivične sankcije okrivljenom, sud je imao u vidu sve okolnosti iz čl. 42. KZ koje utiču na to da kazna bude veća ili manja, pa mu je od olakšavajućih okolnosti uzeo u obzir da je porodičan čovjek, otac troje maloljetne djece od kojih je najstarije 9 godina, da je  siromašnog imovnog stanja, nezaposlen i da niko od članova porodičnog domaćinstva ne ostvaruje prihod, da do sada nije osudjivan za krivična djela   i da se oštećena T. F., koja mu je inače supruga, nije pridružila   krivičnom gonjenju ODT u Rožajama protiv okrivljenog, niti je  prema njemu postavila  odštetni zahtjev,  dok posebno otežavajućih okolnosti na strani okrivljenog sud nije našao.</span>
</p>
<p class="p6">
<span>  Vodeći još računa o stepenu  povrede zaštićenog  dobra, sud je okrivljenom   uz primjenu odredaba iz  čl. 53 i 54. KZ, izrekao uslovnu osudu, smatrajući da će se i samim upozorenjem uz prijetnju kaznom,  prema okrivljenom postići svrha kažnjavanja iz čl. 32. KZ,  pa samim tim i svrha  uslovne osude iz čl. 52. KZ, a u okviru opšte svrhe izricanja i propisivanja krivičnih sankcija iz čl. 4. st.2. KZ.</span>
</p>
<p class="p6">
<span>Na osnovu čl. 202. st.l. ZKP-a okrivljeni  T. R.    je dužan da ovom sudu  plati troškove  krivičnog postupka u ukupnom iznosu od  181,50 eura. Pomenuti troškovi se odnose na nagradu  koja je  isplaćena vještaku medicinske struke Dr. Miloradu Magdeliniću   za dati nalaz i mišljenje u iznosu od 55,00, eura i  na  nagradu  vještaku saobraćajne struke  Nurković Muju za  dati nalaz i mišljenje u iznosu od l26,50  eura.</span>
</p>
<p class="p6">
<span>Na osnovu člana l99. st.3.  sud je obavezao okrivljenog da plati ovome sudu na ime paušala iznos od 30,00 eura, a imajući pri tom u vidu trajanje i složenost krivičnog postupka kao i imovno stanje okrivljenog.</span>
</p>
<p class="p6">
<span>Odštetnog zahtjeva nije bilo.</span>
</p>
<p class="p6">
<span>Sa izloženog odlučeno je kao u dispozitivu ove presude.</span>
</p>
<p class="p6"></p>
<p class="p6">
<span>	</span><span class="s1">OSNOVNI SUD U ROŽAJAMA, dana 11.04.2011. godine.</span>
</p>
<p class="p6"></p>
<p class="p6"></p>
<p class="p6">
<span class="s1">Zapisničar, 				        PREDSJEDNIK VIJEĆA-SUDIJA,</span>
</p>
<p class="p6">
<span class="s1">Verica Vesić,s.r.                                                         Rafet Suljević,s.r.</span>
</p>
<p class="p6">
<span class="s1">	                          </span>
</p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6">
<span class="s1">PRAVNA POUKA:</span><span> Protiv  ove presude može se izjaviti žalba u roku od l5 dana od dana prijema iste i to Višem sudu u Bijelom Polju, a preko ovog suda. </span>
</p>
<p class="p1"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.625in 1.0in 1.0in 1.0in;}
.s1{font-size:14pt;}
.p1{text-align:justify;hyphenate:auto;font-family:Times New Roman;font-size:12pt;}
.p2{text-align:justify;hyphenate:auto;font-family:Times New Roman;font-size:14pt;}
.p3{text-align:start;hyphenate:auto;font-family:Times New Roman;font-size:14pt;}
.p4{text-align:start;hyphenate:auto;font-family:Times New Roman;font-size:12pt;}
</style>
<meta content="adisa.burdzevic" name="author">
</head>
<body class="b1 b2">
<p class="p1">
<span>					</span>
<!--Image link to '0.jpg' can be here--><span class="s1">    </span>
</p>
<p class="p2"></p>
<p class="p2">
<span>OSNOVNI SUD U ROŽAJAMA</span>
</p>
<p class="p2">
<span>K.br.160/11.</span>
</p>
<p class="p2"></p>
<p class="p2">
<span>				U IME CRNE GORE	</span>
</p>
<p class="p2"></p>
<p class="p2"></p>
<p class="p1">
<span>	</span><span class="s1">OSNOVNI SUD U ROŽAJAMA i to Predsjednik suda Camić Zahit, kao sudija pojedinac, sa zapisničarem Burdžović Adisom, odlučujući po optužnom predlogu Osnovnog Državnog Tužilaštva iz Rožaja Kt.br.139/11. od 19. septembra 2011. godine, protiv okrivljenog M. V. iz Rožaja, zbog krivičnog djela lažno prijavljivanje iz čl. 388. st.1. Krivičnog Zakonika, nakon održanog glavnog i javnog pretresa u prisustvu Zamjenika Osnovnog  Državnog Tužioca Selmanović Armina iz Rožaja, oštećenih R. S., M. i N. i okrivljenog, dana 10.10.2011. godine donio je i javno objavio</span>
</p>
<p class="p2"></p>
<p class="p2">
<span>				P R E S U D U</span>
</p>
<p class="p2"></p>
<p class="p2">
<span>	Okrivljeni MURIĆ V., JMBG  ., od oca Z. i majke Š., rodj. N., rodjen ..g. u Donjoj Lovnici, opština Rožaje, gdje i živi, drž. CG , razumije crnogorski jezik, a maternji mu je Bosanski jezik,  pismen, završio osnovnu školu, penzioner, oženjen, otac sedmoro djece, siromašnog imovnog stanja, osudjivan.</span>
</p>
<p class="p2"></p>
<p class="p2">
<span>				K R I V   J E</span>
</p>
<p class="p2"></p>
<p class="p2">
<span>	Što je:</span>
</p>
<p class="p2">
<span>	dana 09.6.2011. godine, oko 5,40 h, u Upravi policije - Ispostave u Rožajama, prijavio R.S., R. M. i R. N., da su učinili krivično djelo šumske kradje iz čl. 324. Krivičnog  zakonika,  koje se goni po službenoj dužnosti, a znao je da isti nijesu učinioci tog djela, na način što je usmjeno obavijestio Upravu policije Ispostavu Rožaje, da isti u državnoj šumi u odjeljenju br. 18. zv. "Vrtače" radi kradje obaraju stabla,</span>
</p>
<p class="p2">
<span>	-čime je izvršio krivično djelo lažno prijavljivanje iz čl. 388.st.1. Krivičnog Zakonika.</span>
</p>
<p class="p2">
<span>	Pa ga sud na osnovu pomenutog zakonskog propisa, primjenom čl. 3.4.13.15.32.36.42. Krivičnog Zakonika i čl. 226. 229. i 374. Zakonika o Krivičnom Postupku </span>
</p>
<p class="p2"></p>
<p class="p2">
<span>				O S U DJ U J E</span>
</p>
<p class="p2"></p>
<p class="p2">
<span>	NA KAZNU ZATVORA  u trajanju od 3 (tri) mjeseca.</span>
</p>
<p class="p2">
<span>	Da plati ovom sudu na ime troškova krivičnog postupka - paušala iznos od 40 eura, u roku od 15 dana po pravnosnažnosti ove presude.</span>
</p>
<p class="p3">
<span>	Oštećeni R. S., M. i N., radi ostvarivanja odštetnog zahtjeva upućuju se na gradjansku parnicu.</span>
</p>
<p class="p3"></p>
<p class="p3">
<span>				O b r a z l o ž e n j e</span>
</p>
<p class="p3"></p>
<p class="p3">
<span>	ODT iz Rožaja podnio je optužni predlog Kt.br.139/11. od 19. septembra 2011. godine, protiv okrivljenog M. V. iz Rožaja, zbog krivičnog djela lažno prijavljivanje iz čl.388.st.1. KZ. </span>
</p>
<p class="p2">
<span>	Na glavnom pretresu Zamjenik ODT-a istakao je da je izvedenim dokazima utvrdjeno da je okrivljeni izvršio krivično djelo koje mu se optužbom stavlja na teret. Predložio je da sud okrivljenog oglasi krivim za izvršeno krivično djelo i osudi ga na kaznu zatvora u trajanju od 3 mjeseca.</span>
</p>
<p class="p2">
<span>	Oštećeni R. S., M. i N. pridružili su se krivičnom gonjenju ODT-a u odnosu na okrivljenog. Tražili su imovinsko pravni zahtjev, čiju visinu nijesu opredijelili.</span>
</p>
<p class="p2">
<span>	Okrivljeni M. V. na glavnom pretresu je izjavio da ne priznaje izvršenje krivičnog djela ni krivicu za krivično djelo za koje je optužen. </span>
</p>
<p class="p2">
<span>	U svojoj odbrani istakao je  da je dana 09.6. ove godine oko 03 h,  u blizini svoje kuće čuo zvuk motorne testere i sjekire. Nalazio se u sobi svoje kuće. Ustao je, obukao se i pošao u pravcu odakle se čuo zvuk. Napolju je bio mrak. Kada se približio na udaljenosti od 50 metara od lica koja su sjekla šumu, čuo je razgovor dva lica, ali njihov lik nije vidio. Poznao je boju glasa tih lica i utvrdio je da se radi o R. M. u N., čiji je otac R. S. sa kojima je bližnji susjed i od ranije nijesu u dobrim odnosima. Odmah je pošao za Rožaje u stanicu policije gdje je došao oko 05 h. U stanici policije je prijavio R. S. , M. i N. da su sjekli šumu, s tim što S. nije vidio u šumi već ga je prijavio kao gazdu kuće, te da M. i N. to ne bi radili da im isti nije to kazao. Policija je zaprimila prijavu i obavijestila Upravu za šume Područnu jedinicu Rožaje. Radnici ove uprave su izašli na lice mjesta gdje nijesu pronašli izvršioce već oborena stabla za koja su mu kazali da su bila doznačena. Siguran je da su M. i N. sjekli šumu pomenute noći, jer je kapija od njihovog dvorišta bila otvorena, kako bi gradju unijeli u avliju. Smatra da iste nije lažno prijavio. Š. Š. radnik Uprave za šume kazao mu je da su našli gradju i istu zaplijenili, a ista je bila doznačena. Smatra da se legalna sječa ne vrši noću, a mjesto gdje je sječa vršena zove se "Vrtača". </span>
</p>
<p class="p2">
<span>	Predložio je da ga sud oslobodi od optužbe. </span>
</p>
<p class="p2">
<span>	Na glavnom pretresu po ovoj krivičnopravnoj stvari sud je izveo dokaze: saslušanjem u svojstvu svjedoka - oštećenih R. S., M., N., u svojstvu svjedoka Š. Š., pročitao dopis Uprave za šume Pljevlja PJ Rožaje, br. 712. od 03.8.2011. godine,  pročitao izvještaj komisije Uprave za šume PJ Rožaje br. 709. od 03.8.2011. godine, izvršio uvid u izvod iz dnevnika dogadjaja Uprave policije Ispostave Rožaje od 09.6.2011. godine i pročitao izvod iz kaznene evidencije na ime okrivljenog. </span>
</p>
<p class="p2">
<span>	Svjedok - oštećeni R. S. istkao je:</span>
</p>
<p class="p2">
<span>	Da je sa okrivljenim bližnji susjed i više godina nijesu  u dobrim odnosima. U ovoj godini okrivljeni ga je već drugi put lažno prijavio da je izvršio krivično djelo što mu teško pada. Dana 09.6. ove godine u jutarnjim satima kod njegove kuće došao je šumar H. S. i kazao mu da je obaviješten od Šumske uprave Rožaje da ga je okrivljeni prijavio da je sa svojim sinovima M. i N. u jutarnjim satima vršio sječu gradje na njegovom terenu. Takodje mu je kazao da je izašao na lice mjesta sa Š. Š. i D. R. i obišli teren i da nijesu našli nikakvu sječu gradje. Šumara je zamolio da pogleda sve prostorije kod njegove kuće da li ima neke gradje, što je isti i učinio. Nakon toga pošao je u policiju gdje mu je rečeno da je okrivljeni tog dana oko 05 h, istog prijavio da je sa svojim sinovima vršio sječu gradje u mjestu zv. "Vrtače" u 18-tom odjeljenju. Da su nakon zaprimljene prijave obavijestili Šumsku upravu radi izlaska na lice mjesta i vršenja uvidjaja. Š. Š. i D. R. su mu kazali da nijesu našli nikakvu nedozvoljenu sječu stabala. U policiji je saslušan u svojstvu svjedoka, a po prijavi okrivljenog. ovo mu je teško palo. Da se pridružuje krivičnom gonjenju ODT-a u odnosu na okrivljenog, a odštetni zahtjev je tražio  s tim što isti nije precizirao.</span>
</p>
<p class="p2">
<span>	Svjedok - oštećeni R. M. istakao je: da je sa okrivljeni bližnji susjed i duže vremena nijesu u dobrim odnosima. Dana 09.6. ove godine pozvan je u policiju u svojstvu osumnjičenog ,gdje mu je predočeno da je  prijavljen od strane okrivljenog da je sa svojim ocem S. i bratom N. vršio obaranje stabala u mjestu zv. "Vrtače" u 18-tom odjeljenju. Iznenadio se  jer nije izvršio krivično djelo  obaranjem bilo kakvih stabala u tom odjeljenju. Poznato mu je da je po prijavi okrivljenog izlazila kontrola iz Šumske uprave u pomenutom mjestu i da nije našla nikakvu oborenu gradju. Pridružio se krivičnom gonjenju ODT-a u odnosu na okrivljenog, a odštetni zahtjev je tražio s tim što isti nije precizirao.</span>
</p>
<p class="p2">
<span>	Svjedok - oštećeni R. N. istakao je da je dana 09.6.ove godine bio kod kuće sa ocem i braćom. U jutarnjim časovima došao je čuvar šuma H. S. i saopštio im da je njega, njegovog oca i brata M. u policiji prijavio okrivljeni da su izvršili obaranje nekih stabala u 18-tom odjeljenju u mjestu zv. "Vrtače". Kazao im je da je kontrola izlazila iz Šumske uprave po toj prijavi i da nije našla nikakvu sječu gradje u tom odjeljenju. U vezi ovoga je pozvan u policiju i saslušan u svojstvu okrivljenog. Nije mu poznato zbog čega ga je okrivljeni prijavio u policiji. Pridružio se krivičnom gonjenju ODT-a u odnosu na okrivljenog, a odštetni zahtjev je tražio, s tim što isti nije precizirao. </span>
</p>
<p class="p2">
<span>	Svjedok Š. Š. istakao je: da radi u Upravi za šume Pljevlja - Područna jedinica Rožaje, na radnom mjestu inžinjer zaštite šuma. Dana 09.6. ove godine D. R. koji radi kao kontrolor u ovoj jedinice upoznao ga je da je dobio obavještenje iz Ispostave policije u Rožajama da je okrivljeni tog dana u jutarnjim satima u stanici prijavio bespravnu sječu u 18-tom odjeljenju u mjestu zv. "Vrtače". Dobili su nalog od šefa jedinice da podju na to pdručje sa čuvarom šuma H. S. i izvrše kontrolu. Na lice mjesta su pošli oko 09 h, i pogledali kompletno 18 odjeljenje koje je dato kao koncesija DOO "Braća Ramović".  Vidjeli su da u tom odjeljenju nema bespravne sječe nijednog stabla. Koncesionar nije izvršio obaranje svih stabala u tom odjeljenju. Našli su jedno stablo koje je bilo doznačeno za obaranje i isto je bilo ranije oboreno, a gradja je bila pored panja. U vezi ovoga su obavijestili ODT iz Rožaja. Tog dana u tom odjeljenju nije vršena nikakva sječa bilo kojeg stabla, te nije bilo potrebe da vrše pretres bilo gdje  u vezi gradje. Nije mu poznato da li je šumar nakon što su izvršili obilazak reona išao kod kuće oštećenih, s tim što u vezi ovoga nije imalo potrebe da to čini jer nije bilo nikakvih tragova sječe gradje niti vuče. Sjutra dan kod njegove kuće došao je okrivljeni i pitao ga da li su našli posječenu gradju u tom odjeljenju, te mu je kazao da nijesu. Okrivljeni ga je pitao "šta misliš da li će me zbog toga S. prijaviti", odgovorio mu je da mu nije poznato u vezi toga ništa. Saznao je da je okrivljeni prijavio S. i njegove sinove u policiji da su vršili sječu gradje u ovom odjeljenju. </span>
</p>
<p class="p2">
<span>	Sud je cijeneći iskaz okrivljenog i izvedene dokaze pojedinačno i u vezi sa ostalim izvedenim dokazima, pa je na osnovu takve ocjene utvrdio činjenično stanje opisano u izreci presude. </span>
</p>
<p class="p2">
<span>	Utvrdjeno činjenično stanje proizilazi iz iskaza svjedoka - oštećenih S., M., N., svjedoka Š., čije je iskaze sud prihvatio kao tačne, objektivne i  medjusobno saglasne, a koji se u odlučnim činjenicama podudaraju i sa iskazom okrivljenog. </span>
</p>
<p class="p2">
<span>	Naime, iz iskaza oštećenih se vidi da su oni susjedi sa okrivljenim i da ih je isti dana 09.6. ove godine u Ispostavi Rožaje prijavio da su u 18-tom odjeljenju u mjestu zv."Vrtača" vršili sječu gradje. Da su u vezi ovoga u svojstvu osumnjičenih saslušani u Ispostavi Rožaje. Kod njegove kuće došao je šumar H. S., koji radi na tom terenu i u vezi toga ih upoznao. Njihove iskaze sud je u cjelosti prihvtio kao tačne, jer su u svemu saglasni sa ostalim izvedenim dokazima. 											Iskaz svjedoka Š. sud je takodje prihvatio jer se iz njegovog iskaza vidi  da je on pomenutog dana sa kolegom D. R., a po dobijenom obavještenju Ispostave Rožaje, da su oštećeni prijavljeni od strane okrivljenog da su izvršili sječu gradje u 18-tom odjeljenju u mjestu zv. "Vrtača" izašao u to odjeljenje i izvršili obilazak istog. Da u tom odjeljenju nijesu našli sječu gradje, osim jednog stabla koje je bilo ranije oboreno i isto doznačeno, a da je gradja bila pored panja. Da je to odjeljenje dato koncesionaru DOO "Braća Ramović" za sječu i vuču gradje, te da  koncesionar nije izvršio sječu  svih stabala. Da su u vezi ovoga sačinili izvještaj koji su dostavili ODT-u iz Rožaja. Kod njega je dolazio okrivljeni i interesovao se da li su našli sječu gradje u tom odjeljenju na šta mu je odgovorio da nijesu, nakon čega ga je isti pitao da li će ga S. zbog toga prijaviti. Njegov iskaz je u potpunosti potvrdjen ostalim izvedenim dokazima, kao i sa iskazom okrivljenog u odlučnim činjenicama, te nije imalo razloga da sud istom ne povjeruje.</span>
</p>
<p class="p2">
<span>	Cijeneći iskaz okrivljenog sud je isti prihvatio u dijelu koji se odnosi da je pomenutog dana prijavio okrivljene Ispostavi Rožaje da su u pomenutom odjeljenju vršili sječu gradje u jutarnjim satima. Da tog dana, nije vidio okrivljene u šumi, jer je bila noć, ali je po boji glasa zaključio da se radi o okrivljenim Mithatu i N., te i da nije vidio okrivljenog S., da se interesovao kod Š. Š. koji je vršio kontrolu na tom terenu po njegovoj prijavi da li je nadjena gradja. Njegov iskaz u ovom dijelu je saglasan sa svim izvedenim dokazima, tako da je sud isti u ovom dijelu uzeo kao dokaz. Medjutim, njegov iskaz u dijelu koji se odnosi da su M. i N. vršili sječu gradje u pomenutom mjestu, a da ih je na to nagovorio njihov otac S. tog dana. Da su sječu gradje vršili  u 03,00 h,  i da mu je Š. kazao da su našli gradju koju su zaplijenili, sud nije mogao prihvatiti jer je isti u ovom dijelu smišljen i sračunat ka izbjegavanju krivičnopravne odgovornosti i kao takav ne nalazi oslonca u izvedenim dokazima, osim u dokazu koji se odnosi da je  oštećene pomenutog dana u 05 h, u Ispostavi Rožaje prijavio kao okrivljene, što je konstatovano u dnevniku dogadjaja Ispostave Rožaje od 09.6.2011. godine.</span>
</p>
<p class="p2">
<span>	Podatke iz dnevnika dogadjaja Ispostave Rožaje od 08/09. 06. 2011. godine, u kojima stoji da je pod rednim brojem 1006, dana 09.6.2011. godine u 05,40 h, okrivljeni prijavio oštećene o sječi gradje u mjestu zv. "Vrtače"sud je prihvatiio kao tačne i kao takve ničim nedovedne u sumnju. </span>
</p>
<p class="p2">
<span>	Iz utvrdjenog činjeničnog stanja proizilazi da je okrivljeni izvršio krivično djelo lažno prijavljivanje iz čl. 388.st.1. KZ na način, vrijeme i mjestu kako je to opisano u izreci presude. Okrivljeni je pomenutog dana lažno prijavio oštećene R.. M. i N. da su izvršili obaranje stabla u odjeljenju 18. zv. "Vrtače" da bi se protiv istih pokrenuo krivični postupak. Ovu prijavu je učinio u Ispostavi Rožaje, kao nadležnom organu prema oštećenima, kao izvršiocima krivičnog djela.  Okrivljeni je bio svjestan da prijava koju je podnio protiv oštećenih  da su izvršili krivično djelo,za koje se krivično djelo preduzima po službenoj dužnosti je lažna, a znao je da  isti to krivično djelo nijesu učinili. Okrivljeni je u konkretnom slučaju postupao sa umišljajem jer je bio svjestan da oštećene lažno prijavljuje da su izvršili krivično djelo, a znao je da to nijesu učinili, pa je na to i pristao. Kako su u radnjama okrivljenog sadržani svi bitni elementi predmetnog krivičnog djela, to je sud istog za izvršeno krivično djelo oglasio krivim, pošto je našao da nema elemenata koji bi isključivali njegovu krivičnopravnu odgovornost i osudio ga na kaznu zatvora u trajanju od 3 mjeseca.</span>
</p>
<p class="p2">
<span>	Prilikom odmjeravanja kazne okrivljenom u granicama koja je Zakonom propisana za ovo krivično djelo, imajući u vidu svrhu kažnjavanja i uzimajući u obzir sve okolnosti koje utiču da kazna bude manja ili veća (olakšavajuće i otežavajuće okolnosti) u smislu čl. 42. KZ, sud je kao olakšavajuće okolnosti okrivljenom uzeo u obzir njegovu životnu dob, njegove porodične prilike, dok mu je kao otežavajuću okolnost uzeo u obzir to što se radi o višestrukom povratniku, koji je više puta osudjivan, pa i za ovu vrstu krivično djela, pa ga je sud u tom smislu osudio na kaznu zatvora u naznačenom trajanju ubijedjen da će se sa istom postići svrha kažnjavanja iz čl. 4. u vezi čl. 32. KZ. </span>
</p>
<p class="p2">
<span>	U smislu čl. 226. i 229. ZKP sud je obavezao okrivljenog da plati ovom sudu na ime troškova krivičnog postupka - paušala iznos od 40 eura, imajući u vidu trajanje i složenost krivičnog postupka. </span>
</p>
<p class="p2">
<span>	U smislu čl. 239.st.2. ZKP oštećeni su radi ostvarivanja odštetnog zahtjeva upućeni na gradjansku parnicu. Ovo sa razloga što isti na glavnom pretresu nijesu opredijelili visinu odštetnog zahtjeva, tako da sud nije raspolagao sa podacima o odlučivanju o istim. </span>
</p>
<p class="p2"></p>
<p class="p2"></p>
<p class="p2">
<span>	OSNOVNI SUD U ROŽAJAMA, dana 10.10.2011. godine.</span>
</p>
<p class="p2"></p>
<p class="p2"></p>
<p class="p2">
<span>ZAPISNIČAR						PREDSJEDNIK SUDA</span>
</p>
<p class="p2">
<span>Burdžović Adisa s.r.						Camić Zahit s.r.</span>
</p>
<p class="p2"></p>
<p class="p2"></p>
<p class="p2"></p>
<p class="p2">
<span>PRAVNA POUKA: Protiv ove presude može se</span>
</p>
<p class="p2">
<span>izjaviti žalba u roku od 8 dana od dana prijema</span>
</p>
<p class="p2">
<span>iste i to Višem sudu u Bijelom Polju, a preko</span>
</p>
<p class="p2">
<span>ovog suda.</span>
</p>
<p class="p3">
<span>	</span>
</p>
<p class="p3"></p>
<p class="p3">
<span>					</span>
</p>
<p class="p4"></p>


</body>
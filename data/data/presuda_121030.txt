<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt;font-family:'Arial'}
.span2{;font-family:'Arial'}
.span3{color:#000000;font-family:'Arial'}
.span4{;font-family:'Arial';font-weight:800;font-style:italic }
</style>
</head>
<body class="b1" style="background: #aaa;">
<div class="window1">
<div class="page1">
<p>&nbsp;</p>
<p>&nbsp;</p>
<p>&nbsp;</p>
<li style="text-align:right">
<span class="span1">K br. 230/13</span>
</li>
<p>
<span></span><span class="span2">                                                    </span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span2">        U IME CRNE GORE</span>
</p>
<p>
<span class="span2"></span>
</p>
<p>
<span class="span2">OSNOVNI SUD U BARU, kao prvostepeni krivični, sudija Aleksandra Leković, kao sudija pojedinac, sa zapisničarom Anom Stanišić, u krivičnom predmetu okrivljenog J.B., zbog krivičnog djela - ugrožavanje sigurnosti iz čl.168 st.1 Krivičnog zakonika, po optužnom predlogu Osnovnog državnog tužilaštva u Baru  Kt br. 55/13 od 27.05.2013.godine, nakon održanog glavnog javnog pretresa u prisustvu zastupnika optužbe savjetnika kod Osnovnog državnog tužilaštva u Baru ZODT Radovana Đurišića, okrivljenog i njegovog branioca adv. Đ. J., dana 14.11.2014. godine donio je i javno objavio</span>
</p>
<p>&nbsp;</p>
<p style="text-align:center;">
<span class="span2">P R E S U D U</span>
</p>
<p>&nbsp;</p>
<p>
<span class="span2">              Okrivljeni J.B., zvani "B", jmbg .... , od oca Đ. i majke T., rođene T., rođen ... u B., sa prebivalištem  u B., državljanin C. G., finansijski službenik u Poreskoj upravi, neoženjen, završio visoku školu - fakultet za bezbjednost, lošeg imovnog stanja, neosuđivan. (sudska opomena) </span>
</p>
<p>&nbsp;</p>
<p>
<span class="span2">                Na  osnovu  člana  373  tč.  2  ZKP-a  Crne Gore</span>
</p>
<p>
<span class="span2"></span><span class="span2"></span><span class="span2"></span><span class="span2">                         </span>
</p>
<p>
<span class="span2">      </span>
</p>
<p>
<span class="span2"></span><span class="span2">                O S L O B A Đ A   S E   O D   O P T U Ž B E</span>
</p>
<p>&nbsp;</p>
<p>
<span class="span2">            Da je:</span>
</p>
<p>&nbsp;</p>
<p>
<span class="span2">             Dana 06.aprila 2013.godine oko 17,20 časova, u Baru, prijetnjom da će napasti na život i tijelo oštećene G. N., ugrozio sigurnost iste iako je bio svjestan svog dijela i htio njegovo izvršenje, na način što je u lokalu "H." prišao stolu za kojim  je sjedjela oštećena G.N. sa svojom sestrom G. M. i Č. A., sjeo za sto, a zatim nakon kraće rasprave vrijeđajući je i nazivajući je pogrdnim imenom, uputio joj riječi prijetnje "kloško, smeće jedno, razbiću ti glavu, svuda ću te maltretirati, nećeš moći da se krećeš gradom, poslaću ti svoje društvo koje će te prebiti" koje prijetnje su kod oštećene izazvale osjećaj straha i ugroženosti znajući za njegovu vezanost sa određenim kriminalnim grupama iz B.</span>
</p>
<p>&nbsp;</p>
<p>
<span class="span2">  - čime bi izvršio krivično djelo – ugrožavanje sigurnosti iz čl. 168 st. 1  Krivičnog zakonika   </span>
</p>
<p>
<span class="span2">-  jer nije dokazano da je učinio  djelo za koje je optužen.</span>
</p>
<p>
<span class="span2"></span>
</p>
<p>
<span class="span2">  Troškovi postupka padaju na budžetskih sredstava suda.</span>
</p>
<p>&nbsp;</p>
<li style="text-align:center;">
<span class="span1">O b r a z l o ž e n j e</span>
</li>
<p>&nbsp;</p>
<li>
<span class="span1">Optužnim predlogom Osnovnog državnog tužilaštva u Baru Kt br. 55/13 od 27.05.2013.godine, stavljeno je na teret okrivljenom izvršenje krivičnog djela bliže opisanog u izreci presude. </span>
</li>
<p>
<span class="span2">Okrivljeni je u svojoj odbrani pred Višim državnim tužilaštvom u P. dana 16.04.2013.godine, u bitnom naveo da već 6 godina poznaje G. N. i da se sa njom zabavljao. Mnogo ju je volio i zbog nje je imao mnogo problema u toku njihove veze. Vezu su raskinuli prije nekoliko mjeseci i to na inicijativu njegovih drugova, koji su ga uvjerili da ga je N. poslednjih godinu dana varala, što on u početku nije htio da vjeruje. Međutim, nakon što je izvadio listing telefonskih poziva uvjerio se u ono što su mu drugovi rekli. Par dana nakon što je sve to saznao, pozvao je Ninu i rekao joj šta misli i kako stvari stoje između njih, nakon čega je raskinuo emotivnu vezu sa njom. Nakon raskida N. ga je pozivala putem telefona i slala poruke, pa je on iz ličnih razloga popustio i otišao kod nje, ali to nije značilo nastavak njihove veze, što je ona dobro znala, a nakon svega toga ostao je u dobrim odnosima sa N. Nakon toga, a pošto je N. bila autorka sajta "svi smo mi Lj. i D. G.", imala je probleme jer su joj mnogi ljudi prijetili, njemu su slomili vozilo zbog nje, ali je on sve vrijeme bio uz nju, pomagao joj, štitio je, a sve to na drugarskoj i prijateljskoj osnovi. U međuvremenu, započeo je emotivnu vezu sa drugom curom i od tada započinju veliki problemi sa N. i njenom majkom. Kroz grad je čuo od mnogih drugova i poznanika da N. svašta govori za njegovu curu, majku i sestru, da su one kurve, prostitutke i sve najgore, što je njega pogodilo, ali je smatrao da to nije istina, da su to sve samo gradske priče, jer to nije čuo direktno od N. Dana 06.aprila 2013.godine, negdje oko 17,00 časova, dok je bio u gradu, u lokalu "H." je primijetio bivšu djevojku G. N. kako sjedi sa svojom sestrom G. M. i drugaricom A. Č. Ušao je u lokal, prišao njihovom stolu, ponudio ih pićem, a zatim sjeo. Počeo je razgovor i to tako što je N. počela da ga proziva kako on i dalje govori kroz grad da se i dalje viđaju, odnosno da su u kombinaciji, na šta je on odgovorio da to nije istina, jer to što se oni po nekad drugarski vide svačija je lična stvar kako će na to da gleda i da tumači. Rekao joj je da nije u redu da ona svašta govori o njegovoj djevojci, majci i sestri, jer to ne treba da radi, za njega može da kaže što god hoće, ali za njih ne treba. Dalje je naveo da su oboje ustali uz žučnu raspravu, odnosno u svađi, u kojoj svađi nije bilo sa njegove strane ni jedne jedine riječi prijetnje. Nakon toga je otišao svojim putem, a i N. je, koliko mu se čini, zajedno sa sestrom i drugaricom otišla iz lokala. Dalje je naveo da stvarno ne zna zašto bi joj u lokalu prijetio i to na javnom mjestu, jer da je želio i htio to da radi, to je mogao da uradi bilo gdje i bilo kada i to u trenucima kada je N. bila sama. Poslije 2-3 sata od ovog susreta n.. majka, M., je putem telefona pozvala na kućni broj njegovih roditelja i razgovarala sa njegovom majka i rekla joj mnogo ružnih riječi za njega, govoreći joj da je on iskoristio njenu kćerku, da ga je ona zaposlila i da će ga ostaviti bez posla, pa je i njegova majka bila ljuta na njega i počela je da ga napada, govoreći da treba da razmišlja jer i on ima sestru. Nakon ovog događaja u "H." N. je oko </span><span class="span2">22,00 časova otišla u policiju u B. i prijavila ga kako ju je maltretirao u lokalu i prijetio joj, i u policiji je molila da ga samo upozore, a da ne pokreću nikakav postupak protiv njega. To veče je on bio u policiji i dao izjavu inspektoru Š. D., nakon čega je pušten jer je objasnio da tog dana nije bilo nikakvih prijetnji i maltretiranja, već samo svađa koja je bila rezultat njihovih neraščišćenih odnosa. Dana 10.04.2014.godine, u 19,34 časova dok se nalazio u dvorištu svoje kuće sa drugovima V. S. i B. S. i dok je prao svoje vozilo, na njegov broj telefona 069/600-303 sa mobilnog telefona br. 069/078-185, pozvala ga je R.Z., koju poznaje samo iz grada, kao majku svog poznanika P. R., i pitala ga zašto on svašta priča o njoj po gradu, a on joj je objasnio da to nije istina jer on nju lično ne poznaje osim kao P. majku. Tada je telefon od R. Z. uzela G. M., N. majka, prijeteći i psujući ga i govoreći mu mnogo pogrdnih riječi "hoštapleru, smeće, džukelo, kurvin sine", što je njega, kako navodi, strašno pogodilo i šokiralo i on joj je tada rekao "nemojte svakog mjeriti svojim metrom, kurvo jedna". Bio je toliko pogođen i šokiran ovim da je odmah isključio mobilni telefon, a pošto je prao auto nije mogao telefon da drži u ruci, pa je bio uključio interfon tako da su sve ovo mogli da čuju njegovi drugovi B. S. i V. S. Dalje je naveo da ga je dana 11.04.2013.godine, dok je u "P." sjedio sa svojom djevojkom V. S., telefonom pozvao inspektor Š. D. da dodje u policiju i kada je došao tamo inspektor ga je obavijestio da postoji prijava od strane M. G. protiv njega da joj je prethodnog dana prijetio, što kako navodi, nije bila istina. Sjutradan je sreo G. M. u zgradi u kojoj zajedno rade i prošao je pored nje kao da je ne poznaje. To veče je do ujutru zadržan u policiji, a zatim priveden kod tužioca u B., a nakon toga i kod sudije za istragu koji mu nije odredio pritvor. Dalje je naveo da misli da njegova bivša djevojka i njena majka ovim postupcima žele da mu zagorčaju i otežaju život i da stvore situaciju kako bi on bio osuđen, a zatim i ostao bez posla. Dalje je naveo da ga je dana 10.04.2013.godine, telefonom pozvao i N. brat, F. G., M. sin, kod kojeg je otišao kući kasnije i tada mu je F. u toku razgovora rekao da je zbog problema koje je imao sa majkom i sestrom napustio kuću i preselio se kod oca, jer su njih dvije imale namjeru da ga razvedu od žene i F. mu je tada rekao da se od svega toga otkači jer će ga naći veliko čudo kao što je našlo njega i njegovog oca. Na glavnom pretresu je ponovio navode svoje odbrane date u prethodnom postupku, te opet naveo da tog dana u "H." nije uputio N. nijednu riječ prijetnje, a da je tačno da je među njima bila žučna rasprava i da mu je N. rekla "debilu, idiote, klošaru" a on njoj "kozo, kravo", kao i da mu ne vrijeđa majku, sestru i djevojku. Da je zaista htio nešto da napravi Nini ne bi to radio u "H", jer je dan ranije pio kafu sa njom i da je htio da joj naudi imao je prilike da to već uradi, što svakako nije uradio jer je ona bila dio njega i on ju je volio. Na pitanje svog branioca, pojasnio je da je tu noć saslušavan u policiji i da je ponovo saslušavan u policiji i to nakon 15 dana, nakon svađe sa N. majkom. </span>
</p>
<p>
<span class="span2">U dokaznom postupku sud je proveo sledeće dokaze: saslušana je oštećena G.N. i svjedok G. F., pročitan je iskaz svjedoka </span><span class="span3">A. Č. iz prethodnog postupka i sa glavnog pretresa od 22.10.2013.godine i G. M. iz prethodnog postupka i sa glavnog pretresa od 23.07.2013.godine, pročitana je</span><span class="span2"> službena zabilješka Uprave policije Bar Pu.br.192/13 od 06.04.2013. godine, službena zabilješka Uprave policije PJ Bar PU br. 192/13 od 16.04.2013 godine, Izvještaj Uprave policije PJ Bar - Ekspozitura kriminalističke policije Bar od 16.04.2013. godine iz kaznene evidencije za okrivljenog J.B., izvršen je </span><span class="span3">uvid u spise predmeta K.br.520/09, pročitan je </span><span class="span2">dopis Uprave policije CB Bar br. 22-802 od 14.03.2014.godine, dopis MUP-a Direkcije Uprava za upravne poslove br. 03/11-1 br. 205/792/14 od 10.04.2014.godine, izvršen je uvid u spise </span><span class="span2">predmeta K br. 162/13  i pročitana je presuda Osnovnog suda u Baru K br. 519/13 od 28.07.2013.godine</span>
</p>
<p>
<span class="span3">Oštećena G.N. je u svom iskazu u prethodnom postupku pred Višim državnim tužiocem u Podgorici, u bitnom navela da je dana 06.04.2013.godine, oko 17,20 časova, sjedjela sa svojom sestrom Glavanović Majom i njenom drugaricom Adelinom Čaja u lokalu "H.". Čim su sjeli, naručili su piće, a nakon 10-tak minuta, njena sestra je primijetila J.B. kako svojim vozilom hvata krugove oko lokala. Sa J.B.om je bila u intimnoj vezi oko 7 godina. U zadnjih godinu dana su stalno prekidali i mirili se, a poslednjih 6 mjeseci se nisu više mirili i bili su u drugarskim i prijateljskim odnosima. Dok su sjedjeli u lokalu, njihovom stolu je u jednom trenutku prišao J.B. i bez poziva sjeo za sto. Ona se odmah tome usprotivila, na šta je Božidar burno reagovao, naručio pivo i, nakon što ga je upozorila da po gradu ne priča priče koje nijesu tačne, on je bezobzirno, kao i prethodno, govorio Adelini da su oni još uvijek u vezi, ali tajno. Božidar je prvo negirao da je Adelini to prethodno rekao, ali nakon što mu je Adelina rekla da joj je to pričao, Božidar je potvrdio da je to tačno, govoreći da je sve pričao iz razloga kako bi joj naškodio i prosuo po gradu priču da su još zajedno i da bi njoj kao osobi i curi ostao loš glas. Dalje je navela da je Božidar na terasi tog lokala, na kojoj se nalazio veliki broj gostiju, počeo da galami da je vrijeđa, govoreći joj "klošarko, smeće jedno, razbiću ti glavu", nakon čega je uzevši pivsku bocu u ruku prijetio riječima "svuda ću te maltretirati, nećeš moći da se krećeš gradom, poslaću ti svoje društvo koje će te prebiti, trebao sam te tući kao što je Bošković tukao svoju curu pa se ne bi tako ponašala i ne bi radila ovo što radiš". Sve vrijeme je vikao, vrijeđao ju je, bio je razgoropađen, ona je sve vrijeme ćutala jer se bojala njegove dalje reakcije, jer je znala kakve je prirode pa je smatrala da je bolje da to nekako smiri, zbog čega je rekla sestri da ima obaveze u salonu pa je ustala, a sestra je ostala sa drugaricom da plati piće koje su popile, a Božidar je i na to burno reagovao. Dalje je navela da je izašla iz lokala i otišla pravo svojoj kući kako bi se smirila, jer je bila pod velikom stresom i osjećala je strašnu uznemirenost i strah, zbog čega je na putu ka kući pozvala svoju majku i pitala je za savjet šta da radi. Majka ju je posavjetovala da obavezno ode i prijavi ga policiji, a ona nije imala snage pa je prvo otišla kući, a u policiju je otišla oko 21,00 čas. Zajedno sa njom, a nakon što su platile piće, otišle su kući njena sestra Maja, njena drugarica Č. A. i njihov drug V. M., kojeg su vozilom preuzele nakon izlaska iz lokala. Dok su se nalazile na putu prema kući, B. je slao poruke i njoj i njenoj sestri. M., A. i Vuk su je ostavili kod kuće da se smiri, a oni su se odvezli u makedonsko naselje u lokal "Luna". Tog dana, a nakon što se vratila iz tog lokala, M. joj nije ispričala šta se dešavalo u tom lokalu jer nije htjela da je nervira i sjekira, a kasnije joj je ispričala da je neposredno nakon njihovog dolaska u lokal "Luna", došao i B. u "L" i čim je došao u lokal napravio je scenu i napao je A., govoreći joj "kurvo, što si N. ispričala ono što sam ti prethodno govorio", da bi joj se nakon nekoliko minuta na sve to izvinjavao. Dalje je navela da je tog dana kada se desio ovaj događaj B. bio kod njenog brata i obećao mu da je više neće kontaktirati sa njom i da neće prilaziti ni njoj ni njenoj porodici. To veče, a nakon što se smirila, negdje oko 21,00 čas je pošla u policiji i prijavila ovaj događaj, ali je u policiji zamolila da ga samo upozore i da mu skrenu pažnju da je više ne uznemirava, da joj ne prijeti i da ne prilazi njenoj porodici. Pojasnila je da nije željela da se ta prijava dalje procesuira iz razloga što je sa Božidarom bila toliko godina u emotivnoj vezi, željela je da se to nekako tako završi i da se ipak dostojanstveno raziđu, ali, kako navodi, to nije bilo moguće, jer je nekoliko dana nakon ovog događaja, misli da je bio 11. april, B. zvao prijateljicu njene majke, R.Z. na </span><span class="span3">njen broj telefona i istoj govorio razne pogrdne riječi u smislu da je njena (N.) majka kurva i da radi za novac. Pošto je njena majka prijateljica sa R. Z., Z. je sve to ispričala njenoj majci i zatim pozvala B. i rekla mu da je M. tu i da je ona sve što joj je prethodno rekao ispričala, zbog čega će ga njena majka tužiti, a Z. će sve što je on rekao za M. posvjedočiti. Dalje je navela da je njena majka odmah uzela telefon od Z. kako bi pitala B. o čemu se radi, i tada je Božidar njenoj majci uputio mnogo pogrdnih i prijetećih riječi zbog čega je njena majka podnijela krivičnu prijavu policiji i taj postupak je u toku. Dalje je navela da je juče (16.04.2013.godine), odlučila da podnese krivičnu prijavu protiv B. J., zato što je vidjela da ovo ne ide u dobrom pravcu, a posebno što je njena majka bila juče u tužilaštvu i tužiocu ispričala da su one i dalje u strahu od B. jer se on, iako ga poznaje duži niz godina, promijenio i kad ga god sretne u gradu osjeća se nelagodno i uvijek osjeti strah kad isti prođe pored nje, a misli da B. stalno nastoji da se kreće u lokalima u kojima se i ona kreće kako bi je provocirao i izazivao. Najveći problemi izmedju njih dvoje su počeli od ubistva braće Gojačanin i to od trenutka od kada se ona našla u organizaciji </span><span class="span2">"Svi smo mi Ljubomir i Dejan Gojačanin", pa je tada Božidar počeo da vrši pritisak na nju i sve u kući da izađe iz te grupe, jer će joj u protivnom otvoriti glavu, zapaliti auto, ne on lično nego neko iz njegovog društva, a koje društvo je blisko sa licem koje je izvršilo djelo nad braćom G.  J.B. se druži i pije piće sa braćom B., koji su bliski drugovi Š. B., a B. joj je prijetio da će njih namjestiti da je prebiju ukoliko ne izađe iz ove grupe. B. nije mogao da prihvati da se oni konačno raziđu, pa je konstatno vršio pritisak na nju putem telefona, susretima po gradu i svim radnjama koje je prethodno opisala. Oštećena na glavnom pretresu dana 23.07.2013.godine je navela da je organizator grupe "Svi smo mi Ljubomir i Dejan Gojačanin" i od kad je postala član ove grupe, okrivljeni je počeo da je maltretira i od tada je vršio pritisak da odustane od ove grupe, mada je, kako je navela, matretirao i prije toga i poslednje četiri godine njihovog zabavljanja. Okrivljeni joj je u "H." rekao da je "metla, ološ, da neće moći da izađe u grad, da treba da je bije kao što je njegov drug Bošković tukao svoju curu pa bi bila mirna, da će da joj digne auto u vazduh" i slično. Misli da je okrivljeni tog dana bio pod narkotica, jer ga nikad takvog nije poznavala, nikad tako ranije nije bio. Kako navodi očigledno okrivljeni nije mogao da se pomiri sa činjenicom da ona više neće da bude sa njim. I kada je podnijela prvu prijavu u SUP-u rekla je da nije htjela da ga tereti, pa je B. nastavio da maltretira njenu majku pa je odlučila da podigne krivičnu prijavu protiv njega. Dalje je navela da kada su organizovali proteste povodom ubistva braće G., B. je vršio pritisak na nju da odustane od toga i da njegovi drugovi misle da je on umiješan u proteste i da su mu propali ti kriminalni poslovi kojim se bavi. Od tog perioda, odnosno kad je osnovana grupa 16.02.2013.godine, B. je počeo da joj prijeti da će je ubiti, da će joj zapaliti auto i slično. Osjećala je strah od njega i nije znala kako da reaguje. Prilikom ovog događaja u "H." kada joj je uputio riječi pretnje, osjetila je strah za sebe i svoj život, jer je okrivljeni uzeo tada pivsku flašu i prijetio da će je gađati sa njom, i da će je ubiti i da mu nije stalo što ima toliko ljudi u lokalu i dalje osjeća strah od B. Dalje je na pitanje branioca okrivljenog navela da je od raskida veze pa do ovog događaja u "H." se okrivljeni slično ponašao, s tim što je nije tukao, ali je hvatao za grlo, lomio joj kola, a jednom prilikom je svojim autom udario u kola u kojima je ona bila i htio je da ih izgura s puta. Nije ga nikada ranije prijavila u policiji jer joj je okrivljeni prijetio da će, ako ga prijavi za sve poslove i što zna o njemu, da će i nju da uvuče u to, da ima ljude u policiji, kao i da je trebalo da počne da radi u policiji međutim nisu ga primili zbog dosijea. Dalje je navela da neće da pominje kriminalne grupe s kojima je u vezi okrivljeni, ali da joj je </span><span class="span2">okrivljeni rekao da je drug sa V. B., a to je sve društvo Š. B. Pridružila se krivičnom gonjenju, a nije postavila imovinsko pravni zahtjev. </span>
</p>
<p>
<span class="span3">Svjedok G. M., sestra oštećene je u svom iskazu pred Višim državnim tužiocem u P. dana 17.04.2013.godine u bitnom navela da su dana 06.04.2013.g oko 17,00 časova, ona i njena sestra G.N. i drugarica Č. A., sjedjele na terasi lokala "H.". Dok su sjedjeli odmah je primijetila J.B. kako kolima kruži oko lokala. Odjednom se on stvrio pored njihovog stola i nepozvan sjeo za stolom. Čim je sjeo za sto, a nakon što mu je njena sestra rekla da nije trebalo da priđe i da sjedne nepozvan za sto, B. se naljutio i počeo da viče da vrijeđa njenu sestru i da joj prijeti. Sve je ružno uradio osim što je nije udario. Obraćao joj se pogrdnim riječima "klošarko, metlo", prijetio joj: "otvoriću ti glavu, prebiću te, namjestiću ti batine, obrukaću te pred čitavim gradom, svima ću razglasiti da se prodaješ za novac". Njena sestra je u tim trenucima, iako je bila pod stresom i jako potrešena, bila uzdržana, a sa razloga da ne bi došlo do incidenta većih razmjera, i da bi na neki način smirila i izgladila ružnu i tešku situaciju u kojoj su se nalazile. Sve se to dešavalo na terasi lokala na kojoj se nalazio veliki broj ljudi koji su poznavali njih i njihovu porodicu. Ubrzo su izašle iz lokala i to tako što je prvo izašla njena sestra, a ona i drugarica su ostale par minuta kako bi platile račun za piće. B. je odmah takođe izašao iz lokala i otišao u suprotnom pravcu od kojeg su one otišle. Njih tri su otišle u N. stan. N. je bila jako potrešena i pogođena, iz kojih razloga su ona i A. i njihov drug M. V., koji im se naknadno pridružio, zajedno sa N. otišli kod nje u stan kako bi se N. povratila, malo smirila i došla sebi. Na putu prema kući, negdje oko 18,00 časova, na njen mobilni telefon su stizali pozivi i poruke sa mobilnog telefona koji koristi J.B. i koji između ostalog napisao "glavu ću joj otvoriti, metla jedna,eto joj ga neka joj pričaju da se jebe za pare, ja je branim"; "hahah, ok, vidjećemo se mi, a N. prenesi da su mi moji rekli da joj glavu slomim i da tvoja majka mi je dužna 450 eura, jer ću joj se njoj naplatiti, jer je na mene nagazila, ovo nećemo ovako, ja umijem da igram"; "nemoj ti mene da maltretiraš budaletino glupa". Još malo su posjedjeli u stanu kod njene sestre, a zatim su ona - svjedok, Adelina i Vuk otišli u lokal "Luna" i nakon izvjesnog vremena i okrivljeni je upao u ovaj lokal i prišao njihovom stolu i obratio se A. riječima "kurvo" i nasrnuo na nju i, kako navodi svjedok, da nije bilo nje vjerovatno bi je udario. A. je počela da plače i izašla iz lokala. Dalje je navela da misli da je okrivljeni napao A. zato što je A. prethodno prenijela njenoj sestri ružne priče koje je Božidar pričao za N.. V.  je čitavo vrijeme bio neutralan, pokušavao je da smiri situaciju, nije se miješao, samo je slušao. Kada se A. vratila, Božidar se potpuno promijenio i čak se izvinuo A.  i ponašao se kao da se ništa prethodno nije dešavalo. Međutim, B. je tokom cijele te priče i dalje vrijeđao njenu majku i sestru nazivajući ih raznim pogrdnim riječima. Ne može tačno da se sjeti jer je bilo svega ružnog i neprijatnog, da koliko bi god rekla malo bi rekla. Nakon tog razgovora i ponašanja u "Luni" Božidara nije više srela, niti ga je kontaktirala putem telefona. Kad je izašla iz lokala pošla je na stan kod sestre N. i zajedno sa njom i njenom drugaricom Kulić Brankom otišle su u policiju kako bi prijavile B. zbog prijetnji i uznemiravanja. Dalje je navela da želi da doda da je A. Č. njena drugarica i da je bila prisutna svim ovim dešavanjima i Adelina bi mogla sve detaljno ispričati, ali joj je A. rekla da ne želi da se sve u ovo miješa. Misli da se Adelina boji Božidara i da je pod njegovim uticajem, jer zna da su oni dvoje poslije ovog događaja ostali u dobrim odnosima. Na glavnom pretresu svjedok je navela da lično nije imala nikakvih problema sa okrivljenim, da su bili u korektnim odnosima. Tog dana je dok su njih bile u "Heleni" nepozvan došao B.  i počeo da priča sa njenom sestrom i u početku su normalno pričali da bi počeli kasnije </span><span class="span3">povišenim glasom da pričaju, a ona je ćutala i slušala. B. joj je rekao da je "metla, klošarka, da će da je prebiju njegovi drugovi, da će po gradu za nju svašta da priča" i slično. Nakon tog su ona, A. i N. zajedno pošli u N. stan. Dalje je dodala za A. Č. da je ona bila svjedok svemu ovome, i da je trebalo da svjedoči, a da je, po njenim saznanjima, A. u intimnim odnosima sa B. i da sud ima u vidu to prilikom njenog saslušanja. Na pitanje zastupnika optužbe da se malo preciznije izjasni koje je riječi uputio okrivljeni njenoj sestri u lokalu "H.", svjedok je navela da joj je uputio ove riječi koje je već rekla, odnosno da ga je N. zamolila da ne priča neke stvari koje inače voli da preuveličava, a B. im je tada rekao da je bio na vjeridbi i da je popio i tada je počela žučna rasprava i niz pogrdnih riječi "da će da joj polomi glavu, da će da je prebije, klošarko, metlo" i slično. Dalje je na pitanje branioca okrivljenog navela da su prije ovog događaja B. i njena sestra raskinuli i da nisu bili u intimnoj vezi, ali su bili u dobrim odnosima, a da ne zna koliko je vremena prošlo od raskida pa do ovog događaja. Takođe, bila je prisutna par puta kada je bila slična situacija između N. i B., ali ne na ovakav način, a njena sestra prije ovoga nije prijavljivala B. policiji, možda zbog nekog straha, ali se jeste osjećala ugroženom i ranije. Dalje je navela da s obzirom da je bila u dobrim odnosima sa B., ne zna sa kojim se grupama druži, ali zna da se bavi sumnjivim poslovima, da daje pare na kamatu i da je umiješan u poslovima sa drogom. </span>
</p>
<p>
<span class="span3">Svjedok A. Č. je u svom iskazu pred Višim državnim tužiocem u Podgorici dana 17.04.2013.godine u bitnom navela da je B. J. upoznala u vrijeme dok je bio u intimnoj vezi sa G. N., sestrom njene drugarice G. M. Sa G. N. je bolja drugarica nego sa Božidarom Jankovićem. U saznanju je da su prije izvjesnog vremena B. i N. raskinuli svoju vezu, ali ne zna tačno kada. Nakon raskida B. je započeo vezu sa drugom djevojkom i nakon toga počinju problemi sa N. i B. N. je, po njenom mišljenju, nakon raskida, a kada je B. našao drugu curu, postala jako posesivna i ljubomorna i ponašala se jako čudno. N. je insistirala da je ona (svjedok) stalno obavještava gdje se kreće B. Inače su svi bili jedno društvo tako da je, i nakon N. raskida sa B., nastavila da se druži sa B.m. Nakon što je nastavila da se druži sa njim dobijala je putem fejsbuka poruke od Maje Glavanović u kojima joj je poručivala da ukoliko nastavi da se druži sa B.m, da će ona- Maja, prestati da se druži sa njom i da može zaboraviti na nju. Čak je jednom prilikom kada su se srele rekla da ukoliko ih bude vidjela da se druže i da pije kafu sa B.m da se njih dvije više neće družiti, a ovo joj je rekla i poruke slala par dana prije nego što je svjedok davala svoj iskaz pred tužiocem. Dalje je navela da što se tiče događaja u lokalu "H." sjeća se da je zajedno sa G. M. i N. bila u ovom lokalu kako bi popile piće i malo posjedjele. Nakon 10-tak minuta njihovom stolu je prišao B. J.. Sjeo je za njihov sto, u početku se odvijao sasvim normalan i drugarski razgovor izmedju njih četvoro. B. i N. su sjedjeli jedno pored drugog i nešto su šapućući razgovarali, ona i M. su sjedjele preko puta njih, a nisu slušale niti čule o čemu su njih dvoje razgovarali. U jednom trenutku su njih dvoje počeli da razgovaraju povišenim tonom, zbog čega su ona i M. zastale i obratile pažnju na njih dvoje. Čula je u jednom trenutku kako se N. obraća B. riječima "majmune, debilu", na šta joj je on odgovorio riječima "kravo, kozo, ovco". U toj prepirc nije bilo niti jedne riječi prijetnje, kao ni fizičkog kontakta. Svi su ustali od stola, a B. je krenuo u pravcu svog auta, ali se nakon par napravljenih koraka vratio unazad, prišao N. i obratio joj se riječima "molim te N., nemoj ubuduće da uzimaš u usta moju djevojku,  majku, sestru i porodicu". Čim je to rekao napustio je lokal, a N. mu na to ništa nije odgovorila, već se ćuteći okrenula na drugu stranu. Iz lokala "H." je zajedno sa N. i M. otišla na stan kod N. i tamo se zadržala oko 15-tak minuta, a zatim je otišla da se </span><span class="span3">sastane sa svojim drugom V. M., jer su htjeli da malo prošetaju. N. i M. su ostale u N. stanu. Nakon što su prošetali, ona i V. su otišli u lokal "L." u M. n. gdje su sjedjeli i pili piće i tada je došla G. M. i sjela za njihov sto. Poslije izvjesnog vremena došao je i B. koji je stalno boravio u tom lokalu i koji se priključio njihovom društvu. Dalje je navela da mora da kaže da je juče (16.aprila 2013.godine), u popodnevnim časovima bila zaustavljena od majke G. N. i M., koja ju je žustrim tonom pitala zašto neće da svjedoči protiv J.B.. Tada joj je rekla da je ona u čitavoj situaciji neutralna jer su joj N. i B. drugovi, tako da ne želi da bude ni na čijoj strani i da će reći ono što je bilo i čega se sjeća, odnosno da će reći istinu. Od događaja u lokalu "H." nije više kontaktirala sa N. i M., odnosno one su od tada prekinule da pričaju sa njom zato što je ona nastavila da se javlja B. Od tog događaja srijetala se sa B. i ponekad popila kafu, a nije mogla da prekine kontakt sa njim samo zato što on nije u dobrim odnosima sa N. i M. Na pitanje tužioca svjedok je navela da su se te noći u lokalu "L." ona i B. malo sporečkali što apsolutno nema nikave veze sa M. i N., jer se taj razgovor izmedju nje i Boža odnosio na neke njihove odnose koji se ne tiču M. i N. Tokom njihovog druženja i kontakta nije čula da je B. uputio N. i M. neke riječi prijetnje, on nije takva osoba, važi za izuzetno primjernog, kulturnog i vaspitanog momka. To što su N. i B. izrekli neke ružne riječi koje je prethodno u svojoj izjavi navela, su po mišljenju ovog svjedoka trenutak njihove prepirke koje ona ne smatra uopšte ozbiljnim jer su to stvari koje se dešavaju svakodnevno. Na pitanje branioca okrivljenog, svjedok je navela da je ona nakon ubistva braće G. bila volonter grupe koju je organizovala N. i njena drugarica J. M., za to vrijeme je N. preko fejsbuk stranice prijećeno, ali ne zna od koga, ali zna da je za sve to vrijeme, dok se sve to dešavalo, B. J. bio uz N., iako su tada bili raskinuli svoju vezu. Čak je čula priču u gradu da je zbog N. B. razbijeno vozilo i izbušene gume. Svjedok A. Č. je na glavnom pretresu je izjavila u bitnom kao u prethodnom postupku, te još dodala da želi da kaže da ju je poslije ovog događaja u "H." zaustavljala M., N. majka, koja joj je govorila da treba da svjedoči protiv B., što ona, kako je navela, nema namjeru da svjedoči ni protiv koga jer se toga dana nije ništa desilo, samo je bila prepirka izmedju njih dvoje. Dalje je navela da su ona i M. bile jako dobre drugarice, ali da se više ne druže. Takođe, poslije nekih 10-tak dana je prijavila policiji M. G. jer ju je zaustavljala na ulici, jednoj joj je u prolazu rekla "smeće malo" ali tada nije htjela da je prijavi, a nakon što ju je treći put zaustavila prijavila ju je u policiju. Na pitanje oštećene navela da joj B. J. nije prijetio u "L." niti ju je nazivao pogrdnim riječima, niti da je ona plakala i da stvarno ne zna odakle joj to. B. joj nikada nije prijetio, niti joj je rekao da nešto na silu uradi ili ne uradi, a i dalje u prijateljskim odnosima sa B. </span>
</p>
<p>
<span class="span3">Svjedok G. F., brat oštećene, je u svom iskazu na glavnom pretresu u bitnom naveo da je tog dana u aprilu 2013.godine bio kod kuće i predveče, ne može tačno da se sjeti, zvala ga je N., njegova sestra, ili majka. Uglavnom N. je bila potrešena i rečeno mu je da je B. došao kod njih za sto i poslije kraće svađe zaprijetio je N. da će je udariti flašom i da će joj otvoriti glavu flašom. Kad je to saznao pozvao je B. istog tog dana malo kasnije, ne zna koliko je tačno bilo sati, da ga pita zašto je htio da N. udari flašom. B. je rekao da će doći i došao je kod njega kući od prilike oko 20,00 - 21,00 čas. Sjeli su, pitao je okivljenog zašto je htio da udari N. flašom, a B. mu je rekao da im je prišao tamo zato što je N. raskinula sa njim, a on nije htio taj raskid i pokušavao je na sve načine da se pomiri i tako je, svjedok pretpostavlja, došlo do rasprave izmedju njih dvoje. Rekao je B. da više to ne radi i okrivljeni je rekao da neće. Opet ga je pitao zašto je to htio da uradi, a B. je priznao i rekao da jeste pokušao da N. udari flašom. Zatim je okrivljeni </span><span class="span3">otišao, u autu ga je čekalo neko društvo i kada je izašao da ga isprati vidio je da su ga u autu čekali V. M. i A., a prije toga su ga zvali i telefonom. Kad je okrivljeni bio kod njega rekao mu je da će se okanuti N. i da će je ostaviti na miru. Dalje je na pitanja branioca okrivljenog naveo da je u vrijeme kada se ovaj događaj desio živio u u svojoj kući u Š., u porodičnom stanu, a majka i sestra su mu živjele privatno u Ilinu, a sa njima je bio u odličnim odnosima.</span>
</p>
<p>
<span class="span3"></span><span class="span2">U Izvještaju Uprave policije PJ Bar - Ekspozitura kriminalističke policije Bar od 16.04.2013. godine je navedeno da je J.B. osuđivan presudom Osnovnog suda u Baru K br. 520/09 od 22.12.2009.godine zbog krivičnog djela iz čl. 399/3/1 KZ (nasilničko ponašanje) i izrečena mu je sudska opomena. Nakon toga sud je pribavio spise predmeta K br. 520/09 (s obzirom da se za krivično djelo - nasilničko ponašanje ne može izreći sudska opomena), pa je uvidom u ove spise utvrđeno da je J.B.u rješenjem suda K br. 520/09 od 22.12.2009.g izrečena sudska opomena zbog krivičnog djela - ugrožavanje javnog saobraćaja iz čl. 339 st. 3 u vezi sa st. 1 KZ. </span>
</p>
<p>
<span class="span2">Uvidom u spise predmeta K br. 162/13  utvrđeno je da je pred ovim sudom vođen krivični postupak protiv okrivljenog J.B. zbog krivičnog djela - ugrožavanje sigurnosti iz čl. 168 st. 1 KZ, a u kojem je oštećena bila G. M., pa je okrivljeni J.B. presudom K br. 162/13 od 06.11.2013.godine oslobođen optužbe da je dana 10.04.2013.godine ugrozio sigurnost oštećene G. M., na način što joj je u telefonskom razgovoru uputio prijetnje "otvoriću ti glavu kurvo, nećeš moći izaći u grad ni ti ni tvoja kćerka, platićeš mi za ovo". Ova presuda je potvrđena presudom Višeg suda u Podgorici Kž br. 101/2014 od 03.02.2014.godine i žalba ODT-a u Baru je odbijena kao neosnovana. </span>
</p>
<p>
<span class="span2">Sud je na glavnom pretresadonio rješenje da se izvrši uvid u spise predmeta Osnovnog suda u Baru K br. 519/13, međutim, s obzirom da su se ovi spisi nalazili u Višem sudu u Podgorici po žalbi ODT-a, to sud nije mogao izvršiti uvid u kompletne spise predmeta K br. 519/13, ali je zato preko informacionog sistema PRIS sud pročitao presudu K br. 519/13 od 28.07.2014.godine, (koju je sud i uložio u spise ovog predmeta), pa je ovom nepravosnažnom presudom J.B. oslobođen od optužbe, zbog krivičnog djela - ugrožavanje sigurnosti iz čl. 168 u vezi sa čl. 49 st. 1 u vezi sa st. 1 KZ, a u kojem je  oštećena bila S. J.  Spisi predmeta se nalaze na Višem sudu u Podgorici po žalbi ODT-a u Baru. </span>
</p>
<p>
<span class="span2"> </span><span class="span2">Ocjenom izvedenih dokaza nije dokazano da je okrivljeni J.B. izvršio krivično djelo koje mu je stavljeno na teret. Naime, okrivljenom je stavljeno na teret da je dana 06.aprila 2013.godine oko 17,20 časova, u Baru, prijetnjom da će napasti na život i tijelo oštećene G.N., ugrozio njenu sigurnost na način što je u lokalu "H" prišao stolu za kojim  je sjedjela oštećena G.N. sa svojom sestrom G. M. i Č. A., sjeo za sto, a zatim nakon kraće rasprave vrijeđajući je i nazivajući je pogrdnim imenom, uputio joj riječi prijetnje "kloško, smeće jedno, razbiću ti glavu, svuda ću te maltretirati, nećeš moći da se krećeš gradom, poslaću ti svoje društvo koje će te prebiti" koje prijetnje su kod oštećene izazvale osjećaj straha i ugroženosti znajući za njegovu vezanost sa određenim kriminalnim grupama iz B.. Okrivljeni je negirao izvršenje krivičnog djela koje mu je stavljeno na teret, navodeći da predmetnog dana nije uputio nijednu riječ prijetnje svojoj bivšoj djevojci G.N., pri tome ne sporeći da su se tog dana njih dvoje posvađali i da je među njima bila žučna rasprava, kao i da su jedno drugo vrijeđali i da je on N. rekao "kozo, kravo" i slično, a ona njemu "majmune, debilu..", ali da joj apsolutno nijednu riječ prijetnje nije uputio. S druge strane, oštećena G.N. i svjedok G. M., njena sestra, su tokom postupka tvrdile da je okrivljeni prijetio oštećenoj.  </span>
</p>
<p>
<span class="span2">Iz odbrane okrivljenog, kao i iz iskaza oštećene, te ostalih saslušanih svjedoka nesporno je utvrđeno da su okrivljeni J.B. i oštećena G.N. bili u emotivnoj vezi dugo godina, te da su nekih pola godine do godinu dana prije spornog događaja ovu vezu raskinuli. Takođe je nesporno iz njihovih iskaza utvrđeno da su i nakon raskida ostali u drugarskim i prijateljskim odnosima i da su imali kontakte i komunikaciju do spornog događaja. Sud je u dokaznom postupku pokušavajući da utvrdi da li je konkretnom prilikom okrivljeni prijetio oštećenoj, na glavnom pretresu saslušao kako okrivljenog, tako i oštećenu G. N., njenu sestru G. M., zatim Č. A. i brata oštećene G. F.. Cijenjeći sve ove iskaze, kako pojedinačno, tako i u njihovoj međusobnoj vezi, a dovodeći ih u vezu sa spisima predmeta K br. 162/13 sud smatra da nije dokazano da je okrivljeni J.B. izvršio krivično djelo koje mu je optužnim aktom stavljeno na teret. </span>
</p>
<p>
<span class="span2">Naime, sud odbranu okrivljenog cijeni kao istinitu, objektivnu, iskrenu, njegova odbrana je tokom cijelog postupka logična, dosledna i ubjedljiva, a potvrđena je kako iskazom svjedoka Č. A., tako i spisima predmeta K br. 162/13. S druge strane, sud ne prihvata iskaze oštećene G. N. i njene sestre G. M., jer su njihovi iskazi, po mišljenju suda, neubjedljivi, kontradiktorni, iskonstruisani sa željom da se oteža položaj okrivljenog u ovom postupku i da se on, po mišljenju suda, neosnovano i neopravdano prikaže kao lice koje je prijetilo oštećenoj. Naime, sud prihvata odbranu okrivljenog jer je kako je to gore navedeno, dosledna, logična i uvjerljiva, te potvrđena iskazom svjedoka Č. A.. Okrivljeni je u svojoj odbrani naveo da je, kada je primijetio svoju bivšu djevojku da sjedi u lokalu "H." sa svojom sestrom G. M. i drugaricom Č. A., sjeo za njihov sto i nakon izvjesnog vremena je počela žučna rasprava sa G. N., a iz razloga što je N. počela da ga proziva, jer on navodno kroz grad priča da se viđaju, zatim joj je on rekao da nije u redu da ona svašta priča o njegovoj djevojci, majci i sestri i tada je došlo do svađe u kojoj su izrekli jedno drugom dosta uvredljivih riječi, ali da joj nije uputio nijednu riječ prijetnje. U ovom dijelu je njegova odbrana potvrdjena i iskazom svjedoka Čaja A., koja je u svom iskazu navela da je nekih 10-tak minuta nakon što su one tri sjele u lokal "H." njihovom stolu prišao B. J., sjeo za njihov sto i da se u početku razvijao jedan normalan razgovor između njih četvoro, da su B. i N. sjedjeli jedno pored drugog i da su nešto šapućući razgovarali, da bi u jednom trenutku njih dvoje počeli da razgovaraju povišenim tonom, pa je čula N. da se obraća B., riječima "majmune, debilu", da bi on njoj odgovorio riječima "kravo, kozo,ovco". Posebno je ovaj svjedok naglasila da u toj prepirci nije bilo niti jedne riječi prijetnje, kao ni fizičkog kontakta, pojašnjavajući da okrivljeni Božidar važi za izuzetno primjernog, kulturnog i vaspitanog momka, kao i da je Božidar za sve vrijeme, dok je N. prijećeno preko fejsbuk stranice, s obzirom da je ona bila organizator grupe "svi smo mi braća G.", bio uz nju iako su tada bili raskinuli svoju vezu. S druge strane oštećena G.N. je u svojoj izjavi pred Višim državnim tužilaštvom u P. navele da je B. u jednom trenutku nepozvan prišao i sjeo za njihov sto, da se ona odmah tome usprotivila na šta je B. burno reagovao i počeo da joj prijeti. Ovo isto je u svom iskazu pred VDT-om navela G. M., sestra oštećene, da je B. čim je sjeo za sto, a nakon što mu je N. rekla da nije trebalo da priđe i sjedne nepozvan, naljutio se i počeo da vrijedja njenu sestru i da joj prijeti. Međutim, na glavnom pretresu dana 23.07.2013.godine, je svjedok G. M. navela "...tog dana u H. smo bile ja, moja sestra i A. Č. i u jednom trenutku je prišao nepozvan B. i tada je počeo da priča sa mojom sestrom, u početku su normalno da pričaju da bi počeli poslije da povišenim glasom pričaju, ja sam ćutala, slušala." Prema tome, očigledno je da je okrivljeni, kako je to naveo u svojoj odbrani, a kako je to rekla i svjedok Č. A., prišao i sjeo za sto kod </span><span class="span2">oštećene, da su u početku normalno pričali, da bi kasnije došlo do svađe i rasprave između okrivljenog i oštećene, a da nije kao što je to predstavila oštećena i njena sestra G. M. pred VDT-om, okrivljeni čim je došao, a na konstataciju oštećene da nije trebalo nepozvan da sjedne za sto, odmah počeo da viče, da vrijeđa njenu sestru i da joj prijeti, jer upravo G. M. na glavnom pretresu potvrđuje priču okrivljenog i svjedoka Č. A. u ovom dijelu. Nadalje, oštećena je u svom iskazu i pred VDT-om i na glavnom pretresu posebno potencirala činjenicu da je ona to veče prijavila u policiju okrivljenog, ali da je tražila da se ta prijava protiv njega ne procesuira, nego da samo policija opomene okrivljenog. Međutim, kako je B., kako je navela, prijetio njenoj majci preko telefona, kada joj je uputio mnogo pogrdnih i prijetećih riječi, to je ona odlučila da dana 16.04.2013.godine, podnese krivičnu prijavu protiv B., "zato što je vidjela da sve ide u pogrešnom pravcu". Vezano za ovo, pojasnila je da je B., misli da je to bilo 11. aprila zvao prijateljicu njene majke R. Z. na njen broj telefona i rekao za njenu majku M. razne ružne stvari, pa je onda, prema navodima oštećene, Z. sve ovo ispričala njenoj majci, a zatim i pozvala B. na telefon i rekla da je to sve ispričala M., majci oštećene, te da je tada telefon uzela M. G. i B. joj je tada uputio mnogo prijetećih riječi zbog čega je i njena majka podnijela krivičnu prijavu protiv njega. Takođe i okrivljeni B. je, dajući svoju odbranu, pominjao ovaj telefonski razgovor ali bitno drugačije, navodeći da je upravo R. Z. zvala njega i da ga je pitala zašto on priča svašta o njoj po gradu, i da je tada od Z. uzela telefon G. M., N.. majka, koja je počela da psuje. Upravo ovaj događaj je bio predmet krivičnog postupka K br. 162/13 koji je vođen pred ovim sudom protiv okrivljenog J.B., a koji postupak je pravosnažno okončan. Naime, sud je donio rješenje da se izvrši uvid u ove spise predmeta upravo iz razloga što su i okrivljeni i G.N. pominjali ovaj događaj, a pri tom je oštećena bila decidna da je to što je B. prijetio njenoj majci bio razlog zašto je ona opet prijavila odnosno podnijela krivičnu prijavu dana 16.04.2013. godine protiv B. Iz ovih spisa predmeta K.br.162/13 je utvrđeno da je okrivljenom J.B. u tom postupku stavljeno na teret krivično djelo - ugrožavanje sigurnosti iz čl. 168 st. 1 KZ-a, učinjenog na štetu G. M., majke ovdje oštećene G. N., odnosno da je "prijetnjom da će napasti na tijelo i život oštećene G. M., ugrozio sigurnost iste, na način što je u telefonskom razgovoru i to sa svog mobilnog telefona 069/600-303, na mobilni telefon 069/078-175, na koji se javila oštećena istoj uputio prijetnje sadržine "otvoriću ti glavu, kurvo, nećeš moći izaći u grad ni ti ni tvoja kćerka, platićeš mi za ovo". Presudom K br. 162/13 od 06.11.2013.godine, J.B. je oslobođen od optužbe da je izvršio ovo krivično djelo, a ova presuda je potvrđena presudom Višeg suda Kž br. 101/2014 od 03.02.2014.godine. Iz obrazloženja ove presude se utvrđuje da sud nije prihvatio iskaz oštećene G. M., s obzirom da su postojale razlike u njenom kazivanju pred ODT-om u odnosu na glavni pretres, zbog čega je iskaz oštećene cijenio kao nepouzdan i neuvjerljiv, a da iskazi ostalih saslušanih svjedoka, posebno njene prijateljice R. Z., upućuju da se ovaj događaj odvijao sasvim drugačije, a ne onako kako je oštećena M. to predstavila sudu. Po mišljenju ovog suda posebno su indikativne činjenice iz postupka K.br. 162/13 da je oštećena G. M. tvrdila da joj je njena prijateljica R. Z. rekla da okrivljeni govori razne uvredjlive riječi za nju-G. M., da bi svjedok R. Z. zapravo bila decidna da je G. M. prenijela njoj da okrivljeni svašta govori za nju – R.Z., nakon čega R. Z. poziva okrivljenog i tako zapravo dolazi do svađe J.B. i G. M. Pri tome je R. Z. bila decidna da joj  oštećena G. M., nakon završetka razgovora sa Božidarom, nije rekla da joj je B. prijetio u tom telefonskom razgovoru. Prema tome, ako se uzme kao nesporno utvrđeno da je J.B. oslobođen od optužbe da je prijetio G. M., majci ovdje </span><span class="span2">oštećene, odnosno da nije dokazano da joj je on u tom telefonskom razgovoru koji je bio 10.04.2013.godine prijetio, to i podnošenje krivične prijave od strane oštećene G. N., nakon ovog događaja koji je, kako je sama navela, bio presudan da podnese krivičnu prijavu protiv okrivljenog J.B. dana 16.04.2013. godine, jer se osjećala ugroženo od njega, apsolutno utvrđuje sud u uvjerenju da je i prethodna krivična prijava koja je podnijeta od strane majke oštećene, kao i ova krivična prijava koju je podnijela u ovom predmetu oštećena G.N., bile usmjerene na diskreditaciju okrivljenog i konstruisanje događaja u kojima će se okrivljeni predstaviti kao nasilnik i lice koje im prijeti. Ovo posebno pri činjenici što je svjedok A.Č., koja je, kako je sama navela u ovom postupku, prvenstveno bila drugarica sa G. N. i njenom sestrom G. M., i koja je očevidac događaja u "H.", bila decidna da u prepirci i svađi koja je postojala između oštećene N. i okrivljenog B., gdje su jedan drugom rekli riječi "majmune debilu", "kravo, kozo,ovco", nije bilo niti jedne jedine riječi prijetnje. Dalje je još u svom iskazu pred VDT-om navela da je od M. G. dobijala poruke da će ona prestati da se druži ukoliko svjedok A. nastavi da se druži sa.B., te da joj je te poruke slala par dana prije nego što je svjedok Č. trebala da da svoj iskaz pred tužiocem. Takođe je pred Višim državnim tužiocem koji iskaz je davala dana 17.04.2013.g navela "ja moram navesti da sam juče (znači 16.04.2013), u popodnevnim časovima bila zaustavljena od majke G. N. i M., koja me je žustrim tonom pitala zašto neću da svjedočim protiv J.B.. Ja sam joj tada rekla da sam ja u čitavoj ovoj situaciji neutralna, jer su mi N. i B. drugovi tako da ne želim da budem na ničijoj strani i reći ću samo ono što je bilo i čega se ja sjećam, odnosno reći ću istinu". Takođe, i na glavnom pretresu je navela da je ona (Č.A.) prijavila policiji G. M. jer ju je više puta zaustavljala na ulici i kada je već treći put zaustavila tada ju je prijavila policiji. Iskaz svjedoka Č. A. sud u cjelosti prihvata kao istinit i objektivan jer ničim nije doveden u sumnju, sud smatra da je svjedok A. istinito i vjerno opisala kako sam događaj u "H.", tako i sve ono što se dešavalo nakon toga izmedju nje i sestre G. i njihove majke. Imajući u vidu činjenicu da je Č.A. zapravo bila prijateljica N. i M. i da je preko njih upoznala J.B., to sud smatra da A.Č. zaista ne bi imala razloga da ugrožava svoje prijateljstvo sa sestrama G. kako bi neosnovano štitila ovdje okrivljenog, već upravo sud smatra da je svjedok Č.A. samo htjela i ispričala istinu pred ovim sudom, a što očigledno nije išlo u prilog oštećenoj i njenoj porodici. Prema tome, pri činjenici da je u postupku K.br. 162/13 utvrđeno da B. nije zvao majku njene prijateljice R. Z. i navodno izgovorio razne pogrdne riječi za njenu majku M., kao što nije dokazano ni da je J.B. prijetio njenoj majci M. u telefonskom razgovoru, a kako je to tvrdila oštećena N. u ovom postupku u svom iskazu pred VDT-om, već je upravo utvrđeno da je R. Z., prijateljica njene majke, zvala B. na telefon, jer joj je majka oštećene-N., M., rekla da B. priča svašta za nju-Z., to se apsolutno javlja kao neistinit i dio iskaza oštećene G.N. koji je dala pred VDT-om u Podgorici dana 17. 04. 2013. godine da je okrivljeni prvi zvao R.Z., a zatim i prijetio njenoj majci M., zbog čega se prvo njena majka osjetila ugroženom, a zatim i ona-N., pa se tako njen iskaz za sud javlja kao neubjedljiv, neistinit i iskonstruisan. </span>
</p>
<p>
<span class="span4"></span><span class="span2">Prema tome, iako su i oštećena G.N. i njena sestra G. M. i pred VDT-om i na glavnom pretresu u bitnom navele da je N. prijetio okrivljeni i to tako da će da joj slomi glavu i da će da je prebije, sud ne može prihvatiti njihove iskaze u tom dijelu kao istinite, s obzirom da je okrivljeni negirao da je uputio oštećenoj ove riječi, a njegova odbrana je u tom dijelu potvrđena iskazom svjedoka Č. A., a takođe i ostali dio njegove odbrane koji se odnosio na na telefonski razgovor sa majkom oštećene se pokazao kao istinit i potvrđen je pravosnažnom presudom K br. 162/13, a sud upravo ne može prihvatiti </span><span class="span2">iskaz oštećene G. N. kao istinit iz razloga što je, osim u dijelu koji se odnosi na riječi prijetnje, a koji je demantovan istinitim i objektivnim iskazom Č. A., njen iskaz u ostalom dijelu demantovan i spisima predmeta K br. 162/13 iz kojih je nesporno utvrđeno da niti je okrivljeni B. zvao R. Z., niti da je R. Z.  pričao za njenu majku, niti da je tom prilikom prijetio njenoj majci na telefon, kako je to ona izjavila u svom iskazu pred VDT-om, a što je oštećena potencirala kao presudnu činjenicu da podnese ponovo drugi put krivičnu prijavu protiv okrivljenog J.B. dana 16.04.2013.godine. Takođe, sud ne može kao istinit prihvatiti iskaz svjedoka G. M., sestre oštećene, jer je njen iskaz nedosledan, a iz razloga koji su gore prethodno obrazloženi, te je i demantovan istinitim i objektivnim iskazom svjedoka Č. A.. </span>
</p>
<p>
<span class="span2">Takođe, sud je donio rješenje da se u ovom postupku sasluša svjedok G. F., brat oštećene, s obzirom da su okrivljeni i oštećena naveli da je okrivljeni B., nakon ovog događaja u "H.", bio kod G. F. kući.  Tako je G. F. u svom iskazu naveo da je on te noći nakon što su ga ili sestra N. ili majka pozvale i rekle da je B. zaprijetio N. da će je udariti flašom i da će joj otvoriti glavu flašom, pozvao B. koji je došao kod njega kući. Pitao je B., zašto je to htio da udari, a B. mu je "priznao i rekao da jeste i da je pokušao da N. udari flašom". Sud ne prihvata iskaz ovog svjedoka i tretira ga kao usmjerenog da se oteža položaj okrivljenog u ovom postupku, jer ni oštećena G.N., niti njena sestra G.M. niti jednom jedinom riječju u svojim iskazima nisu navele da je B. pokušao da flašom udari N.. Jedino je G.N. rekla u svom iskazu da je B. počeo da je vrijeđa i prijeti uzevši pivsku bocu u ruke. Međutim, niti jednom jedinom riječju nije navela da je okrivljeni pokušao da je udari pivskom flašom, nit je to jednom riječu pomenula njena sestra G. M. Prema tome, iskaz svjedoka G. F. sud cijeni kao pristrasan, neobjektivan i neistinit, a posebno se kao neistino javlja za sud to da je navodno B. priznao da jeste i da je pokušao N. da udari flašom. Iz tih razloga sud iskaz ovog svjedoka ne može prihvatiti kao istinit i objektivan. </span>
</p>
<p>
<span class="span2">Takođe, zastupnik optužbe je bio predložio da se u dokaznom postuku sasluša svjedok V. M. koji je, nakon događaja u "H",  bio u lokalu "L." zajedno sa G. M., Č. A. i J.B., iz razloga jer je navodno u "L." okrivljeni B. J. prijetio Č. A., pa iz tog razloga Č.A., prema navodima oštećene i njene sestre M., ne smije da svjedoči protiv J.B. jer se plaši od njega. Sud je prihvatio predlog zastupnika optužbe i donio rješenje da se u ovom postupku sasluša svjedok V. M. Na ove okolnosti se izjašnjavala svjedok Č.A. koja je bila decidna, kako pred VDT-om tako i na glavnom pretresu, da su se ona i okrivljeni Božidar malo sporečkali u lokalu "L.", ali da to nema nikakve veze sa M. i N., jer se taj njihov razgovor odnosio na neke njihove odnose koji se ne tiču M. i N.. Na glavnom pretresu je bila decidna, i na pitanje oštećene je navela da joj J. u "L." nije prijetio, niti je nazivao pogrdnim riječima, niti je ona plakala, te da joj B. nikada nije prijetio, niti ikad rekao da nešto na silu uradi ili ne uradi, a da je sa njim i dalje u prijateljskim odnosima. </span>
</p>
<p>
<span class="span2">Sud nije bio u mogućnosti da na ove okolnosti sasluša svjedoka V. M., jer je, a nakon što je zastupnik optužbe dostavio njegovu adresu, uputio mu poziv za glavni pretres koji je bio zakazan za dan 04.02.2014.godine, a koji poziv je za ovog svjedoka primio njegov otac, međutim svjedok V. M. nije pristupio na zakazani glavni pretresa. Nakon toga je sud za sledeći glavni pretres koji je bio zakazan za dan 14.03.2014.godine izdao naredbu za njegovo prinudno dovođenje, a UP CB Bar je obavijestila sud da se V. M. odselio u septrembru 2013.g sa navedene adrese u N. S., bez bliže adrese. Nakon toga je sud pisao Prijavno odjavnoj službi u N. S., tražeći od njih da obavijesti sud da li je V. M. prijavio prebivalište ili boravište na teritoriji grada N. </span><span class="span2">S., u kojem dopisu je MUP Srbije dostavio podnesak od 10.04.2014.godine, te naveo da su na osnovu raspoloživih podataka utvrdili da se imenovani ne nalazi u elektronskoj evidenciji prebivališta i boravišta građanina. tog Ministarstva. Nakon toga je ovaj sud dana 03.07.2014.godine, od PJ za upravne unutrašnje poslove Bar, tražio podatak da li je V. M. odjavio svoje prebivalište sa teritorije O. B., ukoliko jeste da dostave njegovu novu adresu na koju se prijavio, a ova PJ je dopisom od 09.07.2014.godine obavijestila sud da ovaj svjedok ima prebivalište u O. B., na adresi S. odnodno na adresi na koju je sud ranije pokušao da pozove svjedoka i za kojeg je izdavao naredbe za prinudno dovođenje. Nakon toga je ovaj sud još tri puta izdao naredbu za prinudno dovođenje ovog svjedoka, po kojoj je postupala CB Bar i svaki put je CB Bar, postupajući po naredbi za prinudno dovođenje, odgovarao da se imenovani nalazi u S. i da nemaju podataka o njegovom povratku. Kako je sud iscrpio sve procesne mogućnosti, to je sud donio rješenje da se u ovom postupku neće saslušavati svjedok V. M. </span>
</p>
<p>
<span class="span2">Sud je izvršio uvid u presudu K br. 519/13, kojom presudom od 28.07.2014.godine J.B. takođe oslobođen od optužbe zbog krivičnog djela - ugrožavanje sigurnosti, učinjenu na štetu S. J., a s obzirom da predmetni postupak još uvijek nije pravosnažno okončan, to sud ovu presudu nije posebno cijenio. </span>
</p>
<p>
<span class="span2">Prema tome, imajući u vidu sve gore navedeno, odnosno da je okrivljeni sporio činjenicu da je oštećenoj prijetio u "H." te da je njegova odbrana u tom dijelu u potpunosti potvrđena iskazom svjedoka Č. A., a koji iskaz je sud u cjelosti prihvatio kao istinit i objektivan, te cijenjeći iskaze oštećene i njene sestre G. M., kao nepouzdane i u konačnom neistinite, kao i iskaz brata oštećene G. F., na način kako je to gore obrazloženo, to sud smatra da nije dokazano da je optuženi izvršio krivično djelo koje mu je stavljeno na teret.  Nesporno je utvrđeno da je tog dana došlo do uvredljivih riječi između okrivljenog i oštećene, ali sud smatra da nije dokazano da je okrivljeni oštećenoj uputio riječi prijetnje, kako mu je to stavljeno na teret optužnim aktom.  </span>
</p>
<p>
<span class="span3">Imajući u vidu naprijed navedeno </span><span class="span3">donijeta je presuda kojom se okrivljeni oslobađa od optužbe na osnovu </span><span class="span2">čl. 373. tč. 2 ZKP.</span>
</p>
<li>
<span class="span2">Odluka o troškovima krivičnog postupka zasniva se na odredbi čl. 230. st.1 ZKP, zbog čega troškovi krivičnog postupka padaju na teret budžetskih sredstava suda.</span>
</li>
<li>
<span class="span2">Na osnovu izloženog odlučeno je kao u izreci presude.</span>
</li>
<p>&nbsp;</p>
<p>&nbsp;</p>
<li style="text-align:center;">
<span class="span2">OSNOVNI SUD U BARU</span>
</li>
<li style="text-align:center;">
<span class="span2">Dana 14.11.2014. godine</span>
</li>
<p>&nbsp;</p>
<li>
<span class="span2"> ZAPISNIČAR</span><span class="span2"></span><span class="span2"></span><span class="span2"></span><span class="span2">                                       S U D I J A</span>
</li>
<li>
<span class="span2"> Ana Stanišić</span><span class="span2"></span><span class="span2"></span><span class="span2"></span><span class="span2">                                           Aleksandra Leković</span>
</li>
<p>&nbsp;</p>
<p>&nbsp;</p>
<p>&nbsp;</p>
<li>
<span class="span2">PRAVNA POUKA:Protiv ove presude može se izjaviti žalba Višem sudu u Podgorici u roku od 8 (osam) dana od dana prijema pismenog otpravka.</span>
</li>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span2">DNA: - 1 x spisi</span>
</p>
<p>
<span class="span2">- 1 x okrivljenom</span>
</p>
<p>
<span class="span2">- 1 x braniocu okrivljenog adv. Đ. J.</span>
</p>
<p>
<span class="span2">          - 1 x Odt</span>
</p>
<p>
<span class="span2">          - 1 x oštećenoj G.N.</span>
</p>
<p>
<span class="span2">          </span>
</p>
<p>&nbsp;</p>
</div>
</div>


</body>
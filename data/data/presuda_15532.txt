<div style="text-align: right">
	&nbsp;K.br.76/12</div>
<div style="text-align: justify">
	&nbsp;<br>
	&nbsp;</div>
<div style="text-align: center">
	U IME CRNE GORE</div>
<div style="text-align: justify">
	&nbsp;<br>
	OSNOVNI SUD U DANILOVGRADU kao krivični, po sudiji Vladimiru Novoviću, kao pojedincu, uz učešće Branke Nikolić kao zapisničara, u krivičnom predmetu protiv okrivljenog E.M. iz U., koga brani H.D. adv. iz B., zbog krivičnog djela ugrožavanje sigurnosti iz čl.168 st.1 KZ, odlučujući po optužnom predlogu Osnovnog državnog tužilaštva iz Podgorice Kt.br.141/12 od 06.08.2012.godine, koji je na glavnom pretresu zastupala Romina Vlahović, zamjenik ODT-a iz Podgorice, nakon održanog glavnog i javnog pretresa dana 19.12.2012.godine, u prisustvu zastupnika optužbe, okrivljenog, branioca okrivljenog i punomoćnika oštećenog L.V. adv.J.D. iz C., donio je dana 24.12.2012.godine i istog dana javno objavio<br>
	&nbsp;</div>
<div style="text-align: center">
	PRESUDU</div>
<div style="text-align: justify">
	&nbsp;<br>
	Okrivljeni E.M., od oca P. i majke A., rodjene N., rodjen ..godine u B., sa mjestom prebivališta u U.-V.p. ., državljanin Crne Gore, pismen, završio srednju turističku školu, nezaposlen, neoženjen, bez djece, srednjeg imovnog stanja, neosudjivan.<br>
	&nbsp;<br>
	&nbsp;</div>
<div style="text-align: center">
	Kriv je</div>
<div style="text-align: justify">
	&nbsp;<br>
	Što je:<br>
	&nbsp;<br>
	Dana 28.06.2011.godine, u Policijskoj akademiji, opština Danilovgrad svjestan svog djela, čije je izvršenje htio i znajući da je njegovo djelo zabranjeno, prijetnjom da će napasti na život i tijelo, ugrozio sigurnost oštećenog L.V. na način što je oštećenom prijetio riječima "ubiću te, zaklaću te", pri čemu je povlačio prstom preko svog vrata, koje riječi prijetnje i konkludentne radnje su izazvale osjećaj straha kod oštećenog<br>
	&nbsp;<br>
	- čime je počinio krivično djelo ugrožavanje sigurnosti iz čl.168 st.1 KZ.<br>
	&nbsp;<br>
	Pa sud okrivljenom primjenom citiranog zakonskog propisa, te čl. 4, 5, 13, 15, 36, 42, 52, 53 i 54 KZ i čl.226, 229 i 374 ZKP-a&nbsp; i z r i č e<br>
	&nbsp;</div>
<div style="text-align: center">
	USLOVNU OSUDU</div>
<div style="text-align: justify">
	&nbsp;<br>
	Kojom mu utvrdjuje kaznu zatvora u trajanju od 30 (trideset) dana i istovremeno odredjuje da se ista neće izvršiti ako okrivljeni za vrijeme od 1 (jedne)&nbsp; godine po pravosnažnosti presude ne učini novo krivično djelo.<br>
	&nbsp;<br>
	Dužan je okrivljeni da na ime troškova krivičnog postupka - sudskog paušala&nbsp; uplati ovom sudu iznos od 30,00 eura, a u roku od 15 dana po pravosnažnosti presude.<br>
	&nbsp;<br>
	Dužan je okrivljeni da oštećenom L.V.u na ime troškova krivičnog postupka plati iznos od 371,25 eura, a u roku od 15 dana po pravosnažnosti presude.<br>
	&nbsp;<br>
	&nbsp;</div>
<div style="text-align: center">
	O b r a z l o ž e nj e</div>
<div style="text-align: justify">
	&nbsp;<br>
	Optužnim predlogom ODT Podgorica Kt.br.141/12 od 06.08.2012.godine, stavljeno je na teret okrivljenom E.M. da je izvršio krivično djelo ugrožavanje sigurnosti iz čl.168 st.1 KZ. Zastupnik optužnog predloga je na glavnom pretresu u završnoj riječi precizirao činjenični opis krivičnog djela, dok je pravna kvalifikacija ostala ista. Predložio je da sud okrivljenog oglasi krivim i kazni u okviru zakonom propisane kazne.<br>
	&nbsp;<br>
	Okrivljeni E.M.o u odbrani datoj u istražnom postupku i na glavnom pretresu u bitnom je naveo da je tokom školske 2010/2011.godine bio student Policijske akademije u Danilovgradu i da je u navedenom periodu, obzirom da se radi o internatskom vidu školovanja, bio smješten u istoj sobi zajedno sa L.V.om. Tvrdi da se tokom cijele godine sa L.V.om nalazio u dobrim odnosima, a da nije imao problema ni sa drugim studentima. Dalje je naveo da su ga u pojedinim prilikama određeni studenti Policijske akademije vrijeđali po osnovu nacionalne i vjerske pripadnosti, a radilo se o Š.B. i B.R. kao i još nekim osobama koje se ga nazivale „šiptarom“, a dešavalo se i da mu neko na vozilu napravi oštećenja. Istakao je da je kritičnog dana došlo do svađe između njega i L.V., s tim što se radilo o šali koja je prerasla u raspravu. Inače, on i L.V. su često i prije kritičnog događaja jedan drugog nazivali nadimcima i to tako što je L.V. njega zvao E., dok je on L.V. zvao A., a što se desilo i na dan kritičnog događaja. Dok su se nalazili unutar prostorija Policijske akademije, L.V. mu je opsovao majku, pa je sačekao kraj nastave kako bi saznao o čemu se radi. Pojasnio je da je sa L.V.om razgovarao neposredno kod vrata od toaleta. U jednom momentu, njega je L.V. rukama uhvatio za kragnu od košulje, usljed čega mu je isti otkinuo dugme sa košulje i polomio značku koja se nalazila na lijevoj strani košulje. Reagovao je na način što je L.V. odgurnuo od sebe, a zatim se udaljio sa mjesta na kojem su stajali, tako da je to bilo sve što se desilo između njega i L.V.. Napomenuo je da su prilikom opisanog događaja bili prisutni Š.B.o, K.S., a kasnije se pojavio i V.D. i to u trenutku kada je silazio niz stepenice, a zatim je zajedno sa njim napustio zgradu i došao ispred kantine. Zatim se na tom mjestu opet pojavio L.V. i tom prilikom je ponovo došlo do rasprave sa istim, s tim što tvrdi da nijednom nije upućivao prijetnje L.V.u, niti nekom drugom licu. Kada su se nalazili kod kantine njega je L.V. pozivao na fizički obračun, na što on nije htio da pristane, tako da tom prilikom između njega i L.V. nije bilo fizičkog kontakta. Pojasnio je da je u vrijeme kada su se drugi put sreli on i L.V. ispred zgrada Policijske akademije i kantine, bio odmor i da su se slučajno sreli. Ovaj događaj ispred zgrade kantine i Policijske akademije bio je oko 10,30 časova. Događaju ispred kantine prisustvovali su V.D., Š.B.o i K.S., dok ostali studenti nijesu bili prisutni. Još je dodao da su se nakon ove rasprave on i L.V. mirno razišli, s tim što je dozvolio mogućnost da je bilo upućivanja psovki, ponavljajući da prijetnje nije upućivao nikome. Naveo je da se u prijavnici koja se nalazi u ulazu zgrade nalaze 2 policajca, a da još jedan dežurni policajac obilazi sve objekte i dvorište. U vrijeme kada se desio ovaj drugi događaj ispred zgrade Policijske akademije, nije primijetio u blizini ove policajce, a mjesto događaja je bilo udaljeno oko 20 metara, a možda i manje od prijavnice. Tvrdi da nije tačno da je L.V.u upućivao riječi da će ga „ubiti, zaklati, razvaliti, te da će doći u Berane i da će mu sve živo zaklati“, niti da je ikome kazao „mi albanci pamtimo i čekamo i po 30 godina“ obzirom da nije konfliktna ličnost, te da je zaista imao namjeru da na bilo koji način preduzme nešto na štetu L.V., to bi već uradio jer je imao prilike za tako nešto. Nakon svađe koja je bila blizu kantine, njemu je L.V. kazao „ja ću da te prijavim, ja ću da te prijavim“, dakle na dan predmetnog događaja, tj. u večernjim časovima kada su on i L.V. bili u sobi, on je bio u saznanju da ga je isti prijavio, ali tome nije pridavao važnost. Na dan kritičnog događaja, njega niko iz Uprave policijske akademije nije pozivao na razgovor. Napomenuo je da su u sobi gdje su cimeri bili on i L.V., bili i P.A. i M.G., odnosno oni su bili u sobi u noći nakon kritičnog događaja. Još je dodao da su ga 2-3 mjeseca nakon kritičnog događaja isključili sa Policijske akademije i svo to vrijeme do isključenja on je bio cimer u sobi sa L.V.om, a za koje vrijeme su oni pričali i nijesu bili u nezboru. Koliko se mogao sjetiti, on je nakon kritičnog događaja poslije nekoliko dana pisao izjavu o tome što se desilo i predao je direktoru Policijske akademije. Nakon kritičnog događaja i poslije isključenja iz Policijske akademije sreo je V.D.a, L.D. i S.B.u i oni su mu kazali da će svjedočiti onako kako je bilo. Inače, ove svjedoke je sreo u hodniku suda nakon nekog od ranijih pretresa. Tvrdi da nikada ranije nije imao problema sa bilo kim pa samim tim ni sa drugim polaznicima Policijske akademije. Poslije ovog događaja on i L.V. su išli zajedno do grada i jedan drugoga pozivali u goste u mjesta gdje žive.&nbsp; U završnoj riječi je kazao da prihvata završnu riječ svoga branioca.&nbsp;<br>
	&nbsp;<br>
	Branilac okrivljenog E.M., advokat H.D. u završnoj riječi je zastupao tezu da nema dokaza da je njegov branjenik počinio krivično djelo stavljeno mu na teret zbog čega je predložio da ga sud oslobodi od optužbe.<br>
	&nbsp;<br>
	Sud je na glavnom pretresu u dokaznom postupku saslušao svjedoka-oštećenog L.V., saslušao svjedoka K.S.u, saslušao svjedoka V.D.a, saslušao svjedoka P.A.a, pročitao iskaz svjedoka Š.B.a iz istražnog postupka sa zapisnika o saslušanju svjedoka Kt.br.141/12 od 25.06.2012.godine sačinjenog kod ODT Podgorica, pročitao iskaz svjedoka L.N.D. iz istražnog postupka sa zapisnika o saslušanju svjedoka Kt.br.141/12 od 25.06.2012.godine sačinjenog kod ODT Podgorica, pročitao iskaz svjedoka B.R.a iz istražnog postupka sa zapisnika o saslušanju svjedoka Kt.br.141/12 od 25.06.2012.godine sačinjenog kod ODT Podgorica, pročitao iskaz svjedoka S.B.e iz istražnog postupka sa zapisnika o saslušanju svjedoka Kt.br.141/12 od 25.06.2012.godine sačinjenog kod ODT Podgorica, pročitao iskaz svjedoka R.S. iz istražnog postupka sa zapisnika o salušanju svjedoka Kt.br.141/12 od 25.06.2012.godine sačinjenog kod ODT Podgorica i pročitao izvod iz kaznene evidencije Uprave policije PJ Bar od 25.07.2012.godine, izdat na ime okrivljenog E.M..<br>
	&nbsp;<br>
	Svjedok-oštećeni L.V. u iskazu datom u istražnom postupku i na glavnom pretresu u bitnom je naveo da je student druge godine Policijske akademije u Danilovgradu i da poznaje E.M. koji je zajedno sa njim studirao na prvoj godini. Tvrdi da tokom čitave godine sa E.M.om nije imao bilo kakvih nesuglasica ili problema, s tim što mu se kritičnog dana, tj.28.06.2011.godine, u ranim jutarnjim časovima, za vrijeme održavanja časa informatike, E.M.o zajedno sa još nekim njihovim kolegama obraćao riječima „A.“, a što je njemu zasmetalo, tako da je zamolio svoje kolege i E.M. da mu se više tako ne obraćaju. Tokom održavanja sljedećeg časa, ostale kolege su prestale da ga nazivaju opisanim nadimkom, dok je E.M.o nastavio da mu se i dalje obraća tim nadimikom, na što mu je on rekao „dosta je sa tom pričom, završi već jednom“. Po završetku časa, E.M.o ga je pozvao u toalet kako bi mu nešto rekao, te je stoga otišao da vidi o čemu se radi. Tvrdi da je u toaletu, koja prostorija je dimenzija 1,5mx1,5m i u kojem nema video-nadzora, E.M.o počeo da mu prijeti i govorio mu da će da ga ubije. Tom prilikom E.M.o se nenormalno ponašao, unosio mu se u lice, rukama je udarao u svoje grudi i glavu, dok mu je izraz lica izazivao zaprepašćenje. Istakao je da mu je E.M.o u toaletu kazao nešto u smislu „Ubiću te, polomiću te, samnom ne može tako da se razgovara, niti može bilo ko da mi govori šta ću i kad da pričam i kad ću da završim sa pričom“ i „Znaš li ko sam ja“ i druge riječi. Tvrdi da se jako bio uplašio jer je mislio da će doći do tuče između njega i E.M. i uvjeren je da bi do toga i došlo da se nijesu pojavili Š.B.o i V.D., koji su tom prilikom uhvatili E.M. i spriječili ga da mu priđe. Zatim su oni odveli E.M. do jednog ulaza zgrade, a on je sa drugim kolegama iz toaleta otišao na drugi ulaz koji se nalazi na drugoj strani zgrade. Nije siguran da li u hodniku koji vodi do toaleta gdje je bio prvi događaj ima video-nadzora, a misli da ga nema. Nakon izlaska iz zgrade, on je sa kolegama sjeo ispred kafeterije. Vidio je da se E.M.o nalazi na udaljenosti od oko 30-40 m. U jednom momentu E.M.o mu je prišao i unio mu se u lice. Istakao je da je E.M.o i dalje imao uznemirujući pogled, da mu je E.M.o prijetio da će da ga ubije, te da je povlačio prstom preko svog vrata, a što je on shvatio da će da ga zakolje. Osim toga E.M.o mu je rekao „Doći ću ti u Berane i čitavu familiju ću ti dignuti u vazduh“. To je bio samo dio prijetnji koje je izgovorio E.M.o. I tom prilikom su prisutne kolege ponovo zadržale E.M. kako ga isti ne bi fizički napao. Pojasnio je da se dok su se nalazili u toaletu kao i ispred kafeterije, zaista uplašio, a imajući u vidu izraz lica E.M., njegovu fizičku građu obzirom da se radi o fizički razvijenoj osobi i da je isti stariji od njega. Još je dodao da je navedene prijetnje shvatio veoma ozbiljno, obzirom da mu je E.M.o u jednom trenutku rekao da će se završiti akademija i da će mu platiti. Napomenuo je da se uplašio zbog riječi koje mu je uputio E.M.o, da ga je bilo strah, ali da se nije uplašio za život članova svoje porodice. Još je dodao da mu je neko od polaznika Akademije kazao da je E.M.o rekao "mi albanci pamtimo i navrh 30 godina vraćamo". Ove prenijete riječi shvatio je kao prijetnju. Pojasnio je da se u prijavnici nalaze uniformisani policijski službenici i nekad je na prijavnici jedan, a nekad njih trojica, zavisno od toga gdje su raspoređeni. Mjesto gdje se desio drugi događaj je udaljeno oko 50-ak metara od prijavnice, s tim što mu nije poznato da li se ovo mjesto može vidjeti sa prijavnice. U vrijeme drugog događaja, oko njega i E.M. je bilo i nekih drugih ljudi, policajaca koji su bili na kursu i zaštitara, s tim što se nije mogao izjasniti o njihovom broju, jer nije bio usredsređen na njih. Policajci i zaštitari su se nalazili na kursu, bili su ispred zgrade, a većina ovih policajaca bila je u uniformi.&nbsp; Događaj je prijavio direktoru Policijske akademije 5-10 minuta poslije ovoga što se desilo ispred zgrade akademije. Naglasio je da on lično nije podnosio krivičnu prijavu protiv E.M.. Napomenuo je da on uopšte ne bi ni prijavljivao događaj direktoru da nije osjetio jaki strah. Sjutradan mu se E.M.o izvinio, a on mu je kazao da ne može da povuče ono što je kazao direktoru. Tvrdi da mu nikada niko nije sugerisao kako će da svjedoči. Nakon pokretanja krivičnog postupka sreo se sa E.M.om u Podgorici i u Danilovgradu i u tim prilikama E.M.o mu je kazao da nema ništa protiv njega i da mu je Policijska akademija sve namjestila.&nbsp; E.M.o ga je pitao da li na neki način može da mu pomogne, a on mu je kazao da je dao izjavu onako kako je bilo, a da mu može pomoći u vidu toga da se ne pridruži krivičnom gonjenju i da je nakon događaja sa njima dvojicom sve u redu. Istakao je da mu se nakon događaja E.M.o izvinio, a poznato mu je da ponekad nije spavao u sobi u kojoj su bili cimeri, već da je imao neki privatni smještaj u Danilovgradu. Dozvolio je mogućnost da noć nakon kritičnog događaja E.M.o nije proveo u sobi, ali nije siguran u to. Nije se pridružio krivičnom gonjenju protiv okrivljenog E.M., niti je tražio naknadu štete.<br>
	&nbsp;<br>
	Punomoćnik oštećenog L.V., adv.D.J. u završnoj riječi je naveo da su se u radnjama okrivljenog stekla sva obilježja bića krivičnog djela stavljenog mu na teret, te da traži troškove postupka za oštećenog po AT-u i to za uvid i razmatranje spisa, za prisustvo na dva održana glavna pretresa uz uvećanje za glavni pretres od 14.12.2012.godine za svaki započeti sat nakon isteka prvog sata( započeta 4 sata nakon isteka prvog sata), za odsustvo iz kancelarije za glavni pretres od 14.12.2012.godine 6 sati, za odsustvo iz kancelarije za glavni pretres od 19.12.2012.godine 3 sata i troškove prevoza&nbsp; zbog upotrebe sopstvenog vozila na relaciji Cetinje-Podgorica-Danilovgrad dva puta po odmjerenju suda.<br>
	&nbsp;<br>
	Svjedok K.S. u iskazu datom u istražnom postupku i na glavnom pretresu u bitnom je navela da je dana 28.06.2011.godine, kao student Policijske akademije u Danilovgradu, poslije 4-og časa, sa svojom kolegenicom R.S.om krenula prema toaletu. Na vratima toaleta zaustavio ih je E.M.o i saopštio im je da ne mogu da uđu iz razloga što isti ima nešto da riješi sa kolegom L.V.om. Dalje je navela da je uprkos tome sa R.S.om ušla u toalet. Tvrdi da je tom prilikom došlo do rasprave između E.M. i L.V.. Koliko se sjeća E.M.o je kretao u pravcu L.V. i obraćao mu se riječima u smislu „udari me“, s tim što se tačne sadržine izgovorenih riječi nije mogla sjetiti. Istakla je da je ono što je nju iznenadilo i zaprepastilo bilo to što se E.M.o prilikom izgovaranja ovih riječi dva puta udario pesnicom u predjelu lica. U tom momentu njihov kolega Š.B.o, koji je sa njima ušao u toalet, je stao između E.M. i L.V. i počeo je da ih razdvaja, kada se pojavio i V.D. koji je zajedno sa Š.B.om razdvojio E.M. i L.V., nakon čega se ovaj događaj završio. Napomenula je da nije vidjela da je bilo fizičkog kontakta između E.M. i Vladimira L.ca. Zatim su izašli ispred kafeterije i sjeli na klupe, kada je sa njima u društvu između ostalih bio i L.V.. Tvrdi da je tada L.V.u opet prišao E.M.o, da se E.M.o unosio u lice L.V.u, kao i da je u jednom momentu E.M.o svojim prstom prevukao preko svoga vrata, dok se tačne sadržine riječi koje je E.M.o izgovorio ispred kafeterije nije mogla sjetiti. Sjeća se da je E.M.o govorio nešto u smislu „ Naći ću te, doći ću ti u Berane“. Obzirom da je kolega E.ović bio bijesan u momentu kada je svojim prstom prevlačio preko svoga vrata, ona je to shvatila da je bio ozbiljan. Još je dodala da je za svo vrijeme opisanog događaja, u toaletu i ispred kafeterije, čula da je L.V. govorio E.oviću "neću da se svađam, prođi me se". Nije se mogla izjasniti da li je ispred kafeterije bilo uniformisanih lica, a inače u okviru Policijske akademije često se održavaju seminari kojima prisustvuju policajci radi stručnog usavršavanja. Poslije događaja koji se desio ispred kafeterije, L.V. je pošao kod direktora Policijske akademije radi prijavljivanja događaja, dok su se ona i ostali pristuni vratili na časove. Još je dodala da joj je poznato da su E.M.o i L.V. bili cimeri u sobi prije ovog događaja, a ne zna da li su ostali cimeri nakon ovog događaja. Nakon ovog događaja dolazila je na akademiju samo kada su časovi, a nije primijetila da su E.M.o i L.V. nešto posebno kontaktirali.<br>
	&nbsp;<br>
	Svjedok V.D. u iskazu datom u istražnom postupku i na glavnom pretresu u bitnom je naveo da se ne može sjetiti tačnog datuma kritičnog događaja, ali zna da se isti desio u junu 2011.godine i to između časova. Kritičnom prilikom sa kolegom Š.B.om je krenuo prema toaletu, koji se nalazi u okviru Policijske akademije, i tom prilikom su ispred vrata zatekli njihove kolegenice K.S.u i R.S.u, a koje su im saopštile da ne mogu da uđu unutar toaleta jer im to nijesu dali E.M.o i L.V.. Tvrdi da je zatim zajedno sa Š.B.om ušao u toalet, da je Š.B.o krenuo da pije vodu, a za koje vrijeme je on stajao na samim vratima toaleta, u kojem momentu je u tzv.“ćošku“ toaleta vidio da je E.M.o držao za košulju L.V. i to u predjelu grudi kao i da je čuo da isti L.V.u upućuje riječi u smislu „Ne može meni niko tako da se obraća“ i „Ajde udari me“. Zatim je sa Š.B.om reagovao kako ne bi došlo do daljeg sukoba i to na način što je odvojio E.M., izveo ga iz toaleta i van zgrade Policijske akademije, da bi se zatim uputili prema sportskoj sali. Još je dodao da je u trenutku kada je odvajao E.M., isti sebi rukama zadavao udarce u predjelu lica. Odmah je razgovarao sa E.M.om i pokušao da ga smiri, na što mu je E.M.o rekao da je sve u redu i da neće biti daljih problema. Nakon što se vratio kod društva koje se nalazilo ispred kafeterije Policijske akademije, u jednom momentu je uočio da E.M.o opet prilazi L.V.u, da se tom prilikom unio u lice L.V.u, da je prešao prstom preko svog vrata i rekao L.V.u „Zaklaću te“. Tvrdi da kada je E.M.o izgovarao ove riječi prijetnje L.V.u, isti djelovao ozbiljno, jer je bio ljut. Zatim su ponovo razdvojili E.M. i L.V., a koliko se sjeća njihova kolegenica L.N.D.a je odvela E.M. u pravcu sportske sale, dok su se ostali prisutni vratili u učionicu, a L.V. je nakon događaja ispred kafeterije otišao kod direktora Policijske akademije. Istakao je da je ispred kantine u vrijeme događaja bilo ono što se kaže milion ljudi, da misli da je u toj grupi ljudi ispred kantine bilo policajaca koji su bili na kursu, zaštitara i drugih lica. Na prijavnici u vrijeme kritičnog događaja, a i inače mora biti jedan ili više policijskih službenika, i oni su tamo dežurali bez prekida, dakle 24 časa dnevno. Nakon ovog događaja koji je bio ispred kantine misli da je otišao na čas.<br>
	&nbsp;<br>
	Svjedok P.A. u iskazu datom na glavnom pretresu u bitnom je naveo da je bio polaznik Policijske akademije i cimer u sobi zajedno sa E.M.om, L.V.om i M.G.om. Između njega i E.M. sa jedne strane i drugih polaznika među kojima je bio i L.V. postojao je jedan oblik šale, tj. davanja nadimaka. Na pauzi između časova E.M.o je nazvao L.V. po nadimku. L.V. mu je na to odgovorio da ga tako ne naziva, jer ima svoje ime. E.M.o je poslije toga pozvao L.V. da pođu u toalet na način što je ljutito rekao L.V.u "čekam te u toalet da porazgovaramo". Vidio je da su njih dvojica pošli do toaleta, a da su za njima pošli V.D., L.D., a i Š.B.o. Tvrdi da se nije približavao toaletu, ali je čuo da je bilo vike i galame, a siguran je da L.ac nije psovao, vikao i galamio već je to bilo upućeno sa E.ovićeve strane. Nakon toga kada su izašli na odmor ispred kafeterije E.M.o je kazao L.V.u "ubiću te, prebiću te, zaklaću te". Ispred kantine E.M.o je prišao L.V.u i nakon što je izgovorio riječi "ubiću te, prebiću te, zaklaću te", E.M.o je povukao prstom preko svog grla. Istakao je da je nakon što je E.M.o kazao L.V.u "ubiću te, prebiću te, zaklaću te" i povukao prstom preko svoga grla, imao osjećaj da je L.V. jedva izgovorio riječi da ide da prijavi događaj kod direktora, tj. djelovalo je kao da je L.V.u bila kruška u grlu. Nakon tih riječi koje je izgovorio E.M.o, L.V. je kazao da će da pođe kod direktora da prijavi događaj. Sjeća se da je L.V. kazao "ne mogu ovo da više izdržim". Na sljedećem času njemu je stigla sms poruka sa mobilnog telefona E.M. i u toj poruci je E.M.o tražio od njega da pozove L.V. na razgovor sa njim kako bi njih dvojica razgovarali o povlačenju prijave. Nakon događaja ispred kafeterije, a kada su se vratili u učionicu, a prije nego što mu je E.M.o poslao poruku, E.M.o je govorio "platićeš mi, mi smo albanci pamtimo 30 godina". Kasnije su se u njihovoj sobi sastali on, E.M.o i L.V.. E.M.o je tražio od L.V. da povuče prijavu, izvinio se L.V.u i kazao mu je da je sve učinio u nekom afektu. Na to je E.M.u L.V. odgovorio da ne može da povuče prijavu, da ne može da mu oprosti ono što mu je E.M.o rekao, ali da mogu da ostanu u dobrim odnosima. Još je dodao da je kritičnog dana, nakon događaja, poslije 14,00 časova došlo do uspostavljanja normalne komunikacije između E.M. i L.V., s tim što ti odnosi nijesu bili kao što su bili prije kritičnog događaja. Iste noći koja je uslijedila nakon događaja on, E.M.o, M.G. i L.V. su spavali u istoj sobi. Inače, svima njima je bilo dobro poznato, a misli da je bilo poznato i L.V.u da je E.M.o bio impulsivan, da je znao žestoko da reaguje, a nakon toga da se povuče, što je jednom osjetio i na svojoj koži.<br>
	&nbsp;<br>
	Svjedok Š.B.o u iskazu datom u istražnom postupku u bitnom je naveo da je kritičnog dana, između časova na Policijskoj akademiji, zajedno sa V.D.om krenuo prema toaletu i kada je ušao u isti zatekao je svoje kolege E.M. i L.V.. Tom prilikom je čuo i vidio da se E.M.o i L.V. raspravljaju, a čuo je i da E.M.o L.V.u upućuje riječi "Ubiću te, premlatiću te, ubiću ti porodicu, doći ću ti u Berane, naći ću te i tamo ću te ubiti". Pojasnio je da se E.M.o i L.V. nijesu fizički obračunavali, dok su tada on i V.D. reagovali, pokušavajući da ih razdvoje i smire. U jednom momentu E.M.o je sebi zadao udarce u predjelu lica i kazao je L.V.u "ajde priđi i udari me", a L.V. je rekao E.M.u "ne seri". On i V.D. su ih razdvojili, izveli iz toaleta i otišli van zgrade. Pojasnio je da su ispred toaleta stajale njihove kolegenice K.S. i R.S.a. Istakao je da je ispred kafeterije opet došlo do rasprave između E.M. i L.V., kojom prilikom je E.M.o ponovo izgovorio iste riječi koje je u toaletu uputio L., ali su ih oni obzirom da se radi o otvorenom prostoru, razdvojili, a L.D. se sa E.M.om udaljila radi smirivanja situacije. Napomenuo je da je po povratku kod njih, E.M.o prišao L.V.u, unio mu se u lice i rukom prešao preko svog vrata, a zatim i L.V.u uputio riječi "Zaklaću te". Nakon što mu je E.M.o uputio ove riječi, L.V. je otišao kod direktora Policijske akademije. Još je dodao da je po završetku kritičnog događaja, nakon povratka u učionicu, E.M.o rekao "znaš li ti da mi čekamo i po 30 godina da se osvetimo, ova akademija će se završiti".<br>
	&nbsp;<br>
	Svjedok L.N.D.a u iskazu datom u istražnom postupku u bitnom je navela da se ne može sjetiti tačnog datuma, ali da se sjeća da je u junu 2011.godine, bila na odmoru između 4-og i 5-og časa u Policijskoj akademiji, dok se 7-8 njenih kolega nalazilo ispred kantine. U jednom momentu vidjela je da je došlo do svađe E.M. i L.V.. Nije joj poznato što je bio uzrok ove svađe, ali joj je poznato da je u jednom momentu&nbsp; E.M.o prišao L.V.u i obratio mu se riječima "završiće se ova akademija, zaklaću i tebe i tvoju porodicu". Napomenula je da je E.M.o za vrijeme dok se raspravljao sa L.V.om, počeo da sebi zadaje udarce pesnicama u predjelu lica. Zatim je E.M.o krenuo prema L.V.u, pa je ona pomislila da će doći do fizičkog obračuna zbog čega je reagovala na način što je prišla E.M.u i odvukla ga u stranu. Istakla je da je za svo vrijeme kritičnog događaja L.V. govorio riječi u smislu "dobro, dobro, otići ćemo do direktora", te stoga L.V. nije E.M.u upućivao psovke niti mu se pak obraćao povišenim tonom. Poznato joj je da je poslije ovog događaja L.V. otišao kod direktora Policijske akademije radi prijavljivanja događaja, a ona se vratila na časove.<br>
	&nbsp;<br>
	Svjedok B.R.e u iskazu datom u istražnom postupku u bitnom je naveo da se kritičnog dana, kao student Policijske akademije u Danilovgradu, nalazio u učionici. U jednom momentu u učionicu je ušao njegov kolega E.M.o, koji je počeo da viče. Sjeća se da je E.M.o bio vidno uznemiren i da je govorio nešto u smislu "neće se ovo završiti na ovome, udaviću ga, ubiću ga". Kada je Đ.B. pitao E.M. koga će da ubije i zbog čega, E.M.o je odgovorio "L.", misleći na njihovog kolegu L.V.. Zatim je Đ.B. rekao E.M.u da se radi o Policijskoj akademiji, zbog čega može da snosi određene posljedice, a E.M.o mu je na to kazao "proći će i ova akademija, a mi znamo da čekamo i 30 godina da se osvetimo". Tvrdi da se u navedenu raspravu nije uključivao i da mu nije poznato šta se dešavalo van učionice jer nije bio prisutan. Kasnije je čuo da je da je došlo do svađe između E.M. i L.V., a nije siguran što je uzrok te svađe. Naime, poznato mu je da je 2 do 3 mjeseca prije kritičnog događaja, došlo do prepirke na nacionalnoj osnovi između E.M. i L.V., povodom protjerivanja Srba sa Kosova, koja prepirka je dobila veće dimenzije. L.V. je E.M.u zamjerio na tome, ali se ta rasprava na tome i završila. Još je dodao da se ranije desio sličan događaj u kojem je E.M.o prijetio K.S.i, obraćajući joj se riječima "polomiću te", a tom prilikom je primijetio da je isti ispoljavao jake&nbsp; znake nervoze.<br>
	&nbsp;<br>
	Svjedok S.B.a u iskazu datom u istražnom postupku u bitnom je navela da je kritičnog dana, između 4-og i 5-og časa u Policijskoj akademiji u Danilovgradu, izašla ispred kafeterije kada je u jednom momentu E.M.o prišao L.V.u, odnosno unio mu se u lice,&nbsp; prešao prstom preko svog vrata i L.V.u kazao "zaklaću te". Poslije kritičnog događaja, L.V. se udaljio i otišao je kod direktora Policijske akademije, dok su se ostali prisutni vratili na časove.<br>
	&nbsp;<br>
	Svjedok R.S.a u iskazu datom u istražnom postupku u bitnom je navela da je kritičnog dana sa svojim kolegama prisustvovala nastavi u Policijskoj akademiji, kada je na jednom času čula da je došlo do prepirke između E.M. i L.V., kojoj je bio povod neki nadimak. Po završetku časa,&nbsp; sa kolegenicom K.S.om je otišla do toaleta i na vratima od istog, pojavio se E.M.o koji im je tom prilikom saopštio da ne mogu da uđu unutra jer mora nešto da riješi sa L.V.om. U tom momentu su se ona i K.S. okrenule, a tada se pojavio i njihov kolega Š.B.o, kojem su njih dvije saopštile da se u toaletu nešto dešava. Tvrdi da je prilikom ulaska u toalet vidjela da se E.M.o unosi u lice L.V.u i da je E.M.o sebi zadavao udarce u predjelu lica. Čula je da je E.M.o kazao L.V.u "udari me". Zatim su Š.B.o i V.D., koji se tada pojavio, razdvojili E.M. i L.V.. Istakla je da tom prilikom nije bilo međusobnog fizičkog kontakta, već se radilo o običnom razdvajanju u cilju sprječavanja mogućeg fizičkog obračuna E. i L.. Nakon ovog događaja ona je izašla iz toaleta i uputila se prema kantini, koja se nalazi van zgrade Policijske akademije. Napomenula je da su se ubrzo nakon prvobitnog događaja, ispred kantine ponovo sreli E.M.o i L.V.. Tom prilikom je vidjela da se E.M.o unosi u lice L.V.u. Čula je da je E.M.o kazao L.V.u "ubiću te, zaklaću te, doći ću u Berane, završiće se ova akademija". Pojasnila je da je čitav događaj ispred kafeterije trajao najduže 5 minuta, da su E.M. i L.V. razdvojile njihove kolege, a da je L.V. otišao kod direktora Policijske akademije kako bi prijavio događaj. Prilikom vraćanja na nastavu, razgovarala je sa E.M.om koji joj je tada rekao "znaš li ti ko sam ja, ja sam Albanac, mi čekamo i ubijamo". Još je dodala da joj je kritičnog dana E.M.o djelovao nervozno i bijesno, kao i da ne zna za postojanje ranijeg sukoba između E.M. i L.V..<br>
	&nbsp;<br>
	Iz izvoda iz kaznene evidencije Uprave policije PJ Bar od 25.07.2012.godine, izdatog na ime okrivljenog E.M., utvrđuje se da isti nije osuđivan.<br>
	&nbsp;<br>
	Sud je cijenio iskaze svjedoka-oštećenog L.V., svjedoka P.A.a, svjedoka Š.B.a i svjedoka R.S. pa je našao da su se isti jasno, pouzdano, odredjeno i istinito izjasnili o svim činjenicama važnim za ovu krivičnu stvar. Iskazi ovih svjedoka međusobno su saglasni.<br>
	&nbsp;<br>
	Sud je cijenio iskaze svjedoka K.S.e, V.D.a, L.N.D., B.R.a i S.B.e pa je našao da su se isti objektivno i istinito izjasnili o činjenicima koje su im poznate, a da se nijesu upuštali u izjašnjavanje o činjenicama koje im nijesu poznate.<br>
	&nbsp;<br>
	Na osnovu naprijed izložene činjenične gradje, koja proizilazi iz sadržine dokaza provedenih na glavnom pretresu, ovaj sud je nesumnjivo zaključio da su se u radnjama okrivljenog E.M. stekla sva obilježja bića krivičnog djela&nbsp; ugrožavanje sigurnosti iz čl.168 st.1 KZ. Naime, okrivljeni je dana 28.06.2011.godine, u Policijskoj akademiji, opština Danilovgrad svjestan svog djela, čije je izvršenje htio i znajući da je njegovo djelo zabranjeno, prijetnjom da će napasti na život i tijelo, ugrozio sigurnost oštećenog L.V. na način što je oštećenom prijetio riječima "ubiću te, zaklaću te", pri čemu je povlačio prstom preko svog vrata, koje riječi prijetnje i konkludentne radnje su izazvale osjećaj straha kod oštećenog.<br>
	&nbsp;<br>
	Naime, iz iskaza svjedoka-oštećenog L.V., svjedoka P.A.a, svjedoka Š.B.a i svjedoka R.S. utvrđuje se da je dana 28.06.2011.godine u Policijskoj akademiji, koja se nalazi u Danilovgradu, okrivljeni E.M.o uputio oštećenom L.V.u riječi "ubiću te, zaklaću te", pri čemu je okrivljeni povlačio prstom preko svog vrata. Iz iskaza oštećenog L.V. utvrđuje se da se od ovih riječi i konludentne radnje prepao tj. da je osjetio strah zbog čega je odmah sve prijavio direktoru Policijske akademije. Svjedoci K.S., V.D., Š.B.o, L.N.D.a, S.B.a i R.S.a saglasno navode da je oštećeni L.V. odmah otišao da događaj prijavi direktoru Policijske akademije. Svjedok P.A. u svom iskazu navodi da je oštećeni L.V., poslije riječi koje mu je uputio okrivljeni i poslije navedene konkludentne radnje okrivljenog, jedva izgovorio riječi da će da ide da prijavi događaj kod direktora, a da mu je djelovalo kao da je oštećenom bila kruška u grlu. I svjedoci K.S., V.D. i S.B.a potvrđuju da je okrivljeni povlačio prstom preko svog grla, dok svjedoci V.D., L.N.D.a i S.B.a potvrđuju da je okrivljeni kazao oštećenom "zaklaću te". Kada se nakon upućenih riječi i konkludentne radnje okrivljeni E.M.o vratio u učionicu nastavio je da govori da će ubiti oštećenog L.V., što proizilazi iz iskaza svjedoka B.R.a.<br>
	&nbsp;<br>
	Iz naprijed navedenih razloga sud nije prihvatio odbranu okrivljenog E.M. da on nije oštećenom uputio riječi da će ga ubiti i zaklati i da nije pri tom povlačio prstom preko svog vrata, pa je ovakvu odbranu, koja je obesnažena iskazima svjedoka-oštećenog L.V. i svjedoka P.A.a, Š.B.a, R.S., K.S.e, V.D.a, S.B.e i L.N.D.a, cijenio kao neistinitu i sračunato datu u cilju izbjegavanja krivice.<br>
	&nbsp;<br>
	Krivično djelo ugrožavanje sigurnosti iz čl.168 st.1 KZ čini onaj ko ugrozi sigurnost nekog lica prijetnjom da će napasti na život ili tijelo tog lica ili njemu bliskog lica. U konkretnom slučaju utvrđeno je da je okrivljeni prijetio oštećenom da će napasti na njegov život i tijelo, a na način što je oštećenom kazao "ubiću te, zaklaću te", pri čemu je povlačio prstom preko svog vrata, koje riječi prijetnje i konkludentne radnje su izazvale osjećaj straha kod oštećenog tj. osjećaj ugroženosti, pa kako je ova prijetnja bila ozbiljna jer je oštećeni osnovano vjerovao u njenu ostvarljivost, te kod činjenice da je prijetnja izvršena u Policijskoj akademiji, i u blizini policajaca koji su se nalazili na kursu, što se utvrđuje iz iskaza oštećenog L.V. i svjedoka V.D.a, a što govori u prilog njene ozbiljnosti, sud izvodi zaključak da se u radnjama okrivljenog stiču sva bitna obilježja bića krivičnog djela ugrožavanje sigurnosti iz čl.168 st.1 KZ.<br>
	&nbsp;<br>
	Cijeneći psihički odnos okrivljenog prema počinjenom krivičnom djelu, sud je našao da je okrivljeni postupajući na naprijed opisani način krivično djelo počinio sa direktnim umišljajem tj. bio je svjestan svog djela i htio je njegovo izvršenje, što ga sve čini krivim.<br>
	&nbsp;<br>
	Sud je u skladu sa činjeničnim utvrđenjem precizirao činjenični opis krivičnog djela na način odredjen kao u izreci presude, ne povrjeđujući na taj način objektivni identitet optužnog akta.<br>
	&nbsp;<br>
	Sud je odbio predloge branioca okrivljenog i okrivljenog da se u dokaznom postupku sasluša u svojstvu svjedoka direktor Policijske akademije Živko Šipčić, a na okolnosti kritičnog događaja, te utvrđivanja identiteta lica koja su se nalazila na prijavnici, da se saslušaju u svojstvu svjedoka policajci sa prijavnice, te da se vrši uvid u presudu Upravnog suda Crne Gore U.br.3352/2011 od 12.04.2012.godine, obzirom da je činjenično stanje u dovoljnoj mjeri bilo utvrđeno, a provođenje ovih dokaza vodilo je nepotrebnom odugovlačenju postupka.<br>
	&nbsp;<br>
	Prilikom odlučivanja o vrsti i visini krivične sankcije za okrivljenog, sud je imao u vidu sve okolnosti na strani okrivljenog koje su od značaja za njen izbor i visinu u smislu čl. 42 KZ, pa je od olakšavajućih okolnosti na strani okrivljenog našao da se oštećeni nije pridružio krivičnom gonjenju i da nije osuđivan, dok otežavajućih okolnosti nije bilo, pa je sud okrivljenom izrekao uslovnu osudu, kojom mu je utvrdio kaznu zatvora u trajanju od 30 (trideset) dana i istovremeno odredio da se ista neće izvršiti ako okrivljeni za vrijeme od 1 (jedne) godine po pravosnažnosti presude ne učini novo krivično djelo. Sud je našao da se u konkretnom slučaju, a imajući u vidu naprijed navedene olakšavajuće okolnosti, može očekivati da će se upozorenjem, uz prijetnju kaznom uticati na okrivljenog da ubuduće ne vrši krivična djela, te da nije nužno da se kazna primijeni radi krivično – pravne zaštite, pa sud nalazi da će se uslovnom osudom iz izreke ove presude u potpunosti ostvariti svrha izricanja ove krivične sankcije iz čl. 52 KZ u okviru opšte svrhe propisivanja i izricanja krivičnih sankcija iz čl. 4 st. 2 KZ.<br>
	&nbsp;<br>
	O troškovima krivičnog postupka odlučeno je na osnovu čl.226 i 229 ZKP-a, pa kako je okrivljeni oglašen krivim, isti je obavezan da plati ovom sudu na ime troškova krivičnog postupka - sudskog paušala iznos od 30,00 eura, koji iznos je odmjeren srazmjerno trajanju, složenosti ovog postupka i imovnom stanju okrivljenog. Navedeni iznos okrivljeni je dužan platiti u roku od 15 dana po pravosnažnosti presude.<br>
	&nbsp;<br>
	Takođe je okrivljeni obavezan da oštećenom L.V.u na ime troškova krivičnog postupka plati iznos od 371,25 eura, a u roku od 15 dana po pravosnažnosti presude. Ovi troškovi odnose se na to što je oštećeni imao punomoćnika advokata J.D. iz Cetinja koji je: izvršio uvid i razmatranje spisa za koju radnju mu pripada iznos od 75,00 eura, prisustvovao je glavnom pretresu dana 14.12.2012.godine koji je trajao od 11,00 časova do 13,12 časova i od 13,45 časova do 15,15 časova za koju radnju mu pripada iznos od 131,25 (75 eura+3satax25% što predstavlja uvećanje za svaki započeti sat poslije prvog sata pretresa), prisustvovao je glavnom pretresu dana 19.12.2012.godine za koju radnju mu pripada iznos od 75,00 eura, za glavni pretres od 14.12.2012.godine odsustvovao je 6 sati iz kancelarije koja se nalazi u Cetinju pa mu pripada iznos od 60 eura (6satix10eura) i za glavni pretres od 19.12.2012.godine odsustvovao je 3 sata iz kancelarije koja se nalazi u Cetinju pa mu pripada iznos od 30 eura (3satax10eura), a sve shodno tarifnim brojevima 1,13,14,16 i 17 Advokatske tarife. Sud nije prihvatio troškove za još jedan započeti sat na glavnom pretresu od 14.12.2012.godine jer su nakon prvog sata pretresa započeta 3 sata, a ne 4 sata. Takođe sud nije prihvatio ni troškove prevoza punomoćnika oštećenog zbog upotrebe sopstvenog vozila na relaciji Cetinje-Podgorica-Danilovgrad i to dva puta, obzirom da u tom pravcu nijesu pruženi dokazi.<br>
	&nbsp;<br>
	Sa iznijetog, a primjenom čl. 374 ZKP-a, odlučeno je kao u izreci ove presude.<br>
	&nbsp;<br>
	ZAPISNIČAR,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;S U D I J A<br>
	Branka Nikolić, s.r.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Vladimir Novović, s.r.<br>
	&nbsp;<br>
	&nbsp;<br>
	<u>PRAVNA POUKA</u>: Protiv ove presude dozvoljena je žalba Višem sudu u Podgorici u roku od 8 dana, od dana prijema pismenog otpravka presude, a preko ovog suda.</div>

<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.s1{font-weight:bold;}
.s2{color:black;}
.s3{font-weight:bold;color:black;}
.s4{font-family:Times New Roman;color:black;}
.s5{font-family:Times;}
.s6{font-family:Times New Roman;}
.s7{display: inline-block; text-indent: 0; min-width: 0.048611112in;}
.p1{margin-left:-0.125in;text-align:end;hyphenate:auto;font-family:Times New Roman;font-size:13pt;}
.p2{margin-left:-0.125in;text-align:center;hyphenate:auto;font-family:Times New Roman;font-size:13pt;}
.p3{margin-left:-0.125in;text-align:start;hyphenate:auto;font-family:Times New Roman;font-size:13pt;}
.p4{text-indent:0.5in;text-align:justify;hyphenate:auto;font-family:Times New Roman;font-size:13pt;}
.p5{text-align:justify;hyphenate:auto;font-family:Times New Roman;font-size:13pt;}
.p6{text-indent:0.625in;margin-left:0.375in;text-align:justify;hyphenate:auto;font-family:Times New Roman;font-size:13pt;}
.p7{text-indent:0.5in;margin-left:-0.125in;text-align:justify;hyphenate:auto;font-family:Times New Roman;font-size:13pt;}
.p8{text-indent:0.375in;text-align:justify;hyphenate:auto;font-family:Times New Roman;font-size:13pt;}
.p9{text-indent:0.5in;text-align:center;hyphenate:auto;font-family:Times New Roman;font-size:13pt;}
.p10{text-indent:0.5in;text-align:start;hyphenate:auto;font-family:Times New Roman;font-size:13pt;}
.p11{text-align:start;hyphenate:auto;font-family:Times New Roman;font-size:13pt;}
.p12{text-align:center;hyphenate:auto;font-family:Times New Roman;font-size:13pt;}
.p13{text-indent:0.5in;text-align:start;hyphenate:auto;font-family:Times;font-size:13pt;}
.p14{text-align:center;hyphenate:auto;font-family:Times;font-size:13pt;}
.p15{text-align:start;hyphenate:auto;font-family:Times;font-size:13pt;}
.p16{text-align:justify;hyphenate:auto;font-family:Times;font-size:13pt;}
.p17{text-indent:0.625in;margin-left:1.375in;text-align:justify;hyphenate:auto;font-family:Times New Roman;font-size:13pt;}
.p18{text-indent:0.5in;text-align:justify;hyphenate:auto;font-family:Times;font-size:13pt;}
.p19{text-indent:0.375in;text-align:justify;hyphenate:auto;font-family:Times;font-size:13pt;}
.p20{text-indent:0.5in;margin-bottom:0.083333336in;text-align:justify;hyphenate:auto;font-family:Times;font-size:13pt;}
.p21{text-indent:0.5in;margin-left:-0.125in;text-align:center;hyphenate:auto;font-family:Times New Roman;font-size:13pt;}
.p22{margin-left:-0.125in;text-align:justify;hyphenate:auto;font-family:Times New Roman;font-size:13pt;}
.p23{text-indent:-0.25in;margin-left:0.6875in;text-align:start;hyphenate:auto;font-family:Times New Roman;font-size:13pt;}
.p24{text-align:start;hyphenate:auto;font-family:Times New Roman;font-size:12pt;}
</style>
<meta content=" " name="author">
</head>
<body class="b1 b2">
<p class="p1">
<span class="s1">K. broj 424/10</span>
</p>
<p class="p2"></p>
<p class="p2"></p>
<p class="p2">
<span class="s1">         U IME NARODA</span>
</p>
<p class="p3"></p>
<p class="p4">
<span class="s1">OSNOVNI SUD U BARU</span><span>, kao prvostepeni krivični, u vijeću sastavljenom od sudije G. Š., kao predsjednika vijeća i sudija porotnika V. N. i P. M., kao članova vijeća, sa zapisničarom M. M., u krivičnom predmetu optuženog </span><span class="s1">D. V.</span><span>, zbog krivičnog djela teška krađa iz čl. 240 st.1 tč. 1 Krivičnog zakonika, po optužnici Osnovnog državnog tužilaštva u Baru Kt.br. 353/10 od 24.09.2010. godine, nakon održanog glavnog javnog pretresa u prisustvu zamjenika Osnovnog državnog tužioca N. A., optuženog i njegovog branioca po službenoj dužnosti M.D., advokata iz B., dana 19.01.2011. godine donio je i javno objavio,</span>
</p>
<p class="p5"></p>
<p class="p5"></p>
<p class="p6">
<span class="s1">                                      P R E S U D U</span>
</p>
<p class="p6"></p>
<p class="p7"></p>
<p class="p8">
<span class="s1">Optuženi D. V.</span><span> </span><span class="s2">od oca T. i majke M., rođene P., rođen ... godine u Z., sa prebivalištem u M. Z. u ul. K. P.., sa boravištem u S. ul. V.., kod D. P., državljanin Srbije, nezaposlen, pismen, završio srednju školu, lošeg imovnog stanja, osuđivan presudom Osnovnog suda u Baru K br. 344/09 od 23.09.2009. godine, zbog krivičnog djela teška krađa iz čl.240.st.1. tačka 4. Krivičnog zakonika, na kaznu zatvora od  3 mjeseca.</span>
</p>
<p class="p8"></p>
<p class="p9">
<span class="s1">K r i v   j e :</span>
</p>
<p class="p10"></p>
<p class="p10"></p>
<p class="p10">
<span>Što je:</span>
</p>
<p class="p10"></p>
<p class="p4">
<span class="s2">Dana 03.07.2010. godine, između 08,00 i 09,00 časova u Sutomoru, Opština Bar, u ul. .., iz zaključanog stana oštećene D. D., savlađivanjem većih prepreka oduzeo tuđu pokretnu stvar - neseser u kojem se nalazio novac u iznosu od 220</span><span class="s3"> </span><span class="s2">€,  na način što se što se protivpožarnim stepenicama popeo do trećeg sprata zgrade, a zatim sa protivpožarnih stepenica preskočio na balkon koji je od protivpožarnih stepenica udaljen 90 cm, a zatim sa balkona uskočio kroz otvoren balkonski prozor u unutrašnjost stana, i iz istog oduzeo neseser koji se nalazio na krevetu u dnevnom boravku, u namjeri da sebi pribavi protivpravnu imovinsku korist.</span>
</p>
<p class="p4"></p>
<p class="p4">
<span>- čime je učinio krivično djelo</span><span class="s1"> - teška krađa iz člana 240. st. 1. tačka 1. Krivičnog zakonika, </span>
</p>
<p class="p11"></p>
<p class="p5">
<span>     	pa ga sud primjenom čl. 4, 32, 36, 42, 45 i 46 Krivičnog zakonika i čl. 359, 360 i 364  ZKP-a</span>
</p>
<p class="p11"></p>
<p class="p11"></p>
<p class="p12">
<span class="s1">OSUĐUJE</span>
</p>
<p class="p12"></p>
<p class="p4">
<span>Na kaznu zatvora u trajanju od 8 (osam) mjeseci, u koju kaznu se uračunava vrijeme provedeno u pritvoru od 07.07.2010. godine, do pravosnažnosti presude. </span>
</p>
<p class="p4"></p>
<p class="p13">
<span>Prema optuženom na osnovu čl. 76 Krivičnog zakonika izriče se</span>
</p>
<p class="p13"></p>
<p class="p14">
<span class="s1">MJERA BEZBJEDNOSTI</span>
</p>
<p class="p15"></p>
<p class="p16">
<span>	Protjerivanje stranca sa teritorije Crne Gore u trajanju od 5 (pet) godina.</span>
</p>
<p class="p16"></p>
<p class="p4">
<span>Optuženi je dužan da plati troškove krivičnog postupka u iznosu od 700,00 €, u roku od 15 dana od dana pravosnažnosti, pod prijetnjom izvršenja.</span>
</p>
<p class="p17"></p>
<p class="p17">
<span class="s1">       O b r a z l o ž e n j e</span>
</p>
<p class="p17"></p>
<p class="p4">
<span> Optužnicom Osnovnog državnog tužilaštva u Baru Kt. br. 353/10 od 24.09.2010. godine stavljeno je na teret optuženom izvršenje krivičnog djela bliže opisanog u izreci presude.</span>
</p>
<p class="p4"></p>
<p class="p4">
<span>Optuženi je u svojoj odbrani izjavio da </span><span class="s2">u potpunosti priznaje izvršenje krivičnog djela koje mu se stavlja na teret. Tačno je da je jadana 03.07.2010. godine izmedju 08 i 09 časova nalazeći se na terasi tetkinog stana na četvrtom spratu vidjevši da je pao peškir na susjednu terasu otišao da uzme taj peškir i koristeći protivpožarne stepenice uspio je da stigne na sprat niže i došao na terasu donjeg sprata zgrade. Sa terase je primijetio da na se krevetu u jednoj prostoriji unutar stana nalazi neseser na krevetu. Bio je gladan, a djevojka mu je ozbiljno bolesna. Odlučio je da oduzme taj neseser, pa je ušao u unutrašnjost stana, uzeo neseser, otvorio ga vidio da se unutra nalazi 220 €, u sitnim apoenima od 10 i 20 €. Novac je uzeo iz nesesera, a neseser je ostavio na mjestu gdje je ga našao. Izašao je iz stana i na isti način je ušao u tetkin stan koristeći protivpožarne stepenice. Istog dana je otišao u bolnicu i dao djevojci 200 €. On se iskreno kaje zbog izvršenja krivičnog djela. Mjesto prebivališta mu je u Srbiji, u M. Z, a u Baru boravi zadnje dvije godine sa prekidima. Na glavnom pretresu je dodao da se nalazio u stanu svoje tetke koji se nalazi na 4 spratu, kada je vidio da je peškir koji se sušio na ogradi terase pao na žicu terase stana koja se nalazila ispod stana njegove tetke. On je imao namjeru da taj peškir uzme, izašao je iz tetkinog stana, stepenicama koje se nalaze u unutrašnjosti zgrade on se spustio sprat niže pokucao je na vrata stana, niko mu nije otvorio vrata i nakon toga on je izašao iz zgrade kroz ulaz i krenuo da se do terase stana popne protivpožarnim stepenicama. Kada je došao do jednog prostora koji predstavlja međusprat, tačnije jednu platformu koja se nalazi u blizini terase tog stana on se popeo na gornji dio metalne ograde protivpožarnih stepenica koji su po njegovoj procjeni visine 1 m, nakon toga on je zakoračio preko vrha metalne ograde, stao na postolje i to metalno postolje protivpožarnih stepenica sa strane koja je bliža terasi, nakon toga je zakoračio nogom, ne sjeća se kojom na donji dio terase koji je od betona, a koji se nalazi ispod  metalne ograde, nakon toga se popeo na vrh metalne ograde i ušao kroz prvi otvoreni prozor i to prvi prozor gledano od pravca protivpožarnih stepenica. Na isti način se i vratio na protivpožarne stepenice. Po njegovoj procjeni rastojanje između protivpožarnih stepenica i terase iznosi oko pola metra. U tom međuprostoru nema ničega i teorijski postoji opasnost da neko ko padne u taj prostor padne na betonsku ploču prizemnog dijela zgrade, ali to bi moglo da se desi samo nekome ko nema ni ruke ni noge. Kada je došao na terasu on je vidio da se na krevetu prostorije koja ima izlaz na balkon nalazi jedan šareni neseser i tada je došao na ideju da vidi što se nalazi u tom neseseru i da u slučaju da bude nešto vrijedno da isto oduzme. Kada je otvorio neseser vidio je da se u njemu nalazilo 220 €, koji novac nije odmah prebrojao već je isti uzeo, stavio u džep i kada se na isti način vratio na protivpožarne stepenice on je novac prebrojao. Zna da se radilo o 220 €, jer je svojoj djevojci dao 200 € a nakon toga mu je ostalo još 20 €. </span>
</p>
<p class="p5"></p>
<p class="p5">
<span>	U dokaznom postupku saslušani su svjedoci R. D. i P.Lj., </span><span class="s2"> pročitani su : službena zabilješka UP PJ Bar od 7.07.2010. godine, dopis UP PJ Bar  - telegram br. 22-3962 od 20.09.2010. godine, izvršen je uvid u spise predmeta Osnovnog suda u Baru K br. 344/09, izvršen je uvid u fotoelaborat sa skicom lica mjesta UP PJ Bar br. 11/2011 od 12.01.2011. godine, pročitan je </span><span>izvod iz kaznene evidencije na ime optuženog MUP Zenica br. 08-03/7-4-04-2-2-699/10 od 19.11.2010. godine. </span>
</p>
<p class="p5"></p>
<p class="p4">
<span>Svjedok </span><span class="s1">R. D.</span><span> je izjavio da je povodom predmetnog događaja vršio uviđaj zajedno sa kolegom P. Uviđaj su izvršili dana 7.07.2010. godine po prijavi oštećene da joj je u periodu od 03. do 07.07.2010. godine odnijet novac iz stana tačnije neseser sa novcem. Oštećena je prijavila da je iz njenog stana koji se nalazi na III spratu u ul. .. sa kreveta koji se nalazi u dnevnoj sobi odnijet neseser  u kome se nalazilo 240 €. Dolaskom na lice mjesta  pregledali su ulazna vrata stana i vidjeli su da su ista zaključana, nakon čega su zaključili da je izvršilac mogao da dođe do terase stana oštećene ili na način što se popeo preko oluka ili na način što je sa protivpožarnih stepenica prešao na terasu. Protivpožarne stepenice su metalne, kružnog oblika tačnije misli da su kružnog oblika i jedan od načina na koji je izvršilac mogao da dođe na terasu jeste da se popne na metalnu ogradu stepenica i da sa te metalne ograde pređe na betonsku ogradu terase, nakon toga na terasu, pa sa terase da uđe u dnevnu sobu. Između dnevne sobe i terase su postojala neka harmonika vrata koja su bila otvorena. Na dijelu terase koji je okrenut prema protivpožarnim stepenicama nalaze se tri prozora, jer je terasa bila zastakljena i on se ne može sjetiti koji prozor je bio otvoren. Po njegovoj procjeni rastojanje između vrha metalne ograde i vrha betonske ograde terase je oko 1,5 m i ako u to nije sasvim siguran. Po njegovoj procjeni rastojanje između  dna terase i navedena tri prozora je oko 1,20 m. Još jedna mogućnost jeste da je izvršilac sa protivpožarnih stepenica prešao na oluk, a sa oluka na terasu, to je treća mogućnost dolaska na terasu, ako se isključi ulazak kroz ulazna vrata.</span>
</p>
<p class="p11"></p>
<p class="p4">
<span>Svjedok </span><span class="s1">P. LJ.</span><span> je izjavio da su postupajući po prijavi D. D. da joj je iz stana koji se nalazi u zgradi u ul. .. odnijet ženski neseser sa novcem u iznosu od 240 € kolega R. i on izašli na lice mjesta i izvršili su uviđaj. Dolaskom na lice mjesta utvrdili su da su ulazna vrata stana zaključana na njima nisu vidljiva oštećenja i isključili su mogućnost ulaska u stan kroz vrata stana. Pregledom šireg lica mjesta došli su do zaključka da je izvršilac u stan mogao ući preko terase. Naime, u toj zgradi postoje metalne protivpožarne stepenice, u blizini metalne ograde nalazi se terasa stana, na tom dijelu terase nalaze se tri prozora , jedan od njih je bio otvoren, ali se ne sjeća koji. Po njegovoj procjeni rastojanje između vrha metalne ograde i vrha betonske ograde terase je oko 1, 5 m i ako kolega i on to nisu mjerili. Najvjerovatniji ulazak u stan jeste bio preko protivpožarnih stepenica do terase, preskakanjem. U blizini tog mjesta nalazi se i oluk koji se prostire od prizemlja do vrha zgrade i taj oluk je blizu terase i protivpožarnih stepenica.</span>
</p>
<p class="p5"></p>
<p class="p4">
<span class="s2">Iz službene zabilješke UP PJ Bar od 7.07.2010. godine utvrđeno je da navedenog dana izvršen uviđaj povodom prijave D. D. da je na njemu štetu izvršeno krivično djelo teške krađe. Stan oštećene nalazi se na trećem spratu da je jedan ili više učinilaca sa spoljne strane najvjerovatnije protivpožarnim stepenicama ili preko oluka kroz otvoren prozor ušao na balkon i sa kreveta u dnevnom boravku oduzeo žensku torbu –neseser u kojem se nalazilo 240 € u raznim apoenima. Na licu mjesta nije bilo tragova obijanja ni premetačine. </span>
</p>
<p class="p4"></p>
<p class="p4">
<span class="s2">Iz dopisa UP PJ Bar  - telegrama br. 22-3962 od 20.09.2010. godine utvrđeno je da se oštećena nalazi u Francuskoj i da će u Sutomore doći u vrijeme turističke sezone. </span>
</p>
<p class="p4"></p>
<p class="p8">
<span class="s2">Uvidom u spise predmeta Osnovnog suda u Baru K br. 344/09 utvrđeno je da je optuženi osuđivan presudom Osnovnog suda u Baru K br. 344/09 od 23.09.2009. godine, zbog krivičnog djela teška krađa iz čl. 240. st.1. tačka 4. Krivičnog zakonika, na kaznu zatvora od  3 mjeseca.</span>
</p>
<p class="p4"></p>
<p class="p4">
<span class="s2">Uvidom u fotoelaborat sa skicom lica mjesta UP PJ Bar br. 11/2011 od 12.01.2011. godine utvrđeno je da rastojanje između metalne ograde protivpožarnih stepenica i terase stana oštećene iznosi 90 cm. </span>
</p>
<p class="p4"></p>
<p class="p8">
<span class="s2">Iz </span><span>izvoda iz kaznene evidencije na ime optuženog MUP Zenica br. 08-03/7-4-04-2-2-699/10 od 19.11.2010. godine utvrđeno je da je </span><span class="s2">osuđivan presudom Osnovnog suda u Baru K br. 344/09 od 23.09.2009. godine, zbog krivičnog djela teška krađa iz čl. 240. st.1. tačka 4. Krivičnog zakonika, na kaznu zatvora od  3 mjeseca.</span>
</p>
<p class="p4">
<span> </span>
</p>
<p class="p8">
<span class="s2">Optužnicom je predloženo da se u dokaznom postupku sasluša svjedok oštećena D. D.. Uprava policije PJ Bar je postupajući po naredbi za prinudno dovođenje u prethodnom postupku obavijestila sud da se oštećena nalazi u Parizu, da povremeno dolazi i da će u Sutomore doći u toku turističke sezone 2011. Sud je oštećenoj uputio dva poziva za glavni pretres, zakazan dana 1.12.2010. godine, a pozivi oštećenoj nisu uručeni uz konstataciju dostavne službe da je stan zatvoren i da je ista otputovala. Kako sud nije u mogućnosti da sasluša oštećenu, a ocijenjeno je da je činjenično stanje utvrđeno, sud je donio rješenje da se oštećena D. D. neće saslušati u dokaznom postupku. </span>
</p>
<p class="p4"></p>
<p class="p4">
<span>Ocjenom izvedenih dokaza utvrđeno je da je optuženi izvršio krivično djelo koje mu je stavljeno na teret, na način predstavljen u dispozitivu. Optuženi je u svojoj odbrani priznao krivično djelo.</span>
</p>
<p class="p4"></p>
<p class="p4">
<span>Utvrđeno je da je optuženi krivično djelo učinio savlađivanjem većih prepreka na način što je </span><span class="s2">se protivpožarnim stepenicama popeo do trećeg sprata zgrade, nakon čega je sa protivpožarnih stepenica preskočio na balkon koji je od protivpožarnih stepenica udaljen 90 cm, ušao u stan oštećene D. D. iz koga je oduzeo neseser koji se nalazio na krevetu u dnevnom boravku, u kome se nalazilo 220 €. </span><span> </span>
</p>
<p class="p4"></p>
<p class="p4">
<span class="s2">Ulazak u zatvoren prostor preskakanjem rastojanja od 90 cm, na trećem spratu stambene zgrade po ocjeni suda predstavlja savlađivanje većih prepreka, jer da se optuženi okliznuo, izgubio ravnotežu i pao sa trećeg sprata posledice po njegov život i zdravlje bi bile veoma teške. </span>
</p>
<p class="p4"></p>
<p class="p4">
<span>Optuženi je krivično djelo učinio postupajući sa direktnim umišljajem jer je bio svjestan da oduzima tuđe pokretne stvari, a utvrđena je i njegova namjera da oduzimanjem tuđih pokretnih stvari pribavi sebi protivpravnu imovinsku korist. </span>
</p>
<p class="p4"></p>
<p class="p18">
<span>Sud je precizirao optužnicu. U postupku je utvrđeno da je optuženi oduzeo novac oštećene u iznosu od 220 €, a ne 240 €. Optuženi je bio siguran u pogledu iznosa novca koji je oduzeo, priznao je da je učinio krivično djelo i svjestan je da na njegov položaj ili pravnu kvalifikaciju krivičnog djela ne utiče činjenica da li je oduzeo iznos od 220 € ili 240 €, pa optuženi inje imao razloga da u tom dijelu neistinito predstavlja iznos oduzetog novca. Sud je u dispozitivu precizirao rastojanje između  protivpožarnih stepenica i terase oštećene, izostavio je dio optužnice u kome je navedeno da se treći sprat nalazi na </span><span class="s4">visini većoj od 10 m od zemlje, jer to rastojanje nije precizno izmjereno, a i nije od uticaja na postojanje krivičnog djela. Sud je u dijelu u kome je navedeno da je optuženi postupao u namjeri da sebi pribavi protivpravnu imovinsku korist izostavio riječi „u iznosu od 240 €“, jer bi to pretpostavljalo da je optuženi prije započinjanja izvršenja djela bio svjestan da se u neseseru oštećene nalazi tačno iznos od 240 €, koja činjenica njemu nije bila poznata. </span>
</p>
<p class="p19"></p>
<p class="p4">
<span>Sud je optuženog osudio na kaznu zatvora u trajanju od 8 mjeseci. Za predmetno krivično djelo propisana je kazna zatvora u trajanju od 1 do 8 godina. Na strani optuženog cijenjene su sve olakšavajuće i otežavajuće okolnosti iz čl. 42. Krivičnog zakonika. Od olakšava​jućih okolnosti na strani optuženog cijenjeno je priznanje krivičnog djela, koje je u nedostatku drugih dokaza odlučujuće uticalo na utvrđivanje činjeničnog stanja, lične prilike jer je optuženi mlad čovjek, odnos prema posledici koji se ogleda u žaljenju zbog učinjenog krivičnog djela. </span><span class="s5">Od otežavajućih okolnosti sud je cijenio da je optuženi osuđivan i da se javlja kao specijalni povratnik. Imajući u vidu kvalitet olakšavajućih okolnosti, koje su po ocjeni suda naročito olakšavajuće u svom zbiru, i pored navedene otežavajuće okolnosti, ocijenjeno je da će se i sa kaznom zatvora ispod zakonskog minimuma postići svrha kažnjavanja, zbog čega su optuženom primjenom čl. 45 i 46 Krivičnog zakonika ublažena kazna. Izrečena kazna zatvora po ocjeni suda odgovara težini krivičnog djela i krivici optuženog i predstavlja mjeru koja je neophodna da bi se postigla svrha kažnjavanja.</span>
</p>
<p class="p19"></p>
<p class="p4">
<span>Optuženi je na izdržavanje kazne zatvora upućen prije pravosnažnosti, jer je ocijenjeno da bi s obzirom da je strani državljanin puštanjem na slobodu mogao pobjeći i na taj način onemogućiti izvršenje kazne zatvora. Na osnovu čl. 51 Krivičnog zakonika, u kaznu zatvora optuženom se uračunava vrijeme provedeno u pritvoru od 07.07.2010. godine, do pravosnažnosti presude.</span>
</p>
<p class="p4"></p>
<p class="p16">
<span>	Na osnovu čl. 76 Krivičnog zakonika optuženom je izrečena mjera bezbjednosti protjerivanja stranca sa teritorije Crne Gore u trajanju od 5 (pet) godina. Optuženi je kao specijalni povratnik sa umišljajem učinio krivično djelo za koje je zaprijećena kazna zatvora u trajanju od jedne do osam godina, a imajući u vidu </span><span class="s6">da je po ocjeni suda optuženi došao u Crnu Goru da vrši krivična djela,</span><span> dalji boravak optuženog u zemlji je nepoželjan, zbog čega je prema njemu izrečena navedena mjera bezbjednosti.</span>
</p>
<p class="p20"></p>
<p class="p4">
<span>Odluka o troškovima krivičnog postupka zasniva se na odredbi čl. 202 st.1 ZKP. Optuženi je dužan da plati troškove krivičnog postupka u iznosu od 700,00 €, koji troškovi se odnose na troškove branioca po službenoj dužnosti u Upravi policije S. P., u iznosu od 100,00 €, branioca po službenoj dužnosti M. D., u iznosu od 500,00 € i troškove rada suda koji su određeni prema trajanju, složenosti krivičnog postupka i imovinskim prilikama optuženog.</span>
</p>
<p class="p4"></p>
<p class="p7">
<span>Na osnovu izloženog odlučeno je kao u izreci presude</span>
</p>
<p class="p21"></p>
<p class="p21">
<span class="s1">OSNOVNI SUD U BARU</span>
</p>
<p class="p21">
<span class="s1">Dana 19.01.2011. godine</span>
</p>
<p class="p5"></p>
<p class="p5"></p>
<p class="p11">
<span class="s1"> ZAPISNIČAR,			            PREDSJEDNIK VIJEĆA-SUDIJA</span>
</p>
<p class="p11"></p>
<p class="p5">
<span class="s1">M. M.				                         G. Š.</span>
</p>
<p class="p22"></p>
<p class="p22"></p>
<p class="p22"></p>
<p class="p22"></p>
<p class="p22">
<span class="s1">PRAVNA POUKA</span><span>:Protiv ove presude može se </span>
</p>
<p class="p22">
<span>izjaviti žalba Višem sudu u Podgorici u roku od</span>
</p>
<p class="p22">
<span>15 (petnaest) dana od dana prijema pismenog otpravka.</span>
</p>
<p class="p22">
<span>Žalba se predaje ovom sudu u dva primjerka.</span>
</p>
<p class="p11"></p>
<p class="p11"></p>
<p class="p11"></p>
<p class="p11">
<span class="s1">DNA</span><span>:-    1 x ODT, </span>
</p>
<p class="p23">
<span class="s7">-​&nbsp;</span><span>po 1 x optuženom </span>
</p>
<p class="p23">
<span class="s7">-​&nbsp;</span><span>1 x braniocu M. D.,</span>
</p>
<p class="p23">
<span class="s7">-​&nbsp;</span><span>u spise. </span>
</p>
<p class="p24"></p>


</body>
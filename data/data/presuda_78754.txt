<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.0in 1.0in 1.0in;}
.s1{font-weight:bold;}
.s2{color:black;}
.s3{font-weight:bold;color:black;}
.p1{margin-left:-0.125in;text-align:end;hyphenate:auto;font-family:Times New Roman;font-size:13pt;}
.p2{margin-left:-0.125in;text-align:end;hyphenate:auto;font-family:Times New Roman;font-size:12pt;}
.p3{margin-left:-0.125in;text-align:center;hyphenate:auto;font-family:Times New Roman;font-size:13pt;}
.p4{text-align:center;hyphenate:auto;font-family:Times New Roman;font-size:13pt;}
.p5{text-indent:0.5in;text-align:justify;hyphenate:auto;font-family:Times New Roman;font-size:13pt;}
.p6{text-indent:0.375in;text-align:start;hyphenate:auto;font-family:Times New Roman;font-size:13pt;}
.p7{margin-left:2.5in;text-align:start;hyphenate:auto;font-family:Times New Roman;font-size:13pt;}
.p8{text-indent:0.5in;margin-left:-0.125in;text-align:center;hyphenate:auto;font-family:Times New Roman;font-size:13pt;}
.p9{text-indent:0.5in;text-align:start;hyphenate:auto;font-family:Times New Roman;font-size:13pt;}
.p10{text-align:start;hyphenate:auto;font-family:Times New Roman;font-size:13pt;}
.p11{text-indent:0.5in;margin-left:2.0in;text-align:start;hyphenate:auto;font-family:Times New Roman;font-size:13pt;}
.p12{text-align:justify;hyphenate:auto;font-family:Times New Roman;font-size:13pt;}
.p13{margin-left:-0.125in;text-align:start;hyphenate:auto;font-family:Times New Roman;font-size:13pt;}
.p14{margin-left:-0.125in;text-align:justify;hyphenate:auto;font-family:Times New Roman;font-size:13pt;}
.p15{margin-left:0.5in;text-align:start;hyphenate:auto;font-family:Times New Roman;font-size:13pt;}
.p16{margin-left:0.25in;text-align:start;hyphenate:auto;font-family:Times New Roman;font-size:13pt;}
.p17{text-align:start;hyphenate:auto;font-family:Times New Roman;font-size:12pt;}
</style>
<meta content=" " name="author">
</head>
<body class="b1 b2">
<p class="p1">
<span class="s1">               K.br. 285/12 </span>
</p>
<p class="p2"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p4">
<span class="s1">         U IME CRNE GORE</span>
</p>
<p class="p3"></p>
<p class="p5">
<span class="s1">OSNOVNI SUD U BARU</span><span>, kao prvostepeni krivični, sudija G. Š., kao sudija pojedinac, sa zapisničarom M. M., u krivičnom predmetu okrivljenog </span><span class="s1">Č. H.</span><span>, zbog krivičnog djela krađa iz čl. 239 st. 1 Krivičnog zakonika i falsifikovanje znakova za obilježavanje robe iz čl. 286 st. 1 Krivičnog zakonika, po optužnom predlogu Osnovnog državnog tužilaštva u Baru Kt.br. 455/11-2 od 18.06.2012. godine, nakon održanog glavnog javnog pretresa u prisustvu zastupnika optužbe savjetnika Osnovnog državnog tužilaštva Đ. P., okrivljenog i njegovog branioca J. D., advokata iz C., dana 29.11.2012. godine donio je i javno objavio.</span>
</p>
<p class="p6"></p>
<p class="p7">
<span class="s1">  P R E S U D U</span>
</p>
<p class="p8"></p>
<p class="p5">
<span class="s2">Okrivljeni </span><span class="s3">Č. H.,</span><span class="s2"> JMBG ..., od oca A. i majke Š. rođene H., rođen 22.01.1969. godine u P., sa prebivalištem u B., ul. ..., državljanin Crne Gore, po zanimanju informatičar, oženjen, otac troje maloljetne djece, pismen, završio Elektrotehnički fakultet, suvlasnik apoteke »...«, dobrog imovnog stanja, neosuđivan;</span>
</p>
<p class="p5"></p>
<p class="p9">
<span class="s1">Na osnovu čl. 363. tč. 3 ZKP</span>
</p>
<p class="p10"></p>
<p class="p4">
<span class="s1">OSLOBAĐA SE OD OPTUŽBE</span>
</p>
<p class="p10"></p>
<p class="p9">
<span class="s3">Da je:</span>
</p>
<p class="p10"></p>
<p class="p5">
<span class="s2">U periodu od 14.12.2009. godine do 08.03.2010. godine, u poslovnom objektu u ulici ..., Opština Bar. oduzimao tuđu pokretnu stvar - električnu energiju, vlasništvo oštećene »Elektroprivrede Crne Gore« AD Nikšić - Elektrodistribucije u Baru, ukupne vrijednosti od 2.618,41 € i upotrijebio kao prave lažne znakove - žigove, na način, što je sa električnih brojila marke »Landis&amp;Gyr« br.89701287 i br. brojila 89701208, nakon raskidanja državnih olovnih žigova i skidanja poklopaca brojila, mehanički djelovao na mjerne sisteme brojila, tako da je na brojilu br.89701287 onesposobljen mjerni sistem faza L 2 i L 3, a na brojilu br.89701208 mjerni sistem faza L 1 i L 3, o snadbijevanju električnom energijom, a zatim vratio poklopce brojila i na brojilima postavio lažne žigove sa oznakom 1-11/08, tako postavljene lažne žigove upotrijebio kao prave, i na taj način neovlašćeno preuzimao neregistrovanu električnu energiju, u namjeri da njenim prisvajanjem i trošenjem sebi pribavi protivpravnu imovinsku korist;</span>
</p>
<p class="p10"></p>
<p class="p5">
<span class="s2">-čime bi učinio krivično djelo - </span><span class="s3">krađa iz čl. 239. st. 1 Krivičnog zakonika u sticaju sa krivičnim djelom - falsifikovanje znakova za obilježavanje robe iz čl.286. st. 1. Krivičnog zakonika.</span>
</p>
<p class="p10"></p>
<p class="p5">
<span>Jer nije dokazano da je učinio djela za koja je optužen.</span>
</p>
<p class="p5"></p>
<p class="p5">
<span class="s2">Oštećeno preduzeće JP Elektroprivreda Crne Gore AD Nikšić, Elektrodistribucija u Baru, se radi ostvarivanja imovinsko pravnog zahtjeva upućuje na parnični postupak. </span>
</p>
<p class="p5"></p>
<p class="p10">
<span>	Troškovi krivičnog postupka padaju na teret budžetskih sredstava suda.</span>
</p>
<p class="p10"></p>
<p class="p11">
<span class="s1">  O b r a z l o ž e n j e</span>
</p>
<p class="p12"></p>
<p class="p5">
<span>Optužnim predlogom Osnovnog državnog tužilaštva u Baru Kt.br. 455/11-2 od 18.06.2012. godine, stavljeno je na teret okrivljenom izvršenje krivičnih djela bliže opisanih u dispozitivu.</span>
</p>
<p class="p5"></p>
<p class="p12">
<span>	Okrivljeni je u svojoj odbrani izjavio da je </span><span class="s2">dana 14.12.2009. godine, sa vlasnikom G. Dž. zaključio ugovor o zakupu poslovnih prostora koji se nalazi u Makedonskom naselju, u ul. ... i istog dana tj. 14.12.2009. godine, njemu je vlasnik G. Dž. predao ključeve od poslovnih prostora. Kada kaže poslovnih prostora, želi da objasni da se radi dva poslovna prostora, koja su fizički spojena i čine jednu cjelinu i tako i posluju. On je zaključio ugovor o zakupu poslovnog prostora sa namjerom da otvori apoteku, koju namjeru je i realizovao i ta apoteka i danas radi. Obzirom da se radi o zdravstvenoj djelatnosti, prije otpočinjana djelatnosti, bilo je potrebno da dobije saglasnost Ministarstva zdravlja, saglasnost je dobijena  18.01.2010. godine, tek nakon toga pristupili su nabavci robe, tako da su faktički sa efektivnim radom počeli 01.02.2010. godine. U ta dva spojena poslovna prostora se od trenutka zakupa potrošnja električne energije mjerila sa dva posebna električna brojila, jer je dobijao račune za izmirenje potrošene električne energije na ime poslovni prostor G. Dž., a koje račune je on redovno plaćao Elektrodistribuciji. Zapisnike o kontroli mjernih mjesta, a u pitanju su dva zapisnika, oba datiraju od 08.03.2010. godine, on je potpisao jer vlasnik G. Dž. se nije nalazio u B., a u ostalom u tom periodu on je i bio zakupac poslovnih prostora. Dana 08.03.2010. godine, došla je ekipa Elektrodistribucije i uz asistenciju policije tražila da neko prisustvuje zamjeni električnih brojila, kako vlasnik prostora nije bio u Baru, pristao je da pođe sa njima, potpisao je zapisnike u kojima se konstatuje da nešto nije u redu sa električnim brojilima i da će ih oni zamijeniti novim, a stare poslati na kontrolu. Ističe da je tada prvi put vidio gdje se brojila nalaze, tj. da se nalaze u hodniku ulaza zgrade, koji nije u sklopu poslovnog prostora koji je zakupio, inače brojila se nalaze u metalnim ormarićima, koji su zaključani. Ulaz od zgrade se zaključava, ali on nikada nije tražio od nikog, pa ni od G. Dž. ključ od ulaza zgrade u ulici ... u Baru. Njemu nije poznata činjenica da li su radnici Elektrodistribucije, ranije vršili kontrole brojila u prednje navedena dva poslovna prostora. On može da kaže da on nije skinuo državne žigove sa električnih brojila i to dva električna brojila marke „Landis&amp;gyr“, fabričkih brojeva 89701208 i 89701287, nije isključio naponske mostove na brojilima i nije na taj način doveo do situacije da se ne registruje stvarno utrošena električna energija preko tih brojila. Njemu je poznata činjenica, na osnovu uvida u analitičku karticu Elektrodistribucije, da prije nego što je on uzeo pod zakup poslovne prostore, da je potrošnja električne energije u tim poslovnim prostorima bila mala. A poznata mu je činjenica daje prije njega tu bio restoran. Na glavnom pretresu je dodao s obzirom da je za otvaranje apoteke potrebno pribaviti odgovarajuće dozvole, nakon toga nabavku robe, jer dobavljači neće da daju robu bez odobrenja, on je sa radom u apoteci započeo 1. februara 2010. godine. On sa vlasnikom tog objekta nije razgovarao oko računa za potrošnju električne energije osim što je ugovorom preuzeo obavezu plaćanja novih računa, a sjeća se da mu je jednom prilikom G. rekao da ako bude nekih problema oko računa da se obrati njemu. Dana kada je izvršena kontrola brojila u objektu se nalazila njegova sestra K. Dž. koja je inače suvlasnik i direktor apoteke i ona ga je pozvala da dođe. Kada je došao do apoteke pored radnika Elektrodistribucije bili su prisutni i pripadnici policije što je njega iznenadilo, ali je od  policije dobio informaciju da se dešavalo da lica koja se kontrolišu znaju da naprave problem radnicima ED Bar i da oni tu dolaze kao neka vrsta prevencije. On do te kontrole nije znao gdje se nalaze električna brojila i tada je vidio da se brojila nalaze u ulazu zgrade koji se zaključava, u metalnom ormariću koji se takođe zaključava. Ključ od ulaza zgrade posjeduju vlasnici stanova, ali nije mu poznato ko posjeduje ključeve od metalnog ormarića sa brojilima. Nakon ovog događaja on je bio prinuđen da se zainteresuje za potrošnju električne energije u objektu i kada je pribavio energetsku karticu on je vidio da je potrošnja prije nego što je on započeo djelatnost bila iznenađujuće niska i u nekim mjesecima je iznosila 2, 5 ili 7 kilovata, a poznato mu je da se tu nalazio restoran u kojem se služila i hrana i piće. G. Dž. je vlasnik poslovnog prostora, ali on nije bio i vlasnik restorana. Kao što je naveo u prethodnom postupku apoteku čine dva spojena poslovna prostora, sa dva zasebna ulaza, a ti ulazi su potpuno odvojeni od ulaza zgrade u koje se nalaze električna brojila i prostor nema nikakvu fizičku vezu sa ulazom zgrade. On je rekao da ne zna ko posjeduje ključeve od metalnog ormarića sa brojilima, a da vlasnici stanova u zgradi imaju ključeve od ulaza zgrade. On ne posjeduje taj ključ, niti ga je ikada imao u rukama. U tom pomenutom metalnom ormariću nalaze se sva brojila zgrade, tačnije to pretpostavlja jer ih ima više, koliko se sjeća 8 ili 10. On nije vidio ko je prilikom izvršene kontrole otključao metalni ormarić. On se ne može precizno sjetiti, ali misli da je račune za utrošenu električnu energiju prvi put vidio negdje u februaru 2010. godine budući da od zaključenja ugovora o zakupu do tog datuma nije ni bilo potrošnje u objektu. Sjeća se da je taj račun mali i to mu nije bilo čudno jer se u objektu nije obavljala djelatnost. </span>
</p>
<p class="p12"></p>
<p class="p5">
<span class="s2">U dokaznom postupku saslušani su ovlašćeni predstavnik oštećenog preduzeća JP Elektroprivreda Crne Gore AD Nikšić, Elektrodistribucija u Baru P. D., svjedoci R. G. i I. M., pročitani su : zapisnik ED Bar o kontroli mjernog mjesta br. 16387 od  8.03.2010. godine, dva zapisnika ED Bar o zamjeni brojila od 22.09.2008. godine, zapisnik ED Bar o kontroli mjernog mjesta br. 16386  od 8.03.2010. godine, izvještaj o ispitivanju originalnosti žigova i ispravnosti rada brojila električne energije br. 03-660/3-19 od 27.08.2010. godine, izvještaj o ispitivanju originalnosti žigova i ispravnosti rada brojila električne energije br. 03-660/3-16 od 27.08.2010. godine, nalaz i mišljenje sudskog vještaka elektro struke R. L. od 5.06.2012. godine, izvod iz kaznene evidencije na ime okrivljenog UP PJ Pljevlja 33 br. 03-245/12-6721/2 od 16.07.2012. godine, kartica potrošača na ime G. Dž., za period od 1.01.2009. godine do 31.10.2012. godine, energetska kartica potrošača G. Dž., za period od 31.01.2005. godine do 30.09.2012. godine, rješenje SO Bar br.032-05-U1-336-34 od 18.06.2008. godine, rješenje Ministarstva zdravlja Crne Gore br.02-100/UP I-5 od 18.01.2010. godine, </span><span>nalaz i mišljenje sudskog vještaka elektrostruke R. L. od 12.11.2012. godine, izvršen je uvid u </span><span class="s2">fotoelaborat UP PJ Bar br. 99-100-101/2010. godine od 8.03.2010. godine, saslušan je vještak R. L. na glavnom pretresu.</span>
</p>
<p class="p5"></p>
<p class="p5">
<span class="s2">Ovlašćeni predstavnik oštećenog preduzeća JP Elektroprivreda Crne Gore AD Nikšić, Elektrodistribucija u Baru </span><span class="s3">P. D. </span><span class="s2">je izjavila da se pridružuje krivičnom gonjenju i postavlja imovinsko pravni zahtjev u iznosu od 11.895,56  €.</span>
</p>
<p class="p5"></p>
<p class="p5">
<span class="s2">Svjedok </span><span class="s3">R. G. </span><span class="s2">je izjavio da</span><span class="s3"> </span><span class="s2">se sjeća da je </span><span>da je on bio inkasant prilikom očitavanja stanja potrošnje električne energije na električnom brojilu koje evidentira potrošnju apoteke koja se nalazi u centru grada, a vlasništvo je Č. H.. Prilikom očitavanja utvrdio je da se ne registruje potrošnja na dvije faze, koliko se sjeća L1 i L3 faza. Siguran je da je to navedeno u zapisniku i da je tamo preciznije navedeno  jer se zbog proteka vremena ne sjeća baš svih detalja. On je o tom nalazu obavijestio svoje preduzeće i  od strane pretpostavljenog  dobijen je radni nalog da se izvrši zamjena brojila, da se postavi novo brojilo, a da se staro brojilo odnese u Podgoricu radi vršenja ekspertize. U ekipi koja je vršila zamjenu brojila nalazile su se pored njega kolege I. M. i V. E. Predmetno brojilo ne sjeća se da li je u pitanju jedno ili dva brojila nalaze se u ulazu stambenog objekta, ulazna vrata se zaključavaju. Ulazna vrata su otvorili na način što su pozvonili na neki od interfona, i neko od stanara im je otvorio vrata, a nakon toga su došli do metalnog ormarića koji se nalazi u ulazu. Taj metalni ormarić se zaključava, na njemu se nalazi metalni katanac, koji je univerzalan, tako da svi radnici ED Bar koji imaju tu potrebu sa istim ključem može da izvrše otključavanje ormarića i da dođu do brojila. Kada je u pitanju predmetno brojilo njima ništa nije bilo sumnjivo vezano za njegov izgled, stanje plombi i tome slično, oni su izvršili zamjenu brojila, staro brojilo su predali šefu R. On se zbog proteka vremena ne može sjetiti da li je prilikom te zamjene vlasnik bio prisutan. Predmetno brojilo se obezbjeđuje na način što postoje dvije državne plombe, a ED Bar takođe postavlja svoje dvije plombe, kojima se štiti poklopac od neovlašćenog otvaranja. On je duži vremenski period bio na tom terenu i uvijek postoji obaveza da se konstatuje da li se na displeju nalazi oznaka faze. Očitavanje potrošnje električne energije vrši se svakom mjeseca od 25. do 1. u mjesecu. Njemu nije poznato o kakvoj ekspertizi u Podgorici se radi, a njihova obaveza je da brojilo dostave njihovim pretpostavljenim u ED Bar. Na svakom brojilu nalazi se oznake L1, L2 i L3. Ako se neka od tih oznaka ne nalazi označeno na displeju za njih je to pretpostavka da brojilo nije ispravno i o tome obavještavaju pretpostavljene nakon čega se pristupa kontroli brojila. Kada se na brojilu pojavi oznaka F 4 on ne zna što to konkretno znači, ali i o tome on obavještava ED Bar i u takvom slučaju brojilo se zamjenjuje i takođe šalje na ekspertizu u Podgorici. On je o tome da se na predmetnom brojilu ne nalaze dvije faze obavijestio svog šefa na način što mu je dostavio zapisnik o izvršenom pregledu. Oni posjeduju poseban formular u koji bilježe eventualne nepravilnosti na brojilu i taj formular - zapisnik dostavljaju pretpostavljenom, jer u vremenu od 25 do 1. zbog kratkog vremena ne vrše zamjene brojila. Ne može se sjetiti datuma, ali ako je u toku današnjeg dana izvršio čitanje on je taj formular predao sledećeg dana, jer se čitačke liste predaju svakodnevno. On je na tom reonu bio oko 3 godine. On je neispravnost brojila konstatovao onda kada je vidio za vrijeme očitavanja. Da je tu neispravnost primijetio mjesec ranije on bi reagovao na isti način jer je to njihova obaveza. Koliko se može sjetiti prije nego što je otvorena apoteka u tom objektu nalazio se neki restoran. U čitačku listu on upisuje isključivo stanje brojila, a ako   primijeti neku neispravnost ona se upisuje u formular koji je malo prije pomenuo u koji se upisuju neispravnosti. Svaki put kada dobije poziv za sud on pogleda zapisnik o izvršenoj kontroli i podsjeti se na detalje tog slučaja. Njemu nije poznato na koji način se može djelovati na brojilo i onemogućiti evidentiranje električne energije na L1 i L3 fazi.</span>
</p>
<p class="p12"></p>
<p class="p5">
<span class="s2">Svjedok </span><span class="s3">I. M.</span><span class="s2"> je izjavio da kada je u pitanju predmetni događaj on se ne može sjetiti nikakvih detalja zbog proteka vremena i slučajeva koje je imao u svom radu. Generalno može da kaže da se nalog za svaku zamjenu brojila dobija u pisanoj formi, u formi radnog naloga, da oni dobijaju od svog pretpostavljenog novo brojilo, vrše zamjenu starog brojila, a zavisno od greške koju su utvrdili oni ili to brojilo dostavljaju šefu koji dalje prosljeđuje brojilo na ekspertizu ili stara brojila odnose u skladište u prostoriji koja je za to namijenjena. Kada su u pitanju mjerna mjesta u stambenim zgradama može da kaže da se ta brojila nalaze u metalnim ormarićima koji se zaključavaju i ključeve od tih ormarića osim dežurne službe posjeduju oni koji su zaduženi da vrše preglede ili kontrole na određenim reonima. Dešava se i da su u mnogim zgradama ti ormari polomljeni tačnije da su polomljeni katanci ili vrata, a ukoliko su u ispravnom stanju ormarići se zaključavaju ili katancima ili bravama. On se i pored rada na ovim poslovima oko 15 godina ne može izjasniti iz kojih razloga na brojilu dođe do  pojavljivanja na displeju da je neka od faza L1, L2 ili L3 neispravna. Na ispravnom brojilu na displeju se nalaze istaknute sve tri faze, a ako se jedna od njih ne nalazi označena na displeju znači da tu postoji neka neispravnost ili nedostaje napon po toj fazi.  Intervencije na brojilu može se vršiti i kada je u naponskom i kada je u beznaponskom stanju. Oni skidaju samo poklopac od priključne kutije i druge intervencije ne rade. Na svakom brojilu nalaze se dvije državne plombe, jedna ili dvije elektrodistributivne koje oni postavljaju, a svrha plombi jeste da se brojilo obezbijedi od neovlašćenog rada, jer su samo oni ovlašćeni da preduzimaju radnje na brojilu. </span>
</p>
<p class="p12"></p>
<p class="p5">
<span class="s2">U zapisniku ED Bar o kontroli mjernog mjesta br. 16387 od  8.03.2010. godine navedeno je da je kontrola izvršena na brojilu marke „Landis Gyr“ broj 89701287. Na brojilu se nalaze plombe ED broj BR00017182 i BR013445. Na brojilu nema L2 i L3 faze. Uz pripadnike MUP-a izvršena zamjena brojila. Zapisnik je potpisao Č. H. zakupac.</span>
</p>
<p class="p5"></p>
<p class="p5">
<span class="s2">U zapisniku ED Bar o zamjeni brojila od 22.09.2008. godine navedeno je da se brojilo marke EI Niš broj 257660, zamjenjuje brojilom marke „Landis Gyr“ broj 89701287. Na brojilo su postavljene plombe ED Bar broj BR013445 i BR013444. </span>
</p>
<p class="p5"></p>
<p class="p5">
<span class="s2">U zapisniku ED Bar o zamjeni brojila od 22.09.2008. godine navedeno je da se brojilo marke EI Niš broj 257786, zamjenjuje brojilom marke „Landis Gyr“ broj 89701208. Na brojilo su postavljene plombe ED Bar broj BR013433 i BR013432. </span>
</p>
<p class="p5"></p>
<p class="p5">
<span class="s2">U zapisniku ED Bar o kontroli mjernog mjesta br. 16386 od  8.03.2010. godine navedeno je da je kontrola izvršena na brojilu marke „Landis Gyr“ broj 89701208. Na brojilu se nalaze plombe ED broj BR00017181 i BR013437. Na brojilu nema L2 i L3 faze. Uz pripadnike MUP-a izvršena zamjena brojila. Zapisnik je potpisao Č. H. zakupac.</span>
</p>
<p class="p5"></p>
<p class="p5">
<span class="s2">U izvještaju o ispitivanju originalnosti žigova i ispravnosti rada brojila električne energije br. 03-660/3-19 od 27.08.2010. godine navedeno je da se na brojilu nalaze falsifikovani žigovi, a brojilo ne registruje utrošenu električnu energiju na drugoj (S) i trećoj (T) fazi. </span>
</p>
<p class="p5"></p>
<p class="p5">
<span class="s2">U izvještaju o ispitivanju originalnosti žigova i ispravnosti rada brojila električne energije br. 03-660/3-16 od 27.08.2010. godine navedeno je da se na brojilu nalaze falsifikovani žigovi, a brojilo ne registruje utrošenu električnu energiju na prvoj (R) i trećoj (T) fazi. </span>
</p>
<p class="p5"></p>
<p class="p5">
<span class="s2">Vještak elektro struke R. L. je u nalazu i mišljenju od 5.06.2012. godine naveo da je preko električnih brojila marke »Landis&amp;Gyr« br.89701287 i br. brojila 89701208 neovlašćeno preuzimana električna energija na način što je nakon raskidanja državnih plombi i skidanja poklopca brojila najvjerovatnije mehanički djelovano na mjerne sisteme brojila. Poklopci brojila su vraćeni i umjesto falsifikovanih državnih postavljene su falsifikovane. Vrijednost neovlašćene potrošnje iznosi 2,618,41 €. </span>
</p>
<p class="p5"></p>
<p class="p5">
<span class="s2">Iz izvoda iz kaznene evidencije na ime okrivljenog UP PJ Pljevlja 33 br. 03-245/12-6721/2 od 16.07.2012. godine utvrđeno je da okrivljeni nije osuđivan. </span>
</p>
<p class="p5"></p>
<p class="p5">
<span class="s2">Iz kartice potrošača na ime G. Dž., za period od 1.01.2009. godine do 31.10.2012. godine, utvrđeni su mjesečni iznosi za dugovanja i potraživanja za plaćanje električne energije za predmetni objekat, a iz energetske kartice potrošača G. Dž., za period od 31.01.2005. godine do 30.09.2012. godine utvrđeno je stanje potrošnje više i niže tarife. </span>
</p>
<p class="p5"></p>
<p class="p5">
<span class="s2">Iz rješenja SO Bar br.032-05-U1-336-34 od 18.06.2008. godine utvrđeno je da je C. K. odobreno da u poslovnim prostorijama površine 61m2 vrši pripremu i usluživanje jela, pića i napitaka. Firma je Bife „Marios restoran“.  </span>
</p>
<p class="p5"></p>
<p class="p5">
<span class="s2">Iz rješenja Ministarstva zdravlja Crne Gore br.02-100/UP I-5 od 18.01.2010. godine utvrđeno je da privatna zdravstvena ustanova – Apoteka „...“ ispunjava propisane uslove u pogledu prostora, potrebnog kadra i medicinsko tehničke opreme za obavljanje farmaceutske zdravstvene djelatnosti. </span>
</p>
<p class="p5"></p>
<p class="p5">
<span class="s2">Vještak elektro struke R. L. je u nalazu i mišljenju </span><span>od 12.11.2012. godine, naveo da je n</span><span class="s2">akon detaljnog pregleda predmetnih brojila konstatovao da su na natpisnim pločicama brojila, svi podaci, osim podatka o broju brojila isti, što znači da se radi o istom proizvođaču i tipu brojila; proizvođač - Landis &amp; Gyr, tip - ZMD 120AR44.1102.c4. Oba brojila su kompletna sa po dvije državne plombe sa sledećim oznakama: Sa jedne strane plombe krug, unutar koga se nalazi simbol vage; iznad vage slova MNE, a ispod vage broj 1. Sa druge strane plombe oznaka deformisani krug u obliku štita, unutar koga se u gornjem redu nalaze oznake: 1-11, a u donjem 08. Državne plombe na oba brojila su fizički ispravne, ali upoređenjem sa državnim MNE plombama na drugim brojilima ove plombe su vidno manje. Na brojilu broj 89 701 208 zalomljen je i otkinut dio poklopca priključnih stezaljki, koji je i fabrički predviđen za uklanjanje za slučaj postavljanja priključnih kablova u ravan brojila. Da bi izvršio uvid u ispravnost mjernog sistema brojila, skinuo je poklopce brojila i to sledećim redom: Odvrnuo dva zavrtnja sa poklopca priključnih stezaljki i demontirao poklopac, raskinuo državne olovne plombe presijecanjem sajlice plombe, odvrnuo dva zavrtnja sa poklopca mjernog sistema brojila i demontirao poklopac. Nakon izvedenih radnji izvršio je detaljan pregled unutrašnjosti brojila i konstatovao sledeća oštećenja. Na brojilu broj 89 701 287 odlomljen je dio plastičnog tipkala u dužini od 3 do 4 milimetra. Na štampanim pločama oba brojila, od tri otpornika na sredini ploče, nedostaju po dva i to na brojilu broj 89 701 208 prvi (u fazi L1) i treći (u fazi L3), a na brojilu broj 89 701 287 drugi (u fazi L2) i treći (u fazi L3). Na osnovu podataka i činjenica, navedenih u nalazu, na zadatak, postavljen od strane suda vještak je dao mišljenje u kome je naveo da je preko brojila Landis &amp; Gyr broj 89 701 208, 89 701 287 i broj 89 701 287 neovlašćeno je preuzimana električna energija na način što su sa štampanih ploča mjernog sistema brojila skinuta po dva otpornika; na brojilu broj 89 701 208 prvi (u fazi L1) i treći (u fazi L3); na brojilu broj 89 701 287 drugi (u fazi L2) i treći (u fazi L3). Nakon skidanja otpornika, električna energija se normalno preuzimala preko sve tri faze brojila, ali se nije registrovala električna energija, preuzimana preko prve ( L1) i treće (L3) faze na brojilu broj 89 701 208 i druge (L2) i treće (L3) faze na brojilu broj 89 701 287. Skidanje otpornika sa štampane ploče izvedeno je na sledeći način: Sa poklopca priključnih stezaljki brojila  skinuta je jedna elektrodistributivna plomba. Sa poklopca mjernog sistema brojila skinute su obije državne plombe. Odignuti su i elastično deformisani i poklopac mjernog sistema i poklopac priključnih stezaljki brojila, a zatim specijalnim kliještima ili sličnim alatom, odstranjena po dva otpornika sa štampanih ploča. Poklopci brojila su vraćeni na svoja mjesta i na mjestima odstranjenih plombi postavljene nove, falsifikovane plombe, dvije državne i jedna distributivna. Prilikom odizanja poklopaca odlomio se dio plastičnog mini tipkala na brojilu broj 89 701 287. Sa brojila Landis &amp; Gyr ovog tipa ne može se skinuti poklopac mjernog sistema, dok se prethodno ne skine poklopac priključnih stezaljki. Skidanjem jedne distributivne plombe i obije državne, stvara se mogućnost elastičnog deformisanja oba poklopca i ograničenog djelovanja na mjerni sistem brojila.  Ispod gornjeg lijevog ugla poklopca priključnih stezaljki nalazi se plastično mini tipkalo, koje prolazi kroz otvor na poklopcu mjernog sistema, i koje je u pogonskom stanju brojila pritisnuto poklopcem priključnih stezaljki. Tipkalo registruje koliko puta je  skidan poklopac. Skidanjem poklopca priključnih stezaljki odgovarajuća opruga odiže tipkalo, a mjerni sistem brojila registruje skidanje poklopca. Pretpostavlja da je ovo znao i izvršilac nedozvoljenih radnji na brojilima, i da je skidao samo po jednu i to desnu distributivnu plombu i odizao desne strane poklopaca priključnih stezaljki brojila. Međutim, na brojilu broj 89 701 287 je najvjerovatnije prilikom odizanja poklopca   odlomljeno parče plastičnog mini tipkala.</span>
</p>
<p class="p12"></p>
<p class="p5">
<span>Uvidom u </span><span class="s2">fotoelaborat UP PJ Bar br. 99-100-101/2010. godine od 8.03.2010. godine utvrđeno je da fotografiji broj 4 vidi metalni ormarić sa otvorenim metalnim vratima na kojima se nalazi katanac, a u ormariću se nalaze električna brojila. Na fotografiji broj 8 vidi se otvoreni metalni ormarić sa otvorenim metalnim vratima, kao i na fotografiji broj 11. Na fotografiji broj 14 vidi se vidi se brojilo broj 89 701 287, a na fotografiji broj 15 broj 89 701 208. Na oba brojila nalaze se u gornjem dijelu na obije strane dvije olovne plombe, u središnjem dijelu po jedna  plastična plomba, a na lijevim šrafovima poklopca po jedna plastična plomba. Na desnim šrafovima ne nalaze se plombe. </span>
</p>
<p class="p5">
<span class="s2">Vještak R. L. je na glavnom pretresu 23.10.2012. godine izjavio da je mišljenje bazirao isključivo na dokumentaciji koja se nalazi u spisima predmeta i prilikom davanja nalaza i mišljenja ja nije imao na uvid predmetna brojila. Ukoliko sud smatra on će po naredbi suda izvršiti pregled brojila, a smatra da bi u konkretnom slučaju bilo cjelishodno da od ED Bar pribavi se podatak da li prilikom svakog čitanja postoji obaveza inkasanta da konstatuje prisustvo L1, L2 i L3 faze kod navedene vrste brojila. Na glavnom pretresu dana 29.11.2012. godine izjavio je da </span><span>bi se prišlo štampanoj ploči na kojoj je konstatovao oštećenja bilo je neophodno raskinuti dvije državne plombe i najmanje jednu distributivnu plombu kako bi se elastičnim deformacijama i jednog i drugog poklopca moglo djelovati nekim predmetom tipa odvijač ili tanka električarska kliješta. Da bi se gornji poklopac koji je bio plombiran sa dvije državne plombe mogao komplet skinuti sa svog postolja bilo bi neophodno demontirati poklopac priključnih stezaljki-donji poklopac koji se plombira sa dvije elektrodistributivne plombe. Elektrodistributivne plombe koje su označene brojevima br... su vlasništvo Elektrodistribucije i te plombe po pravilu može da posjeduje samo Elektrodistribucija i on je konstatovao u nalazu i mišljenju da se na svakom brojilu broj po jedne plombe ne slaže sa brojevima koji su bili konstatovani kada je izvršena zamjena brojila. Primjedbe i zabilješke u zapisnicima o kontroli mjernog mjesta se konstatuju u rubrikama o zatečenom stanju i napomene. U rubrici o zatečenom stanju  ni jedna od tipskih primjedbi nije zaokružena, a u rubrici napomena jasno piše kod gore navedenog potrošača na njegovom brojilu nema  L1 i L3 (oznaka faza) uz pripadnike MUP-a izvršena zamjena. Ovo je napomena iz zapisnika br.16386 o kontroli brojila 89701208. Dakle u zapisniku o kontroli mjernog mjesta br. 16387 za brojilo broj 89701287 u rubrici napomene stoji  „kod gore navedenog potrošača na njegovom brojilu nema L2 i L3 (oznake faza) uz pripadnike MUP-a izvršena zamjena brojila“ što znači da ni u jednom ni u drugom zapisniku osim konstatacija da na displeju nema oznaka po dvije faze druge nepravilnosti nisu konstatovane. </span><span class="s2">Na brojilima koja su mu pokazali na sredini se nalazi po jedna plomba zelene boje u pitanju su elektrodistributivne plombe i kada se te plombe nalaze na brojilu ne postoji mogućnost da se utiče na mjerni sistem bez njihovog skidanja.</span>
</p>
<p class="p5"></p>
<p class="p5">
<span class="s2">Sud je od Elektrodistribucije u Baru zatražio dostavljanje radnog naloga kojim je naložena zamjena brojila, pismeno obavještenje kojim je Elektrodistribucija Bar obaviještena o neispravnosti brojila i čitačku listu, a nakon što je ovlašćeni predstavnik obavijestila sud da navedeni dokazi nisu pronađeni donijeto je rješenje da se isti neće izvesti na glavnom pretresu. </span>
</p>
<p class="p5"></p>
<p class="p5">
<span>Ocjenom izvedenih dokaza nije dokazano da je okrivljeni učinio krivična djela koja su mu stavljena na teret. Okrivljeni u svojoj odbrani ne priznaje da je učinio krivična djela. </span>
</p>
<p class="p5"></p>
<p class="p5">
<span class="s2">U postupku je utvrđeno da je okrivljeni zakupac dva poslovna prostora vlasništvo C.K., prema ugovoru o zakupu koji je zaključen dana 14.12.2009. godine. Radnici elektrodistribucije u Baru su dana 8.03.2010. godine izvršili kontrolu dva električna brojila koja se nalaze u ulazu zgrade i tom prilikom su konstatovali da na brojilu marke „Landis Gyr“ broj 89701287 nema L2 i L3 faze, a da na brojilu marke „Landis Gyr“ broj 89701208 nema L2 i L3 faze. Vještak elektro struke R. L. je pregledom brojila utvrdio da je na brojilima neovlašćeno preuzimana električna energija na način što su sa štampanih ploča mjernog sistema brojila skinuta po dva otpornika i to  na brojilu broj 89 701 208 prvi (u fazi L1) i treći (u fazi L3), a na brojilu broj 89 701 287 drugi (u fazi L2) i treći (u fazi L3). </span>
</p>
<p class="p5"></p>
<p class="p5">
<span class="s2">Po ocjeni suda nesporno utvrđena činjenica da je na brojilima neovlašćeno preuzimana električna energija ne znači i da je radnje oko neovlašćenog preuzimanja preduzeo okrivljeni. </span>
</p>
<p class="p5"></p>
<p class="p5">
<span class="s2">Električna brojila koja su bila predmet kontrole nalaze se u ulazu stambene zgrade, a ne u poslovnim prostorima. U ulazu zgrade brojila se nalaze u razvodnom ormaru koji je zaključan, a ključeve od ormara posjeduju samo radnici Elektrodistribucije. Kada su radnici Elektrodistribucije otključali razvodni ormar izvršili su spoljašnji pregled brojila i utvrdili da su sve plombe na brojilu bile u ispravnom stanju. Navedeno činjenično stanje utvrđeno je iz odbrane okrivljenog i iskaza svjedoka R. G. i pismenih dokaza u prvom redu zapisnika o kontroli mjernog mjesta.  </span>
</p>
<p class="p5"></p>
<p class="p5">
<span class="s2">Da bi okrivljeni učinio krivično djelo, bilo je potrebno da dođe do razvodnog ormara, kroz ulazna vrata zgrade, koja se zaključavaju, ali kada se ima u vidu da u svaku zgradu svakodnevno ulazi i izlazi veliki broj stanara i posjetilaca, to je prepreka koju je okrivljeni bez većeg napora mogao savladati. Nakon toga okrivljeni je morao posjedovati ključ od razvodnog ormara, koji posjeduju samo radnici Elektrodistribucije. Nakon otvaranja razvodnog ormara okrivljeni je morao otvoriti brojilo prethodno skinuvši državne i elektrodistributivne plombe, otkinuti otpornike koje je naveo vještak elektro struke sa oba brojila, a nakon toga zatvoriti brojilo, postaviti državne plombe, iste pričvrstiti specijalnim kliještima, a nakon toga postaviti i elektrodistributivne plombe koje posjeduju samo radnici Elektrodistribucije i iste pričvrstiti specijalnim alatom. Sve navedene radnje osim ulaza u ulaz zgrade okrivljeni nije mogao preduzeti, pa nema dokaza da je okrivljeni učinio krivično djelo, jer je okrivljeni zakupac poslovnog prostora, koji u objektu nije imao namjeru da obavlja djelatnost koja podrazumijeva povećano trošenje električne energije. Zavod za metrologiju je u izvještaju naveo da se na oba brojila nalaze falsifikovani žigovi, odnosno tzv državne plombe. Sud nije donio naredbu da se navedeni žigovi vještače, jer sud nije prihvatio da je okrivljeni preduzimao radnje neovlašćenog preuzimanja električne energije. Okrivljeni je planirao da u poslovnim prostorima otvori apoteku. U apotekama se ne nalaze veliki potrošači električne energije da bi neko ko namjerava da se bavi tom djelatnošću prije početka djelatnosti preduzeo nezakonite radnje oko neovlašćenog preuzimanja električne energije. Kada je u pitanju prethodni zakupac, isti je u poslovnim prostorima držao restoran, koji zbog prirode posla i korišćenja električnih uređaja ima velike račune za utrošenu električnu energiju. Ili bi bar tako trebalo da bude, jer iz energetske kartice proizilazi da je veće potrošnja električne energije za apoteku nego za restoran, što je nelogično, i ukazuje da u vrijeme kada je radio restoran potrošnja električne energije nije evidentirana u cjelini.  </span>
</p>
<p class="p5"></p>
<p class="p5">
<span class="s2">Kada je postavljeno električno brojilo marke „Landis Gyr“ broj 89701287, na njemu su postavljene elektrodistributivne plombe broj BR013445 i BR013444. Kada je izvršena kontrola na brojilu su se nalazile elektrodistributivne plombe broj BR00017182 i broj BR013445. Dakle, na brojilu nije bilo prvobitno postavljene plombe BR013444. Isto se odnosi i na brojilo marke „Landis Gyr“ broj 89701208, jer su se prilikom postavljanja brojila nalazile elektrodistributivne plombe broj BR013433 i BR013432, a prilikom kontrole plombe broj BR00017181 i BR013437. Kako se plombe sa određenim brojem zadužuju od strane radnika Elektrodistribucije prema broju plombe bi se moglo znati koji je radnik Elektrodistribucije postavio nove plombe, a očigledno je da u tom radniku treba tražiti i izvršioca krivičnog djela jer za izvršenje krivičnog djela bile su potrebne plombe, specijalni alat i ključ od ormarića koji posjeduju samo radnici Elektrodistribucije, ali utvrđivanje tog izvršioca nije predmet ovog postupka. Iskaz svjedoka R. G. da je o neispravnosti brojila obavijestio pretpostavljene kada je primijetio neispravnost sud je cijenio kao neistinit, jer je prema ranijoj maloj potrošnji očigledno da je ta neispravnost starijeg datuma. </span>
</p>
<p class="p5"></p>
<p class="p5">
<span class="s2">Imajući u vidu naprijed navedeno donijeta je presuda kojom se okrivljeni oslobađa od optužbe na osnovu </span><span>čl. 363. tč. 3 ZKP.</span>
</p>
<p class="p12"></p>
<p class="p5">
<span class="s2">Na osnovu čl. 212 st. 3 ZKP oštećena JP Elektroprivreda Crne Gore AD Nikšić, Elektrodistribucija u Baru je </span><span>radi ostvarivanja imovinsko pravnog zahtjeva upućena na parnični postupak, jer je sud donio presudu kojom je okrivljena oslobođena od optužbe.</span>
</p>
<p class="p12"></p>
<p class="p5">
<span>Odluka o troškovima krivičnog postupka zasniva se na odredbi čl. 203. st.1 ZKP, zbog čega troškovi krivičnog postupka padaju na teret budžetskih sredstava suda.</span>
</p>
<p class="p5"></p>
<p class="p5">
<span>Na osnovu izloženog odlučeno je kao u izreci presude.</span>
</p>
<p class="p5"></p>
<p class="p13"></p>
<p class="p8">
<span class="s1">OSNOVNI SUD U BARU</span>
</p>
<p class="p8">
<span class="s1">Dana 29.11.2012. godine</span>
</p>
<p class="p8"></p>
<p class="p10">
<span class="s1">ZAPISNIČAR,					                      		S U D I J A                  </span>
</p>
<p class="p14">
<span class="s1">  M. M.				                        	                                      G. Š.</span>
</p>
<p class="p14">
<span> </span>
</p>
<p class="p14"></p>
<p class="p14">
<span class="s1">PRAVNA POUKA</span><span>:Protiv ove presude može se </span>
</p>
<p class="p14">
<span>izjaviti žalba Višem sudu u Podgorici u roku od</span>
</p>
<p class="p14">
<span>8 dana od dana prijema pismenog otpravka.</span>
</p>
<p class="p14">
<span>Žalba se predaje ovom sudu u dva primjerka.</span>
</p>
<p class="p15"></p>
<p class="p10"></p>
<p class="p10">
<span class="s1">DNA</span><span>:- 1 x ODT</span>
</p>
<p class="p16">
<span>    - 1 x okrivljenom</span>
</p>
<p class="p16">
<span>    - 1 x braniocu </span>
</p>
<p class="p16">
<span>    - 1 x  oštećenom preduzeću  </span>
</p>
<p class="p10">
<span>         -  u spise.</span>
</p>
<p class="p17"></p>


</body>
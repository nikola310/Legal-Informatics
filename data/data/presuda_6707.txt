<div style="text-align: center">
	U IME CRNE GORE!</div>
<div style="text-align: right">
	Posl.br.K.165/11</div>
OSNOVNI SUD U HERCEG NOVOM,po sudiji Leković Branislavu, uz učešće zapisničara Vujačić Jelene, u krivičnom predmetu protiv&nbsp; okrivljenog P.A., zbog krivičnog djela iz čl.384.stav 1 KZ ,povodom privatne krivične tužbe privatnih tužilaca S.G. i S.L. od 13.10.2010 godine,izmijenjene podneskom od 18.11.2011 godine,nakon održanog javnog glavnog pretresa dana 19.01.2012 godine, u prisustvu okrivljenog P.A. i njegovog branioca advokata V.D. i punomoćnika privatnih tužilaca, advokata Đ.B.,a u odsustvu privatnih tužilaca, donio je i javno objavio sljedeću<br>
<div style="text-align: center">
	P R E S U D U</div>
<br>
<br>
&nbsp; Okrivljeni: P.A., od oca P., rodjen ... godine u G., Rusija, sa prebivalištem u Rusiji, ..., Istrinski reon, Sjeverno selo, ul. ..., sa boravištem u H.N., ..., po zanimanju penzioner, pismen sa završenim Fakultetom za rudarstvo, srednjeg imovnog stanja, posjeduje kuće i stanove u H.N. i T., sa mjesečnim primanjima od 150 eura,državljanin Rusije,neosuđivan.<br>
<div style="text-align: center">
	K R I V&nbsp;&nbsp; J E</div>
Što je:<br>
<br>
Samovlasno pribavio pravo za koje smatra da mu pripada-da privatne tužioce S.G. i S.L. onemogući da koriste stan katastarske oznake PD 3 u objektu 1 na kat.parc.... KO.Đ., a koji su privatni tužioci koristili po osnovu zaključenog ugovora o zakupu koji je ovjeren kod Osnovnog suda H.Novi posl.br.Ov.-I-.../09 od .... godine, a na način što je dana .... godine u odsustvu privatnih tužilaca, zamijenio bravu na ulaznim vratima stana i tako onemogućio privatne tužioce da dalje koriste stan,<br>
<br>
-čime je izvršio krivično djelo samovlašće&nbsp; iz čl.384.stav 1 Krivičnog zakonika.<br>
<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Pa mu na osnovu citiranog zakonskog propisa ,kao i primjenom čl.4, 32, 36, 42 i 52,53stav 1. i 54 .stav 1. i 4. KZ CG, i z r i č e<br>
<div style="text-align: center">
	USLOVNU OSUDU</div>
<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Kojom mu utvrđuje kaznu zatvora u trajanju od 30 (trideset) dana i istovremeno određuje da se ova kazna neće izvršiti ako za vrijeme od 1 (jedne) godine ne izvrši novo krivično djelo.<br>
&nbsp;<br>
Na osnovu čl.229.stav 1.ZKP-a okrivljeni P.A. se obavezuje da privatnim tužiocima nadoknadi troškove krivičnog postupka o čijoj visini će sud odlučiti posebnim rješenjem kada se ti podaci pribave ,kao i da ovom sudu nadoknadi troškove postupka u paušalnom iznosu od 100 eura.<br>
<div style="text-align: center">
	O b r a z l o ž e n j e</div>
<br>
Privatni tužioci S.G. i S.L. su preko svog punomoćnika adv.Đekić Borivoja podnijeli ovom sudu privatnu krivičnu tužbu dana 13.10.2010 godine protiv&nbsp; P.A., zbog krivičnog djela narušavanje nepovredivosti stana&nbsp; iz čl.169.stav 1 Krivičnog zakonika,a podneskom od 18.11.2011 godine punomoćnik privatnih tužilaca je precizirao činjenični opis i izmijenio pravnu kavlifikaciju djela tako što je okrivljenom stavio na teret izvršenje krivičnog djela samovlašće iz čl.384.stav 1 KZ bliže opisnog u izreci ove presude. Konačno je punomoćnik privatnih tužilaca u završnoj riječi ostao pri izmijenjenoj tužbi i predložio da sud okrivljenog oglasi krivim i osudi po zakonu.<br>
<br>
Povodom ove privatne tužbe sud je ranije dva puta donio odluke i to presudu K.br.173/10 od 18.02.2011 godine i K. br.89/11 od 31.05.2011 godine, ali su ove presude ukinute rješenjem Višeg suda u Podgorici Kž. Br.575/11 od 05.04.2011 godine i Kž.br.1297/11 od 05.09.2011 godine.<br>
<br>
&nbsp;&nbsp;&nbsp;&nbsp;&nbsp; Okrivljeni P.A. je u svojoj odbrani u bitnom izjavio da su on i njegova supruga L. vlasnici predmetnog stana u Đ., te da su sa privatnim tužiocem S.G. zaključili ugovore o izdavanju, odnosno o zakupu tog stana u toku 2008 godine i te ugovore ovjerili u sudu. Dalje je naveo da privatni tužilac G. do danas nije platio ni jedan euro na ime kirije, odnosno zakupa tog stana, a na njegove opomene odgovarao je da nema novca i da će uskoro platiti. Pojasnio je da je negdje u junu mjesecu 2010 godine privatnom tužiocu Grigoriju pred svjedocima M.M. i L.T., dok su se nalazili u kafani, rekao da više ne može da čeka i da mu mora platiti dugovanje za kiriju ili da se iseli iz stana, a G. mu je rekao da će platiti. Medjutim ni nakon toga mu nije platio, već je u septembru 2010 godine otputovao za Rusiju i više se nije pojavljivao u HN do danas. Dalje&nbsp; je naveo da je dana ...2010 godine telefonom pozvao G. koji je tada bio u Rusiji i da su se tom prilikom dogovoriili da G. dodje u oktobru i da tada zajedno udju u predmetni stan kako bi G. uzeo svoje stvari iz stana, a u istom su se nalazile i njegove stvari. Istakao je da ga je nakon toga tužilac G. pozvao telefonom i rekao mu da ne može doći u oktobru u H.Novi , pa je zbog toga krajem septembra 2010 godine ušao u predmetni stan jer je imao jedan ključ kao vlasnik stana,a zatim je zamijenio bravu na ulaznim vratima stana.Dodao je da tog dana nije bila prisutna njegova supruga drugookrivljena L. ,te da se ista tada nalazila u Rusiji na operaciji,a u H.Novi iz Rusije je došla tek na poziv ovog suda&nbsp; u februaru 2011 godine. Pojasnio je da se stvari privatnog tužioca i dalje nalaze u predmetnom stanu i da je spreman da mu ih preda kad god G. to zatraži. Naglasio je da mu privatni tužilac do danas nije platio ništa od kirije za stan pa je zbog toga protiv njega podnio tužbu ovom sudu. Objasnio je da je privatni tužilac radio u njegovoj kompaniji kao direktor, pa mu je u avgustu 2010 godine uzeo neki novac i pobjegao u Rusiju a zbog toga ga izbjegava i plaši ga se, pa su u lošim odnosima. Posebnoo je naglasio da je Grigoriju usmeno pred svjedocima dao rok od 2 mjeseca da se iseli iz stana,te da&nbsp;&nbsp; i ako je imao ključ od predmetnog stana od prvog dana kada je stan izdao tužiocu u stan nije ulazio, a ključ je imao samo za slučaj potrebe otklanjanja neke opasnosti.<br>
<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Sud je u postupku proveo dokaze čitanjem uz saglasnost stranaka iskaza svjedoka M.M.,te čitanjem ugovora o zakupu zaključenog izmedju P.A. i P.L. kao zakupodavaca i S.G. i S.L. kao zakupaca ovjerenog pred Osnovnim sudom u H.Novom 09.10.2009 godine,te čitanjem ugovora o zakupu zaključenog izmedju istih stranaka koji je ovjeren pred Osnovnim sudom u H.Novom 12.09.2007 godine i izvršen uvid u izvještaj ovog suda o kaznenoj evidenciji za okrivljenog.<br>
<br>
&nbsp; Analizirajući provedene dokaze,te dovodeći ih u vezu jedne sa drugima i sa odbranom okrivljenog, sud je utvrdio činjenično stanje kao u izreci presude ,te našao da je okrivljeni P.A. izvršio krivično djelo koje mu je stavljeno na teret,pa ga je oglasio krivim i izrekao im navedenu uslovnu osudu.<br>
<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Sud je prihvatio iskaz svjedoka M.M.,jer je uvjerljiv i logičan i nije protivrječan ostalim izvedenim dokazima, a na isti stranke nisu imale primjedbi. Iskaz ovog svjedok je od značaja u konkretnom slučaju jer potvrđuje da je okrivljeni P.A. izvršio predmetno krivično djelo,odnosno da je kritičnog dana ,na opisani način ušao u predmetni stan i zamijenio bravu na ulaznim vratima.<br>
<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Naime,svjedok M.M. je u bitnom izjavio da poznaje okrivljene P., a poznaje i privatnog tužioca S.G. jer živi u blizini zgrade u kojoj se nalazi predmetni stan u Đ., a inače poznaje ruski jezik, jer mu je supruga ruskinja. Dalje je naveo da mu je poznato da su okrivljeni vlasnici predmetnog stana u Đ. i da su taj stan prije nekiih 2 do 3 godine izdali u zakup privatnom tužiocu S.G.. Takodje mu je poznato da privatni tužilac nije plaćao kiriju za taj stan, te da je jednom prilikom u junu 2010 godine sjedio u kafani zajedno sa privatim tužiocem G. i prvookrivljenim P.A. i tada je okrivljeni A. rekao G. da mora da mu plati dugovanje za kiriju i da više ne može da čeka ili da se u suprotnom iseli iz stana, a G. je tada govorio nešto kao „ platiću, platiću i sl.“&nbsp; Dalje je naveo da se ne sjeća sada svih detalja tog razgovora, pa ne zna da li je tom prilikom okrivljeni tužiocu ostavio neki rok da mu plati kiriju ili da se iseli,a sjeća se samo da je rekao da mu taj novac treba brzo isplatiti. Dodao je da je nakon toga prisustvovao kada je prvookrivljeni Aleksandar telefonom pozivao G., koji se tada nalazio negdje u inostranstvu, te ga sasvim korektno upozoravao da plati kiriju i sl. Istakao je da smatra da u kritičnom periodu Ponomarev L. nije bila u HN, jer mu je poznato da je ona imala nekih zdrastvenih problema. Pojasnio je da je P.L. vidio u HN poslednji put u toku ljetne sezone 2010 godine, a to je bilo sigurno prije mjeseca septembra, a nakon toga vidio je Larisu tek u ferbuaru 2011 godine u sudu. Naglasio je da mu je poznato da je P.A. u septembru 2010 godine ušao u predmetni stan svojim ključem i zatim promijenio bravu, a tužioca G. u tom periodu i nakon toga nije gledao u H.Novom.<br>
<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Iz ugovora o zakupu stana ovjerenog pred Osnovnim sudom u H.Novom 12.09.2007 godine,proizilazi da je zaključen izmedju P.A. i P.L. kao zakupodavaca i S.G. i S.L. kao zakupaca ,da se odnosi na zakup stana koji se nalazi u Đ. bb, u zgradi 1 na kat.parceli ... KO Đ..Dalje proizilazi da je predmetni stanizdat na određeno vrijeme i to od 10.09.2007 godine do 10.09.2008 godine.<br>
<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp; Iz ugovora o zakupu stana ovjerenog pred Osnovnim sudom u H.Novom 09.10.2009 godine,proizilazi da je zaključen izmedju P.A. i P.L. kao zakupodavaca i S.G. i S.L. kao zakupaca ,da se odnosi na zakup stana koji se nalazi u Đ. bb, u zgradi 1 na kat.parceli 519 KO Đ..Dalje proizilazi da je predmetni stani izdat na određeno vrijeme i to od 10.10.2009 godine do 10.10.2011 godine.<br>
<br>
&nbsp;&nbsp;&nbsp;&nbsp;&nbsp;&nbsp; Sud je prihvatio kao vjerodostojne navedene pismene dokaze-ugovore o zakupu stana,jer su zaključeni propisno i ovjereni od strane suda,a na iste ni stranke nisu imale primejdbi već su sadržinu istih učinile nespornom. Ugovor o zakupu stana,ovjeren pred sudom dana 09.10.2009 godine je od značaja u konkretnom slučaju jer se istim utvrđuje da su privatni tužioci S.G. i L. kritičnog dana bili u državini stana, odnosno raspolagali su predmetnim stanom po zakonitom pravnom osnovu,obzirom da su prema navedenom ugovoru predmetni stan uzeli u zakup do dana 10.10.2011 godine.<br>
<br>
Sud nije uspio pribaviti izvještaje iz kaznene evidencije za okrivljenog od nadležnog organa Rusije,a iz izvještaja ovog suda o kaznenoj evidneciji za okrivljenog proizilazi da isti do sada nije osuđivan pred ovim sudom.<br>
<br>
Sud je odbio predloge branioca okrivljenog da se u dokaznom postupku saslušaju svjedoci T.L. , Č.A. i T.S. na okolnosti razgovora između okrivljenog i tužioca u vezi ostavljanja roka za plaćanje kirije i iseljenje, te da se pribave i izvrši uvid u spise parničnog predmeta ovog suda posl.br. P.649/10 na okolnosti da li je plaćena kirija i sve što je vezano za predmetni ugovorni odnos, jer je činjenično stanje na koje se predloženi dokazi odnose dovoljno utvrđeno, pa bi se prihvatanjem ovih predloga nepotrebno odugovlačio postupak, a ne bi doprinijelo utvrđenju drugačijeg činjeničnog stanja. Naime,u konkretnom slučaju nije od značaja da li su privatni tužioci plaćali okrivljenom uredno stanarinu i šta su se dogovorili u vezi otkaznog roka i iseljenja,već je od značaja okolnost da je okrivljeni samovlasno,bez odgovarajuće intervencije nadležnog organa tužiocima oduzeo državinu predmetnog stana .<br>
<br>
Sud je prihvatio odbranu okrivljenog P.A. u dijelu gdje opisuje okolnosti i način na koji je kritičnog dana ušao u predmetni stan i zamijenio bravu na ulaznim vratima, jer je takva izjava&nbsp; logična,uvjerljiva i potvrđena izjavom svjedoka M.M. i pismenim dokazima-ugovorima o zakupu.<br>
Dakle,okrivljeni ne negira da je na opisani način ,neovlašćeno ušao u predmetni stan i zamijenio bravu na vratima,već smatra da je na to imao pravo,obzirom da mu privatni tužioci nisu plaćali kiriju .<br>
<br>
Polazeći od naprijed provedenih i analiziranih dokaza, te pismenih dokaza u spisu, sud je nesumnjivo utvrdio da je okrivljeni P.A.&nbsp; u vrijeme,na mjestu i na način kako je to bliže opisano u izreci ove presude samovlasno pribavio pravo za koje smatra da mu pripada-da&nbsp; privatne tužioce onemogući da koriste predmetni stan.<br>
<br>
Sud je u naprijed opisanim radnjama okrivljenog, našao sva bitna obilježja krivičnog djela samovlašće iz čl.384.stav 1 Krivičnog zakonika.<br>
<br>
Ovo stoga jer je okrivljeni samovlasno pribavio pravo za koje smatra da mu pripada-da da&nbsp; privatne tužioce onemogući da koriste predmetni stan, tako što je preduzimajući radnje koje su bliže opisane u izreci ove presude i mimoilazeći nadležne državne organe,promijenio bravu na ulaznim vratima stana,koji je do tada bio u državini privatne tužilaca i tako je onemogućio da u isti ulaze.<br>
<br>
U odnosu na oblik vinosti, sud je utvrdio da je okrivljeni navedeno krivično djelo počinio sa umišljajem, jer je bio svjestan da svoje pretpostavljeno pravo pribavlja samovlasno. Dakle ,bio je svjestan svog djela i htio je njegovo izvršenje. Njegov umišljaj je nesumnjivo utvrđen na naprijed opisan način,a u vezi činjenice da je znao da je predmetni stan izdao u zakup na određeno vrijeme do 10.11.2011 godine,prema ovjerenom pismenom ugovoru i da u isti ne može ulaziti bez odobrenja zakupaca-Skuratovsky Grigoriy i Liubov. U tom pravcu ukazuje i činjenica da je okrivljeni pozivao privatnog tužioca,da dođe u HN da zajedno uđu u stan,što jasno ukazuje da je znao da bez ovlašćenja tužioca ne može ulaziti u predmetni stan.i da je taj stan do kritičnog dana bio u državini privatnih tužilaca.(prema sudskoj paksi tuđim stanom se smatra stan u koji učinilac nije ovlašćen da ulazi,a tu spada i stan izdat u zakup podstanaru) .Takođe je nesporno utvrđeno da je u vrijeme izvršenja djela predmetni stan bio zatvoren,jer je bio zaključan,te se u isti nije moglo ući bez prethodnog otklanjanja prepreka,a koje je okrivljeni otklonio otključavanjem ulaznih vrata originalnim ključem.<br>
<br>
Sud nije prihvatio pravni stav okrivljenog P.A. i njegovog branioca adv.V.D. da je okrivljeni imao ovlašćenje da na opisani način uđe u predmetni stan,te da po čl.631 .st.1. Zakona o obligacionim odnosima zakupodavac može bez davanja otkaznog roka raskinuti ugovor o zakupu, u slučaju da zakupac više od 2 mjeseca ne plaća zakupninu,te da promjenom brave na ulaznim vratima okrivljeni nije onemogućio privatnog tužioca da koristi predmetni stan, jer je tužilac samo trebao da se javi okrivljenom.<br>
&nbsp;&nbsp;<br>
Ovo stoga jer je okrivljeni u slučaju otkazivanja ugovora o zakupu,imao pravo da kod nadležnog organa pokrene postupak iseljenja zakupaca iz predmetnog stana,u slučaju da zakupci dobrovoljno neće da se isele iz stana. Stoga se pozivanjem na navedeni član Zakona o obligacionim odnosima,ne može opravdati postupak okrivljenog u konkretnom slučaju,posebno jer se navedenim propisom ne reguliše situacija kada zakupac odbija da se iseli iz stana.<br>
Osim toga,činjenica da je okrivljeni u kritičnom periodu više puta pozivao telefonom privatnog tužioca G.a da dođe u HN da zajedno uđu u stan, jasno ukazuje da je prvookrivljeni P.A. znao da nema ovlašćenje da ulazi u predmetni stan bez odobrenja zakupaca,a osim toga to proizilazi i iz zaključenog pismenog ugovora o zakupu stana.<br>
<br>
Takođe je neprihvatljiv stav branioca da je predmetna krivična tužba neblagovremena obzirom su privatni tužioci izmjenili činjenični opis i pravnu kvalifikaciju djela. Naime,članom 51 Kzje propisano da za krivična djela za koje se goni po privatnoj tužbi,tužba se podnosi u rtoku od 3 mjeseca od dana saznanja za krivično djelo i učinioca.Dakle,ovaj rok je subjektivnog karaktera i odnosi se na određeno kumulativno saznanje oštećenog(o djelu i učiniocu),ali taj rok nije povezan sa momentom kada je oštećeni saznao koji je tip krivičnog djela u pitanju,tako da ovaj rok nema veze sa pitanjem poznavanja prava od strane oštećenog.<br>
<br>
Odlučujući o vrsti i visini krivične sankcije koju okrivljenom treba izreći za počinjeno krivično djelo,sud je cijenio sve okolnosti iz čl.42 KZ CG. Shodno navedenom zakonskom propisu sud je okrivljenom P.A. kao olakšavajuće okolnosti cijenio raniju neosuđivanost,da je oženjen i porodičan čovjek,kao i okolnosti pod kojima je izvršio djelo. Sud nije našao otežavajućih okolnosti .<br>
&nbsp;<br>
Kada se ima u vidu ranija neosuđivanost okrivljenog, odnosno ukupnost svih olakšavajućih okolnosti i odsustvo otežavajućih okolnosti, sud je mišljenja da se navedeno djelo može smatrati lakšim,( lakše je i formalno obzirom na zakonom propisanu kaznu)&nbsp; te da nije nužno, s obzirom na ličnost&nbsp; okrivljenog, prema njemu&nbsp; primjeniti kaznu, jer se osnovano može očekivati da će i samo upozorenje uz prijetnju kaznom dovoljno uticati na istog da ubuduće ne vrše krivična djela.<br>
<br>
Zbog toga je sud primjenom članova&nbsp; 52., 53 .st 1.i 54.st.1 i 4.KZ CG istovremeno odredio da se utvrđena kazna zatvora u trajanju od 30(trideset) dana neće izvršiti ako okrivljeni za vrijeme od 1 godine ne izvrši novo krivično djelo, s time što je vrijeme provjeravanja odmjereno u skladu sa visinom utvrđene kazne i ličnosti okrivljenog P.A..<br>
<br>
Sud je u smislu čl.229.st.1.ZKP-a obavezao okrivljenog P.A. da ovoom sudu naknadi troškove postupka u paušalnom iznosu od 100 eura, a koji iznosi su odmjereni u skladu sa dužinom trajanja i složenošću postupka,kao i u skladu sa imovnim stanjem okrivljenog. Sud je provokrivljenog obavezao i da privatnim tužiocima nadoknadi troškove postupka koje su imali angažovanjem punomoćnika advokata Đ.B., o čijoj visini će sud odlučiti posebnim rješenjem kada se ti podaci pribave.<br>
<br>
<div style="text-align: center">
	OSNOVNI SUD U HERCEG NOVOM</div>
<div style="text-align: center">
	Dana 19.01.2012 godine.</div>
<br>
<br>
<br>
Zapisničar&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; SUDIJA<br>
Vujačić Jelena&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;Branislav Leković<br>
<br>
<br>
Pravna pouka:<br>
Protiv ove presude dozvoljena je žalba<br>
u roku od 8 dana od dana prijema,<br>
Višem sudu u Podgorici, a preko ovog<br>
suda.<br>
<br>
<br>
<br>
DNA:<br>
-punomoćniku priv.tužilaca adv.Đ.B.<br>
-okrivljenom<br>
-braniocu okrivljenog&nbsp; adv.V.D.<br>
-u spise<br>

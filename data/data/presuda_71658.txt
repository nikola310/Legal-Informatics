<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:center;">
<span></span><span>                                                                   </span>
</p>
<p style="text-align:right">
<span>K. br. 1376/12</span>
</p>
<p style="text-align:center;">
<span>U IME CRNE GORE</span>
</p>
<p>&nbsp;</p>
<p>
<span>OSNOVNI SUD U PODGORICI,sudija Nenad Vujanović,uz učešće N.P. kao zapisničara, u krivičnom predmetu protiv okrivljenog M.M., zbog krivičnog djela krađa iz čl. 239 st. 1 Krivičnog zakonika,odlučujući po Optužnom predlogu Osnovnog državnog tužilaštva u P. Kt.br.1321/12 od 10.12.2012. godine,nakon održanog glavnog i javnog pretresa u prisustvu zastupnika optužbe K.M., savjetnika na radu kod O.d.t. u P. i okrivljenog M.M., dana 07.03.2014. godine, donio je i istog dana javno objavio</span>
</p>
<p>&nbsp;</p>
<p style="text-align:center;">
<span>P R E S U D U</span>
</p>
<p>
<span>OKRIVLJENI: </span>
</p>
<p>
<span>M.M. od oca R.i majke Đ., rođene R., rođen 24.05.1938. godine u P., sa prebivalištem u P., D.G. b.b., državljanin C.G., penzioner, oženjen, otac dvoje djece, lošeg imovnog stanja, neosuđivan,   </span>
</p>
<p style="text-align:center;">
<span>K r i v    j e</span>
</p>
<p>
<span>Što je:</span>
</p>
<p>
<span>Dana 23. avgusta 2011. godine u P., u naselju D.G., svjestan svog djela čije izvršenje je htio, pri čemu je znao da je njegovo djelo zabranjeno, tuđu pokretnu stvar-vodu,vlasništvo oštećenog preduzeća JP V. i k. P. oduzeo drugom u namjeri da njenim prisvajanjem sebi pribavi protivpravnu imovinsku korist vrijednosti preko 150,00 eura, na način što je u svom stambenom objektu, umjesto vodomjera postavio plastičnu cijev kojom je vodovodnu instalaciju svog objekta spojio sa vodovodnom mrežom, usljed čega se utrošak vode nije mogao registrovati u čemu je otkriven prilikom kontrole vodovodne mreže, od strane radnika oštećenog preduzeća, </span>
</p>
<p>
<span>- čime je učinio krivično djelo krađa iz čl. 239 st. 1 Krivičnog zakonika,</span>
</p>
<p>
<span></span>
</p>
<p>
<span>Pa mu Sud za navedeno krivično djelo primjenom navedene zakonske odredbe te čl.4 st.2, čl.42 st.1,čl.52 st.2, čl.53 i 54 Krivičnog zakonika i čl. 226, 229 i 374 Zakonika o krivičnom postupku izriče</span>
</p>
<p style="text-align:center;">
<span>USLOVNU OSUDU</span>
</p>
<p>
<span>Kojom mu prethodno utvrđuje kaznu zatvora u trajanju od 60 (šezdeset) dana i isrovremeno određuje da se ista neće izvršiti ako okrivljeni u roku od 1 (jedne) godine po pravosnažnosti presude ne učini novo krivično djelo.</span>
</p>
<p>
<span>Obavezuje se okrivljeni da na ime troškova krivičnog postupka plati ovom sudu iznos od 118,00 eura u roku od 15 dana po pravosnažnosti presude, pod prijetnjom izvršenja.</span>
</p>
<p style="text-align:center;">
<span>O b r a z l o ž e nj e</span>
</p>
<p>&nbsp;</p>
<p>
<span>Optužnim predlogom O.d. t. u P. Kt. br. 1321/12 od 10.12.2012. godine, okrivljenom M.M. stavljeno je na teret da je učinio krivično djelo krađa iz čl. 239 st.1 Krivičnog zakonika. Zastupnik optužbe je u završnoj riječi naveo da u cjelosti ostaje pri </span><span>podnijetom optužnom predlogu,navodeći da je dokazima provedenim na glavnom pretresu nesporno utvrđeno da je okrivljeni učinio krivično djelo stavljeno mu na teret, predlažući sudu da ga oglasi krivim i osudi po zakonu. </span>
</p>
<p>
<span>Okrivljeni M.M.je u svojoj odbrani datoj pred istražnim sudijom O.s. u P, na zapisniku od 11.11.2011. godine, naveo da živi u porodičnoj kući u D.G., da se šahta sa vodomjerom nalazi u dvorištu njegove kuće,da mu je od strane Vodovoda ugrađen digitalni vodomjer iz razloga što je imao neizmirene obaveze,da je ugradnja vodomjera bila neka vrsta opomene, da mu u slučaju neizmirenja duga mogu preko digitalnog vodomjera isključiti vodu, da je lošeg imovnog stanja,te da je pokušavao da izdvoji određenu svotu novca kako bi bar djelimično dugovanja koja ima prema vodovodu izmirio.Pojasnio je da je V. uplatio iznos od 280,00 €, te da je nakon izvjesnog vremena sa V. potpisao ugovor sa kojim se obavezao da će zaostala dugovanja isplaćivati u mjesečnom iznosu od 135,00 €, da je prije predmetne kontrole vidio da u šahti koja se nalazi u njegovom dvorištu, odnosno na spojevima vodomjera curi voda, da je navedeno posljedica nestručnog postavljanja vodomjera, da je inkasanta koji je dolazio da očitava stanje upoznao sa problemom i zamolio ga da neko od njegovih kolega dođe i sanira kvar kako se ne bi voda punila u toj šahti.Dalje je naveo da je bio primoran da sam riješi taj problem jer se niko iz V. nakon mjesec dana nije odazvao, da je skinuo vodomjer a zatim stavio jedno parče gume na koji način je povezao ta dva kraja cijevi gdje je prethodno bio postavljen vodomjer, da je to uradio zato što je voda curila na sve strane kako ne bi morao da plaća vodu koju nije potrošio, da je sjutradan inkasanta koji je došao u kontrolu upoznao da je stavio gumu i da nije postojalo drugo rješenje, o čemu je inkasant obavijestio svoje kolege. Dalje je naveo da je nakon 2-3 dana otišao do V. kako bi izmirio jedan dio dugovanja, da su radnici V. došli kod njega i uklonili  gumu-crijevo, umjesto kojeg su postavili vodomjer koji su plombirali, te da je za ponovno postavljanje vodomjera i uključenje vode platio oko 20,00 €.</span>
</p>
<p>
<span></span>
</p>
<p>
<span>Okrivljeni M.M. u svojoj odbrani na glavnom pretresu od 04.03.2013. godine u bitnom je ponovio svoju odbranu koju je naveo pred istražnim sudijom ovog suda na zapisniku od 11.11.2011. godine, s tim što je dodao da je desetak dana prije tog događaja u njegovom objektu bila isključena voda zbog duga koji je imao, a koji nije htio da izmiri jer je smatrao da ne treba da plati i vodu koju ne troši, da je bio prinuđen da skine vodomjer i da postavi parče gume kako bi njegova supruga natočila malo vode i da bi zadihtovao spojeve na tom vodomjeru, jer je voda curila na sve strane. Takođe je naveo da nije postavio crijevo kako bi oduzimao vodu, jer je znao da bi inkasant to primijetio jer redovno dolazi kod njega radi očitavanja stanja. U završnoj riječi negirao je da je učinio krivično djelo stavljeno mu na teret,ponovo navodeći da je zbog kvara koji je postojao na predmetnom vodomjeru, odnosno zbog puštanja vode na spojevima i visokih računa bio prinuđen da popravi taj kvar i umjesto vodomjera postavi cijev i zadihtuje spojeve, da je tu cijev postavio samo privremeno kako bi riješio problem a ne u cilju krađe.     </span>
</p>
<p>&nbsp;</p>
<p>
<span>Sud je u dokaznom postupku saslušao svjedoke Đ.Ž., I.I., V.M. i ovlašćenog predstavnika JP “V. i k.” R.T., pročitao Zapisnike o kontroli-isključenju sa vodovodne mreže JP “V. i k.” br. 9576 od 23.08.2011 godine i br.24026 od 04.10.2011godine,na </span><span>saglasan predlog stranaka pročitao nalaz i mišljenje vještaka P.V. od decembra mjeseca 2011 godine i pročitao izvod iz Kaznene evidencije na ime okrivljenog M. M. izdat od strane U.p. CB P. br. 29- 245/13-8163/2-2694 od 02.09.2013. godine.</span>
</p>
<p>&nbsp;</p>
<p>
<span>Sud je odbio predlog okrivljenog da se u dokaznom postupku pribavi interna knjiga svjedoka- inkasanta V.M. i izvrši uvid u istu ,obzirom da je po nalaženju suda činjenično stanje u dijelu da li je okrivljeni navedenom licu prijavio kvar i da li je kvar na spojevima vodomjera postojao, utvrđeno upravo iskazom navedenog svjedoka kao i drugim dokazima provedenim u postupku.</span>
</p>
<p>&nbsp;</p>
<p>
<span>Svjedok Đ.Ž. je u svom iskazu datom pred istražnim sudijom O.s.u P. na zapisniku od 10.11.2011. godine, naveo je da je kontrolu kod potrošača M.M. izvršio sa kolegom I. obilazeći potrošače na terenu D.G. koji su bili isključeni zbog duga, da su dolaskom na lice mjesta zatekli da je okrivljeni skinuo vodomjer umjesto kojeg je ugradio plastičnu cijev, da su nakon te kontrole dali nalog da se ta cijev ukoni i da se to mjerno mjesto dovede u ispravno stanje, te da kontroli nijesu prisustvovali članovi domaćinastva porodice M., kao i da se šahta gdje su izvršili kontrolu nalazila u dvorištu kuće pored bunara. U svom iskazu na glavnom pretresu od 04.03.2013. godine, naveo je da se zbog proteka vremena i velikog broja obavljenih kontrola ne može sjetiti svih detalja predmetne kontrole, da o svakoj kontroli sačinjavaju zapisnik o kontroli kao i da u cjelosti ostaje pri konstatacijama na tom zapisniku.Nakon što je svjedoku Đ.Ž. predočen iskaz koji je dao pred istražnim sudijom O.s. u P.  na zapisniku od 10.11.2011. godine, isti je naveo da je tačno da su kod potrošača M. utvrdili da je umjesto vodomjera ugrađena plastična cijev, da je M. prethodno bio isključen zbog duga, kao i da su nakon toga dali nalog da se cijev ukloni, te da se ponovo ugradi vodomjer. Naveo je da u cjelosti ostaje pri konstatacijama koje su navedene u Zapisniku o kontroli mjernog mjesta od 23.08.2011. godine. </span>
</p>
<p>&nbsp;</p>
<p>
<span>Svjedok I.I.je u svom iskazu datom pred istražnim sudijom O.s. u P. na zapisniku od 10.11.2011. godine, naveo da je kontrolu kod potrošača  M.M. obavio sa kolegom Đ. prilikom obilaska terena D.G., da je M. u šahti koja se nalazila u njegovom dvorištu umjesto vodomjera koji je prethodno bio skinut ugradio vodovodnu cijev, na koji način se direktno priključio na vodovodnu mrežu, shodno čemu se utrošak vode nije mogao registrovati, da prilikom kontrole nije bio niko prisutan od članova porodice M., da su zapisnički konstatovali stanje i potpisali zapisnik, kao i da je potpis od strane potrošača izostao. U svom iskazu na glavnom pretresu od 04.03.2013. godine, naveo je da se zbog proteka vremena ne može sjetiti svih detalja predmetne kontrole, ali da prilikom kontrole sačinjavaju zapisnik i fotogra</span><span>fišu lice mjesta, da je u tom periodu bio pripravnik kao i da je bio na ispomoći kolegi Đ. koji je vršio glavni dio te kontrole, te da je potpisao zapisnik o kontroli i u cjelosti ostaje pri navodima konstatovanim u istom.Nakon što je svjedoku I.I. predočen Zapisnik o kontroli mjernog mjesta od 23.08.2011. godine, isti je naveo da u cjelosti ostaje pri činjenicama konstatovanim u zapisniku, a da se na priloženoj fotografiji vidi da je umjesto vodomjera postavljena plastična cijev, da su kontrolu izvršili nakon što je potrošač isključen sa mreže zbog neplaćanja računa, kao i </span><span>da su te vrste kontrola vršene u cilju utvrđivanja da li su se potrošači nakon isključenja naknadno samovoljno priključili na vodovodnu mrežu.</span>
</p>
<p>
<span></span>
</p>
<p>
<span>Svjedok V.M. je u svom iskazu datom pred istražnim sudijom O.s. u P. na zapisniku od 15.11.2012. godine, naveo da je 2011. godine bio zaposlen kao inkasant u JP “V. i k.”, da je očitavao stanje vodomjera na terenu D.G., da je svakomjesečno očitavao vodomjer kod potrošača M.M., da je mu je poznato da je ovaj potrošač bio iskljućivan zbog duga, kao i da je istom prije nego što je kontrola utvrdila navedene nepravilnosti ugrađen vodomjer na daljinsko očitavanje.Dalje je naveo da je M. prije predmetne kontrole bio isključen zbog duga, da je isti kako bi uključio vodu skinuo vodomjer i ugradio plastičnu cijev koju je on zatekao prilikom redovnog očitavanja, da je o tome naknadno obavijestio službu kontrole koja je kasnije izašla na lice mjesta i zapisnički konstatovala stanje, odnosno da je umjesto vodomjera ugrađena plastična cijev. Takođe je naveo da je nakon navedenog događaja ponovo ugrađen vodomjer na daljinsko očitavanje, da i sada kao ispomoć povremeno radi kao inkasant na tom reonu, te da se vodomjer potrošača M. ne može očitati jer je isti zaključao šahtu i kapiju, čime je onemogućen pristup vodomjeru. Pojasnio je da je prije nego što je utvrdio navedenu nepravilnost i o tome obavijestio nadležne, uzastopno nekoliko mjeseci vršio kontrolu kod ovog potrošača, da je stanje spojeva bilo u redu, odnosno da spojevi na vodomjeru nijesu puštali vodu, niti mu se okrivljeni požalio na eventualne kvarove. Nadalje je naveo da mu je poznato da su okrivljenom ranije dolazili visoki računi za vodu, ali da do gubitka vode nije moglo doći na spojevima vodomjera, jer bi to primjetio obzirom da je svakomjesečno očitavao stanje, da mu okrivljeni nije prijavio nikakav kvar, jer bi u suprotnom njihova služba reagovala najkasnije u roku od 2-3 dana, a da ne zna da li je isti lično vodovodu prijavljivao kvarove. U svom iskazu na glavnom pretresu od 07.03.2014. godine, naveo je da se ne može setiti detalja predmetnog događaja, ali da je 2011. godine bio zaposlen kao inkasant na području D.G. i očitavao stanje na vodomjeru M.M., da mu je poznato da su istom dolazili visoki računi za vodu i da je isti bio isključivan zbog duga kao i da je M. upravo zbog duga ugrađen vodomjer na daljinsko očitavanje, te da prilikom očitavanja stanja na vodomjeru nije primijetio da spojevi puštaju vodu i da je stanje na istom bilo ispravno. Nakon što je svjedoku V.M. ukazano na razliku u iskazu koji je dao pred istražnim sudijom O.s. u P. i na glavnom pretresu, isti je naveo da se zbog proteka vremena ne sjeća svih detalja, ali da ostaje pri svom iskazu koji je dao pred istražnim sudijom, kao i da je taj iskaz tačan, pojašnjajući da mu je tada sjećanje bilo svježije. Dalje je naveo da ako na vodomjeru postoji kvar, on to evidentira u svojoj knjizi i o tome obavještava nadležne službe, da je ulazio u šaht kod potrošača M., ali da nije utvrdio kvar, da je nekoliko dana na licu mjesta nakon što je predmetnom prilikom izvršio uvid u mjerno mjesto, izašla kontrola koja je zapisnikom konstatovala stanje koje je i on zatekao na licu mjesta, te da je upravo on radnicima koji su vršili kontrolu pokazao lice mjesta.</span>
</p>
<p>
<span></span>
</p>
<p>
<span>Ovlašćeni predstavnik JP “V. i k.” R. T. u svom iskazu na glavnom pretresu od 04.03.2014. godine i u završnoj riječi navela je da se pridružuje krivičnom gonjenu, a da će imovinsko-pravni zahtjev ostvarivati u posebnom-parničnom postupku.</span>
</p>
<p>
<span></span>
</p>
<p>
<span>Iz Zapisnika o kontroli-isključenju sa vodovodne mreže JP “V. i k.” br.9576 od 23.08.2011 godine,proizilazi da su ovlašćeni radnici JP “V. i k.” dana 23.08.2011 godine izvršili kontrolu vodomjera marke “I.” br. 1104210005 potrošača M.M. u D. G., koji vodomjer je isključen po dugu, da su kontrolom mjernog mjesta utvrdili da se vodomjer ne nalazi u šahti, da je isti uklonjen fizički, kao i da je umjesto vodomjera ugrađena plastična cijev. </span>
</p>
<p>
<span></span>
</p>
<p>
<span>Iz Zapisnika o kontroli-isključenju sa vodovodne mreže JP “V. i k.”  br.24026 od 04.10.2011. godine, proizilazi da su ovlašćeni radnici JP “Vodovod i kanalizacije” dana 04.10.2011. godine izvršili kontrolu vodomjera marke “I. 13/3” br. 1104210005 potrošača M.M. u D.G., da je stanje na tom vodomjeru bilo 00666 m3, te da se radi o vodomjeru na daljinsko očitavanje, koji se nalazi u šahti. Nadalje je konstatovano da se šaht nalazi ispred kuće, pored bunara, da je kontroli prisustvovao M.M. koji je potpisao zapisnik.</span>
</p>
<p>&nbsp;</p>
<p>
<span>Iz Nalaza i mišljenja vještaka građevinske struke – hidrogradnje P.V. od decembra 2011. godine, proizilazi da je zbog neplaćanja računa za utrošenu vodu, nadležna služba “V.” blokirala protok vode kroz vodomjer za stambeni objekat potrošača M., da je zapisnikom stručne ekipe “V.” (od 23.08.2011. godine br. 01 – 0009576) konstatovano da je vodomjer demontiran i uklonjen iz šahta, a da je na mjesto vodomjera montirana fleksibilna cijev, te da je to dokumentovano priloženom fotografijom. Pojašnjeno je da je potrošač navedenim radnjama onemogućio mjerenje količine vode koja se troši u objektu, te da je zapisnikom stručne ekipe “V.” (br. 24026 od 04.10.2011. godine) koji je potpisan od strane M. konstatovano da je u šahtu vraćen tj. ponovo montiran vodomjer, da je vodomjer preuzela od M. i ponovo montirala Servisna služba “V.”.</span>
</p>
<p>&nbsp;</p>
<p>
<span>Sud je cijenio Nalaz i mišljenje vještaka građevinske struke – hidrogradnje P. V. od decembra 2011. godine, kao jasan, precizan i zasnovan na pravilima struke i nauke, pa je isti u cjelosti prihvatio.</span>
</p>
<p>&nbsp;</p>
<p>
<span>Iz izvoda iz Kaznene evidencije na ime okrivljenog M.M.,izdatog od strane U. p. CB P. br. 29-245/13-8163/2-2694 od 02.09.2013. godine, proizilazi da je isti neosudjivan.</span>
</p>
<p>&nbsp;</p>
<p>
<span>Na osnovu naprijed izložene činjenične građe koja proizilazi iz dokaza provedenih u postupku,sud je nesumnjivo utvrdio da su se radnjama okrivljenog M. M. ostvarili svi bitni elementi bića krivičnog krađa iz čl. 239 st.1 Krivičnog zakonika. Naime, provedenim dokazima je utvrđeno da je okrivljeni dana 23. avgusta 2011. godine u P., u naselju D.G., tuđu pokretnu stvar-vodu, vlasništvo oštećenog preduzeća JP "V. i k." P., oduzeo drugom u namjeri da njenim prisvajanjem sebi pribavi protivpravnu imovinsku korist vrijednosti preko 150,00 eura, na način što je u svom stambenom objektu, umjesto vodomjera postavio plastičnu cijev kojom je vodovodnu instalaciju svog objekta spojio sa vodovodnom mrežom, usljed čega se utrošak vode nije mogao registrovati u čemu je otkriven prilikom kontrole vodovodne mreže, od strane radnika oštećenog preduzeća.</span>
</p>
<p>
<span></span>
</p>
<p>
<span>Naprijed navedeno činjenično stanje sud je utvrdio iz iskaza svjedoka V. M. koji je potvrđen iskazima svjedoka Đ.Ž. i I.I.,datih pred istražnim sudijom O.s. u P., a koje iskaze je sud prihvatio cijeneći ih kao jasne, objektivne i istinite, bez obzira na razliku u kazivanju tih svjedoka na glavnom pretresu, budući da su sudu dali valjane razloge za drugačije kazivanje, te imajući u vidu protek vremena i prirodu njihovog posla koja podrazumijeva svakodnevno vršenje kontrola istog tipa, kao i činjenicu da je V. M. u konačnom u cjelosti ostao pri iskazu datom pred istražnim sudijom O.s. u P., a svjedoci Đ.Ž. i I.I. pri činjenicama koje su konstatovali u Zapisniku o kontroli mjernog mjesta od 23.08.2011. godine. Naime iz iskaza svjedoka V.M. sud je utvrdio da je isti u periodu 2011. godine kao inkasant JP „V. i k.“očitavao stanje na vodomjeru potrošača Mihajilovića, da je potrošač prethodno bio isključen zbog neplaćanja računa i da je tom prilkom kao inkasant  uočio da je okrivljeni skinuo vodomjer na daljinsko očitavanje umjesto kojeg je ugradio plastičnu cijev kako bi uključio vodu, kao i da je o tome obavijestio službu kontrole.Iz iskaza ovog svjedoka sud je takođe utvrdio da je isti prilikom te i ranijih kontrola koje je vršio kod okrivljenog, uočio da je stanje spojeva na vodomjeru bilo ispravno, odnosno da spojevi na vodomjeru nijesu puštali vodu i da ga okrivljeni nije obavijestio o postojanju bilo kakvog kvara na vodomjeru, te da bi u slučaju kvara isti evidentirao o svojoj knjizi,a čime je obesnažena odbrana okrivljenog u dijelu u kojem je naveo da je predmetni vodomjer skinuo i postavio cijev kako bi otklonio kvar-curenje vode, te da je o tom kvaru prethodno obavijestio navedenog svjedoka kao inkasanta. Iskaz svjedoka V. potvrđen je iskazima svjedoka Đ.Ž. i I. I. iz kojih je sud utvrdio da su isti prilikom vršenja kontrole potrošača koji su bili isključeni zbog neplaćanja a među kojima je i okrivljeni, utvrdili da je isti skinuo vodomjer koji se nalazi u šahti, umjesto kojeg je ugradio plastičnu cijev, na koji način se priključio na vodovodnu mrežu, a samim tim se utrošak vode nije mogao registrovati, nakon čega su zapisnički konstatovali zatečeno stanje, dali nalog da se ta cijev ukloni i da se mjerno mjesto dovede u ispravno stanje. </span>
</p>
<p>
<span>Iskazi svjedoka V.M., Đ.Ž. i I.I. potvrđeni su sadržinom ostalih dokaza provedenih u postupku i to sadržinom Zapisnika o kontroli -isključenju sa vodovodne mreže JP „V. i k.“ br. 9576 od 23.08.2011. godine i br. 24026 od 04.10.2011. godine, iz kojih proizilazi da je kod isključenog potrošača-okrivljenog utvrđeno da je vodomjer na daljinsko očitavanje koji se nalazi u šahti fizički uklonjen,da je umjesto njega ugrađena plastična cijev, te da je vodomjer naknadno ponovo montiran, dok su navedene činjenice potvrđene i nalazom i mišljenjem vještaka građevinske struke – hidrogradnje P.V. od decembra 2011. godine. </span>
</p>
<p>
<span></span>
</p>
<p>
<span>Cijeneći naprijed utvrđeno činjenično stanje, sud nalazi da su se radnjama okrivljenog stekli svi bitni elementi bića krivičnog djela krađa iz čl. 239 st.1 Krivičnog zakonika, jer je okrivljeni postupajući na prednje opisani način oduzeo tuđu pokretnu stvar-vodu vlasništvo JP „V. i k." , u namjeri da njenim prisvajanjem sebi pribavi protivpravnu imovisku korist u iznosu od preko 150€, jer je namjera istog bila da oduzima vodu sve dok ne bude otkriven od strane oštećenog JP „V. i k.“ ,zbog čega njegov umišljaj svakako nije bio upravljen na pribavljanje male imovinske koristi.</span>
</p>
<p>
<span> </span><span></span>
</p>
<p>
<span>Cijeneći subjektivni odnos okrivljenog prema učinjenom krivičnom djelu,sud nalazi da je isti bio svjestan svog djela i htio njegovo izvršenje,znajući da je isto zabranjeno a sve u namjeri da sebi pribavi protivpravnu imovinsku korist preko 150 € ,pa je postupao sa direktnim umišljajem kao oblikom vinosti,čime su se pored objektivnih stekli i svi subjektivni elementi bića krivičnog djela stavljenog mu na teret.</span>
</p>
<p>
<span></span>
</p>
<p>
<span>Sud je cijenio navode odbrane okrivljenog u kojima je bezuspješno pokušavao pred sudom da opravda razloge koji su ga naveli da skine vodomjer i umjesto njega postavi plastičnu cijev kojom je vodovodnu instalaciju svog objekta spojio sa vodovodnom mrežom ,tj. da je primijetio da iz vodomjera curi voda, da je inkasanta koji je došao u kontrolu da očita vodomjer upoznao sa problemom i prijavio kvar, da je morao sam da riješi taj problem, jer se niko iz vodovoda povodom tog pitanja nije oglašavao mjesec dana, da je skinuo vodomjer da bi na njemu zadihtovao spojeve, nakon čega je stavio gumenu cijev na koji način je povezao dva kraja cijevi gdje je prethodno bio postavljen vodomjer, da ne bi morao da plaća vodu koju nije potrošio, kao i da je vodomjer skinuo kako bi njegova žena natočila malo vode, pa istu nije prihvatio jer je mišljenja da je ista kontradiktorna, protivrječna i usmjerena na izbjegavanje krivice, obzirom da je ista obesnažena svim dokazima provedenim u postupku a posebno iskazom svjedoka V.M. koji je naveo da mu okrivljeni nije prijavio kvar, da kvar nije uočio prilikom redovnih kontrola kao i da je voda okrivljenom bila isključena zbog neplaćanja, a koji iskaz svjedoka V.M. u pogledu činjenice da je okrivljeni bio isključen sa vodovodne mreže zbog neplaćanja je potvrđen i iskazima svjedoka Đ. Ž. i I. I., Zapisnikom o kontroli – isključenju sa vodovodne mreže JP „V. i k.“ br. 9576 od 23.08.2011. godine, kao i navodima odbrane okrivljenog  na glavnom pretresu u dijelu u kojem je naveo da je desetak dana prije predmetne kontrole u njegovom objektu bila isključena voda zbog duga koji je imao, a koji nije htio da izmiri jer je smatrao da ne treba da plati vodu koju nije potrošio.</span>
</p>
<p>
<span></span>
</p>
<p>
<span>Sud je prilikom odlučivanja o vrsti i visini krivične sankcije imao u vidu sve okolnosti na strani okrivljenog M.M., koje su od značaja za njen izbor i visinu, pa je u smislu čl. 42 Krivičnog zakonika od olakšavajućih okolnosti na strani okrivljenog cijenio njegove porodične prilike, odnosno da je oženjen, otac dvoje djece, penzioner, lošeg imovnog stanja kao i raniju neosuđivanost što je sud utvrdio iz izvoda iz kaznene evidencije na ime okrivljenog M.M. izdatog od strane U.p. CB P. br. 29-245/13-8163/2-2694 od 02.09.2013 godine,dok otežavajućih okolnosti nije bilo, pa je imajući u vidu naprijed navedene olakšavajuće okolnosti, a u odsustvu otežavajućih okolnosti,primjenom čl.53 i 54 Krivičnog zakonika okrivljenom prethodno utvrdio kaznu zatvora u trajanju od šezdeset dana i istovremeno odredio da se ista neće izvršiti ukoliko okrivljeni u roku od jedne godine od dana pravosnažnosti presude ne učini novo krivično djelo, nalazeći da će se u konkretnom slučaju i uslovnom osudom kao mjerom upozorenja uz prijetnju kaznom zatvora, na uspješan način uticati na okrivljenog da ubuduće ne vrši krivična djela, pri čemu će se po nalaženju suda u svemu ostvariti svrha izricanja uslovne osude propisana čl.52 Krivičnog zakonika, u okviru opšte svrhe izricanja krivičnih sankcija propisane čl.4 istog zakonika.</span>
</p>
<p>
<span></span>
</p>
<p>
<span>Kako je okrivljeni oglašen krivim, sud ga je obavezao na plaćanje troškova krivičnog postupka u ukupnom iznosu od 118,00 eura, koji se odnose na nagradu vještaka građevinske struke – hidrogradnje u iznosu od 88,00 €,dok je paušal u iznosu od 30,00 €, odmjeren shodno dužini trajanja postupka, složenosti predmeta kao i imovinskom stanju okrivljenog, koje troškove je okrivljeni dužan platiti u roku od 15 dana po pravosnažnosti presude, shodno odredbi čl.226 i 229 Zakonika o krivičnom postupku.</span>
</p>
<p>
<span>        </span>
</p>
<p>
<span> Na osnovu izloženog, a shodno čl. 374 Zakonika o krivičnom postupku, odlučeno je kao u izreci presude.</span>
</p>
<p style="text-align:center;">
<span>     OSNOVNI SUD U PODGORICI</span><span>                                                                                                    Dana 07.03.2014. godine</span>
</p>
<p>&nbsp;</p>
<p>&nbsp;</p>
<p style="text-align:right">
<span>                                                                              S U D I J A                                                                                                                     Nenad Vujanović  s.r.</span>
</p>
<p>&nbsp;</p>
<p>
<span>PRAVNA POUKA:</span>
</p>
<p>
<span>Protiv ove presude može se izjaviti žalba Višem sudu u Podgrici,                                                                 u roku od 8 dana od dana prijema pisanog otpravka iste, preko ovog Suda.</span>
</p>
<p>&nbsp;</p>
<p>
<span>ZTO:P.N. </span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:right">
<span>                                                                                         S U D I J A                                                                                                                                                                                                                                                                                                                                             Nenad Vujanović</span>
</p>
<p>
<span>DN-a: Po primjerak presude dostaviti: </span><span></span><span></span><span></span><span></span><span></span><span></span><span></span><span>- ODT Podgorica, </span><span></span><span></span><span></span><span></span><span></span><span></span><span></span><span></span><span> </span><span>- okrivljenom,</span><span></span><span></span><span></span><span></span><span></span><span></span><span>                                                     </span>
</p>
<p>
<span>           - a/a.</span>
</p>
<p>&nbsp;</p>
<p>
<span>Postupljeno dana  ___________ godine</span><span></span><span></span><span>               </span><span></span><span>                                                                                                                         Službenik Suda  ____________</span>
</p>
<p>&nbsp;</p>
<p>
<span> </span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
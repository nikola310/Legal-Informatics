<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:end;hyphenate:auto;font-family:Arial;font-size:12pt;}
.p2{text-align:center;hyphenate:auto;font-family:Arial;font-size:12pt;}
.p3{text-align:justify;hyphenate:auto;font-family:Arial;font-size:12pt;}
.p4{text-align:start;hyphenate:auto;font-family:Times New Roman;font-size:12pt;}
.s1{font-weight:bold;}
</style>
<meta content="vesna.vuckovic" name="author">
</head>
<body class="b1 b2">
<p class="p1"></p>
<p class="p2">
<!--Image link to '0.jpg' can be here-->
</p>
<p class="p1">
<span>                                                                                                                    Posl.br.K.411/12/12</span>
</p>
<p class="p2">
<span>U IME CRNE GORE</span>
</p>
<p class="p3"></p>
<p class="p3">
<span>Osnovni sud u Kotoru, kao nadležni prvostepeni krivični, po sudiji Danijeli Samardžić, uz učešće zapisničara Tamare Počanić, u krivičnom predmetu protiv okrivljenog A D, kojeg brani branilac adv. S LJ  iz Tivta, zbog krivičnog djela ugrožavanje javnog saobraćaja iz čl. 339 st.3 u vezi st.1 Krivičnog zakonika, koji se vodi po optužnom predlogu ODT Kotor Kt.br.343/12 od 10.10.2012. godine, nakon održanog javnog i glavnog pretresa dana 08.04.2013. godine, u prisustvu zamjenika ODT Kotor Jovanke Čizmović, okrivljenog, njegovog branioca, oštećenog i njegovog pun. adv. Z M, donio je i javno objavio dana 09.04.2013. godine sljedeću</span>
</p>
<p class="p3"></p>
<p class="p3">
<span>                                                           P R E S U D U</span>
</p>
<p class="p3"></p>
<p class="p3">
<span>Okrivljeni A D JMBG, od oca M i majke S  rođene A  rođen ........... godine na Cetinju, stalno nastanjen u B B bb, neoženjen, bez djece, sa završenom SSS, srednjeg imovnog stanja, neosuđivan, protiv kojeg se ne vodi postupak za drugo krivično djelo,</span>
</p>
<p class="p3"></p>
<p class="p3">
<span>                                                            Kriv je,</span>
</p>
<p class="p3"></p>
<p class="p3">
<span>Što je,</span>
</p>
<p class="p3">
<span>	Dana 20.05.2012. godine oko 12,50 časova na raskrsnici Jadranskog i Barskog puta u mjestu Petrovac, opština Budva, upravljajući pmv marke ,,Renault,, reg.ozn. BD AR .........opstveno vlasništvo, suprotno odredbi čl.36 st.2 Zakona o bezbjednosti saobraćaja na putevima, ugrozio saobraćaj dovodeći u opasnost život oštećenog Z V A iz P, na način što je krećući se iz pravca B u pravcu B,  započeo radnju skretanja ulijevo u pravcu ul.Barski put vožnjom ukoso prema lijevoj ivici kolovoza, a da nije propustio bicikl marke ,,C,, CLX .... kojim je upravljao oštećeni Z V A kretajući se iz suprotnog smjera desnom kolovoznom trakom i zadržavajući pravac svog kretanja, čime je svoje vozilo doveo u fazu fizičke prepreke na putanji kretanja bicikla što je imalo za posljedicu ostvarivanje kontakta u nivou sredine desne kolovozne trake Starog barskog puta, nakon čega je bicikl-oštećeni odbačen lijevo od vozila uz desnu ivicu kolovoza, te zadobio lake tjelesne povrede u vidu nagnječno-razderne rane u predjelu lijevog lakta i nagnječenja tijela sa oguljotinama kože u brojnim predjelima dok je na biciklu nastala šteta neutvrđene vrijednosti, iako je bio svjestan da može učiniti krivično djelo, ali je olako držao da do toga neće doći, ili da će to moći spriječiti,</span>
</p>
<p class="p3"></p>
<p class="p3">
<span>- čime je učinio krivično djelo ugrožavanje javnog saobraćaja iz čl.339 st.3 u vezi st.1 Krivičnog zakonika.</span>
</p>
<p class="p3"></p>
<p class="p3">
<span>Pa mu sud na osnovu naprijed navedene krivičnopravne odredbe i člana 4, 5, 8, 13, 16, 36, 42, 52, 53, 54 Krivičnog zakonika i čl.227, 229, 239 i 374 ZKP-a izriče</span>
</p>
<p class="p3"></p>
<p class="p2">
<span>USLOVNU OSUDU</span>
</p>
<p class="p3"></p>
<p class="p3">
<span>Kojom mu prethodno utvrđuje kaznu zatvora u trajanju od 30 (trideset) dana i istovremeno određuje da se ista neće izvršiti ukoliko okrivljeni za vrijeme od jedne godine od dana pravosnažnosti presude ne učini novo krivično djelo.</span>
</p>
<p class="p3"></p>
<p class="p3">
<span>Dužan je okrivljeni na ime troškova krivičnog postupka platiti iznos od 241,00 eura i na ime sudskog paušala iznos od 30,00 eura u roku od mjesec dana od dana pravosnažnosti presude u korist Budžeta Crne Gore na žiro račun br. 832-16-52.</span>
</p>
<p class="p3"></p>
<p class="p3">
<span>Oštećeni Z V A se sa postavljenim imovinskopravnim zahtjevom upućuje na parnicu.</span>
</p>
<p class="p3"></p>
<p class="p3">
<span>                                             O b r a z l o ž e nj e</span>
</p>
<p class="p3"></p>
<p class="p3">
<span>ODT iz Kotora podnio je ovom sudu optužni predlog Kt.br.343/12 od 10.10.2012. protiv A D stavljajući mu na teret izvršenje krivičnog djela ugrožavanje javnog saobraćaja iz čl.339 st.3 u vezi st.1 Krivičnog zakonika.</span>
</p>
<p class="p3"></p>
<p class="p3">
<span>U svojoj odbrani okr. A D je izjavio da se kretao iz pravca Bara prema Petrovcu svojim vozilom "R M", te da se zaustavio na mjestu gdje postoji glavni put za ulaz u Petrovac iz pravca Bara i čekao je da prođu vozila koja su se kretala iz pravca Budve, kao i da izađu vozila iz pravca Petrovca. Primijetio je biciklistu, koji je po njegovom mišljenju išao većom brzinom od dozvoljene, i on je stao, ali u tom trenutku je izlazilo NN vozilo sa sporednog puta iz Petrovca da se uključi na magistralni put za Bar i vozač bicikla, obzirom da mu je presjekao putanju, se zateturao na svom biciklu i doteturao se do njegovog vozila i udario u isto. Njegovo vozilo je bilo zaustvaljeno oko isprekidane linije, a ne sjeća se da li je bilo malo prešlo preko isprekidane linije kako bi izvršio skretanje. On nije presjekao putanju biciklisti, već je to uradilo NN lice koje se uključivalo iz Petrovca na magistralni put. To lice se nije ni zaustavljalo, nego je jednostavno produžilo u pravcu Bara. Biciklista je naletio na njega i ostvario kontakt sa prednjim dijelom njegovog vozila po sredini, a zatim udario laktom u šoferšajbnu i pao iza vozila jedno desetak metara. On je odmah izašao iz vozila da vidi šta je sa oštećenim, koji je već bio ustao. Skinuo je svoju majicu i oštećenom zavezao ranu, te zatim pozvao hitnu pomoć i policiju. Poznato mu je da je oštećeni iz bolnice zvao svoju suprugu i zahtjevao da se skine brzinometar sa bicikla, a tom prilikom su tu bila prisutna i dva službenika iz UP PJ Budva.  To vjerovatno jer je oštećeni shvatio da je išao prebrzo, pa je htio da prikrije trag o tome. Dodao je da je nakon udesa prvi istrčao iz vozila, i svojom majicom umotao ruku oštećenom, tako da nisu tačni navodi oštećenog da ga nije ni vidio na licu mjesta, a on je čak i pozvao hitnu pomoć da dodje na lice mjesta. Oni su nakon udesa razgovarali i tada se oštećeni više žalio zbog štete na biciklu nego povreda koje je zadobio. Istakao je da mu je žao zbog svega što se desilo.</span>
</p>
<p class="p3"></p>
<p class="p3">
<span>U dokaznom postupku koji je proveden radi rasvjetljenja činjeničnog stanja i krivice okrivljenog sud je proveo sljedeće dokaze: saslušao svjedoka-oštećenog Z V A svjedoka N B, saslušao vještaka saobraćajne struke Đ V i pročitao njegov nalaz i mišljenje od 10.09.2012. godine, pročitao: zapisnik o uviđaju saobraćajne nezgode broj 125/12 od 25.05.2012. godine sa skicom lica mjesta i fotodokumentacijom br.188/12 od 20.05.2012. godine, Izvještaj KC CG broj 569 od 28.05.2012. godine na ime A D Izvještaj KC CG broj 568 od 30.05.2012. godine na ime Z A , Izvještaj ljekara specijaliste Opšte bolnice Bar na ime Z A, otpusnu listu sa epikrizom Opšte bolnice Bar Odsjek Hirurgija na ime Z A, na saglasnost stranaka pročitao nalaz i mišljenje sudskog vještaka medicinske struke dr K N od 21.08.2012. godine, pročitao izvod iz kaznene evidencije za okrivljenog  UP Cetinje od 18.10.2012. godine.</span>
</p>
<p class="p3"></p>
<p class="p3">
<span>Sud je odbio predlog branioca okrivljenog da vještak saobraćajne struke dopuni svoj nalaz i mišljenje o eventualnom prisustvu trećeg vozila, s obzirom da bi isto vodilo samo odugovlačenju postupka, jer se vještak saobraćajne struke izjasnio da i eventualno prisustvo trećeg vozila ne bi moglo uticati na drugačiji nalaz i mišljenje, s obzirom da treće vozilo nije ostvarilo kontakt ni sa biciklistom, ni sa vozilom, a širina raskrsnice je dovoljna da su se vozila mogla nesmetano kretati. </span>
</p>
<p class="p3"></p>
<p class="p3">
<span>Svjedok-oštećeni Z V A je izjavio da se kretao biciklom iz pravca Budve u pravcu Bara desnom stranom kolovoza, bliže desnoj ivici kolovoza,  brzinom od 40 km/h. Dolaskom na mjesto skretanja za Petrovac primijetio je jedno vozilo kako hoće da izađe iz sporednog puta, a da iz pravca Bara nailaze dva PMV koja se zaustavljaju sa namjerom da skrenu ulijevo prema Petrovcu. On je propustio vozača koji se išao iz Petrovca, pri tome krećući se lagano ustaljenom putanjom kad je vozač prvog automobila želio da prođe, pri čemu je tada ostvario kontakt sa srednjim prednjim dijelom vozila, preletivši preko auta i zatim se našao na ulici. Nakon nezgode je ustao, pošao do bicikla koje je  pomjerio u hladovinu i popio vode, nakon čega je nazvao svoju suprugu koja je došla na lice mjesta i ona je pozvala hitnu pomoć, tako da su onda otišli u bolnicu u Bar gdje mu je ukazana pomoć, s obzirom da je imao potres mozga. Okrivljeni se interesovao za njegovo zdravlje nakon nesreće i bio je samo jedanput u bolnici. Njegovo biciklo je marke ,,C CLX 3.0,, koje je profesionalno biciklo, uništeno je, a on je isto platio oko 5.000,00 eura. Dodao je da se možda kretao i većom brzinom od 40 km/h, a da je kontakt ostvaren prednjim točkom bicikla i prednjim dijelom vozila okrivljenog, odnosno branikom. Okrivljeni je mogao da ga zaobiđe, međutim skratio je putanju i zbog toga je došlo do kontakta sa njegovim vozilom. On od svoje supruge nije bio u stanju bilo šta da traži, jer mu je bilo loše, međutim supruga mu je kasnije rekla da su policajci htjeli da zadrže bicikl, pa je ih je ona zamolila da se skine brzinometar, jer je isti veoma skup. Na osnovu tog brzinometra se ništa nije moglo odrediti jer isti pokazuje brzinu samo dok se biciklo kreće, a čim biciklo stane taj kompjuter ne pokazuje ništa. Pridružio se krivičnom gonjenju i postavio je imovinskopravni zahtjev u iznosu od 4.819,29 eura. </span>
</p>
<p class="p3"></p>
<p class="p3">
<span>Svjedok N B je izjavio da se kritične prilike kretao iz pravca Bara prema Budvi i na ulazu u Petrovac kretao se svojim vozilom iza vozila okrivljenog, koji je svojim vozilom stao i propustio vozilo koje je dolazilo iz suprotnog smjera, a zatim je krenuo napred i on za njim, nakon čega je okrivljeni stao i tada je vidio da je udario oštećenog. Okrivljeni je zatim izašao iz svog vozila, a izašao je i on iz svog.  Oštećeni je nakon pada odmah ustao i krenuo prema svom biciklu, a okrivljeni je skinuo svoju majicu i dao je oštećenom, jer je isti krvario i potom je pozvao hitnu pomoć. Ubrzo je došla policija i hitna pomoć koja je odvela oštećenog u Bar, a potom je na lice mjesta došla i supruga oštećenog. Oštećeni se kretao svojoj kolovoznom trakom bliže lijevoj ivici puta, odnosno središnjoj liniji. Prije kontakta vozilo golf 2 bijele boje se uključivalo u saobraćaj iz pravca Petrovca i otišlo je u pravcu Bara, a on se nije mogao sjetiti u kojoj kolovoznoj traci se desio kontakt. On je na licu mjesta bio od samog kontakta pa do okončanja uviđaja, a nije mu poznato zbog čega u zapisniku o uviđaju nije bio naveden kao potencijalni svjedok. Nakon ostvarenog kontakta između bicikla i vozila oba vozila su pomjerena. Objasnio je da je okrivljeni svojim vozilom prvobitno stao, jer je imao namjeru da skrene, s obzirom da je bio uključen pokazivač pravca, a naveo je da je, kada je došlo do kontakta, otprilike prednji lijevi točak vozila okrivljenog bio na bijeloj liniji koja razdvaja dvije trake. </span>
</p>
<p class="p3"></p>
<p class="p3">
<span>Iz zapisnika o uviđaju saobraćajne nezgode broj 125/12 od 25.05.2012. godine sa skicom lica mjesta i fotodokumentacijom br. 188/12 od 20.05.2012. godine proizilazi da su ovlašćeni službenici policije PJ Budva izvršili uviđaj lica mjesta saobraćajne nezgode - na raskrsnici Jadranskog puta i ulice B P u mjestu Petrovac, u kojoj je put sa prvenstvom prolaza Jadranski put koji je namijenjen za odvijanje dvosmjernog mješovitog saobraćaja u tri saobraćajne trake od kojih je srednja saobraćajna traka namijenjena za prestrojavanje vozila koja se kreću iz pravca Bara i vrše radnju skretanja u pravcu Petrovca i na istoj je vidno obilježena zaustavna linija. Krajnja desna saobraćajna traka namijenjena je za odvijanje saobraćaja iz pravca Bara u pravcu Budve, dok je krajnja lijeva namijenjena za odvijanje saobraćaja iz suprotnog smjera. Vozač A D kretao se pmv marke R M reg.ozn.BD ... ...Jadranskim putem iz pravca Bara i vršio radnju skretanja ulijevo u pravcu Petrovca, dok se vozač Z A kretao biciklom krajnjom desnom saobraćajnom trakom iz pravca Budve u pravcu Bara. Način kontakta se nije mogao utvrditi, jer su vozilo i bicikl pomjereni sa lica mjesta. Na osnovu fotodokumentacije konstatovan je izgled lica mjesta - raskršća u Petrovcu, bicikla oštećenog, te vozila okrivljenog s oštećenjima na braniku. </span>
</p>
<p class="p3">
<span> </span>
</p>
<p class="p3">
<span>Iz izvještaja KC CG broj 569 od 28.05.2012. godine na ime A D proizilazi da je isti kritične prilike bio u trijeznom stanju, jer je koncetracija alkohola u krvi bila 0,00 mmola/l(pro mille).</span>
</p>
<p class="p3"></p>
<p class="p3">
<span>Iz izvještaja KC CG broj 568 od 30.05.2012. godine na ime Z A proizilazi da je isti bio u trijeznom stanju kritične prilike, jer je koncetracija alkohola u krvi bila 0,00 mmola/l (pro mille).</span>
</p>
<p class="p3"></p>
<p class="p3">
<span>Iz izvještaja ljekara specijaliste Opšte bolnice Bar na ime Z A proizilazi da je isti primljen na odjeljenje kao hitan slučaj zbog povreda zadobijenih u saobraćajnom udesu u kojoj je učestvovao kao vozač bicikla, gdje su mu konstatovane povrede i propisana odgovarajuća terapija.</span>
</p>
<p class="p3"></p>
<p class="p3">
<span>Iz otpusne liste sa epikrizom Opšte bolnice Bar Odsjek Hirurgija broj ...... od 20.05.2012. godine na ime Z A  proizilazi da je isti primljen na hiruško odjeljenje kao hitan slučaj zbog povreda zadobijenih u saobraćajnom udesu, pa mu je po prijemu urađena kompletna laboratorijska analiza. Nakon primljene terapije pacijent je pušten na dalje kućno liječenje.</span>
</p>
<p class="p3"></p>
<p class="p3">
<span>Iz nalaza i mišljenja sudskog vještaka medicinske struke dr K N od 21.08.2012. godine proizilazi da je Z A  zadobio sljedeće tjelesne povrede: nagnječno-razdernu ranu u predjelu lijevog lakta i nagnječenje tijela sa oguljotinama kože u brojnim predjelima, a koje povrede predstavljaju u vrijeme nanošenja procijenjene kako pojedinačno, tako i u svom ukupnom djelovanju laku tjelesnu povredu i nastale su usljed pada Zubkov Aleksandra i njegovog kontakta sa podlogom.</span>
</p>
<p class="p3"></p>
<p class="p3">
<span>Iz izvoda iz kaznene evidencije za okrivljenog UP Cetinje od 18.10.2012. godine proizilazi da isti ranije nije osuđivan.</span>
</p>
<p class="p3"></p>
<p class="p3">
<span>U pisanom nalazu i mišljenju vještak saobraćajne struke je naveo da se vozilo "R" BD ...........rije skretanja ulijevo kretalo relativno malom brzinom, a iz suprotnog smjera desnom kolovoznom trakom se kretao bicikl, vozač vozila "R" je bio obavezan da se zaustavi i propusti bicikl koji je imao prioritet u prolazu, jer je vozač vozila "R" imao uslova da izbjegne nezgodu da se pravovremeno uvjerio da radnju skretanja ulijevo može izvršiti bezbjedno, jer mu je bicikl morao biti u vidnom polju, zato što je u trenutku skretanja ulijevo bio udaljen od mjesta kontakta oko 20,00 m i imao prvenstvo prolaza. Vještak je dalje naveo da je   opasna situacija pretvorena u saobraćajnu nezgodu nastala na način što vozač vozila ,,R,, BD .........., prilikom skretanja ulijevo vožnjom ukoso prema lijevoj ivici kolovoza nije propustio bicikl koji se kretao iz suprotnog smjera desnom kolovoznom trakom, a kroz raskrsnicu zadržavao pravac što je bio obavezan da učini, jer je biciklista imao prioritet u prolazu. Ovakav način upravljanja vozilom posljedica je greške u upravljanju u dijelu nepoštovanja propisa koji obavezuju vozača da prilikom izvršenja radnje skretanja ulijevo mora da se pravovremeno uvjeri da istu može izvršiti bezbjedno tj. da propusti sve učesnike u saobraćaju koji se kreću iz suprotnog smjera, a kroz raskrsnicu zadržavaju smjer kretanja, što nije učinio, a vozač bicikla, svojim postupkom nije uticao na nastanak nezgode, jer mu je vozilo skretanjem ulijevo ušlo u putanju kretanja.</span>
</p>
<p class="p3">
<span> </span>
</p>
<p class="p3">
<span>Na glavnom pretresu od 10.10.2012. godine neposredno je saslušan vještak saobraćajne struke Đ V koji je objasnio da on u principu, prilikom izrade nalaza ne koristi navode iz izjava, jer one za njega ne predstavljaju analitičku osnovu, već ako je nešto uzeto u obzir onda su to mogli biti samo smjerovi kretanja, jer u skici lica mjesta koja se nalazi u spisima predmeta nisu označeni smjerovi kretanja učesnika u nezgodi. Izjave svjedoka nije mogao koristiti kao analizu svojih zaključaka, jer bi vještačenje onda bilo bespredmetno, već je analizu vršio na osnovu već definisanih smjerova kretanja, evidentiranih oštećenja na vozilu i biciklu i naravno elaborata i skice lica mjesta o položaju saobraćajnice na lokaciji nezgode, a iz iskaza okrivljenog utvrdio je da se isti kretao iz pravca Bara u pravcu Petrovca sa namjerom da skrene ulijevo na predmetnoj raskrsnici, dok se biciklista kretao iz pravca Budve u pravcu Bara magistralnim putem, a nigdje nije konstatovano da je isti imao namjeru da skrene bilo kuda sa magistralnog puta, nakon čega je zaključio da je njegova namjera bila da nastavi kretanje u pravcu Bara. Na str.5 nalaza konstatovao je, s obzirom na utvrđene smjerove kretanja i izračunatih brzina da se biciklista kretao iz pravca Budve u pravcu Bara na oko 1 do 2m lijevo od desne ivice kolovoza, pri čemu tačnu putanju nije mogao opredijeliti. On je to utvrdio na način što je izjavu oštećenog doveo u vezu sa smjerom kretanja vozila Reno, oštećenjima na biciklu i izračunatim brzinama oba vozila. Mjesto kontakta je utvrdio po uzdužnoj osi magistralnog puta, odnosno utvrdio je da je do kontakta došlo u nivou sredine desne kolovozne trake Barskog puta odnosno puta koji vodi prema Petrovcu, što je jedino objektivno moguće zato što je to smjer kojim se vozilo moralo kretati da bi ušlo na put prema Petrovcu, a što se tiče poprečne ose, biciklista se kretao 1 do 2m ulijevo od svoje desne ivice i kada se ti smjerovi presjeku, po njemu je to mjesto kontakta. Objasnio je da kada se smjerovi kretanja dovedu u vezu sa oštećenjima, onda mjesto kontakta ne može biti niti udesno, niti ulijevo u odnosu na položaj vozila. Prilikom računanja brzine, u konkretnom slučaju su primijenjene dvije metode, za vozilo Reno primijenjena je metoda smjera kretanja i evidentiranih deformacija kroz procijenjenu vrijednost u trenutku kontakta, a što se bicikla tiče isključivo na osnovu evidentiranih oštećenja. Na osnovu svog stručnog znanja on je ocijenio da je vozilo Reno bilo zaustavljeno, da je vozač bicikla imao mogućnost da pri brzini od 40 km/h zaustavljeno vozilo zaobiđe čime bi kontakt bio izbjegnut. Vještak je naveo da sve i da je postojalo treće vozilo koje se uključivalo sa sporednog puta smatra da isto ne bi moglo uticati na nalaz, jer to treće vozilo nije ostvarilo kontakt ni sa biciklistom, ni sa vozilom, a širina raskrsnice je dovoljna da su se vozila mogla nesmetano kretati. </span>
</p>
<p class="p3"></p>
<p class="p3">
<span>Na osnovu svih izvedenih dokaza cijeneći ih pojedinačno i u uzajamnoj povezanosti, a u odnosu na odbranu okrivljenog sud je utvrdio činjenično stanje navedeno u izreci presude.</span>
</p>
<p class="p3"></p>
<p class="p3">
<span>Ovakvo činjenično stanje sud je utvrdio na osnovu svih provedenih dokaza, iskaza svjedoka oštećenog Z V A, svjedoka N B,  nalaza i mišljenja vještaka saobraćajne struke, nalaza i mišljenja vještaka medicinske struke, zapisnika o uviđaju, te ostalih pismenih dokaza. Naime, nesporno je da je dana 20.05.2012. godine na raskrsnici Ji B P u mjestu Petrovac došlo do saobraćajne nezgode u kojoj je učestvovao okrivljeni A D koji je upravljao pmv-om marke "R" reg. ozn. BD .... i svjedok-oštećeni Z V A koji je tom prilikom upravljao biciklom marke "C" CLX ... Svjedok-oštećeni Z je objasnio da se kritične prilike kretao iz pravca Budve u pravcu Bara, desnom ivicom kolovoza, brzinom od 40 km/h, te kada je došao na mjesto skretanja za Petrovac primijetio je vozilo koje je izlazilo iz Petrovca i skretalo za Bar, a iz pravca Bara su nailazila dva vozila koja su imala namjeru da skrenu ulijevo za Petrovac. On je propustio vozača koji je išao iz Petrovca i zatim se kretao lagano, međutim tada je ostvario kontakt sa vozilom okrivljenog i to sa prednjim dijelom vozila, pri čemu je preletio preko vozila i pao na tlo. Zapisnikom o uviđaju koji su sačinili ovlašćeni službenici policije PJ Budva koji su izašli na lice mjesta takođe je konstatovano da se okrivljeni kretao prema Petrovcu, odnosno sa namjerom da skrene za Petrovac, dok je oštećeni išao u pravcu Bara. Okrivljeni A D je takođe potvrdio da se kretao iz pravca Bara prema Petrovcu, te da se zaustavio na raskrsnici, oko isprekidane linije, ali se, kako je naveo, nije sjećao da li je vozilom bio malo prešao istu, već je tvrdio da je za saobraćajnu nezgodu u stvari krivo vozilo koje je izlazilo iz Petrovca, a koje vozilo je oštećenom presjeklo putanju, te se oštećeni zateturao i potom došao do njegovog vozila i udario u isto i tako s njim ostvario kontakt. Svjedok N B je potvrdio da je kritične prilike svojim vozilom bio iza vozila okrivljenog koji je namjeravao da skrene ulijevo - za Petrovac i koji je propustio vozilo koje je išlo iz Petrovca za Bar, te potom je ponovo krenuo i zatim stao i tada je vidio da je udario oštećenog koji se kretao biciklom iz pravca Budve. </span>
</p>
<p class="p3"></p>
<p class="p3"></p>
<p class="p3">
<span>U cilju tačnog utvrđenja uzroka ove saobraćajne nezgode izvršeno je saobraćajno vještačenje po vještaku Đ V koji je i prilikom neposrednog saslušanja ostao kod datog nalaza i mišljenja, odnosno naveo je da se okrivljeni koji je upravljao vozilom "R" BD ....... prije skretanja ulijevo trebao zaustaviti i propustiti bicikl koji je išao desnom ivicom kolovoza i zadržavao pravac svog kretanja, tako da je imao prioritet u prolazu, pa je okrivljeni skretanjem ulijevo prešao u putanju kretanja bicikliste. Vještak saobraćajne struke je u svom nalazu, koji nalaz je sud u potpunosti prihvatio,  pružio sudu tehničke podatke, odnosno činjenice važne za utvrđenje nezgode, a koje je pojasnio i prilikom neposrednog saslušanja, s obzirom da je naveo da je mjesto kontakta vozila i bicikla utvrdio na osnovu smjerova kretanja vozila, oštećenja na vozilu i biciklu, kao i podacima iz materijalnih - pismenih dokaza. </span>
</p>
<p class="p3"></p>
<p class="p3">
<span>Tako je sud utvrdio da je do predmetne saobraćajne nezgode došlo iz razloga što okr. A nije zaustavio vozilo, kada je uključio lijevi pokazivač pravca i namjeravao da skrene lijevo ka Petrovcu, i propustio biciklo kojim je upravljao oštećeni koji se kretao iz suprotnog pravca desnom ivicom kolovoza i koji je zadržavao svoj pravac kretanja, a odredba čl.36 st.2 Zakona o bezbjednosti saobraćaja na putevima ga je obavezivala da je kao vozač vozila koji skreće ulijevo dužan da propusti vozilo koje dolazeći iz suprotnog smjera zadržava pravac svog kretanja ili skreće udesno, osim ako postavljenim saobraćajnim znakom nije drugačije određeno, a u konkretnom slučaju takva situacija nije postojala. Prije započinjanja skretanja ulijevo okrivljeni je bio dužan da se uvjeri da li takvu radnju može izvršiti bezbjedno, dakle, bez opasnosti po ostale učesnike u saobraćaju, te da propusti one koji imaju prednost, odnosno prvenstvo prolaza, a što u konkretnom slučaju nije uradio, već je nepravilnim postupanjem u raskrsnici presjekao putanju kretanja biciklisti - oštećenom zbog čega je i došlo do nezgode.</span>
</p>
<p class="p3"></p>
<p class="p3">
<span>Stoga sud nije mogao prihvatiti odbranu okrivljenog A u kojoj je isti tvrdio da je predmetnu saobraćajnu nezgodu uzrokovalo NN vozilo koje je išlo iz pravca Petrovca u pravcu Budve, s obzirom da to vozilo nije ostvarilo kontakt ni s oštećnim, niti sa okrivljenim, o čemu se izjasnio i vještak saobraćajne struke koji je naveo da je širina raskrsnice bilo dovoljno da su se vozila mogla nesmetano kretati, zbog čega je sud smatrao da je odbrana okrivljenog u tom dijelu sračunata na izbjegavanje krivice. </span>
</p>
<p class="p3"></p>
<p class="p3">
<span>Da je oštećeni Z V A u predmetnoj saobraćajnoj nezgodi zadobio tjelesne povrede sud se uvjerio na osnovu medicinske dokumentacije i nalaza i mišljenja vještaka medicinske struke koji je utvrdio da je oštećeni Z  zadobio sljedeće povrede: nagnječno-razdernu ranu u predjelu lijevog lakta i nagnječenje tijela sa oguljotinama kože u brojnim predjelima, a koje povrede je kvalifikovao kao laku tjelesnu povredu i nastale su usljed pada Zubkov Aleksandra i njegovog kontakta sa podlogom.</span>
</p>
<p class="p3"></p>
<p class="p3">
<span>Prema tome, u gore opisanim radnjama okrivljenog ostvarila su se sva bitna obilježja bića krivičnog djela ugrožavanje javnog saobraćaja iz čl.339 st.3 u vezi st.1 KZ, s obzirom da se okrivljeni upravljajući motornim vozilo u saobraćaju nije pridržavao saobraćajnih propisa, tačnije odredbe čl.36 st.2 Zakona o bezbjednsoti saobraćaja na putevima, već je kršeći istu ugrozio saobraćaj i doveo u opasnost život i tijelo oštećenog kod kojeg je usljed ove saobraćajne nezgode nastupila laka tjelesna povreda. </span>
</p>
<p class="p3"></p>
<p class="p3">
<span>Okrivljeni je prilikom vožnje bio nedovoljno obazriv, te kod istog postoji nehatni oblik krivice, jer je isti bio svjestan da svojom radnjom može učiniti djelo, ali je olako držao da do toga neće doći, ili da će to moći spriječiti.</span>
</p>
<p class="p3"></p>
<p class="p3">
<span>Prilikom odluke o vrsti i visini krivične sankcije sud je shodno čl.42 KZ cijenio sve okolnosti značajne za odmjeravanje kazne, pa je kao olakšavajuće okolnosti na strani okrivljenog cijenio da isti ranije nije osuđivan, kao i izraženo žaljenje zbog svega što se desilo, a kako nije bilo otežavajućih okolnosti to mu je sud prethodno utvrdio minimalnu kaznu zatvora u trajanju od 30 dana i istovremeno odredio da se ista neće izvršiti ukoliko okrivljeni za vrijeme od jedne godine od dana pravosnažnosti presude ne učini novo krivično djelo. Sud je mišljenja da će se uslovnom osudom dovoljno uticati na okrivljenog da više ne vrši ovakva, kao ni slična krivična djela, a cijeneći njegovu ličnost i stepen krivice, te da će se ostvariti svrha iz čl.52 KZ u okviru opšte svrhe krivičnih sankcija iz čl.4 KZ.</span>
</p>
<p class="p3"></p>
<p class="p3">
<span>Na osnovu naprijed navedenog te primjenom čl. 4, 5, 8, 13</span><span class="s1">, </span><span>16</span><span class="s1">,</span><span> 36, 42, 52, 53, 54 Krivičnog zakonika i čl.227, 229, 239 i 374 ZKP-a riješeno je kao u izreci.</span>
</p>
<p class="p3"></p>
<p class="p3">
<span>Sud je obavezao okrivljenog da na ime troškova krivičnog postupka uplati iznos od 241,00 eura i na ime  paušala iznos od 30,00 eura u roku od mjesec dana od dana pravosnažnosti presude u korist Budžeta Crne Gore na žiro račun br.832-16-52 i dokaz o uplati potrebno je da dostavi ovom sudu s pozivom na broj K.411/12/12, sve shodno čl.227 i 229 ZKP-a.</span>
</p>
<p class="p3"></p>
<p class="p3">
<span>Sud je shodno čl.239 ZKP-a uputio oštećenog sa postavljenim imovinskopravnim zahtjevom na parnicu, s obzirom da u krivičnom postupku nije utvrđivana vrijednost bicikla, kao ni štete koja ja nastupila na istom usljed predmetne saobraćajne nezgode, obzirom da bi to vodilo odugovlačenju postupka.</span>
</p>
<p class="p3"></p>
<p class="p3">
<span>                                                   OSNOVNI SUD U KOTORU</span>
</p>
<p class="p3">
<span>                                                       Dana 09.04.2013.godine</span>
</p>
<p class="p3"></p>
<p class="p3">
<span>Zapisničar,                                                                                       S u d i j a,</span>
</p>
<p class="p3">
<span>Tamara Počanić                                                                       Danijela Samardžić s.r.</span>
</p>
<p class="p3"></p>
<p class="p3"></p>
<p class="p3"></p>
<p class="p3">
<span>PRAVNA POUKA:Protiv ove presude dozvoljena je žalba Višem sudu Podgorica u roku od 8 dana, od dana prijema, a preko ovog suda.</span>
</p>
<p class="p3"></p>
<p class="p3"></p>
<p class="p3">
<span> </span>
</p>
<p class="p3"></p>
<p class="p3"></p>
<p class="p3"></p>
<p class="p3">
<span>                                               </span>
</p>
<p class="p4"></p>
<p class="p4"></p>
<p class="p4"></p>


</body>
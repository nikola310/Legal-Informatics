<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.p1{text-indent:0.375in;margin-right:-0.25in;text-align:start;hyphenate:auto;font-family:Times New Roman;font-size:12pt;}
.p2{margin-right:-0.25in;text-align:end;hyphenate:auto;font-family:Arial;font-size:12pt;}
.p3{text-indent:0.375in;margin-right:-0.25in;text-align:center;hyphenate:auto;font-family:Arial;font-size:12pt;}
.p4{margin-right:-0.25in;text-align:justify;hyphenate:auto;font-family:Arial;font-size:12pt;}
.p5{text-indent:0.375in;margin-right:-0.25in;text-align:justify;hyphenate:auto;font-family:Arial;font-size:12pt;}
.p6{text-indent:0.375in;margin-right:-0.25in;text-align:start;hyphenate:auto;font-family:Arial;font-size:12pt;}
.p7{margin-right:-0.25in;text-align:start;hyphenate:auto;font-family:Arial;font-size:12pt;}
.p8{margin-right:-0.25in;text-align:center;hyphenate:auto;font-family:Arial;font-size:12pt;}
.p9{text-indent:0.25in;margin-right:-0.25in;text-align:center;hyphenate:auto;font-family:Arial;font-size:12pt;}
.p10{margin-left:0.5in;margin-right:-0.25in;text-align:justify;hyphenate:auto;font-family:Arial;font-size:12pt;}
.p11{text-indent:0.5in;margin-right:-0.25in;text-align:justify;hyphenate:auto;font-family:Arial;font-size:12pt;}
.p12{text-align:start;hyphenate:auto;font-family:Times New Roman;font-size:12pt;}
.s1{font-weight:bold;}
.td1{width:2.5993056in;padding-start:0.075in;padding-end:0.075in;}
.td2{width:3.5506945in;padding-start:0.075in;padding-end:0.075in;}
.td3{width:2.7in;padding-start:0.075in;padding-end:0.075in;}
.td4{width:3.75in;padding-start:0.075in;padding-end:0.075in;}
.td5{width:1.95in;padding-start:0.075in;padding-end:0.075in;}
.td6{width:3.5in;padding-start:0.075in;padding-end:0.075in;}
.r1{keep-together:always;}
.t1{table-layout:fixed;border-collapse:collapse;border-spacing:0;}
</style>
<meta content="dragisa.baletic" name="author">
</head>
<body class="b1 b2">
<p class="p1">
<span> HYPERLINK "http://sr.wikipedia.org/wiki/%D0%A1%D0%BB%D0%B8%D0%BA%D0%B0:Coat_of_arms_of_Montenegro.svg"  HYPERLINK "http://sr.wikipedia.org/wiki/%D0%A1%D0%BB%D0%B8%D0%BA%D0%B0:Coat_of_arms_of_Montenegro.svg" </span>
</p>
<p class="p2">
<span>K.br.221/13</span>
</p>
<p class="p3"></p>
<p class="p3">
<span>U IME CRNE GORE</span>
</p>
<p class="p4"></p>
<p class="p5">
<span>OSNOVNI SUD U PODGORICI, po sudiji Jovović Željki, uz učešće Rajković Danijele kao zapisničara, u krivičnom predmetu protiv okrivljenog A. M. iz Budve, zbog krivičnog dijela falsifikovanje isprave iz čl. 412 st.2 u vezi st. 1 Krivičnog zakonika, rješavajući po optužnom predlogu Osnovnog državnog tužioca u Podgorici Kt.br.187/13 od 01.03.2013. godine, nakon glavnog, javnog pretresa, održanog dana 17.04.2013. godine, u prisustvu zastupnika optužbe D. I. i okrivljenog A. M., donio je i istog dana javno objavio:</span>
</p>
<p class="p5"></p>
<p class="p3">
<span>P R E S U D U </span>
</p>
<p class="p3"></p>
<p class="p6">
<span>Okrivljeni </span>
</p>
<p class="p5">
<span>A. M., od oca B. i majke D., rođene A., rođen 21.01.1993. godine u Cetinju, sa prebivalištem u Budvi, Stanišići bb, Crnogorac, oženjen, bez djece, lošeg imovnog stanja, neosuđivan.</span>
</p>
<p class="p5"></p>
<p class="p3">
<span>Kriv je</span>
</p>
<p class="p3"></p>
<p class="p6">
<span>Što je</span>
</p>
<p class="p6"></p>
<p class="p5">
<span>Dana 21. 03. 2011. godine, u Podgorici, svjestan svog dijela čije izvršenje je htio iako je znao da je njegovo dijelo zabranjeno, u postupku izdavanja vozačke dozvole, lažnu javnu ispravu-Svjedočanstvo o položenom vozačkom ispitu za vozača ˝B,C˝ kategorije od 21. 02. 2011. godine, navodno izdatu od Auto škole ˝Savez vozača˝ Podgorica, upotrijebio kao pravu, na način što je svjedočanstvo, u kojem su unijeti neistiniti podaci da je položio vozački ispit za vozača ˝B,C˝ kategorije, predao uz zahtjev za izdavanje vozačke dozvole i time naveo nadležni organ – Ministarstvo unutrašnjih poslova Područnu jedinicu za upravne unutrašnje poslove, da mu izda vozačku dozvolu za upravljanje vozilima ˝B,C˝ kategorije</span>
</p>
<p class="p6">
<span>   </span>
</p>
<p class="p5">
<span>  -čime je izvršio krivično dijelo falsifikovanje isprave iz čl. 412 st. 2 u vezi st. 1                 Krivičnog zakona.</span>
</p>
<p class="p6"></p>
<p class="p5">
<span>Pa mu sud za navedeno krivično dijelo primjenom čl. 4 st. 2, čl. 42 st. 1, čl. 52 st. 2, čl. 53 i 54 Krivičnog zakonika i čl. 226, 229 i 374 Zakonika o krivičnom postupku, izriče</span><span class="s1">                                     </span>
</p>
<p class="p6">
<span class="s1">                                             </span>
</p>
<p class="p3">
<span>USLOVNU OSUDU</span>
</p>
<p class="p3"></p>
<p class="p5">
<span>Kojom mu predhodno utvrđuje kaznu zatvora u trajanju od 4 (četiri) mjeseca i istovremeno određuje da se ista neće izvršiti, ako okrivljeni u roku od 1 (jedne) godine po pravosnažnosti presude ne izvrši novo krivično dijelo.</span>
</p>
<p class="p5"></p>
<p class="p5">
<span>Obavezuje se okrivljeni da plati na ime troškova krivičnog postupka iznos od 30,00 eura u roku od 15 dana po pravožnatnosti presude, pod prijetnjom prinudnog izvršenja.</span>
</p>
<p class="p5">
<span>Na osnovu čl. 75 Krivičnog zakonika okrivljenom se izriče MJERA BEZBJEDNOSTI trajnog oduzimanja svjedočanstva o položenom vozačkom ispitu od 21. 02. 2011. godine, kao predmeta izvršenja krivičnog djela i vozačke dozvole za upravljanje vozilima ˝B,C˝ kategorije kao predmet koji je nastao izvršenjem krivičnog djela.</span>
</p>
<p class="p7"></p>
<p class="p3">
<span>O b r a z l o ž e nj e</span>
</p>
<p class="p3"></p>
<p class="p5">
<span>Optužnim predlogom ODT Podgorica Kt. br. 187/13 od 01. 03. 2013. godine, stavljeno je na teret okrivljenom A.M. izvršenje krivičnog dijela falsifikovanje isprave iz čl. 412 stav. 2 u vezi st. 1 Krivičnog zakonika. Zastupnik optužbe I. D. je u završnoj riječi u cijelosti ostala pri podnijetom optužnom predlogu nalazeći da je dokazima na glavnom pretresu utvrđeno da je okrivljeni izvršio krivično djelo koje mu je stavljeno na teret, pa je predložila sudu da okrivljenog oglasi krivim i kazni u granicama propisanim zakonom.</span>
</p>
<p class="p5">
<span>Okrivljeni A. M. je u svojoj odbrani datoj u  prethodnom postupku naveo da je krajem januara mjeseca 2011. godine, boraveći na Cetinju upozano čovjeka koji mu se predstavio kao M. K. i ponudio mu da može završiti njegovo polaganje vozačkog ispita, bez izlaska na testove i vožnju. Za tu uslugu mu je trazio 1.500 eura, za koju je istog dana dao dio novca u iznosu od 500 eura. Krasnići mu je obajsnio da je njegov zadatak da izvadi ljekarsko uvjerenje i fotokopira ličnu kartu. Dalje navodi da je  je posle  4 ili 5 dana u Domu zdravlja u Kotoru izvadio ljekarsko uvjerenje a zatim ga je, po njihovom dogovoru, odnio M. K. u Podgoricu, koji je obećao da će mu zavrsiti svjedočanstvo Auto škole Saveza vozača i nakon par dana mu predati kompletne papire. Nakon otprilike nedelju dana M. ga je pozvao i kazao da je završio papire i da ih zajedno sa zahtjevom za izdavanje vozačke dozvole odnese u MUP, konkretno na šalter br. 5, jednoj ženi plave kose. Na osnovu njegovih instrukcija predao je zahtjev sa ostalim dokumentima u prostorijama MUP-a, na salteru br. 5, gdje mu je objašnjeno da dodje za 4-5 dana na isto mjesto radi preuzimanja vozačke dozvole. Nakon preuzimanja vozačke dozvole M.  K. je predao preostalih 1000 eura. Na glavnom pretresu dana 17. 04. 2013. godine, okrivljeni A. M. je priznao izvršenje krivičnog dijela koje mu je stavljeno na teret, te naveo da je živio u Njemačkoj i zna da je za polaganje vozačkog ispita potrebno polaganje testova i obuka vožnje. Naveo je da mu je otac poginuo a majka je bila bolesna, pa je morao voziti kod ljekara, zbog čega je prihvatio ponudu M. K. i od njega kupio svjedočanstvo o položenom vozačkom ispitu, za koje je platio 1.500 eura. U završnoj riječi je, ostajući pri datom priznanju, izrazio kajanje zbog učinjenog krivičnog dijela i obećao da mu se to više nikada neće ponoviti.</span>
</p>
<p class="p5">
<span>Sud je na glavnom pretresu u dokaznom postupku pročitao potvrdu o privremeno oduzetim predmetima Uprave policije PJ Podgorica br: 12-13/15 Ku. br. 84/2013 od 25. 01. 2013. godine na ime A. M., izvršio uvid u svjedočanstvo o položenom vozačkom ispitu na ime okrivljenog, vozačku dozvolu na ime okrivljenog br. 782151561, izvještaj auto škole ˝Savez vozača˝ Podgorica br. 35/11 od 06. 11. 2012. godine, te pročitao izvještaj Uprave policije PJ Podgorica Ispostava Cetinje iz kaznene evidencije na ime okrivljenog od 14. 03. 2013. godine.</span>
</p>
<p class="p5">
<span>Iz potvrde o privremeno oduzetim predmetima br. 12-11/15 Ku. 84/2013 od 25. 01. 2013. godine proizilazi da su ovlašćena službena lica UP PJ Podgorica, navedenog dana, od lica po imenu A. M. iz Budve, Stanišići bb, privremeno oduzeli vozačku dozvolu br. 782151561, izdatu od strane MUP-a PJ Podgorica na ime A. M..</span>
</p>
<p class="p5">
<span>Iz sadržine svjedočanstva o položenom vozačkom ispitu na ime A. M., proizilazi da je navedeno svjedočanstvo izdato dana 21. 02. 2011. godine na ime A. M. rođenog 21. 02. 1993. godine, sa ličnom kartom br. 188346924, o položenom vozačkom ispitu za vozača ˝B,C˝ kategorije od strane Saveza vozača Podgorica, da je navodno dana 20. 02. 2011. godine, položio ispit za vozača motornih vozila ˝B,C˝ kategorije.  </span>
</p>
<p class="p5">
<span>Uvidom u vozačku dozvolu br. 782151561 izdata od MUP-a PJ Podgorice, utvrđeno je da ista glasi na ime A. M., i da je izdata 18. 12. 2012. godine do 21. 02. 2033. godine, za upravljanje motornim vozilima ˝B,C˝ kategorije.</span>
</p>
<p class="p5">
<span>Iz izvještaja auto škole ˝Savez vozača˝ br. 35/11 od dana 06. 11. 2012. godine, sud je utvrdio da A. M. nije bio  kandidat auto škole Savez vozača te da isti nije u toj školi položio vozački ispit.</span>
</p>
<p class="p5">
<span> Analizirajući provedene dokaze pjedinačno i u njihovoj medjusobnoj povezanosti, i dovodeci ih u vezu sa navodima odbrane okrivljenog, sud je na nesumnjiv način utvrdio da je okrivljeni izvršio krivično dijelo koje mu je stavljeno  na teret, na način, u vrijeme i na mjestu, kako je to postavljeno izrekom presude, pa ga je sud oglasio krivim i izrekao mu sankciju kao u izreci. </span>
</p>
<p class="p5">
<span>Naime, da je okrivljeni dana 21. 03. 2011. godine, u Podgorici u postupku izdavanja vozačke dozvole, lažnu javnu ispravu-Svjedočanstvo o položenom vozačkom ispitu za vozača ˝B,C˝ kategorije od 21. 02. 2011. godine, navodno izdatu od Auto škole ˝Savez vozača˝ Podgorica, upotrijebio kao pravu, na način što je svjedočanstvo u kojem su unijeti neistiniti podaci da je položio vozački ispit za vozača ˝B,C˝ kategorije, predao uz zahtjev za izdavanje vozačke dozvole i time naveo nadležni organ – Ministarstvo unutrašnjih poslova Područnu jedinicu za upravne unutrašnje poslove, da mu izda vozačku dozvolu za upravljanje vozilima ˝B,C˝ kategorije, sud je utvrdio iz odbrane  okrivljenog A. M., u kojoj navodi da mu je vozačka dozvola bila potrebna, obzirom da mu je majka  bila bolesna pa je morao voziti kod ljekara, pa je saznao da postoji čovjek po imenu M. K., koji mu može završiti dobijanje vozačke dozvole, pa je u tom smislu stupio u kontakt sa M., koji mu je rekao da pribavi ljekarsko uvjerenje a on će mu zavrsiti svjedočanstvo Auto škole Saveza vozača i nakon par dana mu predati kompletne papire. Nakon otprilike nedelju dana M. ga je pozvao i kazao da je završio papire i da ih zajedno sa zahtjevom za izdavanje vozačke dozvole odnese u MUP, za koju uslugu mu je dao 500,00 eura, nakon čega je u MUP-u predao zahtjev za izdavanje vozačke dozvole, a nakon četiri, pet dana je podigao vozačku dozvolu i predao preostali dio u iznosu od 1.000,00 eura. Odbrana okrivljenog je potvrđena materijalnim dokazima i to: potvrdom o privremeno oduzetim predmetima br. 12-13/15 Ku. br. 84/2013 od 25. 01. 2013, svjedočanstvom o položenom vozačkom ispitu na ime A. M., uvidom u vozačku dozvolu  na ime okrivljenog i izvještajem Auto škole »Savez vozača« br. 35/11 od 06. 11. 2012. godine u kojem je konstatovano da okrivljeni A. M. nije bio kandidat  auto škole Savez vozača, te  da  isti nije u toj školi položio vozači ispit.</span>
</p>
<p class="p5">
<span>Cijeneći subjektivni odnos  okrivljenog A. M. prema izvršenom krivičnom djelu, sud je našao da je okrivljeni postupao sa direktnim umišljajem. Dakle, znao je da je javna isprava - Svjedočanstvo navodno izdato od Auto škole ˝Savez vozača˝, u kojem su unijeti neistiniti podaci da je položio vozački ispit za vozača ˝B,C˝ kategorije, lažno, pa je i pored toga isto upotrijebio kao pravo, na način što ga je predao uz zahtjev za izdavanje vozačke dozvole  i time naveo nadležan organ MUP-a PJ Podgorica, da mu izda vozačku dozvolu za upravljanje vozilima</span><span class="s1"> </span><span>˝B,C˝</span><span class="s1"> </span><span>kategorije, što je i htio, čime su se pored objektivnih stekli i subjektivni elementi  bića krivičnog djela  falsifikovanje isprave iz čl. 412 st. 2 u vezi st. 1 Krivičnog zakonika. </span>
</p>
<p class="p5">
<span>Prilikom donošenja odluke o krivičnoj sankciji sud je, u smislu čl. 42 stav 1 Krivičnog zakonika, kao olakšavajuće okolnosti na strani okrivljenog cijenio loše imovno stanje, priznanje i iskazano kajanje zbog učinjenog dijela, kao i njegovo ranije dobro ponašanje i s tim u vezi raniju neosuđivanost, što je utvrđeno uvidom u izvod iz kaznene evidencije na ime  okrivjenog, dok otežavajućih okolnosti na strani okrivljenog sud nije našao, pa je cijeneći prednje olakšavajuće okolnosti primjenom čl. 53 i 54 Krivičnog  zakonika istom izrekao uslovnu osudu kao u izreci presude, nalazeći da će se i sa prijetnjom izvršenja utvrđene kazne zatvora u trajanju od 4 (četiri) mjeseca, te provjerom ponašanja u periodu od jedne godine, na okrivljenog u dovoljnoj mjeri uticati da ubuduće ne čini nova krivična dijela, čime će se sa uspjehom ostvariti svrha uslovne osude iz čl. 52 Krivičnog zakonika u okviru opšte svrhe izricanja krivičnih sankcija u smislu čl. 4 st. 2 Krivičnog zakonika.                           </span>
</p>
<p class="p5">
<span>Shodno čl. 75 Krivičnog zakonika, sud je prema okrivljenom izrekao mjeru bezbjednosti trajnog oduzimanja svjedočanstva o položenom vozačkom ispitu od 21. 02. 2011. godine, kao predmeta izvršenja krivičnog djela i vozačke dozvole za upravljanje vozilima ˝B,C˝ kategorije kao predmet koji je nastao izvršenjem krivičnog djela.</span>
</p>
<p class="p5">
<span>Pošto je okrivljeni oglašen krivim sud ga je obavezao da na ime troškova krivičnog postupka plati iznos od 30,00 eura, a koji iznos se odnosi na ime paušala kao djela troškova krivičnog postupka, koji iznos je srazmjeran trajanju i složenosti krivičnog postupka i imovinskim prilikama okrivljenog, a ovo shodno čl. 226 i 229 Zakonika o krivičnom postupku. </span>
</p>
<p class="p5">
<span>Na osnovu izloženog, primjenom čl. 374 Zakonika o krivičnom postupku, odlučeno je kao u izreci presude.</span>
</p>
<p class="p5"></p>
<p class="p8">
<span>OSNOVNI SUD U PODGORICI, dana 17. 04. 2013. godine</span>
</p>
<p class="p9"></p>
<table class="t1">
<tbody>
<tr class="r1">
<td class="td1">
<p class="p7">
<span>            ZAPISNIČAR:</span>
</p>
</td><td class="td2">
<p class="p8">
<span>SUDIJA:</span>
</p>
</td>
</tr>
<tr class="r1">
<td class="td1">
<p class="p7">
<span>          Rajković Danijela</span>
</p>
<p class="p7"></p>
</td><td class="td2">
<p class="p7">
<span>                            Jovović Željka </span>
</p>
<p class="p7"></p>
</td>
</tr>
</tbody>
</table>
<p class="p4">
<span>           DN-a: Po primjerak presude dostaviti:</span>
</p>
<p class="p10">
<span>- ODT Podgorica,</span>
</p>
<p class="p10">
<span>- Okrivljenom,  </span>
</p>
<p class="p10">
<span>- A/a.</span>
</p>
<p class="p11">
<span>Postupljeno dana ______________</span>
</p>
<p class="p11">
<span>Radnik suda __________________</span>
</p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<table class="t1">
<tbody>
<tr class="r1">
<td class="td3">
<p class="p7">
<span>                 ZAPISNIČAR:</span>
</p>
</td><td class="td4">
<p class="p8">
<span>SUDIJA:</span>
</p>
</td>
</tr>
<tr class="r1">
<td class="td3">
<p class="p8">
<span>Rajković Danijela,s.r.</span>
</p>
</td><td class="td4">
<p class="p7">
<span>                          Jovović Željka, s.r.</span>
</p>
</td>
</tr>
</tbody>
</table>
<p class="p4"></p>
<table class="t1">
<tbody>
<tr class="r1">
<td class="td5">
<p class="p2">
<span>PRAVNA POUKA:A:</span>
</p>
</td><td class="td6">
<p class="p4">
<span>Protiv ove presude dozvoljena je žalba u roku od 8 dana od dana prijema pismenog otpravka iste, preko ovog suda Višem sudu u Podgorici. </span>
</p>
<p class="p8"></p>
</td>
</tr>
</tbody>
</table>
<p class="p4"></p>
<p class="p8">
<span>ZTO Danijela Rajković</span>
</p>
<p class="p7"></p>
<p class="p9"></p>
<p class="p9"></p>
<p class="p9"></p>
<p class="p1"></p>
<p class="p12"></p>
<p class="p12"></p>
<p class="p12"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:13pt;font-family:'Times New Roman';font-weight:800}
.span2{;font-size:13pt;font-family:'Times New Roman'}
.span3{;font-size:13pt;font-family:'Times New Roman';font-style:italic }
.span4{;font-size:13pt}
.span5{;font-size:13pt;font-weight:800}
.span6{color:#000000;font-size:13pt;font-family:'Times New Roman'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span class="span1">K.br. 178/1</span><span></span><span class="span1">5</span>
</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>
<span class="span1">OSNOVNI SUD U BARU</span><span class="span2">, kao prvostepeni krivični, sudija Goran Šćepanović, sa zapisničarom Milijanom Minić, u krivičnom predmetu okrivljenog </span><span class="span1">ĐM. </span><span class="span2">iz B., zbog krivičnog djela teško djelo protiv bezbjednosti javnog saobraćaja iz čl. 348. st. 3 u vezi čl. 339. st. 3 u vezi st. 1. Krivičnog zakonika, po optužnom predlogu Osnovnog državnog tužilaštva u Baru KT br. 149/14 od 26.03.2014. godine, nakon održanog glavnog javnog pretresa u prisustvu zastupnika optužbe Državnog tužioca u Osnovnom državnom tužilaštvu u Baru I. R. i okrivljenog, dana 28.11.2016. godine donio je i javno objavio</span>
</p>
<p style="text-align:center;">
<span class="span1">P R E S U D U </span>
</p>
<p>
<span class="span1">Okrivljeni, ĐM.,</span><span class="span2"> JMBG ....od oca Đ. i majke . rođene N., rođen .... godine u Podgorici, sa prebivalištem u Baru, ..., državljanin Crne Gore, diplomirani ekonomista, oženjen otac jednog maloljetnog djeteta, zaposlen u Preduzeću „...”,  srednjeg imovnog stanja, neosuđivan, </span>
</p>
<p>
<span class="span2">Na osnovu čl. 373. tač. 2 ZKP-a</span>
</p>
<p style="text-align:center;">
<span class="span1">OSLOBAĐA SE OD OPTUŽBE</span>
</p>
<p>
<span class="span2">Da je:</span>
</p>
<p>
<span class="span2">Dana 14.11.2013. godine, u 14, 28 </span><span class="span2">časova, </span><span class="span2">na magistralnom putu B.-U.,u mjestu zv. „....“, opština B., upravljajući u saobraćaju motociklom marke „Yamaha FZ6-SA“, reg. oznaka ..., ne pridržavajući se saobraćajnih propisa iz čl. 17 st. 1. Zakona o bezbjednosti saobraćaja na putevima („Sl. list CG“, br.33/2012), ugrozio saobraćaj i doveo u opasnost život I tijelo oštećene - KH.iz B., </span><span class="span2">svjestan da svojom radnjom može učiniti djelo, ali je olako držao da do posljedice neće doći, na način što krećući se navedenim motociklom magistralnim putem, iz pravca U. u pravcu B., nije obratio pažnju na pješaka - oštećenu KH., koja je prelazila kolovoz od desne prema lijevoj ivici kolovoza, smjera kretanja pješaka,</span><span class="span3"> </span><span class="span2">te nije blagovremeno reagovao u pravcu zaustavljanja motocikla, kada je mogao da predvidi potencijalnu opasnost, koja je rezultirala iz načina i smjera kretanja pješaka, usled čega je došlo do fizičkog kontakta motocikla i pješaka-oštećene, na prostoru desne strane kolovoza smjera kretanja motocikla, </span><span class="span2">kojom prilikom je oštećena KH.zadobila tešku tjelesnu povredu opasnu po život u vidu : rascjepa slezine sa prisustvom krvi u trbušnoj duplji, nagnječenja tkiva jetre u predjelu lijevog jetrinog režnja, potresa mozga, preloma nosnih kostiju sa otokom nosa, nagnječno razderne rane u predjelu gornje usne, nagnječine (krvni podliv sa oguljotinom) kože u predjelu oko lijevog oka, nagnječine (krvni podliv sa oguljotinom) kože u lijevom jagodičnom predjelu, nagnječine lijeve polovine grudnog koša, nagnječine lijeve podlaktice i nagnječine lijevog ručnog zgloba,</span>
</p>
<li>
<span class="span4">-čime bi izvršio krivično djelo - </span><span class="span5">teško djelo protiv bezbjednosti javnog saobraćaja iz čl. 348 st. 3 u vezi čl. 339 st. 3 u vezi st. 1 Krivičnog zakonika</span><span class="span4">. </span>
</li>
<p>
<span class="span2">Jer nije dokazano da je okrivljeni učinio djelo za koje je optužen. </span>
</p>
<p>
<span class="span2">Oštećena KH.se radi ostvarivanja imovinsko pravnog zahtjeva upućuje na parnični postupak. </span>
</p>
<p>
<span class="span2">Troškovi krivičnog postupka padaju na teret budžetskih sredstava suda.</span>
</p>
<p style="text-align:center;">
<span class="span1">O b r a z l o ž e nj e</span>
</p>
<p>
<span class="span2">Optužnim predlogom Osnovnog državnog tužioca u Baru KT br. 149/14 od 26.03.2014. godine, stavljeno je na teret okrivljenom izvršenje krivičnog djela bliže opisanog u izreci presude.</span>
</p>
<p>
<span class="span2">Okrivljeni je u svojoj odbrani izjavio da se dana 14.11.2013. godine, oko 14,28 časova, kretao svojim motociklom marke „Jamaha“ reg.oznake ... . Prethodno je bio u naselju ... gdje je oprao motor u jednom autoservisu i nakon toga je krenuo prema Baru. Za sve vrijeme on je motociklom upravljao prilagođenom brzinom jer je bila gužva u saobraćaju, a na sebi je imao svu zaštitnu opremu i to zaštitnu jaknu i kacigu. Kada je došao do raskrsnice pored minimarket „Tomanis“ gdje se skreće za Bolnicu, on je zaustavio motocikl na kolovozu i propustio je vozila koja su imala pravo prvenstva prolaza, a bilo ih je više. Nakon toga je nastavio kretanje u pravcu B. i na udaljenosti od nekih 30 do 40 m ili preciznije na oko 20 m od pješačkog prelaza koji se nalazi iza raskrsnice gledano u pravcu B. on je sa desne strane, van kolovoza vidio jedno zaustavljeno vozilo i sa lijeve strane tog vozila jednu žensku osobu koja je njemu u tom trenutku leđima okrenuta, koja razgovara sa jednom muškom osobom. S obzirom da u ponašanju tih lica nije vidio ništa što bi ukazivalo na opasnost on je nastavio da se kreće u pravcu B. i dalje prilagođenom brzinom, na udaljenosti od oko 1 do 1,5 m  od desne ivice kolovoza i u trenutku kada je prolazio pored lica koja je naveo, ta ženska osoba je pogledala u pravcu B., a nakon toga bez ikakvog osvrta da li se iz pravca U. kreće neko vozilo ona je započela naglo da prelazi kolovoz. On je u tom trenutku mogao jedino da započne kočenje i malo je volan cimnuo u lijevo i kada je prošao pored te ženske osobe on je je udario desnim ramenom u predjelu glave nakon čega je zaustavio svoj motocikl koji je zaustavio na nekih 10 do 15 m od momenta kontakta. On </span><span class="span2">prilikom kontakta sa tom ženskom osobom nije izgubio kontrolu nad motociklom, a kada joj je prišao vidio je da ona leži bez svijesti, ubrzo je došla svijesti, a on je pozvao policiju i hitnu pomoć koji su ubrzo došli na lice mjesta. On u nezgodi nije zadobio nikakve povrede. Iako je udarac desnim ramenom u glavu oštećene bio snažan on nije imao nikakvih povreda budući da je jakna koju je nosio na pojedinim mjestima ojačana, u cilju zaštite vozača ako bi došlo do pada na asfalt, a jakna je bila ojačana i u predjelu oba ramena, takođe ojačana u predjelu laktova i leđa, odnosno u predjelu svih istaknutih djelova tijela, koji najčešće stradaju prilikom pada sa motocikla.</span>
</p>
<p>
<span class="span2">U dokaznom postupku saslušani su svjedok oštećena KH., svjedok Brkanović Semir, pročitani su : zapisnik o uviđaju saobraćajne nezgode UP PJ Bar br. 407/2013. od 14.11.2013. godine, izvještaj kliničkog centra CG – Odjeljenje za sudsku medicinu o analizi koncentracije alkohola u krvi na ime ĐM. A br. 126/21.11.2013. godine, nalaz i mišljenje sudskog vještaka saobraćajne struke ing.MŠ. od marta 2014. godine, nalaz i mišljenje vještaka mašinske struke Bevenja Iva od 18.11.2013. godine, nalaz i mišljenje sudskog vještaka med.struke Krsta Nikolića od 24.03.2014. godine, izvršen je uvid u fotografiju UP PJ Bar i skicu lica mjesta od 14.11.2013. godine, saslušani su vještak medicinske struke Krsto Nikolić i saobraćajne struke MŠ., pročitan je izvod iz kaznene evidencije Ministarsva pravde broj 0203/18029 od 23.3.2015. godine, podnesak okrivljenog od 12.10.2015. godine, nalaz i mišljenje vještaka saobraćajne struke ČP.od 16.11.2015. godine, saslušan je vještak saobraćajne struke ČP.na glavnom pretresu dana 25.01.2016. godine,  i vještak saobraćajne struke MŠ.dana 17.02.2016. godine, izvršena je rekonstrukcija saobraćajne nezgode dana 08.03.2016. godine, pročitana je dopuna nalaza i mišljenja vještaka saobraćajne struke MŠ. od marta 2016. godine i dopuna nalaza i mišljenja vještaka saobraćajne struke ČP.od 04.04.2016. godine,  saslušani su imenovani vještaci na glavnom pretresu dana 04.04.2016. godine, pročitan je nalaz i mišljenje Komisije vještaka Fakulteta za saobraćaj komunikacije i logistiku Budva od 14.05.2016. godine, saslušan je ovlašćeni predstavnik Fakulteta Prof. dr M. V.na glavnom pretresu dana 11.10.2016. godine, saslušani su vještaci saobraćajne struke MŠ., Pantović Čedomir i Prof. dr MV.na glavnom pretresu dana 14.11.2016. godine. </span>
</p>
<p>
<span class="span2">Svjedok oštećena </span><span class="span1">KH.</span><span class="span2">je izjavila da ono čega se može sjetiti vezano za saobraćajnu nezgodu jeste da je krenula iz svoje kuće koje se nalazi u naselju D.Voda prema B., vozilom marke BMW. Razloga odlaska za Bar ne može sjetiti niti bilo kakvog detalja koji je vezan za saobraćajnu nezgodu, budući da je zadobila potres mozga i nakon 6 mjeseci od saobraćajne nezgode ne se može sjetiti ni jednog detalja. Ona je od saobraćajne nezgode zadobila više povreda, imala je prelom tri zuba, izvađena joj je slezina, a liječenje u bolnici u Baru trajalo je 12 dana. Nije se pridružila kriv. Gonjenju, a postavila je imovinskopravni zahtjev koji nije mogla da precizira. </span>
</p>
<p>
<span class="span2">Svjedok </span><span class="span1">BS.</span><span class="span2">je izjavio da</span><span class="span1"> </span><span class="span2">se dana 14.11.2013. godine oko 14,30 časova, kretao iz pravca B. u pravcu U. svojim vozilom marke Golf II čijih se reg. oznaka ne može sjetiti. </span><span class="span2">Prošao je pored pošte u naselju ..., nakon toga i prodavnicu K.i skrenuo je van kolovoza iza desne ivice kako bi nešto kupio na trafici. Nakon toga je ponovo ušao u vozilo i kada je namjeravao da se uključi u saobraćaj prema U., s obzirom da je trebao da se uključi na desnu traku gledano iz pravca njegovog kretanja, okrenuo se prema Baru kako bi vidio da li nailazi neko vozilo i dok je gledao vozila koja su dolazila iz pravca B. on je čuo neku škripu okrenuo se i vidio da je došlo do kontakta između motocikla i jedne ženske osobe. Koliko je vidio ta ženska osoba je samo bila zakoračila na put, ne zna da li je ona vidjela motocikl iz pravca U., i nakon toga je došlo do kontakta. On je odmah izašao iz vozila, prišao je, vidio je da ta ženska osoba leži na asfaltu, prisutni su vikali da je ne diraju, ali joj on samo pomjerio glavu kako bi joj izašla krv iz usta. Ta osoba je bila bez svijesti i to je trajalo nekoliko minuta, a kada je došla sebi on je prepoznao i vidio je da se radi o jednoj rođaki njegove majke. Ubrzo nakon toga došla je Hitna pomoć i policija koji su povrijeđenu poveli prema bolnici. Koliko je mogao da vidi brzina kretanja motocikla nije bila velika, a vidio je da je vozač nakon kontakta skrenuo iza lijeve ivice kolovoza gledano u pravcu B., kako bi izbjegao kontakt sa nekim od vozila koje je dolazilo iz pravca B.. On se ne može sjetiti svih detalja onome što je prethodilo samom kontaktu, budući da ništa nije ukazivalo da će doći do nezgode, tako da on ne može da se izjasni da li je oštećena prije nego što je zakoračila na kolovoz posmatrala da li iz pravca U. nailazi neko vozilo. Kada je došlo do kontakta oštećena je bila okrenuta u pravcu Prodavnice K., odnosno u odnosu na dolazeći motocikl bila je okrenuta bočnim više leđnim djelom. On se ne može izjasniti kojim djelom motocikla ili eventualno tijela je vozač ostvario kontakt sa oštećenom, kao ni da li je oštećena sa nekim prije nezgode razgovarala, jer kao što je rekao na to nije obraćao pažnju.</span>
</p>
<p>
<span class="span2">Iz zapisnika o uviđaju saobraćajne nezgode UP PJ Bar br. 407/2013 od 14.11.2013. godine utvrđeno da se lice mjesta nalazi na magistralnom putu B-U, u naselju ..., kod STR „Sandy“, da je obavještenje o nezgodi primljeno u 14,28 časova dnevnim uslovima vožnje, da je put ravan, suv, bez trotoara i pješačke staze. Nezgoda se dogodila u naseljenom mjestu. </span>
</p>
<p>
<span class="span2"> Iz izvještaja Kliničkog centra CG – Odjeljenja za sudsku medicinu o analizi koncentracije alkohola u krvi na ime ĐM. A br. 126/21.11.2013. godine, utvrđeno je da je okrivljeni imao 0,00 promila alkohola u krvi. </span>
</p>
<p>
<span class="span2">U nalazu i mišljenju sudskog vještaka saobraćajne struke ing.MŠ. od marta 2014. godine navedeno je da je fi</span><span class="span2">zički kontakt između motocikla marke „Yamaha“ reg.oznake ... i pješaka, ostvaren na prostoru desne kolovozne trake, a na oko 3 metra, od desne ivice puta, smjera kretanja motocikla. Kako nijesu ostali tragovi na motociklu, onda je realno zaključiti da je motociklista svojim tijelom, a najvjerovatnije desnom regijom ostvario kontakt sa tijelom pješaka. Nakon ovoga nastupila je destabilizacija i nekontrolisani pad pješaka na površinu kolovoza koji je ovom </span><span class="span2">prilikom zadobio tjelesne povrede. Motocikl marke „Yamaha“ reg.oznake ..., voženo je </span><span class="span2">brzinom oko 50 km/h. Pješak starosne dobi 50 godina, prelazio je kolovoz od desne prema lijevoj ivici puta, uobičajenim hodom, što odgovara brzini kretanja pješaka 4,5 km/h. ili 1,25 m/sec. Pješak je od momenta stupanja na kolovoz do tačke fizičkog kontakta sa motociklom prešao širinu kolovoza 3 metra, za vrijeme od 2,4 sekunde, pa imajući u vidu ovo vrijeme i brzinu kretanja motocikla, vozač sa motociklom nalazio se na prostornoj udaljenosti oko 33 metra od pješaka, kada je pješak pokušao preći </span><span class="span2">kolovoz. Ova udaljenost omogućavala je vozaču motocikla da izbjegne nezgodu i da </span><span class="span2">se sa motociklom kretao brzinom i do 52 km/h. odnosno u granicama dozvoljene </span><span class="span2">brzine. </span><span class="span2">Do ove nezgode je došlo skoro isključivo usled propusta u kretanju pješaka i </span><span class="span2">djelimično usled propusta u vožnji od strane vozača motocikla marke „Yamaha“ </span><span class="span2">reg.oznake .... Pješak prije stupanja na desnu ivicu kolovoza od desne prema lijevoj ivici puta smjera kretanja motocikla krajnje neoprezno i bez provjere saobraćajne situacije pokušao je preći kolovoz na potezu magistralnog puta, gdje ne postoji obilježeni </span><span class="span2">pješački prelaz i to u trenutku kada se sa vozač sa motociklom marke „Yamaha“ </span><span class="span2">reg.oznake </span><span class="span2">...</span><span class="span2"> nalazio na kritičnoj prostornoj udaljenosti od pješaka, usled čega je došlo do fizičkog kontakta motocikliste i pješaka na prostoru desne kolovozne trake smjera kretanja motocikla, kojom prilikom je pješak zadobio tešku tjelesnu povredu. Znači, radi se o krajnje nesigurnom i neopreznom prelasku kolovoza od strane pješaka, te stoga ovaj propust stoji u primarno, skoro isključivo u uzročnoj vezi sa nastalom nezgodom. Vozač motocikla marke „Yamaha“ reg.oznake </span><span class="span2">...</span><span class="span2"> kretao se plafonski </span><span class="span2">dozvoljenom brzinom do 50 km/h. Međutim, isti nije blagovremeno reagovao u pravcu </span><span class="span2">zaustavljanja motocikla kada je mogao da predvidi potencijalnu opasnost koja je </span><span class="span2">rezultirala iz načina i smjera kretanja pješaka od desne prema lijevoj ivici puta smjera </span><span class="span2">kretanja motocikla, što je dovelo do fizičkog kontakta motocikli ste i pješaka na prostoru </span><span class="span2">desne kolovozne trake smjera kretanja motocikla, kojom prilikom je pješak najvjerovatnije zadobio tešku tjelesnu povredu. Mora se konstatovati da je vozač motocikla neznatno „kasnio“ u pravcu izbjegavanja nezgode, a stoga se radi o marginalnom propustu vozača motocikla. </span>
</p>
<p>
<span class="span2">Vještak saobraćajne struke MŠ.je na glavnom, pretresu izjavio da je  u svom nalazu i mišljenju osnovu  fonda podataka utvrdio  prostornu zonu i način kontakta i sve relevantne činjenice od uticaja na nezgodu, te ostaje u cjelosti pri obavljenoj analizi dinamike, a želi još jednom istaći da je je zaista pješak krajnje nesmotreno pokušao preći kolovoz i to po desnoj prema lijevoj ivici puta smjera kretanja motocikla. To je pokušao na potezu saobraćajnice gdje ne postoji obilježen pješački prelaz, a u trenutku kada je bila kritična vremensko prostorna distanca između pješaka i motocikla, pa stoga je bio u obavezi da ustupi prvenstvo prolaza motociklu, što u datoj situaciji nije učinio već je stupio na kolovoz i prešao distancu oko 3 metra, pa stoga je vremenska i prostorna distanca bila smanjena vozaču motocikla da izbjegne nezgodu. Iz ovih razloga, po njegovoj ocjeni ovako nesmotreni prelaza kolovoza od strane pješaka stoji u direktnoj i primarnoj vezi sa nastankom nezgode. Nužno se postavlja pitanje da li na strani vozača motocikla postoje propusti u vožnji i da li ti propusti </span><span class="span2">stoje u uzročnoj vezi sa nastalom posledicom. Iz ukupne analize dinamike nezgode se vidi da se vozač motocikla zaista kretao sa motociklom u granicama dozvoljene brzine kretanja u naseljenom mjestu. Ali treba imati u vidu na kojoj prostornoj distanci se nalazi vozač sa motociklom u trenutku stvorene incidentne situacije kada je pješak stupio na kolovoz i prelaženje saobraćajnice. U vezi odgovora na ovo pitanje on je u svojoj analizi na strani 4 i 5 nalaza i mišljenja došao do zaključka da se vozač sa motociklom nalazio na udaljenosti od pješaka 33 m, te ova udaljenost omogućavala je vozaču da zaustavi motocikl, izbjegne nezgodu pri brzini kojom se kretao, odnosno pri svakoj brzini kretanja do 52 km/h, jer zaustavni put motocikla iznosio je do 30 m.  Čak i ako imamo u vidu i ovu činjenicu onda proizilazi da vozač nije obratio punu pažnju prema pješaku u momentu stupanja na kolovoz i nije blagovremeno reagovao u pravcu izbjegavanja nezgode, već je pokušao da motociklom prođe ispred, a ne iza pješaka. Ovaj propust u vožnji po njegovoj ocjeni stoji djelom u uzročnoj vezi sa nastalom nezgodom, jer je nezgodu mogao izbjeći da je blagovremeno reagovao, da je mogao da predvidi potencijalnu opasnost u kretanju pješaka. Istina radi se o jednom graničnom propustu, što znači  da se ovaj propust može smatrati faktorom uzroka nezgode ili faktorom doprinosa.</span>
</p>
<p>
<span class="span2">Iz nalaza i mišljenja vještaka mašinske struke B. I. od 18.11.2013. godine utvrđeno je da je motocikl u voznom stanju, a kako je redovni tehnički pregled obavljen prije četiri mjeseca smatra da nije postojala potreba za vanrednim tehničkim pregledom. Pregledani uređaji za zaustavljanje, upravljanje, osvjetljavanje i signalizaciju i ostali uređaji su ispravni i nisu bili uzrok saobraćajne nezgode. </span>
</p>
<p>
<span class="span2">Iz nalaza i mišljenja sudskog vještaka med.struke K. N.od 24.03.2014. godine utvrđeno je da je </span><span class="span2">KH.u saobraćajnoj nezgodi koja se dogodila dana 14.11.2013. godine u naselju ... u B. zadobila sljedeće tjelesne povrede: rascjep slezine sa prisustvom krvi u trbušnu duplju, nagnječinu tkiva jetre u predjelu lijevog jetrinog režnja, potres mozga, prelom nosnih kostiju sa otokom nosa, nagnječno-razdernu ranu u predjelu gornje usne, nagnječinu (krvni podliv veličine mandarine sa oguljotinom) kože u lijevoj polovini čeonog predjela, nagnječinu (krvni podliv sa oguljotinom) kože u predjelu oko lijevog oka, nagnječinu (krvni podliv sa oguljotinom) kože u lijevom jagodičnom predjelu, nagnječenje lijeve polovine grudnog koša, nagnječenje lijeve podlaktice, nagnječenje lijevog ručnog zgloba. Navedene povrede predstavljaju u vrijeme nanošenja, skupno procijenjeno, tešku tjelesnu povredu opasnu po život i nastale su uslijed kontakta KH.i predmetnog motocikla i uslijed pada KH.i njenog kontakta sa podlogom. Rascjep slezine sa prisustvom krvi u trbušnu duplju predstavlja u vrijeme nanošenja, sam za sebe, pojedinačno procijenjen tešku tjelesnu povredu opasnu po život. Nagnječina tkiva jetre u predjelu lijevog jetrinog režnja i potres mozga predstavljaju u vrijeme nanošenja, sami za sebe, pojedinačno procijenjeni, tešku tjelesnu povredu, dok ostale povrede koje je zadobila KH.predstavljaju u vrijeme nanošenja, same za sebe, pojedinačno procijenjene, laku tjelesnu povredu. </span>
</p>
<p>
<span class="span2">Vještak medicinske struke K.N.je na glavnom pretresu izjavio da s</span><span class="span2"> obzirom na okolnosti slučaja, odnosno na sve podatke iz spisa predmeta, te izjavu okrivljenog, sasvim je moguće da je do kontakta došlo desnim ramenom okrivljenog sa glavom oštećene, kojom prilikom su nastale sledeće povrede: potres mozga, prelom nosnih kostiju sa otokom nosa, nagnječno razderna rana u predjelu gornje usne, nagnječina kože u lijevoj polovini čeonog predjela, nagnječina kože u predjelu oko lijevog oka i nagnječina kože u lijevom jagodičnom predjelu. Bez obzira što je u zapisniku o uviđaju notirano da na predmetnom motociklu nema oštećenja  mišljenja je da su rascjep slezine sa krvaranjem u trbušnoj duplji i nagnječina tkiva jetre u predjelu lijevog jetrinog režnja nastale usled kontakta nekog dijela motocikla (najverovatnije desne ručke upravljača) i KH., kao što je i mišljenja da su i nagnječenje lijeve polovine grudnog koša, nagnječenje lijeve podlaktice i nagnječenje lijevog ručnog zgloba takođe nastali kontaktom nekog od djelova motocikla sa imenovanom, a ovo s obzirom da su sve navedene povrede se nalazile u predjelu lijeve strane nogu, tijela i glave KH.. Dakle, ni jedna od povreda koje je zadobila KH.nije nastala usled njenog pada i kontakta sa podlogom. Na pitanje da li bi kontakt tijela vozača sa oštećenom, a imajući u vidu težinu povreda oštećene morao da dovede do povrede desnog ramena, vještak je naveo da bez obzira na težinu i broj povreda u predjelu uglavnom lijeve strane glave K. H., pogotovo kada je u pitanju prelom nosnih kostiju, do povrede desnog ramena okrivljenog, a koje rame je svojim kontaktom i napravilo navedene povrede nije moralo da dođe pogotovo što je imenovani predmetnom prilikom bio obučen u između ostalog specijalnu motociklističku jaknu sa pojačanim , zadebljanim dijelovima na ramenima, laktovima i sl.</span>
</p>
<p>
<span class="span2">Uvidom u fotografiju  </span><span class="span2">UP PJ Bar utvrđeno je da se saobraćajna nezgoda dogodila na pravom dijelu puta da se iza obije ivice kolovoza nalaze proširenja, na kojima su parkirana vozila i prizemni poslovni objekti.  U skici lica mjesta predstavljen je izgled lica mjesta, položaj pješaka, motocikla nakon saobraćajne nezgode. </span>
</p>
<p>
<span class="span2">Iz izvoda iz kaznene evidencije Ministarsva pravde broj 0203/18029 od 23.3.2015. godine utvrđeno je da nije osuđivan. </span>
</p>
<p>
<span class="span2">U podnesku okrivljenog od 12.10.2015. godine, okrivljeni je predstavio analizu saobraćajne nezgode i osporavanje nalaza i mišljenja vještaka MŠ., navodeći da je predmetna analiza zajednička analiza vještaka saobraćajne struke ČP.i Đ.Đ., koji se više ne nalazi na spisku sudskih vještaka. Cijeneći da je na posredan način sud izveo kao dokaz vještačenje koje nije pribavljeno na način koji propisuje Zakonik o krivičnom postupku, donijeta je naredba da vještak saobraćajne struke ČP.izradi nalaz i mišljenje u ovoj pravnoj stvari. </span>
</p>
<p>
<span class="span2">Vještak saobraćajne struke ČP.je u nalazu i mišljenju od 16.11.2015. godine naveo da se n</span><span class="span2">eposredno prije nezgode, motociklista kretao brzinom ne većom od 51, 40 km/h, niti brzinom manjom od 38,8 km/h, a pri kojoj brzini je i došlo do kontakta sa pješakom. Vozač </span><span class="span2">vozila kretao se pravilno sa svojim vozilom po kolovozu neposredno prije nezgode, imajući u vidu činjenicu da je kolovoz namijenjen za odvijanje mješovitog saobraćaja u oba smjera. Pješak je prelazio kolovoz gdje to oznakama na kolovozu nije bilo označeno, a to znači da je kolovoz u datoj saobraćajnoj situaciji nepravilno prelazio. Do kontakta vozila i pješaka je došlo na desnoj polovini kolovoza gledano iz smjera kretanja motocikliste i to na udaljenosti od desne ivice kolovoza ne većoj od 1,5m, kako je to skicom u prilogu prikazano. Pješak je zahvaćen u vidu okrznuća odnosno došlo je do nalijetanja pješaka na bočnu desnu prednju stranu vozila. Pješak je imao mogućnosti da blagovremeno uoči prisustvo motocikliste na kolovozu i mogao je da zaključi da se motociklista već nalazi u neposrednoj blizini te da u takvom prostorno vremenskom odnosu vozila i pješaka, ne može bezbjedno preći preko kolovoza. U datim uslovima, vozač je mogao uočiti pješaka odmah po njegovom stupanju na kolovoz. Obzirom da se u tom trenutku motociklista nalazio na udaljenosti od oko 12,3m od mjesta kontakta sa pješakom, a bio mu je potreban zaustavni put od oko 24,2m, to vozač motocikla nije imao mogućnosti da svoje vozilo zaustavi prije mjesta kontakta sa pješakom. Da bi vozač mogao da izbjegne nezgodu u konkretnom slučaju zaustavljanjem vozila prije mjesta kontakta sa pješakom, bilo je neophodno da o namjeri pješaka da će da stupi na kolovoz, </span><span class="span2">bude uvjeren-obaviješten (ili na drugi način da to zaključi, na primjer da uoči da pješak trči prema kolovozu iz čega bi mogao zaključiti da će on i stupiti na kolovoz itd.), prostorno gledano kada se od mjesta kontakta nalazio na udaljenosti od najmanje 24,2m ili vremenski gledano, za 3,3 sekunde, odnosno za 2,2 sekundu prije nego je pješak stupio na kolovoz. Dinamički tok nezgode, opis lica mjesta itd. ne ukazuju da je vozač mogao unaprijed znati da će pješak stupiti na kolovoz u </span><span class="span2">datoj saobraćajnoj situaciji. Vještak je u zaključku naveo da je do saobraćajne nezgode došlo usled toga što je pješak stupio na operativnu površinu kolovoza u trenutku kada se motociklista već nalazio u neposrednoj blizini i kada vozač motocikla više nije imao ni minimalnih prostorno vremenskih mogućnosti da svoje vozilo zaustavi prije mjesta </span><span class="span2">kontakta sa pješakom i propusti pješaka da bezbjedno pređe preko kolovoza. </span>
</p>
<p>
<span class="span2">Vještak saobraćajne struke ČP.je na glavnom pretresu dana 25.01.2016. godine naveo da se u konkretnom slučaju radi o saobraćajnoj nezgodi koju gledano kroz zakone fizike i matematike je lako riješiti bez uzimanja u obzir nekih aproksimativnih ili drugih veličina. Naime, kad posmatramo ovaj problem kao saobraćajnu nezgodu  potrebno je tri fizičke veličine, vrijeme brzinu i prostor upariti  i uporediti tako da se iznađe njihov međusobni prostorni razmještaj, pa onda shodno brzinama kretanja i raspoloživom vremenu utvrditi matematičkim putem koliko je vozač u datom trenutku imao na raspolaganju vremena i prostora da izbjegne nezgodu. U prostorno vremenskoj analizi kroz pismeni nalaz koji je radio je rečeno da je pješak stupio na kolovoz, a to je trenutak kada smatramo da vozač mora i ima obavezu da reaguje pa njegov pređeni put do mjesta kontakta se može izraziti i vremenski, a iz tog vremena možemo da izračunamo udaljenost motocikliste od mjesta kontakta pa tako dobijemo raspoloživi prostor koji je motociklista imao da izbjegne nezgodu. Takva analiza je data u pismenom nalazu. Imajući u vidu prostor i vrijeme koje je </span><span class="span2">motociklista imao na raspolaganju i brzinu kojom se kretao  proizilazi da je pješak stupio na kolovoz u trenutku kada je udaljenost motocikliste od mjesta kontakta bila tolika da motociklista više nije imao prostorno vremenskih mogućnosti da izbjegne kontakt sa pješakom.  Pri tome treba imati u vidu da je motocikl kao dvotočkaš vozila labilne ravnoteže te da takvim vozilom nije moguće “oštro” manevrisati, a da pri tome ne dođe do destabilizacije i u kretanju što vozač zna i uvijek se plaši da preduzme takve radnje bojeći se upravo destabilizacije u kretanju. Što se tiče mjesta kontakta vozila i pješaka u odnosu na desnu ivicu kolovoza ovdje treba imati u vidu da se radilo o sudaru dva tijela i to jednog znatno veće mase i znatno veće brzine ( motociklista) i drugo tijelo je pješak koji je mnogo manje mase i manje brzine.  Zakoni fizike kažu kada se takva dva tijela sudare, odnosno ostvare kontakt onda tijelo manje mase i manje brzine mora da preuzme putanju pravca kretanja većeg tijela sa većom brzinom. Istina ta preuzeta putanja zavisi u izvjesnoj mjeri i od sile koju je preuzelo u sudaru tijelo manje mase i manjeg inteziteta od tijela veće mase i većeg intenziteta. Drugim riječima ovo znači da je tijelo pješaka u konkretnom slučaju moralo u izvjesnoj mjeri preuzeti putanju kretanja motocikla odnosno moralo se kretati po rezultanti te dvije sile (sila motocikliste i sila pješaka). Iz tih razloga i posmatrajući ovaj problem tako, ne može se uzeti da je do kontakta došlo gledano na udaljenosti od desne ivice kolovoza tamo gdje je pronađeno tijelo pješaka nego se ta tačka kontakta mora nalaziti unazad i bliže desnoj ivici kolovoza, a kako je to predstavljeno grafičkim prikazom u prilogu nalaza. Kao što je i prethodno navedeno kada se ta tačka utvrdi onda se zna putanja pješaka koju je on prešao računajući od desne ivice kolovoza do mjesta kontakta, iz te putanje se zna koje je vrijeme pješak utrošio  prelazeći tu putanju, a istovremeno se zna udaljenost motocikliste od mjesta kontakta. Iz ovih razloga postoje određene razlike u nalazima i mišljenjima. Kada je u pitanju dijapazon brzine kretanja  od 38,8 do 51,4 km/h proizilazi iz činjenice da kada se utvrdi položaj motocikla na kolovoz u trenutku stupanja pješaka na kolovoz pa do mjesta gdje se zaustavio nema pouzdanog podatka kojim intenzitetom i na kojoj dužini puta je vozač motocikla kočio svoje vozilo i kojim intenzitetom pa iz tih razloga ne može  da se kaže da može da se izračuna apsolutno tačno brzina kretanja motocikla, ali može da se tvrdi da se ona kretala u pomenutim granicama.</span>
</p>
<p>
<span class="span2">Vještak saobraćajne struke MŠ.je na glavnom pretresu dana 17.02.2016. godine, naveo da nakon ponovnog proučavanja spisa predmeta i nalaza i mišljenja kolege P., razlike u nalazima nema osim u dijelu mjesta kontakta, i prostorne distance u kojem se nalazio motocikl u trenutku incidentne situacije. Cijeni da bi radi usaglašavanja nalaza i mišljenja bilo cjelishodno da se obavi rekonstrukcija saobraćajne nezgode i misli da bi nakon toga bilo moguće da se da konačno mišljenje o spornim pitanjima.</span>
</p>
<p>
<span class="span2">Prilikom rekonstrukcije saobraćajne nezgode dana 08.03.2016. godine, sud je na osnovu dimenzija iz spisa predmeta fiksirao tragove na licu mjesta. Prema kazivanju oštećene i fotografije lica mjesta pored kolovoza na udaljenosti  od oko 1,20 m od ivice kolovoza postavljeno je vozilo kojim je upravljala oštećena. Oštećena je navela da je vozilo </span><span class="span2">zaustavila s namjerom da u kiosku preko puta izvrši dopunu mobilnog telefona, ali da se ne sjeća drugih detalja. Okrivljeni je ostao pri navodima odbrane koju je iznosio na glavnom pretresu. Podužna preglednost prema U. iznosi preko 100 m, a u blizini lica mjesta ne nalazi se pješački prelaz. Oštećena je navela da je visoka 1,65 m. Udaljenost od parkiranog vozila do mjesta pada pješaka iznosi 3,30 m. Okrivljeni je naveo da su vrata na vozilu bila zatvorena u vrijeme nezgode dok je oštećena navela da je njoj neko kasnije rekao da su njena vrata bila otvorena i da je neko ista zatvorio, ali se ne sjeća ko.</span>
</p>
<p>
<span class="span2">U dopuni nalaza i mišljenja vještaka saobraćajne struke MŠ. od marta 2016. godine navedeno je da n</span><span class="span2">a osnovu ukupnog fonda  podataka iz spisa predmeta i obavljene rekonstrukcije predmetne saobraćajne nezgode, kao rezultata dopune analize dinamike iste proizilazi da je pješak pokušao preći kolovoz od desne prema lijevoj ivici puta u odsustvu adekvatne pažnje provjere da ovu radnju može bezbjedno obaviti, a u trenutku kada se desnom kolovoznom trakom, nalazilo u kretanju motocikla marke „Yamaha“ reg.oznake ... na kritičnoj prostornoj udaljenosti, usled čega je došlo do fizičkog kontakta motocikliste i pješaka, na desnoj kolovoznoj traci smjera kretanja motocikla, kojom prilikom je pješak zadobio tešku tjelesnu povredu. Ovaj propust u kretanju pješaka predstavlja dominantni faktor uzroka ove saobraćajne nezgode. Vozač motocikla marke „Yamaha“ reg.oznake ... , nije obratio adekvatnu pažnju prema pješaku u trenutku kada je mogao da potvrdi potencijalnu opasnost, koje je rezultirala iz načina i smjera kretanja pješaka, te nije blagovremeno reagovao u pravcu zaustavljanja motocikla, što je dovelo do nalijetanja motocikliste na pješaka na prostoru desne kolovozne trake u smjeru kretanja motocikla, ovaj propust u vožnji vozača motocikla, obzirom na propust pješaka je marginalnog značaja. Ističe da ostaje pri datom nalazu iz prethodnog postupka, koji je dao kod ODT u Baru.</span>
</p>
<p>
<span class="span2">U dopuni nalaza i mišljenja vještaka saobraćajne struke ČP.od 04.04.2016. godine, navedeno je da se r</span><span class="span2">ekonstrukcijom saobraćajne nezgode nije došlo do novih podataka i činjenica (osim utvrđene podužne preglednosti i položaja parkiranog vozila uz desnu ivicu kolovoza), a koje bi bile od značaja za utvrđivanje dinamičkog toka i prostorno vremenske analize saobraćajne nezgode. U prethodno datom pismenom Nalazu izvršena je prostorno vremenska analiza nezgode, a utvrđeni parametri rekonstrukcijom i izviđanjem lica mjesta nijesu od uticaja na tako izvršenu analizu </span><span class="span2">nezgode. Konkretno, može se postaviti pitanje kada i u kojem trenutku je vozač motocikla bio dužan da reaguje na nastalu saobraćajnu situaciju? U tom pogledu navodimo sledeće: pješak je do neposredno prije nezgode ustvari bio vozač. Napuštanjem svog vozila postao je pješak. Kolovoz je prelazio na mjestu gdje to nije bilo označeno oznakama na kolovozu (nema obilježenog pješačkog prelaza). Pored svog vozila iz kojeg je izašao, on nije bio opasnost za vozača motocikla. U opisanim uslovima, vještaci saobraćajne struke, uzimaju da je za vozača nastala opasna saobraćajna situacija kada pješak započinje da stupa na operativnu površinu kolovoza. Prije toga smatra se kao prvo da pješak neće stupiti na kolovoz obzirom da na tom mjestu nema </span><span class="span2"></span><span class="span2">pješačkog prelaza, zatim pored kolovoza se ne nalazi samo jedan pješak odnosno učesnik u saobraćaju nego ih ima ili može biti znatno više. Samim tim vozač nije u mogućnosti da procijeni koji od mnogobrojnih pješaka ili drugih učesnika u saobraćaju a koji se nalaze van operativne površine kolovoza će za njega postati opasnost ili je izazvati. Ovaj stav zastupa i dio medicine koja se bavi saobraćajem („saobraćajna psihologija“ koja izučava ponašanje učesnika u saobraćaju). Drugim riječima vozač nema mogućnosti da procijeni koji od pješaka će stupiti na kolovoz odnosno na kojeg da obrati posebno pažnju. Međutim smatra se da vozač može da uoči pješaka čim on započne da stupa na operativnu površinu kolovoza. Pješak se tada nalazi u centralnom vidnom polju vozača i ta trenutak se uzima kao obavezan za vozača da mora da reaguje u cilju izbjegavanja nezgode. Ovo dalje znači da se vrijeme koje je pješak utrošio u prelasku prostora od </span><span class="span2">1,5m od svog vozila do ivice kolovoza (a van operativne površine kolovoza), ne može uzeti kao raspoloživo vrijeme vozača u cilju izbjegavanja nezgode. Realno pješak taj prostor može da pređe, a da ne stupi na operativnu površinu kolovoza, a to znači da neće ni postati izazivač opasne saobraćajne situacije. Ako bi vozač reagovao na svako kretanje pješaka van operativne površine kolovoza, on bi praktično bio spriječen da upravlja svojim vozilom a što sa aspekta mogućnosti normalnog odvijanja saobraćaja n ebi bilo prihvatljivo. Istina postoje izuzeci kada se smatra da je vozač bio dužan da reaguje i prije nego pješak počne da stupa na operativnu površinu kolovoza (pa i van pješačkog prelaza). To su slučajevi kada se uoči da pješak trči prema kolovozu pa se može zaključiti da će on nastaviti tako da se kreće i kad priđe samoj operativnoj površini kolovoza. Takođe, kada se djeca igraju u neposrednoj blizini kolovoza, vozač je dužan da pretpostavi da neko od djece u igri može da stupi i na operativnu površinu kolovoza, pa se uzima da je vozač dužan da takvom mjestu priđe sa posebnom opreznošću. U konkretnom slučaju ne vidi se da je ponašanje pješaka spadalo u jedan od pomenuta dva izuzetka. Međutim, sud će cijeniti da li se u konkretnom slučaju radilo o tome da je vozač mogao pretpostaviti da će pješak stupiti na kolovoz odmah po izlasku iz svog vozila koje je parkirao uz </span><span class="span2">desnu ivicu kolovoza, uzimajući u vidu da se radi o odrasloj osobi i vozaču koji je znači upućen u saobraćajne propise i trebao bi znati kako bezbjedno da kao pješak pređe kolovoz van pješačkog prelaza. Imajući u vidu naprijed navedeno, vještak ostaje pri prostorno vremenskoj analizi datoj u pismenom nalazu prije izvršene rekonstrukcije, to znači da je vozač motocikla u konkretnom slučaju nije imao prostorno vremenskih mogućnosti da izbjegne nezgodu.Ako bi sud stao na stanovište da je vozač motocikla mogao pretpostaviti dalje ponašanje vozača po izlasku iz svog vozila, onda se može prihvatiti prostorno vremenska analiza nezgode kako je to uradio kolega vještak MŠ..</span>
</p>
<p>
<span class="span4"></span><span class="span2">Vještak saobraćajne struke </span><span class="span2">MŠ.je na glavnom pretresu dana 04.04.2016. godine, naveo da ostaje pri pisanom nalazu i mišljenju koji je izradio nakon rekonstrukcije saobraćajne nezgode . Smatra da je ovdje osnovno pitanje da li je nakon što je oštećena izašla  iz vozila i okrenula se prema kolovozu do stupanja na kolovoz i prelaska 1,5 metar </span><span class="span2">preko kolovoza što ukupno iznosi 3 metra, da li je ta vremenska distanca omogućavala vozaču da izbjegne saobraćajnu nezgodu.</span>
</p>
<p>
<span class="span2">Vještak saobraćajne struke </span><span class="span2">ČP.je na glavnom pretresu dana 04.04.2016. godine, naveo da ostaje pri pisanom nalazu i mišljenju koji je izradio nakon rekonstrukcije saobraćajne nezgode .</span>
</p>
<p>
<span class="span2">Imajući u vidu da su vještaci ostali pri svojim nalazima i mišljenjima i da na glavnom pretresu nije došlo do usaglašavanja vještaka, određeno je novo vještačenje koje je povjereno Komisiji vještaka Fakulteta za saobraćaj komunikacije i logistiku Budva, koja je izradila nalaz i mišljenje  od 14.05.2016. godine. U nalazu je navedeno da se s</span><span class="span2">aobraćajno-tehničkim vještačenjem ne može izračunati, niti na drugi način, pouzdano i </span><span class="span2">precizno odrediti mjesto sudara poprečno po kolovozu, jer za to u spisu nema materijalnih dokaza iz domena saobraćajno-tehničkog vještačenja, pa će to sud utvrditi na osnovu drugih materijalnih dokaza. Prema subjektivnim pokazateljima, motocikl „Yamaha“ se kretao neposredno prije sudara na 1 do 1,5 m od desne ivice kolovoza i samo „cimnuo volan“, a pješak je zatečena na 1,8 m od desne ivice kolovoza, pa ne se isključuje mogućnost da je do sudara moglo doći na udaljenosti do 1,5 m od desne ivice kolovoza. Mjesto sudara podužno po kolovozu se takođe ne može precizno odrediti, ali bi imajući u vidu međusobni položaj pješaka i „Yamaha“ u trenutku sudara, kao i zatečenog položaja pješaka, moralo biti prije zatečenog položaja pješaka. U spisu nema materijalnih dokaza iz domena saobraćajno-tehničkog vještačenja na osnovu kojih bi bilo moguće pouzdano i precizno izračunati brzinu „Yamaha“ u trenutku sudara, kao i neposredno prije sudara. Saobraćajno-tehničkim vještačenjem ne može se izračunati, niti na drugi način pouzdano odrediti brzina pješaka, jer za to u spisu nema materijalnih dokaza iz domena saobraćajno-tehničkog vještačenja niti opisa načina kretanja pješaka osim da je navodno „</span><span class="span2">započela naglo da prelazi kolovoz“, </span><span class="span2">a kako to navodi vozač „Yamaha“. Kretanjem poprečno preko kolovoza puta, ispred i u blizini „Yamahe“, sa desne na lijevu stranu, na mjestu gdje nema pješačkog prelaza i u saobraćajnoj situaciji kada se prelaženje nije moglo bezbjedno izvršiti, pješak je učinio propust koji je u vezi sa izazivanjem opasnosti i nastankom ove nezgode. </span><span class="span2">U vremensko prostornoj analizi izvršili su proračun brzine pješaka pri kojoj bi vozač „Yamahe“ imao mogućnosti da preduzimanjem zaustavljanja izbjegne nastanak nezgode, pri vožnji brzinom od 50 km/h , usporenju od 3,92 m/s2 (minimalno ispravan kočioni sistem) i za mjesto sudara udaljeno 1,5 m od desne ivice kolovoza. U navedenim okolnostima brzina pješaka bi bila 1,35 km/h, a što je manje od brzine usporenog hoda za starosno doba i pol pješaka (usporeni hod od 2,5 do 3,9 km/h). Ukoliko bi se pješak u opisanim uslovima kretao brzinom manjom od 1,35 km/h tada bi i na strani vozača „Yamahe“ stajao propust vezan za mogućnost izbjegavanja ove nezgode.</span>
</p>
<p>
<span class="span2">Ovlašćeni predstavnik Fakulteta za saobraćaj, komunikacije i logistiku B.  prof. dr MV.na je glavnom pretresu dana 11.10.2016. godine naveo da se i</span><span class="span6">z spisa predmeta može zaključiti da se saobraćajna nezgoda dogodila na saobraćajnici na kojoj se i na lijevoj i na </span><span class="span6">desnoj strani nalaze zaustavljena vozila gdje su se takođe iz suprotnog smjera kretala vozila. Ni jedan učesnik u saobraćaju nema obavezu da predviđa nepravilno kretanje drugih učesnika u saobraćaju, a ima obavezu da na nepravilno kretanje reaguje u cilju izbjegavanje nezgode. Generalno važi pravilo da ukoliko se neko lice nalazi van kolovoza , njegovo kretanje prema kolovozu ne znači da će to lice započeti i kretanje po kolovozu pa bi u tom slučaju obaveza vozača da reaguje na stupanje tog lica na kolovoz počela u trenutku kada to lice prelazi ivicu kolovoza. Kod ovog pravila postoje dva izuzetka u slučaju kretanja djece i starih lica.. Prilikom računanja brzine kretanja motocikla pokušali  su da koriste sve raspoložive podatke, na osnovu kojih bi istu utvrdili budući da ne raspolažu sa dovoljno materijalnih tragova pa su u tom dijelu koristili podatak iz spisa o brzini kretanja  motocikla  od 40 do 50 km/h. Jeste da se radi o  zapisniku za koji mu se navodi da je u pitanju Zapisnik o saslušanju u svojstvu građana, ali sa drugim podatkom nisu raspolagali. Na naknadno pitanje okrivljeni je naveo da je brzina kretanja motocikla prije nezgode iznosila je 40 do 50 km/h. na postavljeno pitanje da se saobraćajna nezgoda jeste dogodila na pravom dijelu puta, međutim, na tom dijelu puta postoje i sa lijeve i sa desne strane prodajni i ugostiteljski objekti, parkirana vozila ispred tih objekata, radi se o dijelu saobraćajnice koja je veoma frekventna, pješaci vrlo često prelaze kolovoz i pored činjenice da tu ne postoji pješački prelaz i da li i takva saobraćajna situacija zahtjeva od vozača da tom dijelu kolovoza prilazi sa povećanom opreznošću, vještak je naveo da je vozač je dužan da poštuje brzinu kretanja koja je propisana. Može da se kreće manjom brzinom,  ali nije obavezan. Kao što je navedeno postoji obaveza  da vozač generalno prati situaciju ispred sebe i da reaguje kada neki vozač odnosno učesnik u saobraćaju nepropisno postupa i da preduzima radnju u cilju izbjegavanja saobraćajne nezgode. U konkretnom slučaju nije postojala obaveza vozača da prati isključivo kretanje pješaka koja se nalazi pored kolovoza jer da je to bio slučaj, a da je sa druge strane kolovoza bila majka sa djetetom koje se otrglo od majke i započelo kretanje po kolovozu, onda bi se postavilo pitanje zbog čega vozač nije pratio kompletnu saobraćajnu situaciju ispred sebe već samo desnu stranu. Dakle, vozač mora da postupa u saobraćaju sa sto postotnom opreznošću i da poštuje  brzinu koja je propisana, a u datoj situaciji on nije bio obavezan da se kreće sa nekom posebnom opreznošću jer bi u tom slučaju saobraćaj u frekventnim saobraćajnicama ili velikim gradovima bio zaustavljen.</span>
</p>
<p>
<span class="span2">Na glavnom pretresu održanom dana 14.11.2016. godine saslušana su sva tri vještaka. </span><span class="span6">Vještak saobraćajne struke  MŠ.je izjavio da je naveo da je glavni propust u ponašanju pješaka, a da je marginalni propust na strani vozača. I zaključak ostalih vještaka je takav sa malo više u korist vozača, ali nisu isključili mogućnost da ukoliko se pješak kretao manjom brzinom od  iskustveno standardne brzine, s tim što se ne može pouzdano utvrditi kojom se brzinom kretao pješak, onda bi  na strani vozača postojao propust. Da li je teorijski moguće da se pješak kretala manjom brzinom od iskustveno standardne brzine, moguće je, onda bi u tom slučaju postojao marginalni propust na strani vozača. Nakon što je proučio oba nalaza i mišljenja navodi u svemu ostalom prihvata nalaze drugih vještaka.</span>
</p>
<p>
<span class="span6">Vještak saobraćajne struke ČP.i vještak V. M.  predstavnik Fakulteta  za saobraćaj iz B., su naveli da su usaglasili svoje nalaze i mišljenja, a da je usvakoj saobraćajnoj nezgodi pa i u ovoj osnovno pitanje ko je stvorio opasnu situaciju, odnosno, kako je nastala opasnost.  Po njihovom mišljenju opasnost je nastupila stupanjem pješaka na kolovoz, a mogućnost izbjegavanja nezgode kada je u pitanju pješak bila je da nastavi svoje kretanje i vrati se van kolovoza, a na strani motocikla da izbjegavanjem, skretanjem, ili zaustavljanjem izbjegne kontakt sa pješakom. Analizom ove situacije jasno je da je ova nezgoda mogla biti izbjegnuta u slučaju izuzetno sporog kretanja pješaka, u kom slučaju bi postojao doprinos vozača o kome vještak Šljivančanin navodi, da je marginalan. Ukoliko nije bilo izuzetno sporog kretanja pješaka tada na strani motocikliste nema propusta vezano za nastanak ove nezgode. U tablicama za saobraćajna tehnička vještačenja date su mjerenje brzine prilikom kretanja pješaka, u zavisnosti od pola, starosti, načina kretanja i smatra se da se kreću po ravnoj površini. Takođe u obzir je uzimano da li se kreću u grupi odnosno da li nose neke predmete sa sobom. Nije moguće analizom podataka iz spisa izračunati ili utvrditi tehničkim putem , koja je bila brzina pješaka od mjesta kretanja do mjesta sudara. Iz tablica su uzeti spori hod i da je ta brzina znatno veća od one spore pri kojoj bi vozač mogao izbjeći  saobraćajnu nezgodu. Brzina koju su imali u vidu kao spori hod je oko 3 km/h, a kao što se vidi iz analize nezgode koje je uradila Komisija vještaka  brzina kretanja pješaka pri kojoj bi eventualno pješak izbjegao nezgodi iznosi 1,35 km/h što je manje duplo od brzine kretanja sporim hodom. U postupku nisu izvedeni dokazi na osnovu kojih bi se moglo da se pješak kretala duplo manjom brzinom od sporog hoda, za pješaka tog uzrasta i pola.</span>
</p>
<p>
<span class="span2">U optužnom predlogu je predloženo da se izvrši uvid u medicinsku dokumentaciju. Kako se radi o brojnoj dokumentaciji koja je bila predmet vještačenja od strane vještaka medicinske struke, donijeto je rješenje da se u dokaznom postupku neće vršiti uvid u medicinsku dokumentaciju oštećene K.H.</span>
</p>
<p>
<span class="span2">Ocjenom provedenih dokaza nije dokazano da je okrivljeni učinio krivično djelo koje mu je stavljen na teret. Okrivljenom je optužnim predlogom stavljeno na teret da je d</span><span class="span2">ana 14.11.2013. godine, u 14, 28 </span><span class="span2">časova, </span><span class="span2">na magistralnom putu B-U,u mjestu „...“, upravljao motociklom marke „Yamaha FZ6-SA“, reg. oznaka ..., i da je tom prilikom postupao protivno čl. 17 st. 1. Zakona o bezbjednosti saobraćaja na putevima, na način što se kretao u pravcu B., kojom prilikom nije obratio pažnju na pješaka - oštećenu KH., koja je prelazila kolovoz od desne prema lijevoj ivici kolovoza, smjera kretanja pješaka i da nije blagovremeno reagovao u pravcu zaustavljanja motocikla, kada je mogao da predvidi potencijalnu opasnost, koja je rezultirala iz načina i smjera kretanja pješaka, usled čega je došlo do fizičkog kontakta motocikla i pješaka-oštećene, na prostoru desne strane kolovoza smjera kretanja motocikla, kojom prilikom je oštećena KH.zadobila tešku tjelesnu povredu opasnu po život u vidu : rascjepa slezine sa prisustvom krvi u trbušnoj duplji, nagnječenja tkiva jetre u predjelu lijevog jetrinog režnja, potresa mozga, preloma nosnih kostiju sa otokom nosa, nagnječno razderne rane u predjelu gornje usne, nagnječine (krvni podliv sa </span><span class="span2">oguljotinom) kože u predjelu oko lijevog oka, nagnječine (krvni podliv sa oguljotinom) kože u lijevom jagodičnom predjelu, nagnječine lijeve polovine grudnog koša, nagnječine lijeve podlaktice i nagnječine lijevog ručnog zgloba.</span>
</p>
<p>
<span class="span2">Okrivljeni u svojoj odbrani ne priznaje izvršenje krivičnog djela. U bitnom je naveo da je vozilom upravljao prilagođenom brzinom, oko 40 do 50 km/h, da je bila gužva u saobraćaju, da je u jednom trenutku vidio van kolovoza jedno zaustavljeno vozilo i sa lijeve strane tog vozila jednu žensku osobu koja je njemu u tom trenutku bila leđima okrenuta, koja je razgovarala sa jednom muškom osobom i koja je nakon toga započela prelazak kolovoza da nije pogledala da li iz pravca U. nailazi neko vozilo. On je započeo kočenje i malo volan okrenuo ulijevo, ali nije uspio da izbjegne kontakt sa oštećenom koju je udario desnim ramenom u predjelu glave. </span>
</p>
<p>
<span class="span2">Sud je u postupku saslušao oštećenu KH. koja nije mogla da se izjasni o detaljima saobraćajne nezgode, zbog povreda koje je zadobila, pa njen iskaz sud nije cijenio  kao relevantan prilikom utvrđivanja činjeničnog stanja. </span>
</p>
<p>
<span class="span2">Svjedok BS.je posmatrao dio saobraćajne nezgode, vidio je da je oštećena zakoračila na kolovoz kada je došlo do kontakta sa motociklom čija brzina kretanja nije bila velika, nakon čega je vozač kontakta skrenuo iza lijeve ivice kolovoza, kako bi izbjegao kontakt sa nekim od vozila koje je dolazilo iz pravca B.. U trenutku kontakta oštećena je u odnosu na motocikl bila okrenuta bočnim, više leđnim dijelom. </span>
</p>
<p>
<span class="span2">Okrivljenon je staljeno na teret da </span><span class="span2">nije obratio pažnju na pješaka - oštećenu KH., koja je prelazila kolovoz od desne prema lijevoj ivici kolovoza, smjera kretanja pješaka i da nije blagovremeno reagovao u pravcu zaustavljanja motocikla, kada je mogao da predvidi potencijalnu opasnost, koja je rezultirala iz načina i smjera kretanja pješaka. Na osnovu čl. 17 s.t 1 Zakona o bezbjednosti saobraćaja na putevima v</span><span class="span2">ozаč je dužаn dа obrаti pаţnju nа pješаke koji se nаlаze nа kolovozu ili stupаju nа kolovoz ili iskаzuju nаmjeru dа stupe nа kolovoz i da ne ugrožava njihovu bezbjednost. </span>
</p>
<p>
<span class="span2">Okrivljeni je prema nalazu i mišljenju vještaka saobraćajne struke MŠ. mogao da uoči oštećenu kada se nalazio na udaljenosti od oko 33 metra, u trenutku kada je ona pokušala preći kolovoz. Vještak je naveo da je navedena udaljenost omogućavala vozaču da zaustavi motocikl, izbjegne nezgodu pri brzini kojom se kretao, odnosno pri svakoj brzini kretanja do 52 km/h, jer zaustavni put motocikla iznosio je do 30 m.  Čak i ako imamo u vidu i ovu činjenicu onda proizilazi da vozač nije obratio punu pažnju prema pješaku u momentu stupanja na kolovoz i nije blagovremeno reagovao u pravcu izbjegavanja nezgode, već je pokušao da motociklom prođe ispred, a ne iza pješaka. Ovaj propust u vožnji po njegovoj ocjeni stoji djelom u uzročnoj vezi sa nastalom nezgodom, jer je nezgodu mogao izbjeći da je blagovremeno reagovao, da je mogao da predvidi potencijalnu opasnost u </span><span class="span2">kretanju pješaka. Istina radi se o jednom graničnom propustu, što znači  da se ovaj propust može smatrati faktorom uzroka nezgode ili faktorom doprinosa.</span>
</p>
<p>
<span class="span2">Sud nije prihvatio nalaz i mišljenje imenovanog vještaka, jer je po ocjeni suda mišljenje vještaka koje je naprijed navedeno zasnovano na pogrešnoj ocjeni obaveza okrivljenog kao učesnika u saobraćajnoj nezgodi. </span><span class="span2">Vještak MŠ.je u nalazu i mišljenju i dopuni nakon rekonstrukcije ocijenio da postoji propust okrivljenog za nastanak saobraćajne nezgode koji jeste marginalan, ali isti se sastoji u tome što se vozač nalazio na prostoru i udaljenosti od oko 33 metra od oštećene kada je ista pokušala preći kolovoz što je okrivljenom kao vozaču motocikla omogućavalo da izbjegne saobraćajnu nezgodu. Navedeno mišljenje vještaka bilo bi nesporno da se oštećena u trenutku kada se okrivljeni nalazio na udaljenosti od oko 33 metra nalazila uz ivicu kolovoza i da je u tom trenutku započela prelaženje kolovoza jer bi u tom trenutku i postojala obaveza okrivljenog da reaguje u cilju izbjegavanja opasne situacije. Međutim u postupku nije dokazano da se okrivljeni u momentu kada je postojala njegova obaveza da pokuša da izbjegne opasnu situaciju nastalu stupanjem okrivljene na kolovoz nalazio na udaljenosti koju je naveo vještak saobraćajne struke MŠ.. Drugi angažovani vještak ČP.je u svom nalazu i mišljenju naveo da se motociklista nalazio na udaljenosti od oko 12,3 metra od mjesta kontakta sa pješakom da mu je bio potreban zaustavni put od oko 24,2 metra i da vozač nije imao mogućnosti da zaustavi vozilo prije mjesta kontakta sa pješakom. Vještak je zaključio da je do saobraćajne nezgode došlo usled toga što je pješak stupila na operativnu površinu kolovoza u trenutku kada se motociklista već nalazio u neposrednoj blizini i kada je vozač motocikla više nije imao ni minimalnih prostorno vremenskih mogućnosti da svoje vozilo zaustavi prije mjesta kontakta sa pješakom i propusti pješaka da bezbjedno pređe preko kolovoza. Iz predstavljenog se da zaključiti da je mišljenje vještaka u pogledu obaveza okrivljenog tačnije u pogledu trenutka kada je se smatra da je nastala opasna situacija bitno drugačije, jer je mišljenje vještaka MŠ. da je postojala obaveza okrivljenog da reaguje na postupanje oštećene znatno drugačije i bitno duže u odnosu na mišljenje koje je u tom pravcu iznio vještak Č. P. Vještak ČP.je u dopuni nalaza i mišljenja naveo da veštaci saobraćajne struke uzimaju da je za vozača nastala opasna saobraćajna situacija kada pješak započinje da stupa na operativnu površinu kolovoza jer se prije toga smatra da je čak neće stupiti na kolovoz jer na tom mjestu nema pješačkog prelaza, a pored toga pored kolovoza se ne nalazi samo jedan učesnik u saobraćaju nego ih ima ili može biti znatno više. Izuzetak od ovog pravila postoji u situaciji kada se uoči da pješak trči prema kolovozu pa se može zaključiti da će on nastaviti tako da se kreće i kad priđe samoj operativnoj površini kolovoza kao i u slučaju kada se djeca igraju u neposrednoj blizini kolovoza vozač je dužan da pretpostavi da neko od djece u igri može da stupi i na operativnu površinu kolovoza pa je vozač dužan da takvom mjestu priđe sa posebnom opreznošću. Mišljenje vještaka ČP.potvrđuje nalaz i mišljenje Komisija za vještačenje saobraćajnih nezgoda iz Fakulteta iz Budve i pojašnjenje predstavnika M.V. na glavnom pretresu. Prema mišljenju Komisije vještaka kretanjem poprečno preko kolovoza puta ispred i u blizini motocikl sa desne na </span><span class="span2">lijevu stranu na mjestu gdje nema pješačkog prelaza i u saobraćajnoj situaciji kada se prelaženje nije moglo bezbjedno izvršiti pješak je učinio propust koji je u vezi sa izazivanjem opasnosti i nastankom saobraćajne nezgode, a ukoliko je brzina pješaka bila 1,35 kilometara na čas, što je brzina manja od brzine usporenog hoda za starosno doba i pol pješaka, tada bi i na strani vozača motocikla postojao propust vezan za mogućnost izbjegavanja saobraćajne nezgode. Ovlašćeni predstavnik Komisije vještaka prof. dr MV.je na glavnom pretresu naveo da generalno važi pravilo da ukoliko se neko lice nalazi van kolovoza njegovo kretanje prema kolovozu ne znači da će to lice započeti i kretanje po kolovozu pa bi u tom slučaju obaveza vozača da reaguje nastupanje tog lica na kolovoz počela u trenutku kada to lice prelazi ivicu kolovoza osim u slučaju kretanja djece i starih lica. Konačno sud je pokušao da usaglasi 3 nalaza i mišljenja na glavnom pretresu u čemu nije uspio jer je vještak saobraćajne struke MŠ.ostao pri nalazima i mišljenjima i pojašnjenjima koje je iznio u toku glavnog pretresa, dok su vještaci ČP.i ovlašćeni predstavnik Komisije vještaka Prof. dr MV.naveli da su oni usaglasili svoja mišljenja i da kao što je navedeno da ukoliko nije bilo izuzetno sporog kretanja pješaka na strani motocikliste nema propusta koji su vezani za nastanak saobraćajne nezgode.</span>
</p>
<p>
<span class="span2">Po ocjeni suda u predmetnoj saobraćajnoj situaciji potrebno je posmatrati i saobraćajnu situaciju koja je prethodila započinjanju prelaska kolovoza od strane oštećene, budući da je okrivljenom stavljeno na teret da je </span><span class="span2">mogao da predvidi potencijalnu opasnost, koja je rezultirala iz načina i smjera kretanja pješaka</span><span class="span2">. Okrivljeni je krećući se magistralnim putem uočio oštećenu koja je njemu u tom trenutku leđima okrenuta, koja razgovara sa jednom muškom osobom i njemu s obzirom na ponašanje tih lica ništa nije ukazivalo na opasnost. Svjedok Brkanović Semir, kako je navedeno, nije posmatrao cijeli tok saobraćajne nezgode, ali je vidio sam trenutak kontakta, kojom prilikom je oštećena u odnosu na motocikl bila okrenuta bočnim, više leđnim dijelom, što po ocjeni suda potvrđuje odbranu okrivljenog u pogledu neopreznosti započinjanja radnje prelaska kolovoza od strane oštećene. Naime, položaj tijela oštećene, koja je prema okrivljenom okrenuta više leđnim dijelom tijela ukazuje da oštećena kolovoz nije prelazila pravolinijski, najkraćim putem, već dijagonalno. Saobraćajna nezgoda se dogodila na mjestu na kome se na kolovozu ne nalazi pješački prelaz, pa položaj oštećene koja mu je leđima okrenuta i razgovara sa drugim licem i nepostojanje pješačkog prelaza okrivljenom nije ukazivalo da oštećena namjerava da započne prelazak kolovoza. Da se oštećena prije kontakta nalazila na ivici kolovoza, okrenuta prema kolovozu, okrivljeni bi morao biti svjestan da oštećena ima namjeru da pređe kolovoz pa bi joj i pored činjenice da se na kolovozu ne nalazi pješački prelaz morao ustupiti prvenstvo prolaza. Međutim, započinjanje prelaska kolovoza na mjestu na kome prelazak pješacima nije dozvoljen, od strane oštećene za koju po položaju tijela okrivljeni ne može da zaključi da namjerava da preduzme tu radnju, ukazuje da je okrivljena radnju prelaska kolovoza preduzela bez provjere da li tu radnju može preduzeti bezbjedno, što je za okrivljenog predstavljao faktor iznenađenja i predstavlja osnovni uzrok saobraćajne nezgode. Vještak saobraćajne struke ČP.je u dopuni nalaza i mišljenja naveo da </span><span class="span2">vještaci </span><span class="span2">saobraćajne struke, uzimaju da je za vozača nastala opasna saobraćajna situacija kada pješak započinje da stupa na operativnu površinu kolovoza. Prije toga smatra se kao prvo da pješak neće stupiti na kolovoz obzirom da na tom mjestu nema pješačkog prelaza, zatim pored kolovoza se ne nalazi samo jedan pješak odnosno učesnik u saobraćaju nego ih ima ili može biti znatno više o vozač nije u mogućnosti da procijeni koji od mnogobrojnih pješaka ili drugih učesnika u saobraćaju a koji se nalaze van operativne površine kolovoza će za njega postati opasnost ili je izazvati. Navedeno mišljenje potvrđuje i ovlašćeni predstavnik Komisije vještaka Fakulteta za saobraćaj, komunikacije i logistiku iz B. prof. dr MV.navodeći da </span><span class="span6">važi pravilo da ukoliko se neko lice nalazi van kolovoza, njegovo kretanje prema kolovozu ne znači da će to lice započeti i kretanje po kolovozu pa bi u tom slučaju obaveza vozača da reaguje na stupanje tog lica na kolovoz počela u trenutku kada to lice prelazi ivicu kolovoza, pri čemu su vještaci kao izuzetke naveli trčanje prema kolovozu i kretanje starih lica i djece. Kao što je navedeno oštećena se nalazila na maloj udaljenost od ivice kolovoza, tako da okrivljeni nije mogao pratiti njeno kretanje u dužem vremenskom ili prostornom intervalu na osnovu čega bi i prije stupanja oštećene na kolovoz mogao da ocijeni da će oštećena stupiti na kolovoz sa namjerom da isti pređe. Sud je takođe prihvatio mišljenje vještaka </span><span class="span2">prof. dr Milana Vujanića u dijelu u kome je naveo da je </span><span class="span6">vozač dužan da poštuje brzinu kretanja koja je propisana i da može da se kreće manjom brzinom, ali nije obavezan. U konkretnom slučaju nije postojala obaveza okrivljenog kao vozača da prati isključivo kretanje pješaka koja se nalazi pored kolovoza jer da je to bio slučaj, a da je sa druge strane kolovoza bila majka sa djetetom koje se otrglo od majke i započelo kretanje po kolovozu, onda bi se postavilo pitanje zbog čega vozač nije pratio kompletnu saobraćajnu situaciju ispred sebe već samo desnu stranu. </span>
</p>
<p>
<span class="span6">Predstavnici </span><span class="span2">Komisije vještaka Fakulteta za saobraćaj, komunikacije i logistiku iz Budve, čiju analizu je prihvatio i vještak ČP.su prilikom izrade nalaza i mišljenja, a s obzirom da n</span><span class="span6">ije moguće analizom podataka iz spisa izračunati ili utvrditi tehničkim putem koja je bila brzina pješaka od mjesta kretanja do mjesta sudara, za analizu koristili da se oštećena kretala sporim hodom. Ta varijanta je za okrivljenog nepovoljnija, jer ukoliko nije poznat neki element za izračunavanje trebali bi koristiti varijantu koja je za okrivljenog povoljnija, a u konkretnom slučaju to bi značilo da je za okrivljenog povoljnija varijanta da se oštećena kretala brzim hodom. Brzina koju su imali u vidu kao spori hod je oko 3 km/h, a kao što se vidi iz analize nezgode koje je uradila Komisija vještaka brzina kretanja pješaka pri kojoj bi eventualno pješak izbjegao nezgodi iznosi 1,35 km/h što je manje duplo od brzine kretanja sporim hodom. U postupku nije izveden ni jedan dokaz da se oštećena kretala duplo manjom brzinom od sporog hoda, za pješaka njenog uzrasta i pola, a jedina varijanta u kojoj bi i na strani okrivljenog postojala krivica za nastanak saobraćajne nezgode jeste u varijanti u kojoj bi se oštećena kretala veoma sporim hodom. </span>
</p>
<p>
<span class="span6">Konačno, sud je cijenio da se okrivljeni kretao motociklom koji je bio tehnički ispravan, uz poštovanje pravila saobraćaja, a da je opasnu situaciju svojim nepropisnim prelažanjem kolovoza van obilježenog pješačkog prelaza izazvala oštećena.  </span>
</p>
<p>
<span class="span2">Na svaku posledicu u krivično pravnom smislu djeluje uvijek više uslova. Među tim uslovima uvijek se izdvaja onaj uslov koji je takvog uzročnog, odnosno kauzalnog značaja za nastanak posledice, da se smatra uzrokom u krivičnopravnom smislu. Kauzalni se smatra onaj uslov bez čijeg postojanja ne bi došlo do nastupanja posledice. Učiniocem krivičnog djela ugrožavanje javnog saobraćaja ne može se smatrati vozač, u konkretnom slučaju okrivljeni, koji nakon što je oštećena preduzela iznenadne i  nepropisne radnje u saobraćaju, nije mogao izbjeći kontakt sa oštećenom </span>
</p>
<p>
<span class="span2">Kako je okrivljeni u svojoj odbrani izjavio da je oštećena povrede zadobila od kontakta njene glave sa njegovim ramenom, a cijeneći da je zadobila i povrede koje nisu u predjelu glave, sud je na glavnom pretresu saslušao vještaka </span><span class="span2">medicinske struke Krsta Nikolića koji je naveo da su od kontakta glave oštećene i ramena okrivljenog nastale povrede :</span><span class="span2"> potres mozga, prelom nosnih kostiju sa otokom nosa, nagnječno razderna rana u predjelu gornje usne, nagnječina kože u lijevoj polovini čeonog predjela, nagnječina kože u predjelu oko lijevog oka i nagnječina kože u lijevom jagodičnom predjelu, da su povrede rascjep slezine sa krvaranjem u trbušnoj duplji i nagnječina tkiva jetre u predjelu lijevog jetrinog režnja nastale usled kontakta nekog dijela motocikla (najverovatnije desne ručke upravljača) i oštećene. Takođe, nagnječenje lijeve polovine grudnog koša, nagnječenje lijeve podlaktice i nagnječenje lijevog ručnog zgloba takođe nastali kontaktom nekog od djelova motocikla sa imenovanom, jer su sve navedene povrede se nalazile u predjelu lijeve strane nogu, tijela i glave KH.. Vještak je isključio mogućnost koju je naveo u pisanom nalazu i mišljenju da su neke od povreda nastale usled pada i kontakta oštećene sa podlogom. Sud je na osnovu nalaza i mišljenja i pojašnjenja na glavnom pretresu utvrdio da je oštećena povrede zadobila od kontakta sa ramenom okrivljenog, ali i od kontakta sa djelovima motocikla. </span>
</p>
<p>
<span class="span2">Iz svih navedenih razloga nije dokazano da je okrivljeni učinio krivično djelo koje mu je stavljeno na teret, pa je isti na osnovu čl. 373. tač. 2. ZKP-a oslobođen od optužbe.</span>
</p>
<p>
<span class="span2">Na osnovu čl. 239 st. 3 ZKP, oštećena </span><span class="span2">KH.je radi ostvarivanja imovinsko pravnog zahtjeva upućena na parnični postupak, jer je sud donio presudu kojom je okrivljeni oslobođen od optužbe. </span>
</p>
<p>
<span class="span2">Odluka o troškovima krivičnog postupka zasniva se na odredbi čl. 230. st. 1. ZKP-a, zbog čega troškovi krivičnog postupka padaju na teret budžetskih sredstava suda.</span>
</p>
<p>
<span class="span2">Na osnovu izloženog odlučeno je kao u izreci presude. </span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U BARU</span>
</p>
<p style="text-align:center;">
<span class="span1">Dana, 28.11.2016. godine </span>
</p>
<p>&nbsp;</p>
<li>
<span class="span5">ZAPISNIČAR,</span><span class="span5"></span><span class="span5"></span><span class="span5"></span><span class="span5">                                   </span><span class="span5">         S U D I J A</span>
</li>
<li>
<span class="span5">Milijana Minić </span><span class="span5"></span><span class="span5"></span><span class="span5"></span><span class="span5">                          </span><span class="span5">             Goran Šćepanović</span>
</li>
<p>&nbsp;</p>
<li>
<span class="span5">PRAVNA POUKA</span><span class="span4">:Protiv ove presude može se </span>
</li>
<li>
<span class="span4">izjaviti žalba Višem sudu u Podgorici u roku od</span>
</li>
<li>
<span class="span4">8 (osam) dana od dana prijema pismenog otpravka.</span>
</li>
<li>
<span class="span4">Žalba se predaje ovom sudu u dva primjerka.</span>
</li>
<p>&nbsp;</p>
<p>
<span class="span1">DNA</span><span class="span2">:- 1 x ODT</span>
</p>
<p>
<span class="span2">          - 1 x okrivljenom</span>
</p>
<p>
<span class="span2">        </span><span class="span2">  - 1x pun. oštećene KH.adv I. J.</span>
</p>
<p>
<span class="span2">          - 1 x u spise</span>
</p>
<p>&nbsp;</p>
<p>&nbsp;</p>
</div>
</div>


</body>
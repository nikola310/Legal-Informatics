<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:center;hyphenate:auto;font-family:Times New Roman;font-size:12pt;}
.p2{text-align:center;hyphenate:auto;font-family:Arial;font-size:12pt;}
.p3{text-align:justify;hyphenate:auto;font-family:Arial;font-size:12pt;}
.p4{text-align:justify;hyphenate:auto;font-family:Arial;font-size:14pt;}
.p5{text-align:start;hyphenate:auto;font-family:Times New Roman;font-size:12pt;}
.s1{font-weight:bold;}
.s2{font-size:12pt;}
.s3{font-style:italic;}
</style>
<meta content="milosav.zekic" name="author">
</head>
<body class="b1 b2">
<p class="p1"></p>
<p class="p2"></p>
<p class="p3">
<span>OSNOVNI SUD U ROŽAJAMA</span>
</p>
<p class="p3">
<span>K.br. 161/10</span>
</p>
<p class="p3"></p>
<p class="p3"></p>
<p class="p2">
<span>U IME CRNE GORE</span>
</p>
<p class="p3"></p>
<p class="p3">
<span>	Sudija Osnovnog suda u Rožajama Milosav Zekić, uz učešće zapisničara Aide Luboder, rješavajući po optužnici Osnovnog državnog tužilaštva iz Rožaja Kt.br.116/10 od 28.07.2010.g. podnijeta protiv okrivljenih Z. M. iz Rožaja  zbog dva krivična  djela teška tjelesna povreda iz čl. 151.st.1. Krivičnog zakonika i A. K.  iz Rožaja, zbog krivičnog djela učestvovanje u tuči iz čl. 153. Krivičnog zakonika, nakon održanog glavnog i javnog pretresa u prisustvu Zamjenika Osnovnog državnog tužioca Armina Selmanovića, punomoćnika oštećenog E. H. adv. Marinka Rmuša i okrivljenog Z. M. a u odsustvu okrivljenog Anesa Kalača, oštećenih E. H. i Dž. K.a i branioca okrivljenog Z. adv. D. Pantovića, dana 10.01.2012.g. donio je i javno objavio</span>
</p>
<p class="p3"></p>
<p class="p3"></p>
<p class="p2">
<span>P R E S U D U</span>
</p>
<p class="p3"></p>
<p class="p3"></p>
<p class="p3">
<span>	Okrivljeni,</span>
</p>
<p class="p3"></p>
<p class="p3">
<span>	Z. M. JMBG .,  od oca A.  i majke F. , rodj. Č. , rodjen ..g. u selu Klanac ,Opština Rožaje, gdje i  živi, drž. CG, razumije crnogorski jezik, njegov  jezik je bosanski, pismen, završio Ekonomski fakultet, nezaposlen, neoženjen, siromašnog imovnog stanja, osudjivan presudom Osnovnog suda u Rožajama K.br. 284/05 od 21.11.2005.g. zbog krivičnog djela iz čl. 152. st. 2.KZ CG, na kaznu zatvora u trajanju od tri mjeseca uslovno za jednu godinu, presudom Osnovnog suda u Rožajama K.br. 130/10 od 29.11.2010.g. zbog krivičnog djela laka tjelesna povreda iz čl. 152. st. 2. u vezi st. 1 u vezi čl. 23. KZ, koje je izvršio kao saizvršilac na kaznu zatvora u trajanju od 60 dana.</span>
</p>
<p class="p3"></p>
<p class="p3">
<span>	A. K. JMB .  od oca E.  i majke S., rodj. R. , rodjen ..g. u Rožajama, gdje i  živi, drž. CG, razumije crnogorski jezik, njegov  jezik je bosanski, pismen, završio SSS školu, nezaposlen, neoženjen,otac jednog maloletnog djeteta, srednjeg imovnog stanja, osudjivan presudom Osnovnog suda Rožaje K.br. 314/01 od 18.10.2002.g., zbog krivičnog djela iz čl. 39 KZ RCG, na 30 dana zatvora uslovno za 1 godinu, presudom Osnovnog suda Rožaje K.br. 123/07 od 13.11.2007.g., zbog krivičnog djela iz čl. 376..st.3.u vezi st. 1.  KZ na 45 dana zatvora uslovno  za 1 godinu, presudom Osnovnog suda Rožaje K.br. 219/06 od 18.08.2008.g. , zbog krivičnog djela po čl. 220. st. 1.  KZ, na 45 dana zatvora uslovno za 1 godinu, presudom Osnovnog suda Rožaje K.br. 33/09 od 14.04.2009.g., zbog krivičnog djela iz čl.152 st.2 u vezi st.1. KZ , na novčanu kaznu u iznosu 1.200,00 eura. </span>
</p>
<p class="p3"></p>
<p class="p3"></p>
<p class="p2">
<span>K R I V I   S U</span>
</p>
<p class="p3"></p>
<p class="p3">
<span>	Što su,</span>
</p>
<p class="p3">
<span> </span>
</p>
<p class="p3">
<span>	1.  Z. M.</span>
</p>
<p class="p3">
<span>	Dana 24.05.2011.g., oko 01,00 čas ispred restorana "Antika"  u mjestu zv. Crnja, Opština Rožaje, teško tjelesno povrijedio Dž.  K., na način što ga je drvenom palicom udario više puta po glavi, nanoseći mu tom prilikom teške tjelesne povrede u vidu preloma nosnih kostiju sa utisnućem nosne pregrade, izbijanja zuba br. 11 i 31, prelom zuba br. 42.      </span>
</p>
<p class="p3"></p>
<p class="p3">
<span>	- čime je izvršio krivično djelo teška tjelesna povreda iz čl. 151. st. 1. Krivičnog zakonika. </span>
</p>
<p class="p3">
<span>	Dana 24.05.2011.g. oko 01,00 čas ispred restorana "Antika"  u mjestu zv. Crnja, Opština Rožaje, teško tjelesno povrijedio E. H., na način što ga je drvenom palicom udario u predjelu lijeve strane čela i tjemeno potiljačnog dijela glave nanoseći mu tom prilikom tešku tjelesnu povredu u vidu potresa mozga. 	</span>
</p>
<p class="p3">
<span>	- čime je izvršio krivično djelo teška tjelesna povreda iz čl. 151. st. 1. Krivičnog zakonika. </span>
</p>
<p class="p3"></p>
<p class="p3">
<span>	2. Anes Kalač </span>
</p>
<p class="p3">
<span>	Dana 24.05.2011.g. oko 01,00 čas ispred restorana "Antika"  u mjestu zv. Crnja, Opština Rožaje,učestvovao u tuči u kojoj je nanešena teška tjelesna povreda Dž. K. i E. H., na način što je stisnutom pesnicom udario E. H.  u predjelu glave, </span>
</p>
<p class="p3">
<span>	</span>
</p>
<p class="p3">
<span>	- čime je izvršio krivično djelo učestvovanje u tuči  iz čl. 153. Krivičnog zakonika. </span>
</p>
<p class="p3"></p>
<p class="p3">
<span>	pa  sud okrivljenom Z. M. primenom navedenog zakonskog propisa i čl. 4, 13, 15, 32, 36, 42 i 48 Krivičnog zakonika  utvrđuje:</span>
</p>
<p class="p3">
<span>	- za krivično djelo pod stavom 1. kaznu zatvora u trajanju od 7  mjeseci </span>
</p>
<p class="p3">
<span>	- za krivično djelo pod stavom 2. kazna zatvora u trajanju od 7 mjeseci </span>
</p>
<p class="p3"></p>
<p class="p3">
<span>	pa sud  okrivljene  Z. M.  primenom pomenutih propisa i A. K. primenom navedenog zakonskog propisa i čl. 4, 13, 15, 32, 36, 42 Krivičnog zakonika  i čl. 374. Zakonika o krivičnom postupku </span>
</p>
<p class="p3"></p>
<p class="p3"></p>
<p class="p3"></p>
<p class="p3">
<span>					O S U Đ U J E </span>
</p>
<p class="p3"></p>
<p class="p3">
<span>	Okrivljenog Z. M. na jedinstvenu kaznu zatvora u trajanju od 1 (jedne) godine i 1 (jedan) mjesec u koju kaznu mu se ima uračunati vrijeme provedeno u pritvoru od 24.05.2010.g. do 26.05.2010.g. </span>
</p>
<p class="p3">
<span>	Okrivljenog A. K. na kaznu zatvora u trajanju od 4 (četiri) mjeseca u koju kaznu mu se ima uračunati vrijeme provedeno u pritvoru od  24.05.2010.g. do 26.05.2010.g. </span>
</p>
<p class="p3">
<span>	Obavezuju se okrivljeni Z. M. i A. K.  da solidarno plate oštećenom E. H. na ime troškova krivičnog postupka iznos od 1.000,00 eura. </span>
</p>
<p class="p3">
<span>	Obavezuje se okrivljeni Z. M. da plati ovome sudu na ime troškova krivičnog postupka iznos od 359,50  eura. </span>
</p>
<p class="p3">
<span>	Obavezuje se okrivljeni Anes Kalač da plati ovome sudu na ime troškova krivičnog postupka iznos od 37,50 eura. </span>
</p>
<p class="p3">
<span>	Obavezuju se okrivljeni Z. M. i A. K. da plate ovome sudu na ime paušala iznos od po 40,00 eura. </span>
</p>
<p class="p3">
<span>	Oštećeni Dž. K. i E. H. se radi ostvarivanja odštetnog zahtjeva upućuju na građansku parnicu. </span>
</p>
<p class="p3"></p>
<p class="p4">
<span class="s1">          </span><span class="s2">					</span>
</p>
<p class="p2">
<span>O b r a z l o ž e nj e</span>
</p>
<p class="p3"></p>
<p class="p3">
<span>	Osnovno državno tužilaštvo iz Rožaja, podnijelo je ovome sudu optužnicu Kt.br.116/10 od 28.07.2010.g. protiv okrivljenih </span><span class="s3">Z. M. iz Rožaja zbog dva krivičnog djela teška tjelesna povreda iz čl. 151.st</span><span>.1. Krivičnog zakonika (KZ)  i A. K. iz Rožaja zbog krivičnog djela učestvovanje u tuči iz čl. 153.KZ.  	Na glavnom pretresu  Zamjenik ODT-a Armin Selmanović</span>
</p>
<p class="p3">
<span> je izmijenio optužbu u pogledu naziva optužnog akta tako što je umjesto optužnice stavio optužni predlog. Takođe je izmijenio činjenični opis djela u odnosu na okrivljenog Z. M.  pod stavom 2, kao u dispozitivu ove presude, dok su u ostalom dijelu činjenični opisi  i pravne  kvalifikacije djela  ostali neizmijenjeni. Predložio je da sud okrivljene oglasi krivim zbog krivičnih djela koja su im optužbom stavljena na teret i da okrivljenom Zikretu Muriću utvrdi pojedinačne kazne zatvora u trajanju od 6 (šest) mjeseci i osudi ga na jedinstvenu kaznu zatvora u trajanju od 11 (jedanest) mjeseci , a da okrivljenog Anesa Kalača osudi na kaznu zatvora u trajanju od 3 (tri) mejseca.</span>
</p>
<p class="p3">
<span>	Punomoćnik oštećenog E. H. adv. Marinko Rmuš je u završnoj riječi istakao da se oštećeni  pridružuje krivičnom gonjenju ODT-a u odnosu na okrivljene a imovinsko pravni zahtjev će ostvariti u parnici. Tražio je troškove po AT.</span>
</p>
<p class="p3">
<span>	Oštećeni Dž. K. nije pristupio na glavni pretres, održan dana 10.01.2012.g.,  pa je sud  pretres održao u  njegovom odsustvu.Na ranijem pretresu tj. na pretresu održanom dana 05.01.2012.g. oštećeni D. K. je istakao   da se pridružuje krivičnom gonjenju ODT-a u odnosu na okrivljenog Z. M., a imovinsko pravni zahtjev će ostvariti  posebnom tužbom u građanskoj parnici.</span>
</p>
<p class="p3">
<span>	Branilac okrivljenog Z. M. adv. Drago Pantović nije pristupio na pretres održan dana  10.01.2012.g., a uredno je pozvan, pa je sud, u smislu čl. 325. Zakonika o krivičnom postupku (ZKP), pretres održao bez njegovog prisustva uz saglasnost okrivljenog Z., i pročitao njegovu završnu riječ dostavljenu u pismenoj formi u kojoj je predložio da sud njegovog branjenika oslobodi od optužbe, jer u postupku nije dokazano da je izvršio krivična djela koja su mu optužbom stavljena na teret.</span>
</p>
<p class="p3">
<span>	Na glavnom pretresu odžanom dana 10.01.2012.g. nije pristupio uredno pozvani okrivljeni A. K. koji je saslušan na ranijem pretresu,  pa je sud, u smislu čl. 457. ZKP,  pretres održao u njegovom odsustvu.</span>
</p>
<p class="p3">
<span>	Okrivljeni Z. M. u svojoj odbrani je istakao, da je u noći 23/24.05.2010.g. radio kao pjevač u ugostiteljskom objektu-restoranu "Antika" u mejstu zv. Crnja, Opština Rožaje. U restoranu je oko 24h došlo dosta gostiju među kojima su bili i oštećeni Dž. K. i E. H. koji su sjedeli za stolom sa E. K., dok je za drugim stolom sjedio A. K. sa njegovim društvom. Da je oštećeni E. bio u alkoholisanom stanju i tražio da pjeva pjesmu za njega u momentu dok je pjevao pjesmu koju mu je poručio A. i njegovo društvo, što nije prihvatio. Tada su kod njega došli  E. K.  i oštećeni E. i tražili da pjeva za njih i njihovo društvo. Kada je završio pjesmu za A., počeo da pjeva pjesmu za njih došlo je do svađe i tuče između M. i Č.,koji su takođe bili u kafani, pa je pošao prema njima da bi ih razvadio. Od stola je ustao i okrivljeni Anes, te su zajedno zamolili M. da napuste lokal, da nebi došlo do tuče,što su oni prihvatili. Tada je oštećeni E. povukao A. za ruku sleđa ali ga nije udario nakon  su on i A. izašli ispred lokala sa M. i zamolili ih da idu kući, što su oni prihvatili i otišli su vozilom kući, dok su se oni vratili u restoran i vidjeli da se gazda restorana E. M. raspravlja sa oštećenima E. i Dž. i da su prevrnuti stolovi i polomljeno više čaša i flaša u restoranu, pa je prišao do oštećenog E. i sa E. pokušao da ga izvede iz restorana. Vidio je da je Dž. polomio jednu flašu i pošao prema A. da ga istom udari u čemu su ga spriječili prisutni. Dok su on i E. sa E. izlazili iz restorana E. ga je otvorenom šakom udario po glavi. Pošto je u rukama držao mikrofon koji je koristio za pjevanje, udario je E. mikrofonom po glavi i odgurnuo ga od sebe,  pa se  on poklizao na stepeništu,  pao i udario glavom  na betonsku podlogu-ploču ispred ulaza. Tu se našao i oštećeni Dževad koji je u rukama držao neki predmet i pošao prema njemu u namjeri da ga udari, pa je izbjegao udarac, nakon čega ga je više puta udario pesnicama po glavi, jer mu je prije toga ispao mikrofon iz ruku, nakon čega su se medjusobno tukli pesnicama. Tom prilikom stvorio se opšti metež, tako da nije obraćao pažnju šta su radili ostali prisutni. Istakao je da kod sebe nije imao drvenu palicu tako da palicom nije udario ni oštećenog Dž. ni E., već je E. udario mikrofonom u predjeli prednjeg dijela glave,  a Dž. pesnicama jer je bio napadnut od njih.Nije vidio da je Anes udario bilo koga pa ni oštećenog E.. Predložio  je da ga sud oslobodi od optužbe, jer nije izvršio krivična djela za koja je optužen.  </span>
</p>
<p class="p3">
<span>	Okrivljeni A. K. je u svojoj odbrani istakao, da je u noći 23/24.05.2010.g. oko 24,00 h pošao sa društvom u restoran "Antika" koji se nalazi u mjestu zv. Crnja, Opština Rožaje, na piće i muziku. Kada je ušao u restoranu je bilo puno gosti, pa su seli za jednim stolom i poručili piće. Za drugim stolom su sjedeli oštećeni E. H. koji je bio u pijanom stanju i Dž. K. sa još jednim čovjekom. U restoranu je pjevao okrivljeni Z. M.. U jednom momentu došlo je do svađe između gostiju M. i Č. i on i drugi gosti su ustali da bi spriječili tuču između njih. Zamolio je M. da izađu iz kafane i oni su ga poslušali pa su zajedno izašli ispred kafane a za njim je izašao i okrivljeni Z. i još neki gosti, nakon čega su M.ušli u vozilo i otišli kući. Kada je ponovo ušao u restoran vidio je da oštećeni E. H. i Dž. K. prevrću stolove, lome stolice,  čaše i flaše , nakon čega mu je prišao  E.koji je bio u pijanom stanju i dohvatio ga za ruke, pa ga je povukao za ruku, rekao da ga pusti i skloni ruke od njega i odgurnuo ga, ali ga nije udarao.Tada je  u kafani nastao  opšti metež, pa su gosti počeli da izlaze iz kafane, kojom prilikom je  neko odgurnuo E. pa je on pao na pločniku ispred kafane.Istajao je da ni on ni okrivljeni Z. nijesu udarali oštećene E. i Dž. i nijesu im nanijeli  povrede, a moguće je da ih je neko drugi udarao u toj gužvi.</span>
</p>
<p class="p3">
<span>	Po ovoj krivičnopravnoj stvari sud je izveo dokaze: saslušao svjedoke-oštećene Dž. K. i E. H., svedoke N. K., D. K., E. M., A. T., E. K.,  pročitao  izvještaj ljekara specijaliste  JZU Doma zdravlja Rožaje br. 2197 od 25.05.2010.g. , izvještaj od 25.05.2010.g., izvještaj rendger kabineta od 25.05.2010.g., izvještaj ljekara specijaliste PZU DND - Dend Rožaje br. 418 od 24.05.2010.g., na ime Dž. K., pročitao izvještaj ljekara specijaliste Opšte bolnice Berane br. 2563/791 od 26.05.2010.g., otpusna lista sa epikrizom br. 2563/2010 na ime oštećenog E. H., pročitao nalaz i mišljenje vještaka medicinske struke prof.Mihajla Kuliša, izvršio  uvid u izvod iz kaznene evidencije na ime okrivljenog Z. M.,  uvid u pravosnažnu presudu ovoga suda K.br. 130/10 od 29.11.2010.g. na ime okrivljenog Z. i  uvid u izvod iz kaznene evidencije na ime okrivljenog Anesa Kalača.</span>
</p>
<p class="p3">
<span>	Cijeneći odbrane okrivljenih i sve izvedene dokaze, kako pojedinačno tako i u međusobnoj vezi u smislu čl. 370.st. 3. ZKP, sud je nesumljivo utvrdio slijedeće činjenično stanje:</span>
</p>
<p class="p3">
<span>	Da je u noći 23/24.05.2010.g., okrivljeni Z. M. pjevao u ugostiteljskom objektu - restoranu "Antika" u mejsto zv. Crnja, Opština  Rožaje, gdje je bilo prisutno više gostiju, među kojima su bili  okrivljeni A. K. i oštećeni Dž. K. i E. H..  Da je negde oko 01,00 čas došlo do svađe a zatim i tuče između okrivljenih i oštećenih  kojom prilikom je okrivljeni A. udario pesnicom oštećenog E. u predjelu glave-lijevog oka, dok se  okrivljeni Z. mašio drvene palice, kojom je udario oštećenog E. u predjelu lijeve strane čela i tjemeno potiljačnog diejla glave i nanio mu tešku tjelesnu povredu u vidu potresa mozga i istom palicom više puta udario oštećenog Dž. u predjelu glave i nanio mu teške tjelesne povrede u vidu preloma nosnih kostiju sa utisnućem nosne pregrade, izbijanje dva zuba br. 11 i 31 i prelom zuba br. 42.</span>
</p>
<p class="p3">
<span>	Ove činjenice utvrđuju se iz iskaza svjedoka - oštećenih Dž. K., E. H. koji su veoma jasno i objektivno opisali cijeli tok događaja a dovodeći njihove iskaze u vezu sa navodima iz medicinske dokumentacije i  nalazom i mišljenjem vještaka medicinske struke prof. Mihajla Kuliša i iskazima svjedoka E. H., N., D. i E. K. i E.  M. i A.T., te iskazima okrivljenih u djelu u kojem ne spore odlučne činjenice, zaista nema sumnje u drugačije činjenično stanje. </span>
</p>
<p class="p3">
<span>	Naime, iz iskaza svjedoka -oštećenog D.  K. proizilazi da je u noći 23/24.05.2010.g., sa svojim sestrićem E. H. sjedio u restoranu "Antika" u mjesto zv. Crnja, Opština Rožaje, dok je okrivljeni Anes sjedio sa društvom za drugim stolom a okrivljeni Z. je pjevao u ovom restoranu. Da je u jednom momentu A. izašao iz restorana sa nekim momcima, a kada se vratio tražio je oštećenog E. zv. B. i pošao prema njemu u namjeri da ga udari, pa je stao između njih,  kojom prilikom ga je A. preko njegovog ramena udario u predjelu glave, nakon čega je  nastao opšti metež od prisutnih gostiju koji su počeli da izlaze, dok su  on i E.praktično iznijeti  ispred restorana, gde je Z. udario   E.  sa drvenom palicom  u predjelu glave, od kojih udraca je on pao na pločniku i bio u nesvesnom stanju, pa je prišao do njega da mu izvuče jezik da se nebi ugušio. Da je tada Zikret i njega  udario ovom palicom više puta po glavi i nanio mu telesne povrede od kojih je liječen u Domu zdravlja u Rožajama i Opštoj bolnici u Bernama. Istakao je da kritične noći nije lomio čaše i flaše niti je prevrtao stolove. Sa okrivljenima se nije izmirio.</span>
</p>
<p class="p3">
<span>	Iz iskaza svjedoka-oštećenog E. H. proizilazi da je dana 23/24.05.2010.g. sjedio u  restoranu "Antika" u mjesto zv. Crnja, Opština Rožaje, sa oštećenim Dževadom, dok je za drugim stolom sjedio  okrivljeni A. K. koji mu je predhodnog  dana u istom lokalu u kojem je pjevao okrivljeni Z. M. prijetio da će mu polomiti zube. Da mu  se kritične noći A. izvinuo zbog ovakvog ponašanja prema njemu predhodnog dana  i rekao  da je bio pijan i da treba jedan drugog da štite a ne da se svađaju. Nakon toga oko 01,00 čas neko se posvađao u restoranu, kojom prilikom  su  neki gosti među kojima su bili i A. i njegovo društvo, izašli iz restorana.  Nakon izvesnog vremena u restoranu je ušao A. i tražio ga, pa su on i njegov ujak-oštećeni Dž. ustali od stola, i Dž. je stao ispred A. da bi ga spriječio da ga ne udari, ali ga je on udario stisnutom pesnicom, preko Dževadovog  ramena, u predjelu lijevog oka a zatim su ga  iznijeli ispred restorana, gdje ga je okrivljeni Z. udario drvenom palicom  u predjelu glave-lijeve strane čela, iznad lijevog oka, od kojeg udarca je pao, nakon čega je zadobio još udaraca  i više se ničega ne sjeća,  a osvijestio se  sjutradan oko 12,00  časova. Nije vidio da je neko udario Dž., jer je bio onesviješćen. Istakao je da kritične noći nije  lomio čaše i flaše niti prevrćao stolove. Sa okrivljenima se nije izmirio.</span>
</p>
<p class="p3">
<span>	Iz iskaza svjedoka N., D. i E. K., E. M. i A. T. proizilazi da je u restoranu "Antika" u noći 24.05.2010.g. došlo do tuče oko 01,00 čas, u kojoj su povrijeđeni oštećeni Dž. K. i E. H.,a  nijesu vidjeli ko im je nanio povrede, osim što je svedok E. vidio da se okrivljeni Z. zaletava prema oštećenom E. koji je ležao na pločniku, da ga udari  drvenom palicom, u čemu ga je on spriječio. </span>
</p>
<p class="p3">
<span>	Iz medicinske dokumentacije na ime oštećenih i  nalaza i mišljenja vještaka medicinske struke prof. Mihajla Kuliša proizilazi da je oštećeni Dž. K., kritične noći zadobio tjelesne povrede u vidu preloma nosnih kostiju sa utisnućem nosne pregrade, izbijanja zuba br. 11 i 31 i prelom zuba br. 42., koje su nanijete dejstvom snažne zamahnute tupotvrde  sile na predio nosa i desne strane lica, kao što je poluga, palica i sl. koje se pojedinačno i skupno kvalifikuju kao teška tjelesna povreda te da ove povrede nikako  nijesu mogle nastati pri padu i udaru od tvrdu podlogu. Da je oštećeni E. H. kritične noći zadobio povredu u predjelu lijeve strane čela i tjemeno potiljačnom dijelu glave u vidu potresa mozga koja je nastala dejstvom snažne tupotvrde sile na taj predio glave kao što je bilo koji tupotvrdi predmet i kvalifikuju se pojedinačno i zbirno kao teške tjelesne povrede.  Da je povredu u predjelu lijeve strane čela povrijeđeni  zadobio dok se nalazio licem okrenut prema počiniocu, a povredu u tjemeno potiljačnom  dijelu glave u momentu dok se nalazio lagano okrenut leđima prema počiniocu ili bočno. Nema elemenata na osnovu kojih bi se moglo reći da su ove povrede mogle nastati pri padu i udaru  glavom o tvrdu podlogu .</span>
</p>
<p class="p3">
<span>	Imajući u vidu nalaz i mišljenje ovog vještaka koji je sud prihvatio kao jasan, uvjerljiv i stručan, te dovodeći isti u vezu sa iskazima oštećenih kojima je sud poklonio punu vjeru, i ostalim izvedenim dokazima i iskazima okrivljenih u djelu u kojem ne spore odlučne činjenice,  zaista se nedvosmisleno utvrđuje da je okrivljeni Z. kritične noći na opisani način nanio navedene povrede oštećenim Dž. i E.i da je okrivljeni A. na opisani način učestvovao u tuči u kojoj je oštećenim nanešena teška tjelesna povreda.</span>
</p>
<p class="p3">
<span>	Sud je cijenio iskaze okrivljenih pa je iste prihvatio u dijelu u kojem ne spore odlučne činjenice koje su utvrđene u postupku. Međutim iskaz okrivljenog Z. u dijelu u kojem ističe  da u kritičnom momentu kod sebe nije imao drvenu palicu već mikrofon, te da  oštećenog E. nije udario drvenom palicom, već mikrofonom i odgurnuo ga od sebe pa je on pao na betonsku podlogu i udario glavom, i  da oštećenog Dž. nije udarao drvenom palicom, već samo pesnicama, jer je bio napadnut od njih, te da ni okrivljeni  A. nije udarao oštećenog E.,  kao i iskaz okrivljenog An. u dijelu u kojem ističe da okrivljeni Z. nije udarao oštećene i nanio im  povrede, niti je on učestvovao u tuči, obzirom da su njihovi iskazi u ovom djelu neobjektivni, neuvjerljivi i opovrgnuti dokazima izvedenim u postupku iz kojih jasno proizilazi da je okrivljeni Z. nanio navedene povrede oštećenim i da je okrivljeni A. učestvovao u tuči u kojoj su oštećenima nanijete ove povrede, tako što je stisnutom pesnicom udario E. u predjelu glave, te da oštećeni nijesu mogli zadobiti ove  povrede prilikom pada od tvrdu podlogu, tako da je očigledno da su iskazi okrivljenih u ovom dijelu, smišljeni i sračunati ka izbegavanju krivičnopravne odgovornosti, pa sud njihove iskaze u tom dijelu nije ni mogao prihvatiti. </span>
</p>
<p class="p3">
<span>	Dakle u postupku je utvrđeno da je okrivljeni Z. M. dana 24.05.2011.g., oko 01,00 čas ispred restorana "Antika"  u mjestu zv. Crnja, Opština Rožaje, teško tjelesno povrijedio Dž.  K., na način što ga je drvenom palicom udario više puta po glavi, nanoseći mu tom prilikom teške tjelesne povrede u vidu preloma nosnih kostiju sa utisnućem nosne pregrade, izbijanja zuba br. 11 i 31, prelom zuba br. 42.i da je istog dana u isto vrijeme i na istom mjestu, teško tjelesno povrijedio E. H., na način što ga je drvenom palicom udario u predjelu lijeve strane čela i tjemeno potiljačnog dijela glave nanoseći mu tom prilikom tešku tjelesnu povredu u vidu potresa mozga. Takođe je utvrđeno da je okrivljeni Anes Kalač  navedenog dana u isto vrijeme na istom mjestu učestvovao u tuči u kojoj je nanešena teška tjelesna povreda Dž. K. i E. H., na način što je stisnutom pesnicom udario E. H.  u predjelu glave. </span>
</p>
<p class="p3">
<span>	Cijeneći psihički odnos okrivljenih prema učinjenim krivičnim djelima, sud je našao da su isti bili svjesni svog djela tj. okrivljeni Z. je bio svjestan da na opisani način preduzima navedene radnje prema oštećenim Dž. i E. u cilju nastupanja zabranjene posledice - narušavanja telesnog integriteta, znajući za protivpravnost radnje i posledica i to je htio, dok je okrivljeni A., bio svjestan da na opisani način učestvuje u ovoj tuči u koju se svjesno i voljno upustio, te   su postupali sa umišljajem.</span>
</p>
<p class="p3">
<span>	Pravnom ocjenom utvrđenog činjeničnog stanja, sud je našao da su u radnjama okrivljenog Z. M. sadržani svi bitni elementi dva krivična djela teška tjelesna povreda iz čl. 151. st. 1. KZ, a u radnjama okrivljenog A. K. svi bitni elementi krivičnog djela učestvovanje u tuči iz čl. 153. KZ.</span>
</p>
<p class="p3">
<span>	Sa navedenih razloga sud nije prihvatio tezu odbrane branioca okrivljenog Zikreta da u postupku nije dokazano da je njegov branjenik izvršio krivična djela koja su mu optužbom stavljena na teret, tim prije što je  u postupku  utvrđeno da je isti izvršio navedena krivična djela i da je zato kriv i krivičnopravno odgovoran. </span>
</p>
<p class="p3">
<span>	Za izvršena krivična djela sud je okrivljene oglasio krivim i okrivljenom Z. utvrdio pojedinačne kazne zatvora za oba djela u trajanju od po sedam mjeseci i osudio ga na jedinstvenu kaznu zatvora u trajanju od jedne godine i jedan mjesec, dok je  okrivljenog A.   osudio na kaznu zatvora u trajanju od četiri mjeseca. U  izrečene kazne okrivljenima se, na osnovu čl. 51. KZ, ima uračunati vrijeme provedeno u pritvoru od 24.05.2010.g. do 26.05.2010.godine. </span>
</p>
<p class="p3">
<span>	Prilikom odlučivanja o izboru vrste i visine kazne, sud je imao u vidu sve okolnosti koje utuču da kazna bude veća ili manja iz čl. 42. KZ, pa je okrivljenima od olakšavajućih okolnosti cijenio i to:okrivljenom Z.  siromašno imovno stanje, a okrivljenom A. njegove porodične prilike-otac jednog maloletnog djeteta,  dok  je kao otežavajuću okolnost cijenio njihovu raniju osuđivanost zbog istovrsnog krivičnog djela. </span>
</p>
<p class="p3">
<span>	Cijeneći navedene okolnosti, kao i okolnosti pod kojima su djela izvršena, stepen nastupjele posledice i  držanje okrivljenih nakon izvršenih djela, sud je našao da je imalo mjesta izricanju ovakve vrste i visine kazne, ubijeđen da su izrečene kazne zatvora u naznačenom trajanju srazmjerne težini učinjenih krivičnih djela i stepenu krivice okrivljenih i da će se sa istim u dovoljnoj mjeri uticati na okrivljene da ubuduće ne vrše bilo kakva krivična djela i da će vaspitno djelovati na druge da ne čine ista ili slična djela.</span>
</p>
<p class="p3">
<span>	Na osnovu čl. 229. u vezi čl. 226. st. 2. tač. 8. ZKP, sud je obavezao okrivljene da solidarno plate oštećenom E. H. na ime troškova krivičnog postupka iznos od 1.000,00 eura, koji troškovi se odnose na ime troškova za zastupanje oštećenog od strane punomoćnika-advokata.</span>
</p>
<p class="p3">
<span>	Na osnovu čl. 229. u vezi čl. 226. st.2., tač. 1. i st. 7. i st. 4. ZKP, sud je obavezao okrivljene da plate ovome sudu na ime troškova krivičnog postupka i to:  okrivljenog Z. u iznosu od 359,50 eura, koji troškovi se odnose na ime troškova za vještačenje i za branioca postavljenog po službenoj dužnosti u predkrivičnom postupku i okrivljenog A. iznos od 37,50 eura, koji troškovi se odnose na ime troškova za branioca postavljenog po službenoj dužnosti u predkrivičnom postupku. </span>
</p>
<p class="p3">
<span>	Na osnovu čl. 229. u vezi čl. 226. st. 2. tač. 9. i st. 3., sud je obavezao okrivljene da plate ovome sudu na ime paušala iznos od po 40,00 eura. </span>
</p>
<p class="p3">
<span>	Na osnovu čl. 239. st. 2. ZKP, oštećeni Dž. K. i E. H. se radi ostvarivanja oštetnog zahtjeva upućuju  na građansku parnicu. </span>
</p>
<p class="p3"></p>
<p class="p3"></p>
<p class="p3">
<span>	Sa izloženog  odlučeno je kao u dispozitivu ove presude. </span>
</p>
<p class="p3"></p>
<p class="p3"></p>
<p class="p3"></p>
<p class="p3">
<span>	OSNOVNI SUD U ROŽAJAMA, dana 10.01.2012.g.</span>
</p>
<p class="p3"></p>
<p class="p3"></p>
<p class="p3"></p>
<p class="p3">
<span>Zapisničar,							S U D I J A,</span>
</p>
<p class="p3">
<span>Aida Luboder  s.r.						Milosav Zekić  s.r.</span>
</p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3">
<span>PRAVNA POUKA: Protiv ove presude može se izjaviti žalba u roku od 15 dana od dana prijema iste i to Višem sudu u Bijelom Polju, a preko ovog suda.</span>
</p>
<p class="p3"></p>
<p class="p3"></p>
<p class="p3">
<span>	</span>
</p>
<p class="p3"></p>
<p class="p3">
<span>	</span>
</p>
<p class="p3"></p>
<p class="p5"></p>
<p class="p5"></p>
<p class="p5"></p>


</body>
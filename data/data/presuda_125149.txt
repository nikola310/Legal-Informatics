<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt;font-family:'Arial'}
.span2{color:#000000;font-size:12pt;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<li style="text-align:right">
<span class="span1">K broj 57/15</span>
</li>
<li>
<span></span><span class="span1">                                                         </span>
</li>
<p>&nbsp;</p>
<p>&nbsp;</p>
<li>
<span class="span1">         </span>
</li>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<li style="text-align:center;">
<span class="span1">U IME CRNE GORE</span>
</li>
<li>
<span class="span1"></span><span class="span1">OSNOVNI SUD U BARU, kao prvostepeni krivični, sudija Aleksandra Leković, kao sudija pojedinac, sa zapisničarom Anom Stanišić, u krivičnom predmetu okrivljene B. L., zbog krivičnog djela – laka tjelesna povreda iz čl. 152 st. 2. u vezi st. 1. Krivičnog zakonika Crne Gore, po optužnom predlogu Osnovnog državnog tužilaštva u Baru Kt.br.85/15 od 12.03.2015.godine, nakon održanog glavnog javnog pretresa u prisustvu zastupnika optužbe ZODT u Baru Slađane Španjević, okrivljene i njenog branioca advokata B.R. iz B., dana 14.04.2015. godine donio je i istog dana javno objavio </span>
</li>
<p>&nbsp;</p>
<li style="text-align:center;">
<span class="span1">P R E S U D U</span>
</li>
<p>&nbsp;</p>
<li>
<span class="span1">Okrivljena, B.L., od oca H. i majke Š., rođene B., rođena ... godine u K. P.-Republika K., sa prebivalištem u B., državljanke Republike K., u vanbračnoj zajednici, majka sedmoro maloljetne djece, nepismena, bez škole, po zanimanju higijeničarka, lošeg imovnog stanja,</span>
</li>
<li style="text-align:center;">
<span class="span1">K r i v a  j e</span>
</li>
<p>&nbsp;</p>
<li>
<span class="span1">Što je:</span>
</li>
<p>&nbsp;</p>
<li>
<span class="span1">Dana 10. marta 2015.godine, oko 08,30 časova, u Sutomoru, Opština Bar, ispred marketa "Voli", svjesna svog djela čije izvršenje je htjela iako je znala da je njeno djelo zabranjeno, sredstvom podobnim da tijelo teško povrijedi ili zdravlje teško naruši, lako tjelesno povrijedila R. J., na način što ga je gađala i pogodila kamenom u predjelu glave, kojom prilikom mu je nanijela laku tjelesnu povredu u vidu nagnječno razderne rane u tjemenom predjelu dužine 1,5 cm sa krvnim podlivom kože u tjemenom predjelu promjera 2x2 cm, a čije dno rane je sačinjavalo podkožno tkivo u tjemenom predjelu,</span>
</li>
<p>&nbsp;</p>
<li>
<span class="span1">-čime je izvršila krivično djelo - laka tjelesna povreda iz čl. 152 st. 2. u vezi st. 1. Krivičnog zakonika Crne Gore,</span>
</li>
<p>&nbsp;</p>
<p>
<span class="span1">pa joj sud primjenom člana 4, 32, 36, 42, 52, 53 i 54 Krivičnog zakonika i člana 369, 370 i 374 ZKP-a  izriče </span>
</p>
<p>&nbsp;</p>
<p style="text-align:center;">
<span class="span1">USLOVNU OSUDU</span>
</p>
<p>&nbsp;</p>
<p>
<span class="span1">Kojom joj utvrđuje kaznu zatvora u trajanju od 30 (trideset) dana i istovremeno određuje da se kazna neće izvršiti ukoliko okrivljena u roku od 1 (jedne) godine po </span><span class="span1">pravosnažnosti presude ne izvrši novo krivično djelo. </span>
</p>
<p>&nbsp;</p>
<p>
<span class="span1">Okrivljena je dužna da naknadi troškove krivičnog postupka u iznosu od 60,50 eura i paušalne troškove suda u iznosu od 30,00 eura, u roku od 15 dana od pravosnažnosti presude, pod prijetnjom izvršenja. </span>
</p>
<p>&nbsp;</p>
<li style="text-align:center;">
<span class="span1">O b r a z l o ž e n j e:</span>
</li>
<p>&nbsp;</p>
<li>
<span class="span1">Optužnim predlogom Osnovnog državnog tužilaštva u Baru Kt.br.85/15 od 12.03.2015.godine, stavljeno je na teret okrivljenoj izvršenje krivičnog djela bliže opisanog u izreci presude. </span>
</li>
<p>
<span class="span1">Okrivljena B.L. je u svojoj odbrani datoj u prethodnom postupku, a pri kojoj je ostala i na glavnom pretresu, u bitnom navela da je dana 10.03.2015.godine, oko 08,30 časova, sa svoje dvoje maloljetne djece pošla je u samoposlugu "Voli", kad je vidjela da je došao kamion da kupi smeće i čula je da je jedan radnik Komunalnog preduzeća, koji se zove R., nešto rekao njenoj kćerki Đ. koja ima 11 godina. Vidjela da je on njenu ćerku uhvatio obijema rukama i da je ujeo za lijevu ruku. Dalje je navela da je R. njoj-okrivljenoj rekao da ima lijepu haljinu i da je lijepa i pitao je "oćeš da mi daš pičku", našta mu je ona odgovorila "sačekaj da ti dam pičku", a zatim se udaljila nekoliko metara, pronašla kamen i istim ga gađala i pogodila u glavu i rekla mu "eto sad si dobio pičku", nakon čega je on pustio njenu kćerku. Navela je da se prepala da on njenu kćerku ne smjesti u kamion i odveze, pa je iz tog razloga spustila mlađe dijete koje je držala u naručju, uzela kamen i gađala tog čovjeka kako bi zaštitila svoje dijete. Tom događaju je prisustvovao njen djever N., kao i njegove kćerke, a njena kćerka Đ. je vidjela da je R. pogodila u glavu. Dodala je da tog čovjeka iz Komunalnog preduzeća ne poznaje od ranije, da zna samo da se zove R., da je kamen koji je našla na putu bio prečnika 7-8cm, a oštećenog je gađala sa nekih 1,5m udaljenosti. Njen suprug je na lice mjesta došao kasnije, tako da nije bio prisutan kada je R. pogodila kamenom u glavu. R. zna iz priče njene kćerke jer joj se ista žalila da on ponekad kad dođe da prazni kontejnere, skida pantalone i pokazuje joj polni organ, ali ona nije znala kako on izgleda, već samo da se zove R. </span>
</p>
<p>
<span class="span1">U dokaznom postupku provedeni su sledeći dokazi: na saglasan predlog stranaka pročitani su iskaz svjedoka oštećenog J. R. dat na zapisniku kod ODT-a u Baru od 12.03.2015.godine, iskaz svjedoka B. B. dat na zapisniku kod ODT-a u Baru od 12.03.2015.godine, saslušan je svjedok B. Đ., pročitana je medicinska dokumentacija na ime J.R. i pročitan je nalaz i mišljenje vještaka medicinske struke dr K. N. od 12.03.2015.godine.</span>
</p>
<p>
<span class="span1">Svjedok oštećeni J. R. je u svom iskazu datom na zapisniku kod ODT-a u Baru od 12.03.2015.godine, u bitnom naveo da je dana 10.03.2015.godine radio na pražnjenju kontejnera kamionom za smeće. Negdje oko 08,20 časova vozač kamiona V. se parkirao ispred "Volija", pored kontejnera. Sa kolegom B. prišao je da kači kontejnere na kamion i u tom trenutku prišla su mu dva čovjeka i jedna žena romske nacionalnosti, sa kojima je bilo i dvoje male djece. Jedan od ova dva čovjeka obratio mu se riječima "Dođi ovamo jebem ti majku", a potom su ga više puta udarili rukama u predjelu tijela. Njegov kolega B. je pokušao da ga odbrani, ali je on već zadobio par udaraca rukama. Potom su se dva lica romske nacionalnosti udaljila i sa udaljenosti od otprilike 2m zadobio je udarac kamenom u predjelu glave, s tim što misli da je udarac zadobio od jednog od </span><span class="span1">muškaraca koji je bio u toj grupi. Od udarca mu je potekla krv, a zatim su ga prebacili na ukazivanje ljekarske pomoći. Oštećeni je posebno naveo da poznaje ženu i dva čovjeka i djecu koja su bila sa njima, jer radi na tom reonu, a poznaje ih izviđenja, ali ne zna kako se zovu. Već godinu dana kako radi na tom reonu, on i njegove kolege imaju problema sa tom porodicom jer su oni uvijek pijani, psuju ih i vrijeđaju i uvijek su spremni na svađu. Dodao je i da nije imao kontakt sa kćerkom tih ljudi, niti im je bilo što ružno govorio, a nije se ni tog dana ni bilo kada ranije skidao u prisustvu njihove kćerke. Pojasnio je da je u trenutku kada je zadobio udarac u predjelu glave, bio leđima okrenut prema kamionu JKP, dok je udarac kamenom uslijedio sa desne strane, a on je u tom trenutku gledao pravo, da su se ljudi kretali prema njima u grupi, te da misli da je udarac zadobio od jednog od dva muškarca, a da žena štiti svog supruga, ali da nije vidio trenutak kada je kamen bačen prema njemu. Nije se pridružio krivičnom gonjenju protiv okrivljene jer je ista majka sedmoro maloljetne djece, a u međuvremenu su se izmirili i nije postavio imovinskopravni zahtjev. </span>
</p>
<p>
<span class="span1">Svjedok B. B. je u svom iskazu datom na zapisniku kod ODT-a u Baru od 12.03.2015.godine, u bitnom naveo da će se koristiti svojim pravom privilegovanog svjedoka, obzirom da je nevjenačni suprug okrivljene, te da neće svjedočiti.</span>
</p>
<p>
<span class="span1">Svjedok B. Đ., ćerka okrivljene, je u svom iskazu u bitnom navela da je nekoliko dana prije predmetnog događaja nju R. ugrizao za lijevu ruku u blizini ramena, da je poslije par dana ošamario i da je to rekla majci. Dana kada se desio predmetni događaj, pošla je u "Voli" da kupi sjemenke, a R. je ispred "Volija" uhvatio za ruke. Rekla mu je da je pusti, a on joj je rekao da hoće, ali da mu da broj telefona. Nakon toga mu je njena majka rekla da je pusti i uzela je kamen i gađala ga u glavu. Navela je da je i drugog dana kad je došla u Bar R. pratio i da je mnogo patila od njega. Pojasnila je da ju je R. samo držao za ruku, da je nije vukao ili nešto slično, da mu je rekla da je pusti, a on joj je rekao da hoće kad mu da broj telefona, a nakon toga je došla njena majka i gađala ga, a isti je vrijeđao njenu majku i svašta je pričao za nju.</span>
</p>
<p>
<span class="span1">Uvidom u medicinsku dokumentaciju na ime oštećenog J. R., utvrđeno je da su kod istog prilikom pregleda od strane ljekara jedinice za HMP u Baru konstatovane tjelesne povrede, koje su bile predmet sudskomedicinskog vještačenja. </span>
</p>
<p>
<span class="span1">Iz nalaza i mišljenja sudskog vještaka medicinske struke dr N. K. od 12.03.2015.godine, utvrđeno je da je J. R. zadobio sljedeću povredu: nagnječno-razdernu ranu u tjemenom predjelu dužine 1,5 cm sa krvnim podlivom kože u tjemenom predjelu promjera 2x2 cm, a čije dno rane je sačinjavalo podkožno tkivo u tjemenom predjelu. Navedena povreda predstavlja u vrijeme nanošenja laku tjelesnu povredu i nanešena je tupinom mehaničkog oruđa, odnosno, u konkretnom slučaju nanešena je bačenim kamenom. Osim navedene povrede, J.R. je zadobio i crvenilo kože u slabinskom predjelu, a koje crvenilo, samo za sebe, ne predstavlja tjelesnu povredu, te koje crvenilo je nanešeno tupinom mehaničkog oruđa, u šta bi spadalo: bačeni kamen i slično.</span>
</p>
<p>
<span class="span1">Sud je donio rješenje da se ne provodi dokaz čitanjem izvoda iz kaznene evidencije za okrivljenu, obzirom da je činjenično stanje u dovoljnoj mjeri utvrđeno, a pribavljanje tog dokaza bi vodilo odugovlačenju postupka, jer je ista rođena na teritoriji druge države, tačnije rođena je na Kosovu.</span>
</p>
<p>
<span class="span2">Ocjenom izvedenih dokaza u postupku je nesumnjivo utvrđeno da je okrivljena učinila krivično djelo koje joj je stavljeno na teret, u vrijeme, mjesto i na način predstavljen u izreci presude. Okrivljena u svojoj odbrani nije sporila da je kritičnom </span><span class="span2">prilikom, nakon verbalnog sukoba sa oštećenim, uzela kamen koji je našla i istog gađala sa nekih 1,5 m udaljenosti i pogodila u glavu, koji dio odbrane okrivljene je sud prihvatio i cijenio kao istinit, jer je ista u skladu sa ostalim provedenim dokazima. </span>
</p>
<p>
<span class="span2">Naime, svjedok B. Đ. je u svom iskazu potvrdila da je njena majka okrivljena B.L. kritične prilike uzela kamen i gađala oštećenog i pogodila ga u glavu. Ovakav iskaz svjedoka sud je prihvatio, cijeneći ga kao iskren i uvjerljiv. Svjedok oštećeni J.R. je takođe naveo da je prvo došlo do verbalnog sukoba sa okrivljenom, te da je u jednom momentu dok je bio okrenut leđima</span><span class="span1">, zadobio udarac kamenom u predjelu glave sa udaljenosti od oko 2m, a koji udarac je uslijedio sa desne strane, a on je u tom trenutku gledao pravo, pa nije vidio trenutak kada je kamen bačen prema njemu. Sud je prihvatio i iskaz svjedoka oštećenog u navedenom dijelu, cijeneći ga kao iskren i uvjerljiv. </span>
</p>
<p>
<span class="span2">Broj, vrsta i mehanizam povreda koje je kritične prilike zadobio svjedok oštećeni utvrđeni su iz nalaza i mišljenja sudskog vještaka medicinske struke dr K. N. od 12.03.2015.godine, kojem je sud poklonio punu vjeru, cijeneći ga kao jasan, objektivan i stručan. Naime, vještak je imajući uvid u medicinsku dokumentaciju na ime svjedoka oštećenog našao da je isti kritične prilike zadobio povredu u vidu </span><span class="span1">nagnječno-razderne rane u tjemenom predjelu dužine 1,5 cm sa krvnim podlivom kože u tjemenom predjelu promjera 2x2 cm, a čije dno rane je sačinjavalo podkožno tkivo u tjemenom predjelu. Navedena povreda predstavlja u vrijeme nanošenja laku tjelesnu povredu i nanešena je tupinom mehaničkog oruđa, odnosno, u konkretnom slučaju nanešena je bačenim kamenom. Osim navedene povrede, J. R. je zadobio i crvenilo kože u slabinskom predjelu, a koje crvenilo, samo za sebe, ne predstavlja tjelesnu povredu, te koje crvenilo je nanešeno tupinom mehaničkog oruđa, u šta bi spadalo: bačeni kamen i slično. </span>
</p>
<p>
<span class="span1">Svjedok oštećeni je naveo i to </span><span class="span2">da misli da je udarac kamenom u predjelu glave zadobio od jednog od muškaraca</span><span class="span1">. </span><span class="span1">Po</span><span class="span1"> ocjeni suda ovakvi navodi svjedoka oštećenog predstavljaju samo pretpostavku, jer oštećeni nije vidio trenutak kada je kamen bačen prema njemu, a njegova pretpostavka nije potvrđena nijednim drugim dokazom, dok se i iz odbrane okrivljene, te iskaza njene ćerke nesporno utvrđuje da je upravo okrivljena kamenom gađala oštećenog od čega je on zadobio laku tjelesnu povredu. </span>
</p>
<p>
<span class="span1">Branilac okrivljene adv. B. R. je u završnoj riječi naveo da traži da sud okrivljenu oslobodi jer je ista postupala u nužnoj odbrani, budući da je odbijala protivpravan napad koji je oštećeni preduzeo prema njenoj kćerki, a da sud ukoliko nađe suprotno, primijeni odredbu čl. 10. st. 3. KZ-a ako eventualno nađe da je prekoračila nužnu odbranu jer je djelo uradila iz prepada. </span>
</p>
<p>
<span class="span1">Sud smatra da u konkretnom slučaju nema mjesta primjeni instituta nužne odbrane, a samim tim ni prekoračenja granice nužne odbrane. Naime, da bi se utvrdilo da li je došlo do prekoračenja granice nužne odbrane, prethodno se mora utvrditi da li su bili ispunjeni svi uslovi na strani napada i odbrane, jer prekoračenje nužne odbrane pretpostavlja da su postojali svi uslovi za nužnu odbranu, ali da je prilikom odbijanja napada došlo do prekoračenja nužnosti. U smislu čl. 10 st.2 Krivičnog zakonika nužna je ona odbrana koja je neophodno potrebna da učinilac od svog dobra ili dobra drugoga odbije istovremen ili neposredno predstojeći protivpravan napad. Prema tome, nužna odbrana podrazumjeva dvije osnovne komponente, a to su napad i odbijanje napada. Napad treba da je stvaran, protivpravan i da potiče od čovjeka, dok je odbrana odbijanje napada koja treba da je upravljena protiv napadača i njen osnovni smisao je neutralisanje napada. Takođe, odbrana treba da je istovremena sa napadom što znači da je napad već započeo ili da napad neposredno predstoji. </span>
</p>
<p>
<span class="span1">Naime, okrivljena je u svojoj odbrani navela da je uzela kamen i gađala svjedoka oštećenog kako bi zaštitila svoje dijete B. Đ. jer je isti bio uhvatio njenu kćerku i ujeo je za lijevu ruku i plašila se da je ne stavi u kamion i odveze, a i ranije joj se kćerka žalila da on ponekad kad dođe da prazni kontejnere, skida pantalone i pokazuje joj polni organ. Svjedok B. Đ. je navela da je svjedok oštećeni kritične prilike ispred marketa "Voli" uhvatio za ruke, da mu je ona mu je rekla da je pusti, na šta joj je on rekao da hoće, ali da mu da broj telefona. Tada mu je, kako navodi svjedok Đ., njena majka rekla da je pusti, uzela kamen i gađala ga u glavu. Takođe je svjedok Đ. bila decidna da je oštećeni nije vukao niti bilo šta slično, već samo držao za ruku. Imajući u vidu ovakve navode okrivljene i svjedoka, sud je našao da u konkretnom slučaju nema mjesta primjeni instituta nužne odbrane, odnosno prekoračenja nužne odbrane. Naime, da bi postojala nužna odbrana potrebno je da je takva odbrana neophodno potrebna da učinilac od svog dobra ili dobra drugoga odbije istovremen ili neposredno predstojeći protivpravan napad. Napad je prva i početna faza nužne odbrane. Napad je djelatnost čovjeka kojom se povrijeđuje ili ugrožava pravno zaštićeno dobro. U konkretnom slučaju, po mišljenju suda, apsolutno nije bilo nikakavog napada od strane oštećenog prema kćerki okrivljene. Ponašanje oštećenog u konkretnom slučaju, odnosno samo držanje za ruku svjedoka B. Đ., koja je kćerka okrivljene, ne može se smatrati napadom u smislu instituta nužne odbrane, jer isti i da je eventualno uhvatio svjedoka za ruku kako je to ista navela, nije je vukao ni povređivao kritičnom prilikom, već je prema njenim navodima samo držao, a ujed ruke koji pominju i okrivljena i svjedok, sve i da se desio, očigledno se nije desio tog dana, jer je to i svjedok navela u svom iskazu, tačnije navela je da se ujed desio nekoliko dana prije predmetnog događaja, čime je opovrgnuta odbrana okrivljene koja je navela da je vidjela da je oštećeni kritičnom prilikom ujeo njenu kćerku.</span>
</p>
<p>
<span class="span1">Prema tome, kako u konkretnom slučaju nisu postojali uslovi za nužnu odbranu, s obzirom da nije postojao napad, kao prvi i osnovni uslov za nužnu odbranu, to okrivljena nije postupala u nužnoj odbrani, a samim tim nije mogla ni prekoračiti granice nužne odbrane, jer prekoračenje granica nužne odbrane pretpostavlja da su postojali svi uslovi za nužnu odbranu.</span>
</p>
<p>
<span class="span1">Okrivljena je krivično djelo izvršila upotrijebivši kamen, koji predstavlja sredstvo podobno da tijelo teško povrijedi ili zdravlje teško naruši. Okrivljena je krivično djelo izvršila postupajući sa direktnim umišljajem jer je bila svjesna da gađajući kamenom svjedoka oštećenog istog može teško tjelesno povrijediti ili njegovo zdravlje teško narušiti, što je i htjela. Postupajući na način opisan u izreci presude, okrivljena je ostvarila sva objektivna i subjektivna obilježja bića krivičnog djela laka tjelesna povreda iz čl. 152. st. 2. u vezi st. 1. KZ CG. </span>
</p>
<p>
<span class="span1">Odlučujući se za krivičnu sankciju prema okrivljenoj sud je cijenio sve olakšavajuće i otežavajuće okolnosti iz čl. 42 Krivičnog zakonika. Od olakšavajućih okolnosti cijenjene su lične i porodične prilike okrivljene jer je ista majka sedmoro maloljetne djece, bez škole i lošeg imovnog stanja. Otežavajućih okolnosti na strani okrivljene nije bilo. Za predmetno krivično djelo propisana je kazna zatvora do tri godine. Imajući u vidu kvalitet olakšavajućih okolnosti, a u nedostatku otežavajućih okolnosti, sud je okrivljenoj izrekao uslovnu osudu kojom je utvrdio kaznu zatvora u trajanju od trideset dana i istovremeno je odredio da se ista neće izvršiti ukoliko okrivljena u roku od jedne godine ne učini novo krivično djelo. O</span><span class="span1">cijenjeno je da prema okrivljenoj nije potrebno izricanje efektivne kazne zatvora, već da će se i izricanjem uslovne osude na navedeni način u potpunosti postići </span><span class="span1">svrha izricanja uslovne osude i na taj način dovoljno uticati na okrivljenu da u buduće ne vrši krivična djela. </span>
</p>
<p>
<span class="span1">Odluka o troškovima krivičnog postupka zasniva se odredbi čl. 229. ZKP-a. </span><span class="span1">Dosuđeni iznos se odnosi na troškove vještačenja po sudskom vještaku medicinske struke dr N.K. u iznosu od 60,50 eura, kao i iznos od 30,00 eura na ime sudskog paušala, koji je određen prema trajanju, složenosti krivičnog postupka i imovinskim prilikama okrivljene.</span>
</p>
<p>
<span class="span1">Na osnovu izloženog odlučeno je kao u izreci presude.</span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U BARU</span>
</p>
<p style="text-align:center;">
<span class="span1">Dana 14.04.2015. godine</span>
</p>
<p>
<span class="span1">Zapisničar                                                                                                    S U D I J A  </span>
</p>
<p>
<span class="span1">Ana Stanišić                                                                                            Aleksandra Leković</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1">PRAVNA POUKA: Protiv ove presude  može  se izjaviti žalba Višem sudu u Podgorici, a </span>
</p>
<p>
<span class="span1">putem ovog suda u roku od 8 dana od dana  prijema pismenog otpravka. </span>
</p>
<p>&nbsp;</p>
<p>
<span class="span1">DNA: 1 x ODT-u, 1 x okrivljenoj,1x braniocu adv. R. B., 1 x spisi, </span>
</p>
<p>
<span class="span1">1x oštećeni, nakon pravosnažnosti</span>
</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
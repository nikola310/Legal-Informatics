<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt}
.span2{color:#000000;font-size:12pt}
.span3{color:#FF0000;font-size:12pt}
</style>
</head>
<body class="b1" style="background: #aaa;">
<div class="window1">
<div class="page1">
<p>
<span></span>
</p>
<p>&nbsp;</p>
<p style="text-align:right">
<span class="span1">K.  br. 536/17</span>
</p>
<p>&nbsp;</p>
<p>&nbsp;</p>
<p>
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">Osnovni sud u Podgorici, sudija pojedinac Rade Ćetković, uz učešće zapisničarke Edine Kraje, u krivičnom postupku protiv optuženog B. R., zbog krivičnog djela razbojništvo iz čl. 242 st. 1 Krivičnog zakonika Crne Gore, nakon održanog javnog glavnog pretresa od </span><span class="span2">26.01.2018. godine</span><span class="span1">, u prisustvu državne tužiteljke B. M., optuženog i njegovog branioca adv. S. Đ., dana 29.01.2018. godine izrekao je i objavio, </span>
</p>
<p>&nbsp;</p>
<p>&nbsp;</p>
<p>
<span class="span1">P R E S U D U</span>
</p>
<p>&nbsp;</p>
<p>&nbsp;</p>
<p>
<span class="span1">Optuženi: B. R., JMB xxxxxxxxxxxxx, sa nadimkom B., od oca B. i majke Ž., rođene R., rođen xx.xx.19xx. godine u Pg, sa prebivalištem u Pg – ul. F. bb, državljanin Crne Gore, razumije crnogorski jezik, koji je i njegov jezik, geometar, neoženjen, bez djece, pismen, završio srednju školu, lošeg imovnog stanja, osuđivan presudama Osnovnog suda u Podgorici K. br. 527/16 od 15.02.2017. godine zbog krivičnog djela krađa iz čl. 239 st. 1 Krivičnog zakonika Crne Gore (uslovna osuda) i K. br. 724/16 od 07.03.2017. godine zbog produženog krivičnog djela teška krađa iz čl. 240 st. 1 tač. 1 u vezi čl. 23 i čl. 49 Krivičnog zakonika Crne Gore (6 mjeseci zatvora), protiv kojeg se ne vodi postupak za drugo krivično djelo, u pritvoru po rješenju sudije za istragu Osnovnog suda u Podgorici Kri. br. 326/17 od 16.06.2017. godine koji se računa od 13.06.2017. godine sa početkom u 15:50 časova.</span>
</p>
<p>&nbsp;</p>
<p>
<span class="span1">Kriv je</span>
</p>
<p>&nbsp;</p>
<p>
<span class="span1">Što je:</span>
</p>
<p>
<span class="span1">Dana 06.06.2017. godine, oko 11,30 časova, u ulazu stambene zgrade, u ulici B. B. broj xx x, u Pg, svjestan svoga djela čije izvršenje je htio i znajući da je njegovo djelo zabranjeno, upotrebom sile protiv oštećene M. M., oduzeo tuđu pokretnu stvar u namjeri da njenim prisvajanjem sebi pribavi protivpravnu imovinsku korist, na način što je, nakon što je oštećena M. M. ušla u ulaz stambene zgrade, odmah ušao za njom, a zatim je hvatajući je rukama za ramena, oborio na betonsku podlogu u unutrašnjosti zgrade, kod ulaznih vrata, nakon čega joj je tražio novac, govoreći joj "pare, pare", da bi potom kada mu je oštećena saopštila da nema novca, iz njenih ruku uzeo torbu i ispreturao je, te kako u istoj nije pronašao ništa vrijedno, odbacio je pored oštećene, nakon čega je istu dok je ležala na betonskoj podlozi više puta udario rukama u predjelu tijela, za koje vrijeme je ona dozivala pomoć govoreći "upomoć, lopov, lopov", a zatim je iz nekoliko navrata, pokušavao da joj strgne s vrata zlatnu ogrlicu, vrijednosti 285,60 €, na kojoj se nalazio privjezak u obliku slova "S", vrijednosti 35,00 €, te kako u tome nije uspio, istu je otkopčao i oduzeo, nakon čega je kćerku oštećene M. M. – M. S., kada je ista prišla oštećenoj, kako bi je odbranila od daljih fizičkih napada okrivljenog, više puta udario pesnicama u predjelu tijela, a zatim je ključem otvorio ulazna vrata stambene zgrade i pobjegao u nepoznatom pravcu, pribavljajući sebi na taj način protivpravnu imovinsku korist u ukupnom iznosu od 320,60 €,</span>
</p>
<p>&nbsp;</p>
<p>
<span class="span1">- čime je izvršio krivično djelo razbojništvo iz čl. 242 st. 1 Krivičnog zakonika Crne Gore. </span>
</p>
<p>&nbsp;</p>
<p>
<span class="span1">Pa ga sud na osnovu čl. 4 st. 2, čl. 32, čl. 36, čl. 42 st. 1 i čl. 51 st. 1 Krivičnog zakonika Crne Gore, te čl. 226, čl. 229, čl. 239 i čl. 374 Zakonika o krivičnom postupku,</span>
</p>
<p>&nbsp;</p>
<p>
<span class="span1">O S U Đ U J E</span>
</p>
<p>&nbsp;</p>
<p>
<span class="span1">Na kaznu zatvora u trajanju od 2 (dvije) godine, u koju kaznu se uračunava vrijeme provedeno u pritvoru od 13.06.2017. godine u 15:50 časova, pa nadalje.</span>
</p>
<p>&nbsp;</p>
<p>
<span class="span1">Obavezuje se optuženi da plati na ime troškova krivičnog postupka iznos od 407,50 €, u roku od 15 dana po pravosnažnosti presude, pod prijetnjom izvršenja, kao i troškove koji se odnose na nagradu braniocu postavljenom po službenoj dužnosti, o čijoj visini će sud odlučiti posebnim rješenjem shodno čl. 227 st. 2 Zakonika o krivičnom postupku.</span><span class="span1"></span>
</p>
<p>&nbsp;</p>
<p>
<span class="span1">Obavezuje se optuženi da oštećenoj M. M. na ime imovinskopravnog zahtjeva isplati iznos od 320,60 eura, dok se oštećena upućuje da imovinskopravni zahtjev u preostalom dijelu koji se odnosi na nematerijalnu štetu može ostvarivati u parničnom postupku.</span>
</p>
<p>&nbsp;</p>
<p>&nbsp;</p>
<p>
<span class="span1">O b r a z l o ž e nj e</span>
</p>
<p>&nbsp;</p>
<p>&nbsp;</p>
<p>
<span class="span1">Optužnicom Osnovnog državnog tužilaštva Podgorica Kt. br. 743/17 od 12.07.2017. godine, optuženom B. R. je stavljeno na teret izvršenje krivičnog djela razbojništvo iz čl. 242 st. 1 Krivičnog zakonika Crne Gore. Državna tužiteljka je na glavnom pretresu izmijenila dispozitiv optužnog akta na način kako je to predstavljeno u izreci presude, predlažuću u završnoj riječi sudu da optuženog oglasi krivim i da ga osudi po zakonu, te da mu prilikom odmjeravanja kazne cijeni kao otežavajuću okolnost raniju osuđivanost za istorodno krivično djelo.</span>
</p>
<p>
<span class="span1">Optuženi je u odbrani datoj u prethodnom postupku negirao izvršenje krivičnog djela stavljenog mu na teret u bitnom navodeći da je dana 05.06.2017. godine, oko 12:00 časova, sa svojim drugom N. B. vozom pošao na kupanje u S., gdje su ostali sve do 20:30 časova, kada su se vozom vratili u Pg. Dolaskom na željezničku stanicu N. i on su se razišli, tako da je svako pošao svojoj kući, on u M., a N. u prvi soliter iznad TC "G.". Oko 22:30 časova, ponovo se našao sa N. u centru grada, i zadržao se sve do 00:30 časova, nakon čega su se razišli i otišli svojim kućama. Kada je stigao kući, njegovi ukućani - majka Ž. i braća L. i V. su spavali, i to majka u svojoj sobi, a braća u sobi u kojoj i on spava, dok njegov otac B. nije bio kod kuće. Narednog dana spavao je do 13:00 časova, što mogu da potvrde njegova braća L. i V. i majka Ž., tako da nije moguće da je oko 11:20 časova izvršio krivično djelo koje mu se stavlja na teret. </span><span class="span1">Na glavnom pretresu je različito naveo da je kritičnog jutra, osim njegove majke i dva brata u njihovom porodičnom stanu boravio i njihov porodični prijatelj M. R. Pojašnjavajući razlike u kazivanju u odnosu na odbranu datu pred državnim tužiocem, naveo je da ne zna zašto kod tužioca nije pominjao ovog svjedoka, te da se zbog stanja šoka u kojem se našao, kao i zbog postupanja policijskih službenika u Centru bezbjednosti, nije mogao sjetiti ko je sve kritičnog jutra bio u njegovom stanu. Siguran je da je navedeni svjedok baš kritičnog dana boravio kod njih, zato što ih nakon toga niko nije posjećivao, a njegovu posjetu je povezao sa činjenicom da je prethodnog dana bio na moru. M. R. je inače </span><span class="span1">prijatelj sa njegovim ocem i kritičnog dana je došao, kako bi pozajmio klinove za razbijanje kamena, iako je znao da njegov otac nije kod kuće. Predmetni klinovi su toga jutra bili u podrumu gdje inače stoji alat njegovog oca. R. se kod njih zadržao par sati i sjeća se da je isti bio prisutan kad je ustao, da su zajedno popili kafu, nakon čega su vodili neke intimne razgovore o čijoj se sadržini nije želio izjašnjavati. Sjeća se da je M. R. sve vrijeme sjedio u kući sa njim i skoro sve vrijeme su tu bili njegova braća i majka. Njegova majka je oko 13:00 ili 13:30 časova otišla na posao, a 10 - 15 minuta nakon toga je otišao i M., koji inače ne dolazi tako često kod njih, ali kada dođe zadrži se po par sati, a kritičnog dana je, kada je ustao, zatekao M. da pije kafu i očevu rakiju, pa zato pretpostavlja da se on zadržao tu par sati. Lično on je M. predao dva klina po koja je došao, a radilo se o metalnim klinovima težine od par kilograma. M. je kritičnog dana kod njih došao svojim vozilom, ali on nije vidio koje marke je bilo predmetno vozilo, jer je isto bilo parkirano na uzvišenju iznad njegove kuće koje je udaljeno 50 - tak metara, a on istog nije pratio do vozila, već su se pozdravili ispred vrata njegove porodične kuće. Kritičnog dana ga je probudila majka, jer je već bilo davno prošlo vrijeme za ustajanje, pa ga je zvala da ustane. Nakon što je M. otišao, on se oko 14:30 časova našao sa prijateljem N. B. i par sati su proveli u kafiću "C. C.", koji se nalazi na stadionu B. a nakon toga su zajedno obilazili druge lokale po centru grada, ali se nije mogao sjetiti svakog lokala u kojima je bio, niti do kad je ostao u gradu, ali pretpostavlja da je ostao do kasno, pošto mu je to običaj. Nije mogao da objasni kako je moguće da se detaljno sjeća boravka M. R. u njegovoj kući, ali ne i svih detalja koji su se desili kasnije toga dana, odnosno gdje je sve bio i do kad je ostao u gradu. Prihvatio je završnu riječ branioca i ponovio da nije učinio djelo koje mu se stavlja na teret i da nije kriv.</span>
</p>
<p>
<span class="span1">    </span><span class="span1">Branilac optuženog je u završnoj riječi navela da smatra da rezultati dokaznog postupka ne potvrđuju činjenične navode optužbe, pa je zahtijevala oslobađajuću presudu za njenog branjenika.</span>
</p>
<p>
<span class="span1">Sud je u dokaznom postupku saslušao svjedoka oštećenu M. M. i svjedoke S. M., M. R., Ž. R., L. R. i mldb. V. R., pročitao zapisnik o uviđaju Uprave policije CB Podgorica Ku. br. 431/17 od 13.06.2017 godine, pročitao zapisnik o prepoznavanju sačinjen od strane Osnovnog državnog tužioca u Podgorici Ktr. br. 706/17 od 13.06.2017. godine, izvršio uvid u fotodokumentaciju UP CB Podgorica broj 59-10-244-1366/1383 od 13.06.2017. godine i broj 59-10-244-1333/1332 od 07.06.2017. godine, pročitao medicinsku dokumentaciju na ime M. M., na saglasan predlog stranaka pročitao nalaz i mišljenje sudskog vještaka medicinske struke D. Č. od 04.07.2017. godine, izvršio uvid u dvije fotografije koje je sudu dostavila oštećena M. M., </span><span class="span1">saslušao</span><span class="span1"> vještaka komercijalne struke D. Đ. koji je prethodno pročitao svoj nalaz i mišljenje od 29.06.2017. godine i dopunski nalaz i mišljenje od 08.10.2017. godine, pročitao: dopis "M – t." br. 36499 od 23.10.2017. godine, dopis "C. T." br. 04-21407 od 26.10.2017. godine i dopis "T." br. 02-7177 od 24.10.2017. godine; izvršio uvid u CD sa listingom telefonskog saobraćaja koji je dostavljen od strane "T.", pročitao dopis UP CB Podgorica 59 broj 01-240/17 28849/2 od 24.11.2017. godine i obavještenje "S. </span><span class="span1">&amp; C. A." od 24.11.2017. godine, </span><span class="span1">saslušao vještaka informaciono - tehničke struke M. L. koji je prethodno pročitao svoj nalaz i mišljenje od 04.12.2017. godine, na saglasan predlog stranaka pročitao izvještaj o DNK vještačenju broj 5193/17 od 29.12.2017. godine, te pročitao izvod iz registra kaznenih evidencija Ministarstva pravde KE 1299/17 od 12.09.2017. godine.</span>
</p>
<p>
<span class="span1">Svjedok oštećena M. M. je u iskazu datom u prethodnom postupku u bitnom navela da je kritičnog dana, oko 11:00 časova, iz pravca G. išla prema svom stanu, koji se nalazi u prizemlju stambene zgrade locirane u ul. B. B. broj xx x . Dolaskom do ulaznih vrata stambene zgrade, stavila je ključ u bravu i pokušala da otključa, u kom trenutku joj je prišao jedan mladić i pitao je hoće li da joj on otključa vrata. Imajući u vidu da joj ovaj mladić nije bio poznat, upitala ga je da li on živi u tom ulazu, ali joj on na njeno pitanje nije odgovarao, već je samo pogledao na gore. Dala mu je ključ i on je otvorio ulazna </span><span class="span1">vrata zgrade i rekao joj: "Izvolite gospođo", na šta je ona njemu rekla "Ajte Vi", u smislu da je slobodan da ide. Nakon što je otvorila ulazna vrata zgrade i prešla prag, ovaj mladić je ušao za njom u ulaz zgrade, uhvatio je rukama za ramena i obalio je na betonsku podlogu u unutrašnjosti zgrade, kod ulaznih vrata, a zatim joj je tražio pare, govoreći: "Pare, pare". Kada mu je rekla da nema para, uzeo je tašnu koju je držala u ruci i počeo po istoj da pretura, pa kako nije pronašao novčanik, odbacio je tašnu pored nje. Nakon toga je, dok je ležala na betonu, udarao rukama u predjelu tijela, a ona je vikala: "Upomoć, lopov, lopov", a sve sa namjerom da bi je neko čuo i spasio od napadača, da bi potom iz nekoliko puta, vukući je za lanac, pokušao isti da joj otrgne sa vrata, pa kako u tome nije uspio, a budući da je ona nemoćno ležala na betonskoj podlozi, on je predmetnu zlatnu ogrlicu otkopčao i oduzeo. Imajući u vidu da se njen stan, u kojem živi sa kćerkom S. i unukom nalazi u neposrednoj blizini ulaznih vrata stambene zgrade, njene povike za pomoć je čula njena kćerka S., koja je izašla iz stana sa svojom kćerkom u trenutku kada je ovo lice rukama udaralo po tijelu. S. je prišla, a ovo lice je krenulo put nje i počelo da je udara rukama u predjelu gornjeg dijela tijela, pa kako je ona ležala na betonskoj podlozi i kako je pored sebe imala drveni štap, uz pomoć kojeg inače hoda, pokušala je predmetnim štapom da udari tog mladića i da ga na taj način spriječi da i dalje udara S.. Pošto su vrata od ulaza bila zaključana, ovaj mladić je uzeo ključ iz njene ruke, kojim je otključao ulazna vrata i pobjegao u nepoznatom pravcu iza njihove zgrade. Kritičnom prilikom je S. vidjela izgled lica koje je napalo i odmah je pozvala policiju, koja je ubrzo došla na lice mjesta, a ona je kolima Hitne pomoći odvezena u Klinički centar, gdje joj je ukazana ljekarska pomoć. Predmetnu ogrlicu je davno kupila u T. za iznos od 500,00 €, a radilo se o ogrlici isprepletanog pleta i na njoj se nalazio privezak u obliku slova "S", težine nekih 3 - 4 grama. Zbog šoka koji je doživjela nije se mogla sjetiti svih detalja predmetnog događaja, kao ni opisati lice koje je napalo. Na glavnom pretresu je u bitnom ponovila iskaz koji je dala kod tužioca, različito navodeći da se ne može sjetiti da li je taj mladić, kada je bacio na pod i kada mu je rekla da kod sebe nema para, nju udarao, jer je samo sjedjela na betonu i vikala "upomoć", ali nije gubila svijest. Objašnjavajući razlike u kazivanju u odnosu na iskaz dat u prethodnom postupku, navela je da se, s obzirom na njene godine, ne može sjetiti da li je ovaj mladić udarao dok je sjedjela na betonskoj podlozi, te da jedino zna da je tom prilikom povrijedio. U momentu kada je davala iskaz pred tužiocem, sjećanje na kritični događaj joj je bilo svježije, pa je pred tužiocem dala iskaz i događaj opisala onako kako se isti zaista i odigrao. Tom prilikom na nju niko nije vršio bilo kakav pritisak da navede ono što je konstatovano na zapisniku i čula je sve što je diktirano u isti i svojeručno ga je potpisala, a prilikom diktiranja nije imala bilo kakvu primjedbu na njegovu sadržinu. Momak koji je napao je bio obučen u bijelom kompletu. Nije se pridružila krivičnom gonjenju protiv optuženog, dok je tražila da joj plati odštetu na ime pogoršanja zdravlja i vrijednosti ogrlice i priveska koji su joj oduzeti.</span>
</p>
<p>
<span class="span1">    Svjedok S. M. je u iskazu datom u prethodnom postupku u bitnom navela da sa svojom majkom M. i maloljetnom kćerkom S. P. živi u stambenoj zgradi koja se nalazi u ul. B. B. br. Xx x, u Pg, u stanu koji je lociran u prizemlju zgrade. Dana 06.06.2017. godine, oko 11:20 časova, u ulazu stambene zgrade, njoj nepoznato muško lice je napalo njenu majku kada je po povratku sa pijace "G.", pokušala da otvori ulazna vrata, odnosno oborilo je u unutrašnjem dijelu ulaza zgrade i tom prilikom joj je istrglo zlatnu ogrlicu sa vrata. Imajući u vidu da se ulazna vrata njihovog zajedničkog stana nalaze u blizini ulaznih vrata stambene zgrade, na udaljenosti od nekih 2 - 3 metra, čula je kako njena majka uzvikuje: "Lopov, lopov, upomoć", pa je izašla u hodnik gdje je zatekla ovo muško lice kako udara njenu majku u predjelu cijelog tijela. Kada je prišla majci kako bi je odbranila od daljeg fizičkog napada od strane ovog lica, isto se okrenulo put nje i napalo je, na način što joj je zadalo više udaraca pesnicama u predjelu gornjeg dijela tijela. Dok je pokušavala da se odbrani od udaraca ovog lica, štiteći glavu svojim rukama, njena </span><span class="span1">majka je za to vrijeme ležala na betonu i pokušavala štapom koji je držala u ruci da je odbrani od njegovog daljeg fizičkog napada. Nakon ovoga, ovo lice je pokušalo da pobjegne, jer je njen pas krenuo put njega. Ubrzo je uspio da pronađe ključ od ulaznih vrata, koji je najvjerovatnije uzeo iz ruku njene majke ili ga je pronašao na betonu, i da otključa vrata, da bi se nakon ovoga udaljio u pravcu dvorišne strane. Zlatna ogrlica koju je ovo lice kritičnom prilikom istrglo sa vrata njene majke je srednje debljine, gušćeg pleta, u obliku četiri pletenice, a ista je bila od punog zlata i na njoj se nalazio zlatni privezak u obliku slova "S". Predmetnu ogrlicu je njena majka kupila u Turskoj, za iznos od 500,00 €. Kada je, nakon kritičnog događaja, davala izjavu u policiji detaljno je opisala ovo lice kao momka starosti oko 25 godina, visine 1,90 metara, atletske građe, definisanih mišića, istaknutih ramena, dugačkih ruku, gustih obrva, istaknutih jagodica, kratko podšišanog, tamnog tena i tamnih očiju i odmah ga je prepoznala u policiji. Kritičnom prilikom je ovo lice na sebi imalo majicu kimono rukava, tamne boje i šorts svijetlo plave boje. Sa stoprocentnom sigurnošću je tvrdila da je lice koje je prepoznala u policiji izvršilo krivično djelo nad njenom majkom, jer joj je ostala upečatljiva slika njegovog izgleda i teško da će sliku njegovog izgleda ikada zaboraviti. Odmah nakon kritičnog događaja je obavijestila policiju, koja je došla na lice mjesta i izvršila uviđaj, kojom prilikom je ispričala detalje vezane za predmetni događaj i opisala im ovo lice, a s obzirom da je njena majka bila odvezena od strane Hitne pomoći u Klinički centar, radi ukazivanja ljekarske pomoći, od nje su uzimana obavještenja u Kliničkom centru. Majka ovog lica je dolazila kod nje i njene majke i tom prilikom je molila i plakala, te govorila da je nemoguće da je njen sin izvršio ovo krivično djelo. Rekla joj je da je sigurna da je lice koje je prepoznala u policiji izvršilac krivičnog djela i da je u to sto posto sigurna, s obzirom da ima karakteristične crte lica. Na glavnom pretresu je odstupila od iskaza koji je dala kod tužioca navodeći da je u momentu kada je izašla iz stana, zbog prepreke koja joj djelimično zaklanja vidik, vidjela samo noge svoje majke i osobu koja je stajala iznad nje kako zamahuje rukama u pravcu tijela njene majke. Odmah nakon toga je pritrčala da joj pomogne, a potom je pokušala da odbrani sebe, jer je došlo do borbe između nje i ovog lica, a njena majka je pokušavajući da je zaštiti sa zemlje ovo lice udarala štapom. Kritičnom prilikom je preživjela stres i čitav događaj pokušava da potisne u sjećanju i da ga zaboravi, iz kog razloga se i nije izjašnjavala o detaljima borbe sa optuženim. Zapamtila je lik napadača, jer je likovnjak i mogla bi da ga nacrta i 100 % je sigurna i odgovorno je tvrdila da je optuženi napao njenu majku kritičnom prilikom. Nakon što joj je ukazano na odstupanje, razlike u kazivanjima je pojasnila na način što je navela da je tačno sve što je izjavila kod tužioca, te da uopšte ne želi da se sjeti detalja, jer joj isti nanose duševni nemir. Kada je kod tužioca rekla da je vidjela da to lice udara njenu majku, pod tim je mislila da ti pokreti koje je vidjela, a koje je na glavnom pretresu opisala kao zamahivanje rukama u pravcu tijela njene majke, ne mogu biti ništa drugo nego udarci, te da su u potpunosti tačni i detalji koje je navela kod tužioca, a koji se tiču fizičkog napada na nju. Njena majka ima 84 godine, dementna je, imala je nekoliko operacija, dešava joj se da zaboravi određene stvari i predmete, a što je sve normalno kad se radi o licu starije životne dobi. Predmetnu ogrlicu je njena majka kupila u T. kada je tamo bila sa svojim društvom, prije 15 - tak godina i tada joj je rekla da je istu platila oko 450,00 €, i iako njena majka priča da je istu kupila kada je bila sa njenim ocem, to nije tačno. Pojašnjavajući prepreku koja joj je djelimično zaklanjala vidik navela je da kada izađe iz svog stana i okrene se prema ulaznim vratima zgrade, prvo vidi unutrašnja vrata koja stoje paralelno sa glavnim ulaznim vratima u zgradu i ona izgledaju isto kao glavna ulazna vrata, samo što nemaju stakla, niti bilo kakvu mrežu, a kritični događaj se odigrao između ovo dvoje vrata. Krilo vrata je bilo otvoreno, dok je fiksni dio vrata bio sa jednim stubićem.</span><span class="span3"> </span><span class="span1">Optuženog prije kritičnog događaja nikad nije vidjela i nema bilo kakav razloga da, niti njega, niti bilo kojeg člana njegove porodice, lažno optuži za bilo šta i apsolutno je sigurna da je on lice koje je kritičnom prilikom napalo njenu majku. </span>
</p>
<p>
<span class="span1">Svjedok M. R. je u iskazu datom na glavnom pretresu u bitnom naveo da je kritičnog dana do 11:00 časova bio u školi u kojoj radi kao domar, nakon čega se svojim vozilom uputio do kuće B. R. kako bi od istog uzeo klinove, koje mu je B. nedelju dana ranije, prilikom izvođenja nekih radova ispred njegove porodične kuće, obećao dati na poslugu. Vozilo je parkirao na jednoj uzbrdici izviše kuće i oko 11:25 časova je pokucao na vrata B. kuće, koja mu je otvorila njegova supruga Ž., a u kući je zatekao B. sinove L. i V. Ž. mu je skuvala kafu, a na njegovo pitanje gdje je B., odgovorila mu je da B. spava i otišla je da ga probudi. B. je ustao oko 13:00 časova, a Ž. je otišla na posao oko 13:15 časova, pa je on, nakon njenog odlaska, još nekih 10 - 15  minuta ostao da sjedi sa B., koji je nakon toga sišao do podruma i dao mu klinove po koje je došao, nakon čega se on pozdravio sa njim i otišao prema svom autu. Svoj dolazak kod R. je najavio, odnosno dogovorio se sa B. R., koji je nedelju dana ranije izvodio neke radove kod njega na selu. Zbog privatnih obaveza koje je B. imao, odnosno odlaska u Srbiju na svadbu kod brataničine, dogovorili su se da on dođe po klinove 05.06.2017. godine, ali budući da je toga dana imao posla, po klinove je došao dan kasnije. Kritičnog dana nikom nije najavljivao svoj dolazak, već se samo pojavio pred kućom optuženog, a po prethodnom dogovoru koji je imao sa njegovim ocem. Sa ocem optuženog se poznaje još iz mlađih dana, kada su se zajedno bavili sportom i od tada su prijetelji. Sa optuženim i njegovom braćom je razgovarao o sportu i o djevojčicama. B. je sačekao ispred kuće, jer je isti sišao do podruma i donio mu predmetne klinove, nakon čega su se pozdravili i on je otišao prema autu, dok ga B. nije pratio. Čuo je kako je Ž. oko podne dozivala B. da ustane, a on je ustao sat vremena nakon toga, ali nije vidio iz kojeg pravca je došao u dnevnu sobu. Zna da se ovaj događaj desio upravo 06.06.2017. godine, jer je nakon toga išao na selo da završi radove, a nakon ovog događaja o istom nije pričao sa bilo kim.</span>
</p>
<p>
<span class="span1">Svjedok Ž. R. je u iskazu datom na glavnom pretresu u bitnom navela da je dana 03.06.2017. godine, njen surug B. sa sinovima L. i V. bio na svadbi u S., dok B. i ona na tu svadbu nisu išli, jer vode računa o tome da neko uvijek ostane kod kuće. Iz tog razloga je tražila da te nedelje radi prvu smjenu, jer je znala da će B. prije podne biti kući, a od ponedeljka 05.06.2017. godine je radila drugu smjenu koja počinje u 14:00 časova. Kritičnog jutra, oko 11:30 časova bez najave je došao M. R., koji je sjedio sa njom u dnevnom boravku i pio kafu, pa je kroz priču pitao za djecu i pitao je gdje je B., na šta mu je odgovorila da spava. B. je kritičnog jutra budila više puta, jer zna da je lijen i da teško ustaje, pa je kada je krenula na posao ušla u sobu i rekla mu da mora da ustane, jer ona mora da ide na posao, pa je poslušao i ustao. Kada je otišla, B. je ostao da sjedi sa M. R. i bez ikakve bojazni je išla kod oštećene da joj to kaže. </span>
</p>
<p>
<span class="span1">Svjedok L. R. je u iskazu datom na glavnom pretresu u bitnom naveo da je dana 03.06.2017. godine sa ocem i bratom V. bio na svadbi u Š., te da su se vratili 04.06.2017. godine. Dana 05.06.2017. godine su odmarali, a B. je bio na moru, dok je narednog dana, 06.06.2017. godine B. ustao negdje oko 13:00 časova. Toga dana je dolazio njihov kućni prijatelj M. R. i B. mu je dao neke klinove koji su mu bili potrebni za izvođenje radova kod kuće. Ne zna u koliko je B. došao iz grada 05.06.2017. godine, osim što zna da je došao kasno, a on je vjerovatno tada već bio u krevetu. Otac mu je u telefonskom razgovoru pomenuo da M. R. treba da navrati kod njih u naredna dva - tri dana. Ne zna kad su tačno ustali on i njegov mlađi brat, osim što zna da je to bilo ranije, jer uobičajeno ustaje oko 08:00 ili 09:00 časova. M. je kod njih došao oko 11:30 časova ili 11:45 časova i u tom momentu je on sa mlađim bratom i majkom sjedio u dnevnom boravku. Njihova majka je otišla na posao oko 13:00 časova, a M. se nakon toga kod njih zadržao još 15 - 20 minuta. Zaposlen je u zaštitarskoj agenciji "S. a. c.", i u firmi nemaju fiksno određene smjene, već to zavisi od međusobnog rasporeda i dogovora sa kolegama. Kritičnog dana je radio drugu smjenu koja počinje od 15 časova. </span>
</p>
<p>
<span class="span1">Svjedok mldb. V. R. je na glavnom pretresu, u prisustvu zakonskog zastupnika - oca B. R., u bitnom naveo da je sa ocem i bratom L. došao sa svadbe iz S. uveče, </span><span class="span1">04.06.2017. godine. Dana 05.06.2017. godine je njegov brat B. bio na moru, a 06.06.2017. godine je spavao do kasno i sjeća se da je ustao oko 13:00 časova, kada je kod njih u kući bio M. R., koji je došao oko 11:30 časova. B. je pričao sa M. nekih 15 minuta, nakon čega mu je dao neke klinove, a M. je otišao. </span>
</p>
<p>
<span class="span1">Iz zapisnika o uviđaju Uprave policije CB Podgorica Ku. br. 431/17 od 13.06.2017. godine je utvrđeno da je dana 06.06.2017. godine, u 11:30 časova, S. M. obavijestila službenike Stanice policije za dežurstvo CB Podgorica o fizičkom napadu na nju i njenu majku M. M., kojom prilikom je NN izvršilac otuđio ogrlicu sa vrata njene majke. Lice mjesta je ulaz u stambenu zgradu broj 74 A, ul. B. B. u Pg. Pregledom metalnih ulaznih vrata na ulazu u stambenu zgradu, zatečen je ključ sa unutrašnje strane brave tj. cilindričnog uloška brave. Na podu hola, zetečena je ženska torba crne boje i najlon kesa sa hranom. Krim. tehničar je izvršio pregled lica mjesta, kojom prilikom je natapanjem vatenim štapićem izuzeo bris sa ključa koji se nalazio u bravi vrata, a lice mjesta je i fotografisano. </span>
</p>
<p>
<span class="span1">Uvidom u fotodokumentaciju broj 59-10-244-1333/1332 od 07.06.2017. godine, proizilazi da je ista sačinjena povodom fotografisanja lica mjesta na kojem je došlo do izvršenja razbojništva (upotrebe fizičke sile) nad M. M., u ul. B. B., dana 06.06.2017. godine. Na 4 fotografije je prikazan ulaz u zgradu, mjesto dešavanja u ulazu, i izgled ključa u vratima.</span>
</p>
<p>
<span class="span1">Iz zapisnika o prepoznavanju, koji je sačinjen od strane Osnovnog državnog tužioca u Podgorici Ktr. br. 706/17 od 13.06.2017. godine proizilazi da je prepoznavanje vršila svjedok S. M., koja je prethodno upoznata sa zakonskim pravima iz čl. 109 st. 1, čl. 111 i čl. 113 st. 2 Zakonika o krivičnom postupku, te da je isto obavljeno u prostoriji posebno namijenjenoj za tu svrhu, tako da lice koje je predmet prepoznavanja ne može da vidi svjedoka, niti svjedok može da vidi to lice prije nego što se pristupi prepoznavanju. U predmetnu prostoriju je prethodno uvedeno pet lica, čije su osnovne osobine slične onima koje je svjedok prethodno detaljno opisala, među kojima je bio i optuženi B. R., na poziciji broj 3. Nakon što su svjedoku S. M. pokazana sva lica, i nakon što ih je dobro razgledala, sa nesumnjivom sigurnošću je izjavila da 100 % tvrdi da je lice koje se nalazilo na poziciji broj 3, lice koje je kritičnog dana fizički napalo njenu majku i istrglo joj lanac sa vrata. Pokazana lica prije prepoznavanja nikad ranije nije vidjela, osim lica koje je prepoznala da je kritičnom prilikom napalo njenu majku i otuđilo joj predmetnu ogrlicu i niko joj nije pokazivao fotografije ovih ili bilo kojih drugih lica. </span>
</p>
<p>
<span class="span1">Uvidom u fotodokumentaciju UP CB Podgorica broj 59-10-244-1366/1383 od 13.06.2017. godine proizilazi da je ista sačinjena povodom fotografisanja prepoznavanja lica u službenim prostorijama CB Podgorica, dana 13.06.2017. godine, te da je na 3 fotografije predstavljen izgled lica koja su bila predmet prepoznavanja, a da je na poziciji broj 3 optuženi B. R.</span>
</p>
<p>
<span class="span1">Iz medicinske dokumentacije na ime oštećene M. M., i to: CT nalaza KC CG Centra za radiološku dijagnostiku ID broj 69026, RTG nalaza KC CG Centra za radiološku dijagnostiku ID broj 94732 i izvještaja ljekara specijaliste hirurga JZU KC CG Urgentnog centra broj protokola 10230, svi od 06.06.2017. godine, proizilazi da se oštećena kritičnog dana javljala u navedenu zdravstvenu ustanovu kao lice iz nasilja, te da je tom prilikom navela da je gurnuta i da je pritom udarila leđima o tlo, zbog čega osjeća bolove u slabinskom i grudnom predjelu kičmenog stuba. Dijagnoza je postavljena na latinskom jeziku i propisana je odgovarajuća terapija. </span>
</p>
<p>
<span class="span1">Iz nalaza i mišljenja vještaka medicinske struke D. Č. od 04.07.2017. godine utvrđeno je da kod oštećene M. M., u analiziranoj medicinskoj dokumentaciji, nisu registrovane nikakve povrede, te da je oštećena najvjerovatnije imala bol u slabinsko krsnom predjelu kičme usled pada na tvrdu podlogu, ali bez nastanka objektivno ustanovljenih povreda.</span>
</p>
<p>
<span class="span1">Uvidom u dvije fotografije koje je sudu dostavila oštećena M. M. utvrđen je izgled zlatne ogrlice i priveska koji su kritičnom prilikom oduzeti oštećenoj.</span>
</p>
<p>
<span class="span1">Iz nalaza i mišljenja sudskog vještaka komercijalne struke D. Đ. od 29.06.2017. godine proizilazi da je zlatna ogrlica, srednje debljine, gušćeg pleta, u obliku četiri pletenice od tzv. punog 14 karatnog zlata, težine 12 grama, a da vrijednost 1 grama iznosi 35,00 €. Procijenjena vrijednost protivpravno oduzete i prisvojene predmetne ogrlice, iznosi 420,00 €. Zlatni privezak u obliku slova "S", 14 - karatno zlato, težine 3,5 grama, a vrijednost 1 grama iznosi 35,00 €. Procijenjena vrijednost protivpravno oduzetog i prisvojenog predmetnog priveska iznosi 122,50 €. Ukupno procijenjena vrijednost protivpravno oduzetih i prisvojenih predmetnih pokretnih stvari - predmeta od zlata, iznosi 542,50 €. Kupoprodajna cijena na dan izvršenja krivičnog djela protivpravno oduzetih i prisvojenih predmetnih pokretnih stvari - predmeta od zlata (zlato finoće 585, 14 - karatno zlato, 1 gr = 35,00 €), utvrđena je i data na osnovu cjenovnika zlatare "M." Pg, koja cijena je identična sa cjenovnicima svih zlatarskih radnji u Podgorici.</span>
</p>
<p>
<span class="span1">Iz dopunskog nalaza i mišljenja sudskog vještaka komercijalne struke D. Đ. od 08.10.2017. godine, koji je vještak sačinio nakon što su vlasnici tri zlatarske radnje u Pg prethodno u prisustvu vještaka izvršili mjerenje sličnih ogrlica i privezaka sa onim koji su prikazani na fotografijama koje je dostavila oštećena, proizilazi da je procijenjena prosječna - tržišna vrijednost predmetnih pokretnih stvari - zlatne ogrlice čija je gramaža procijenjena na 8,16 grama i zlatnog priveska čija je gramaža procijenjena na 1 gram na dan izvršenja krivičnog djela iznosi 320,60 €. Kupoprodajne cijene protivpravno oduzetih i prisvojenih predmetnih pokretnih stvari - zlatne ogrlice i zlatnog priveska (zlato finoće 585, 14 - karatno, kupoprodajna cijena 1 grama 35,00 €), na dan izvršenja krivičnog djela, utvrđene su i date na osnovu cijena cjenovnika zlatarskih radnji: "L.", "M. D." i "D. F." iz Pg.</span>
</p>
<p>
<span class="span1">Izjašnjavajući se na glavnom pretresu, vještak je u svemu ostao kod dopunskog nalaza i mišljenja od 08.10.2017. godine, jer je isti precizniji od osnovnog nalaza i mišljenja koji je dao na osnovu podataka sa kojima je u tom trenutku raspolagao. Imajući u vidu da je dopunski nalaz i mišljenje dat na osnovu fotografija koje je oštećena priložila, isti je mnogo precizniji od osnovnog nalaza i mišljenja, a baziran je na stručnom mišljenju vlasnika zlatarskih radnji koji su se izjasnili na osnovu mjerenja sličnih ogrlica o najmanjoj težini predmetne pokretne stvari. Vrijednost jednog grama zlata na dan 06.06.2017. godine iznosila je 35 eura. Vrijednost zlata zavisi od njegove berzanske vrijednosti, a protek vremena i starost zlata ne utiče na njegovu konačnu vrijednost, jer se radi o postojanom plemenitom metalu. Otkupna cijena zlata, kada se radi o kidanom nakitu je niža, ali se po mišljenju vještaka u konkretnom slučaju vrijednost predmetne pokretne stvari ne može utvrđivati na osnovu otkupne cijene, već samo na osnovu njegove vrijednosti na berzi. Vještak nije raspolagao sa podatkom po kojoj cijeni se u zlatarskim radnjama otkupljuje staro zlato.</span>
</p>
<p>
<span class="span1">Iz dopisa "M - tel" br. 36499 od 23.10.2017. godine, proizilazi da optuženi B. R. dana 06.06.2017. godine nije bio registrovan na "M – t." mreži. </span>
</p>
<p>
<span class="span1">Iz dopisa "C. T." br. 04-21407 od 26.10.2017. godine proizilazi da korisnik sa JMB xxxxxxxxxxxxx na dan 06.06.2017. godine nije imao nijedan servis u njihovom sistemu.</span>
</p>
<p>
<span class="span1">Iz dopisa "T." br. 02-7177 od 24.10.2017. godine, proizilazi da se na optuženog B. R. vode sledeći SIM brojevi: xxxxxxxxxxx, suspendovan 28.09.2016. godine, xxxxxxxxxxx, suspendovan 18.02.2017. godine i xxxxxxxxxxx, koji je u aktivnom statusu, te da postoje podaci o telefonskom saobraćaju za SIM broj 3xxxxxxxxxxx za dan 06.06.2017. godine, koji su dostavljeni u elektronskom formatu (CD).</span>
</p>
<p>
<span class="span1">Iz CD - a sa listingom telefonskog saobraćaja koji je dostavljen od strane "T." vide se podaci o telefonskom saobraćaju za SIM broj xxxxxxxxxxx za dan 06.06.2017. godine, u periodu od 06:04:59 do 17:13:20 časova.</span>
</p>
<p>
<span class="span1">Iz nalaza i mišljenja vještaka informaciono - tehničke struke M. L. od 04.12.2017. godine proizilazi da je vještak detaljnom analizom podataka iz listinga za broj 063 468 318, za dan 06.06.2017. godine, utvrdio da je telefon sa navedenim brojem koristio usluge baznih stanica na šest lokacija, i to: u 06:04:59 časova na Bulevaru Dž. V., kružni tok kod Sv. P. C., zgrada Z. u kojoj se nalazi "T.", u periodu od 07:29:55 do 07:38:53 časova u D. ulici, na pola puta od marketa "L." do HD "L.", u periodu od 09:17:13 časova do 10:11:24 časa na Bulevaru Dž. V., kružni tok kod Sv. P. C., zgrada Zetagradnje u kojoj se nalazi "T.", u periodu od 10:28:41 časova do 11:35:58 časova na C. P., kod fontane ispred "D. C." - ja, pano sa reklamom za "D. C.", u 11:38:34 časa na Bulevaru Dž. V., kružni tok kod Sv. P. C., zgrada Z. u kojoj se nalazi "T.", u periodu od 11:39:41 časova do 12:46:05 časova u D. ulici, na pola puta od marketa "L." do HD "L.", u periodu od 12:48:46 časova do 13:20:23 časa na Bulevaru Dž. V., kružni tok kod Sv. P. C., zgrada Z. u kojoj se nalazi "T.", u periodu od 13:20:55 časova do 14:03:21 časova u D. ulici, na pola puta od marketa "L." do HD "L.", u periodu od 14:14:45 časova do 14:14:46 časova na Bulevaru Dž. V., kružni tok kod Sv. . C., zgrada Z. u kojoj se nalazi "T.", u periodu od 14:15:02 časova do 15:33:18 časova u D. ulici, na pola puta od marketa "L." do HD "L.", u 15:42:27 na Bulevaru J. T., preko puta E. f., na početak mosta "M.", u periodu od 15:45:41 časova do 16:29:47 časova na Bulevaru Dž. V., kružni tok kod Sv. P. C., zgrada Z. u kojoj se nalazi "T.", u 16:34:24 časova na Bulevaru C. S. hotel "City", ispod Lj., u periodu od 16:49:23 časova do 16:56:08 časova na Bulevaru J. T. preko puta E. f., na početak mosta "M.", u 16:56:29 časova u Ulici V. R., soliter u kojem se nalazi radio D i D+ i u 17:13:20 časova na Bulevaru J. T., preko puta E. F. na početak mosta "M.".</span>
</p>
<p>
<span class="span1">Izjašnjavajući se na glavnom pretresu, vještak je u cjelosti ostao pri pisano izrađenom nalazu i mišljenju. Pojasnio je da svako pojedinačno vrijeme predstavlja konekciju između telefonskog aparata i bazne stanice. U određenim slučajevima za vrijeme te konekcije je obavljana internet komunikacija, a u nekim telefonski pozivi. Prva kolona u nalazu označava adresu bazne stanice, a poslednja kolona u tabelarnom prikazu nalaza i mišljenja "lokacija - opis" označava precizniju poziciji na kojoj se nalazi bazna stanica na datoj adresi. Svaka pozicija u gradu je pokrivena sa signalom više baznih stanica. U praksi najčešće se koristi najbliža bazna stanica, ali ukoliko iz tehničkih razloga je jedna bazna stanica opterećena prevelikim brojem korisnika, padom napona ili drugim tehničkim elementima određenu poziciju pokriva druga dalja bazna stanica. Moguće je da je telefonski aparat kritičnog dana bio na istoj lokaciji, u konkretnom slučaju na adresi ul. F., i da je sa tog mjesta imao konekciju sa sve tri bazne stanice navedene u nalazu (na Bulevaru Dž. V., u D. ulici i na C. P.). Prvi poziv je obavljen u 12:45:47 časova, a do tog momenta se radi o internet komunikaciji. S obzirom da je prvi poziv u 12:45:47 časova, a prethodne komunikacije predstavljaju internet konekciju, moguće je da telefonski aparat ima komunikaciju sa baznom stanicom iako korisnik nije aktivno koristio telefon. Budući da prilikom korišćenja internet usluga određena aplikacija mora da pošalje upit serveru, u konkrentom slučaju na primjer Viber aplikacija šalje upit Viber serveru da li za taj broj ima dolaznih poruka i ukoliko ima, Viber aplikacija na telefonu preuzima dolazne poruke sa Viber servera. Kako je uvijek neophodno da prvo aplikacija pošalje upit serveru, internet komunikacija se uvijek prikazuje kao odlazni saobraćaj.</span>
</p>
<p>
<span class="span1">Iz dopisa UP CB Podgorica 59 broj 01-240/17 28849/2 od 24.11.2017. godine proizilazi da bris koji je izuzet sa lica mjesta, sa ključa koji se nalazio u bravi vrata, u vezi navedenog događaja, nije dostavljan na analizu Forenzičkom centru Danilovgrad iz razloga što Upravi policije CB Podgorica nije dostavljena naredba za vještačenje kako bi predmetni bris dostavili na vještačenje, već je isti deponovan u službenim prostorijama Stanice kriminalističke policije za kriminalističku tehniku CB Podgorica. </span>
</p>
<p>
<span class="span1">Iz izvještaja o DNK vještačenju broj 5193/17 od 29.12.2017. godine proizilazi da je predmet vještačenja "trag broj 1 - bris izuzet sa ključa koji se nalazio sa unutrašnje strane </span><span class="span1">vrata" - koji se nalazio u braon papirnoj vrećici sa printom za pakovanje dokaznog materijala i oznakama i to u plastičnoj epruveti. Za potrebe DNK analiza odsječen je kompletan bris, od koga je utroškom sačinjen uzorak označen laboratorijskim brojem 5193-17-1. DNK analizom uzorka laboratorijskog broja 5193-17-1 nije dobijen DNK profil. Na dostavljenom brisu izutetom sa ključa koji se nalazio sa unutrašnje strane vrata nije utvrđeno prisustvo biološkog materijala.</span>
</p>
<p>
<span class="span1">Iz obavještenja "S. </span><span class="span1">&amp; C. A." od 24.11.2017. godine proizilazi da je uvidom u svesku izvještaja koju vodi operater monitoring centra </span><span class="span1">"S. </span><span class="span1">&amp; C. A." d.o.o utvrđeno da je L. R. dana 06.06.2017. godine bio radno angažovan u periodu od 15:00 h do 20:00 h na poziciji zaštitara TC B.</span>
</p>
<p>
<span class="span1">Nakon savjesne ocjene svakog dokaza pojedinačno i u vezi sa ostalim dokazima, dovodeći ih u vezu sa odbranom optuženog, sud je utvrdio da je optuženi izvršio krivično djelo stavljeno mu na teret, i to u vrijeme, mjestu i na način kako je to opisano u izreci presude.</span>
</p>
<p>
<span class="span1">Činjenično stanje sud je utvrdio iz iskaza svjedoka oštećene </span><span class="span1">M. M. koji je dat u prethodnom postupku, koja je navela da se kritičnog dana oko 11:00 časova vraćala sa pijace iz TC "G.", te da je dolaskom ispred ulaza stambene zgrade u kojoj živi sa kćerkom i unukom, a koja se nalazi u ulici B. B. br. .. ., nakon što je ušla u ulaz zgrade, jedan mladić ušao odmah za njom i hvatajući je rukama za ramena, obalio je na betonsku podlogu u unutrašnjosti zgrade, kod ulaznih vrata, a zatim joj je tražio pare, govoreći "pare, pare", da bi kada mu je rekla da nema para, isti iz njenih ruku uzeo torbu i ispreturao je, pa kako nije pronašao novčanik, odbacio je torbu pored nje, nakon čega je, dok je ležala na betonu, udarao rukama u predjelu tijela, za koje vrijeme je dozivala pomoć govoreći "upomoć, lopov, lopov", sa namjerom da je neko čuje i spasi od napadača, da bi potom taj mladić iz nekoliko puta, vukući je za zlatnu ogrlicu, pokušao istu da joj strgne sa vrata, pa kako u tome nije uspio, a budući da je ona nemoćna ležala na betonskoj podlozi, on je predmetnu zlatnu ogrlicu otkopčao i oduzeo. Njene povike za pomoć je čula njena kćerka - svjedok S. M., koja je izašla iz stana u trenutku kada je ovo lice rukama udaralo po tijelu, pa je prišla kako bi je odbranila od njegovog daljeg fizičkog napada, kada je napadač krenuo prema njenoj kćerki i zadao joj više udaraca rukama u predjelu gornjeg dijela tijela, nakon čega je ključem otvorio ulazna vrata stambene zgrade i pobjegao u nepoznatom pravcu. Sud je prihvatio iskaz svjedoka oštećene dat u prethodnom postupku, cijeneći ga kao istinit, imajući u vidu da je ista detaljno i jasno opisala sve odlučne činjenice, te da je njen iskaz potvrđen iskazom svjedoka S. M., kao i da je u saglasnosti sa materijalnim dokazima odnosno zapisnikom u uviđaju, fotodokumentacijom koja je sastavni dio zapisnika o uviđaju, te medicinskom dokumentacijom na ime oštećene, iz koje je utvrđeno da je oštećenoj, kao licu koje je pretrpjelo nasilje, neposredno nakon kritičnog događaja ukazana medicinska pomoć u Urgentnom centru zbog bolova koje je osjećala u slabinsko - krsnom i grudnom predjelu kičmenog stuba. Svjedok S. M. je u iskazu datom u prethodnom postpuku potvrdila da je dana 06.06.2017. godine, oko 11:20 časova, čula kako njena majka M. iz ulaza zgrade, koja se nalazi u ul. B. B. br. 74 A, uzvikuje riječi "lopov" i "upomoć", pa je izašla u hodnik gdje je zatekla njoj nepoznato muško lice, starosti oko 25 godina, visine 1,90 metara, atletske građe, definisanih mišića, istaknutih ramena, dugačkih ruku, gustih obrva, istaknutih jagodica, kratko podšišanog, tamnog tena i tamnih očiju, kako udara njenu majku u predjelu tijela, koja je u tom trenutku ležala na betonskoj podlozi u ulazu zgrade, nakon čega je prišla kako bi odbranila majku od daljeg fizičkog napada tog lica, ali se to lice okrenulo put nje i napalo je, na način što joj je zadalo više udaraca pesnicama u predjelu tijela, da bi potom uspjevši da pronađe ključ od ulaznih vrata zgrade, ista otključalo i udaljilo se. Svjedok S. M. je posebno istakla da je sa stoprocentnom sigurnošću to lice kasnije prepoznala u policiji kao optuženog, jer joj je ostala upečatljiva slika njegovog izgleda, kao i njegove upečatljive crte lica, a ista je tokom čitavog trajanja </span><span class="span1">postupka tvrdila da je apsolutno sigurna da je optuženi lice koje je kritičnom prilikom napalo njenu majku. Iskaz svjedoka S. M. koji je dat u prethodnom postupku sud je prihvatio kao istinit, jer osim što je isti po ocjeni suda jasan, detaljan i ubjedljiv, isti je po pitanju bitnih činjenica i saglasan sa iskazom svjedoka oštećene iz prethodnog postupka. Takođe, iskaz svjedoka S. M. je potvrđen i materijalnim dokazima, u čiju sadržinu sud nije imao razloga da sumnja, i to zapisnikom o uviđaju Uprave policije CB Podgorica, iz kog je utvrđeno da je lice mjesta ulaz u stambenu zgradu broj .. A, u ul. B. B. u Pg, te da je pregledom ulaznih vrata na ulazu u stambenu zgradu zatečen ključ sa unutrašnje strane brave, tj. cilindričnog uloška brave, a da je na podu hola zatečena ženska torba crne boje i najlon kesa sa hranom, a što je sve predstavljeno u fotodokumentaciji broj 59-10-244-1333/1332 od 07.06.2017. godine, u koju je sud izvršio uvid. Da je svjedok S. M. upravo optuženog prepoznala kao osobu koja je kritičnom prilikom izvršila predmetno krivično djelo, sud je utvrdio iz zapisnika o prepoznavanju u kom je konstatovano da je svjedok S. M. sa nesumnjivom sigurnošću izjavila da je lice koje se nalazilo na poziciji broj 3, a sud je uvidom u fotodokumentacije UP CB Podgorica 59-10-244-1336/1383 od 13.06.2017. godine utvrdio da se radi o optuženom, lice koje je kritičnog dana napalo njenu majku i oduzelo joj lanac sa vrata. Takođe, iskazi svjedoka oštećene i svjedoka S. M. su u dijelu koji se odnosi na izgled predmetne ogrlice i priveska potvrđeni sa dvije fotografije koje je dostavila oštećena, a na kojima se jasno vide predmetne stvari. Vrijednost predmetne zlatne ogrlice i priveska u obliku slova "S", sud je utvrdio iz dopunskog nalaza i mišljenja vještaka komercijalne struke D. Đ. od 08.10.2017. godine i njegovog izjašnjenja datog na glavnom pretresu, a koju dopunu nalaza i izjašnjenje vještaka je sud u cjelosti prihvatio ocijenivši ih kao jasne, objektivne i stručne. Ovo iz razloga što je vještak na osnovu izgleda predmetnih stvari pribavio podatke od vlasnika tri zalatarske radnje u Pg o procijenjenoj najmanjoj težini predmetne ogrlice i priveska, i došao do njihove vrijednosti na osnovu prosječne cijene jednog grama zlata u navedenim zlatarskim radnjama na dan izvršenja krivičnog djela.</span>
</p>
<p>
<span class="span1">Cijeneći subjektivni odnos optuženog prema izvršenom krivičnom djelu, sud je našao da je optuženi bio svjestan da hvatajući rukama oštećenu za ramena i obarajući je na betonsku podlogu u unutrašnjosti zgrade, te udarajući je rukama više puta u predjelu tijela, primjenjuje silu prema oštećenoj, te da otkopčavanjem i oduzimanjem zlatne ogrlice i priveska u obliku slova "S", koje je oštećena nosila oko vrata kritičnom prilikom, oduzima tuđu pokretnu stvar, a sve u namjeri pribavljanja sebi protivpravne imovinske koristi, što je nesumnjivo i htio, čime su se u njegovim radnjama, pored objektivnih, stekli i subjektivni elementi krivičnog djela razbojništvo iz čl. 242 st. 1 Krivičnog zakonika Crne Gore.</span>
</p>
<p>
<span class="span1">Prilikom donošenja odluke sud je posebno imao u vidu i da su svjedok oštećena M. M., kao i svjedok S. M. na glavnom pretresu u određenoj manjoj mjeri odstupile od iskaza koje su dale u prethodnom postupku. Tako se svjedok oštećena na glavnom pretresu nije mogla sjetiti da li ju je optuženi udarao nakon što je oborio na pod, dok je svjedok S. M. na glavnom pretresu navela da zbog unutrašnjih vrata nije vidjela konkretne udarce koje je optuženi zadao svjedoku oštećenoj, već da je samo vidjela zamahe rukama optuženog u pravcu tijela oštećene, koji po njenoj procjeni nisu mogli biti ništa drugo nego udarci, kao i da se, zbog činjenice da zbog stresa kritični događaj pokušava da potisne u sjećanju, nije izjašnjavala o detaljima fizičkog konflikta sa optuženim. Međutim, po ocjeni suda navedena odstupanja nisu u znatnoj mjeri protivrječna iskazima navedenih svjedoka iz prethodnog postupka, pa samim tim ne utiču na vjerodostojnost istih i na njihovu dokaznu vrijednost. Objašnjenja koja su pružile svjedok oštećena i svjedok S. M. su sasvim logična i opravdana. Naime, sasvim je očekivano da se svjedok oštećena, kao lice staro 84 godine, na glavnom pretresu nije mogla do detalja sjetiti kritičnog događaja koji se desio tri i po mjeseca prije toga. Takođe, životno je prihvatljivo da svjedok S. M. zbog stresa, koji je očigledno preživjela </span><span class="span1">usljed napada na svoj i fizički integritet svoje majke, kritični događaj želi da potisne u sjećanju. Kada se navedeno dovede u vezu sa činjenicom da su obje svjedokinje nakon što im je ukazano na odstupanje potvrdile da se kritični događaj desio na način kako su to opisale u prethodnom postupku, to po ocjeni suda nema nikakvih smetnji da činjenično stanje bude utvrđeno na osnovu njihovih iskaza datih u prethodnom postupku, čija vjerodostojnost ne može biti dovedena u pitanje. Stoga iskazi svjedoka oštećene i svjedoka S. M. koji su dati na glavnom pretresu, iako se u bitnom ne razlikuju od njihovih iskaza datih u prethodnom postupku, zbog navedenih manjih odstupanja nisu mogli biti prihvaćeni. </span>
</p>
<p>
<span class="span1">Sud je cijenio i navode odbrane optuženog iz prethodnog postupka da je nemoguće da je izvršio predmetno krivično djelo, jer je kritičnog dana spavao do 13:00 časova, a da su toga jutra u kući bili i njegova majka Ž. i dva brata L. i V. Ovakvu odbranu, sud međutim nije mogao prihvatiti, jer je ista protivrječna sa odbranom datom na glavnom pretresu u kojoj je optuženi naveo da je kritičnog jutra osim njegove braće i majke, kod njih kući boravio i njihov porodični prijatelj M. R., kojeg u prethodnom postupku nije pominjao. P</span><span class="span1">o ocjeni suda, sasvim je nelogično da optuženi na saslušanju kod državnog tužioca dana 14.07.2017. godine, odnosno nakon samo osam dana od kritičnog događaja uopšte ne pomene svjedoka M. R. sa kojim je navodno bio kritičnog dana, ali da na glavnom pretresu od 29.09.2017. godine ne samo što navodi ime svjedoka, već objašnjava i razlog njegovog dolaska kod njih i detaljno se sjeća njegovog boravka u njihovoj kući, dok se ne sjeća ostalih detalja koji su se desili kasnije toga dana, odnosno gdje je sve bio i do kad je ostao u gradu. Objašnjenje optuženog da se zbog postupanja policijskih službenika u Centru bezbjednosti nalazio u stanju šoka, pa se nije mogao sjetiti ko je sve kritičnog jutra bio u njegovom stanu, je po ocjeni suda neubjedljivo i nelogično, jer je optuženi svoju odbranu u prethodnom postupku iznio pred državnim tužiocem, i to vrlo precizno iznoseći detalje koji su se desili prethodnog dana, odnosno 05.06.2017. godine, pa je evidentno da se isti nije nalazio u stanju "šoka" kako je to sam naveo, već da mu je pruženo dovoljno vremena i prostora da se sjeti svih bitnih detalja za koje smatra da mogu ići njemu u korist, pa iz tog razloga sud ovakvo njegovo objašnjenje nije prihvatio. Takođe, odbrana optuženog je opovrgnuta iskazom svjedoka S  M. koja je decidirano navela da je zapamtila lik optuženog i do detalja, kako u prethodnom postupku, tako i na glavnom pretresu ga opisala, te sa stopostotnom sigurnošću tvrdila da je upravo on izvršilac predmetnog krivičnog djela. Stoga je po ocjeni suda odbrana optuženog sračunata na izbjegavanje krivice.</span>
</p>
<p>
<span class="span1">Sud je cijenio i navode branioca optuženog da je iskaz svjedoka oštećene M. M. nepouzdan, jer je isti po stavu branioca različit u različitim fazama postupka. Međutim, ovakav stav sud nije mogao prihvatiti, jer po ocjeni suda minimalna odstupanja u iskazima oštećene ne utiču na vjerodostojnost njenog iskaza iz prethodnog postupka, posebno ako se uzme u obzir činjenica da je oštećena osoba staije životne dobi. Osim toga, branilac smatra da je iskaz svjedoka oštećene opovrgnut medicinskom dokumentacijom u kojoj je konstatovano da je ovaj svjedok neposredno nakon događaja ljekarima u Urgentnom centru tvrdila samo da je gurnuta. Ni ovakav stav branioca nije prihvatljiv za sud, jer se sadržinom anamneze ne može opovrgavati iskaz svjedoka koji je od strane ovlašćenog organa za vođenje krivičnog postupka pribavljen uz poštovanje pravila propisanih Zakonikom o krivičnom postupku, odnosno nakon što je svjedok prethodno upozoren i upoznat sa sadržajem njegovih prava i dužnosti. U navedenoj medicinskoj dokumentaciji je konstatovano da je oštećena osjećala bolove u slabinskom i grudnom predjelu kičmenog stuba, što po ocjeni ovog suda nije u suprotnosti sa njenim iskazom da je od strane optuženog oborena na tlo, a zatim udarana rukama u predjelu tijela. Za postojanje krivičnog djela razbojništvo nije neophodno da sila, koju je izvršilac upotrijebio radi oduzimanja tuđe pokretne stvari, bude takvog intenziteta da bi se njome morao savladati otpor oštećene i povrijediti njen tjelesni integritet, već je dovoljno da je </span><span class="span1">upotrebom sile stvorena takva situacija, u kojoj je došlo do oduzimanja tuđe pokretne stvari, pa i to što kod oštećene nakon kritičnog događaja nisu konstatovane tjelesne povrede, a što proizilazi iz nalaza i mišljenja vještaka medicinske struke, koji je sud cijenio kao objektivan, jasan i u svemu dat shodno pravilima medicinske struke, ne utiče na postojanje predmetnog krivičnog djela, pa su navodi branioca i u tom dijelu neosnovani. </span>
</p>
<p>
<span class="span1">Cijenjen je i stav branioca da je iskaz svjedoka S. Mi. razičit u različitim fazama postupka, jer je ista u prethodnom postupku potencirala fizičko nasilje nad oštećenom, dok je na glavnom pretresu tvrdila da je vidjela samo zamahivanje, jer joj je vidik bio djelimično zaklonjen, te da šturi opis učinioca na zapisniku o prepoznavanju ne odgovara opisu optuženog ni po godinama, ni po izraženim jagodicama, ni po visini, kao i da su iskaz oštećene i ovog svjedoka međusobno kontradiktorni po pitanju opisa odjeće koju je kritičnom prilikom optuženi nosio na sebi. Međutim i ovakav stav je za sud neprihvatljiv, jer kako je to već prethodno navedeno, svjedok S. M. na glavnom pretresu nijednim navodom nije dovela u pitanje vjerodostojnost njenog iskaza u prethodnom postupku. Neznatna odstupanja nikako ne mogu dovesti u sumnju bilo koju odlučnu činjenicu, pa samim tim ne stoji ocjena branioca da se radi o protivrječnom iskazu. Činjenica je da je svjedok S. M. u prethodnom postupku navela da je kada je krenula da pomogne oštećenoj optuženi krenuo prema njoj i da joj je zadao udarce, pa sud na osnovu takvog iskaza nesumnjivo zaključuje da je ista bila u mogućnosti da dobro opazi izgled i lik optuženog. Dakle, ovaj svjedok nije opažala optuženog samo u situaciji kada joj je bio zaklonjen preprekom, već je sa istim ostvarila izuzetno blizak kontakt, jer je došlo do njihovog fizičkog kontakta. Iz tog razloga je neosnovana sumnja branioca u sigurnost opažanja ovog svjedoka. Branilac ističe i određena nepoklapanja opisa koji je dala svjedok S. M. sa realnim stanjem i izgledom optuženog. Međutim, bez obzira što je ovaj svjedok po profesiji profesor likovne kulture, odnosno "likovnjak" kako to potencira branilac, njeno opažanje i procjena mogu, u ostalom kao i procjena lica bilo koje druge profesije, da imaju neznatno odstupanje. To što je svjedok navela da smatra da se radilo o licu starosti oko 25 godina, a da je optuženi u vrijeme kritičnog događaja imao 21 godinu, da je njegovu visinu procijenila na oko 190 cm, a da je optuženi po sopstvenom kazivanju visok 202 cm, te da ima izražene jagodice, sa čim se odbrana ne slaže, kada se uz to imaju u vidu i ostale okolnosti kritičnog događaja pod kojim je ovaj svjedok opažala optuženog, po ocjeni ovog suda nikako ne predstavlja šturi opis, već je ovaj svjedok na osnovu ovakvog opisa mogla da prepozna učinioca predmetnog krivičnog djela, a što je ona i učinila jasno i nesumnjivo ukazavši na optuženog. </span><span class="span1">Dakle, razlike između procjene svjedoka i objektivnih činjenica koje svjedok u kritičnoj situaciji nije mogla precizno da izmjeri, su prosto logične, ako se uzme u obzir nesvakidašnjost i iznenadnost situacije u kojoj se ista našla, te da joj je jedini cilj bio da sebe i svoju majku odbrani od fizičkog napada optuženog. I pored toga, po ocijeni suda, opis koji je dala svjedok sadrži dovoljno fizičkih karakteristika koje u potpunosti odgovaraju fizičkom izgledu optuženog.</span>
</p>
<p>
<span class="span1">Takođe, stanovište branioca da su iskazi svjedoka oštećene i svjedoka S. M. međusobno kontradiktorni po pitanju odlučnih činjenica, po ocjeni ovog suda ne stoji. Popuno je logično da je usljed nesumnjivo pretrpljenog straha kritičnom prilikom od oštećene i svjedoka S. M. došlo do pogrešnog zapažanja neke od njih dvije po pitanju odjevne kombinacije optuženog u kritičnoj prilici, a što po nalaženju suda ne dovodi u pitanje vjerodostojnost i saglasnost njihovih iskaza po pitanju odlučnih činjenica. Ovo iz razloga što boja majice i boja bermuda u koje je bio obučen optuženi svakako ne predstavlja odlučnu činjenicu, pa sud iz tog razloga nije ni istrajavao na utvrđivanju tih boja. </span>
</p>
<p>
<span class="span1">Ukazivanje branioca na novinski izvještaj da su službenici policije rasvijetlili više sličnih krivičnih djela i tom prilikom identifikovali drugog počinioca koji je na istoj lokaciji i </span><span class="span1">u istom periodu kada se desio i kritični događaj vršio istovrsna krivična djela su po ocjeni suda bez uticaja na donošenje drukčije odluke, jer je na osnovu naprijed navedenog utvrđenog činjeničnog stanja nesumnjivo da je predmetno krivično djelo učinjeno upravo od strane optuženog, a ne nekog drugog lica. </span>
</p>
<p>
<span class="span1">Sud je cijenio i iskaze svjedoka Ž., L. i mldb. V. R. i svjedoka M. R., koji su saglasno u bitnom naveli da je kritičnog dana oko 11:30 časova u kuću porodice R. došao svjedok M. R., kako bi uzeo na poslugu klinove, koje mu je otac optuženog obećao da će mu dati, te da je svjedok Ž. R. oko 13:00 časova probudila optuženog, a oko 13:15 časova je otišla na posao, dok je optuženi sa braćom i svjedokom M. R. ostao kući, te da se svjedok R. zadržao u kući kod njih još nekih 20 - tak minuta, nakon čega je krenuo kući, a optuženi je izašao za njim i iz podruma, gdje stoji alat njegovog oca, mu dao predmetne klinove. Ovakve iskaze, sud međutim nije prihvatio, jer su isti opovrgnuti međusobno saglasnim iskazima svjedoka oštećene i svjedoka S. M., koje su u prethodnom postupku do detalja opisale način na koji je optuženi kritičnog dana, oko 11:30 časova, izvršio krivično djelo. Takođe, sud je primjetio i određene nelogičnosti u iskazu svjedoka M. R.. Naime, ovaj svjedok je naveo da je imao dogovor sa ocem optuženog da kod njega kući dođe 05.06.2017. godine, ali da je toga dana imao nekih obaveza, pa je svoj dolazak odložio za sledeći dan. Nelogično je da svjedok R. o tome da neće ispoštovati dogovor nije makar telefonskim putem obavijestio oca optuženog i najavio mu se da će doći sledećeg dana, već da se bez bilo kakve najave, kako je to sam izjavio, zatekao u kući optuženog baš na dan izvršenja predmetnog krivičnog djela i to upravo u vrijeme kada je isto izvršeno. Kada se navedena nelogičnost dovede u vezu sa činjenicom da je svjedok R. boravio u kući optuženog za vrijeme svog radnog vremena, te da je dugogodišnji prijatelj sa ocem optuženog, kao i sa činjenicom da se optuženi tokom prethodnog postupka uopšte nije sjetio da je ovaj svjedok kritičnog dana bio kod njih u posjeti, više je nego jasno da je svjedok R. neistinitim iskazom želio pomoći optuženom da izbjegne krivicu. Na to ukazuje i protivrječnost između odbrane optuženog da je sa svjedokom R. tokom njegovog boravka u kući vodio neke intimne razgovore, i navoda svjedoka R. da je kritičnog dana sa optuženim i njegovom braćom razgovarao "o sportu i o djevojčicama", pritom ne navodeći bilo kakvu vrstu intimnog i povjerljivog razgovora. Isti motiv kao i svjedok R. su imali i svjedoci Ž., L. i mldb. V. R., za koje je očigledno da su neistinitim iskazima pokušali pružiti alibi optuženom, koji je njihov brat, odnosno sin. Dakle, s</span><span class="span1">ve navedeno ukazuje na to da su navedeni svjedoci imali za cilj da pruže pokriće optuženom da je kritičnog dana u vrijeme kada je došlo do izvršenja krivičnog djela bio kod kuće, te da su njihovi iskazi usmjereni na bezuspješno slijeđenje njegove odbrane, pa su kao takvi neistiniti i neprihvatljivi za sud.</span>
</p>
<p>
<span class="span1">Sud nije prihvatio osnovni nalaz i mišljenje vještaka komercijalne struke D. Đ. od 29.06.2017. godine. Navedeni nalaz i mišljenje vještak je izradio, kako je to sam naveo, bez bilo kakvih objektivnih pokazatelja, odnosno samo na osnovu subjektivne procjene oštećene, za razliku od dopunskog nalaza prilikom čije izrade je bio u posjedu fotografija predmetne ogrlice i priveska, čijom analizom je došao do procjene najmanje težine navedenih stvari. Imajući u vidu da je i sam vještak istakao da je dopunski nalaz potpuniji i precizniji, te da se isti znatno razlikuje od osnovnog nalaza i mišljenja, </span><span class="span1">to je sud našao da osnovni nalaz i mišljenje ima nedostataka, te ga usljed toga nije mogao prihvatiti.</span>
</p>
<p>
<span class="span1">Sud nije prihvatio primjedbe branioca optuženog koje se odnose na izjašnjenje vještaka komercijalne struke na glavnom pretresu, odnosno da u konkretnom slučaju nije na pouzdan način utvrđena vrijednost predmetnih stvari, da nije hemijskim putem utvrđeno da se radilo o zlatu, te da je u konkretnom slučaju trebalo primjeniti otkupnu cijenu zlata koja se dobija za kidani nakit. Po ocjeni suda vještak je na više nego pouzdan način utvrdio najmanju moguću težinu predmetnih stvari i do njihove vrijednosti došao množeći je sa prosječnom tržišnom cijenom zlata. Predmetne stvari nisu pronađene, pa iz tog razloga nije bilo moguće iste i hemijski analizirati. Međutim, po </span><span class="span1">ocijeni suda to nije bila smetnja da se dođe do njihove vrijednosti upravo na način kako je to uradio vještak komercijalne struke u dopunskom nalazu i mišljenju. Takođe, otkupna cijena oštećenog zlata je u konkretnom slučaju potpuno nebitan podatak, imajući u vidu da se u konkretnom slučaju nije radilo o oštećenom nakitu, već o ogrlici i privesku koje je oštećena nosila na vratu u kritičnoj prilici.     </span>
</p>
<p>
<span class="span1">Sud je cijenio i dopis "T." uz koji je dostavljen CD sa listingom telefonskog saobraćaja broja koji je koristio optuženi i nalaz i mišljenje vještaka informaciono - tehničke struke, koji je izrađen na osnovu tog listinga. Međutim, iako je sud u potpunosti prihvatio sadržinu navedenih dokaza, a sam nalaz i mišljenje ocijenio kao jasan i stručan, to nije bilo od uticaja na donošenje drukčije odluke. Ovo iz razloga što se radi o podacima o saobraćaju mobilnog telefona, koji je po svojoj prirodi pokretna stvar koja se može koristiti na bilo kom mjestu, odnosno koja može ukoliko je u funkciji i ima električno napajanje ostvarivati saobraćaj sa baznim stanicama </span><span class="span1">iako korisnik ne koristi telefon aktivno. Iz toga se može izvući zaključak da je i sam optužni, svjestan navedene činjenice, svoj mobilni telefon kritičnog dana sračunato ostavio u kući, jer nije želio da rizikuje da analiza komunikacije njegovog korisničkog broja bude dovedena u vezu sa njegovim kretanjem, već je ostavljanjem telefona kod kuće želio za sebe ostvariti pokriće da se za vrijeme kritičnog događaja i sam nalazio u svojoj porodičnoj kući. Ovakav zaključak se posebno nameće, ako se ima u vidu i činjenica da je optuženi i ranije osuđivan za izvršenje krivičnih djela, te da mu je stoga vrlo dobro bila poznata činjenica da u krivičnom postupku može koristiti ovu vrstu dokaza u pravcu potvrđivanja svoje odbrane da nije moguće da se nalazio u isto vrijeme na dva različita mjesta. Stoga je neosnovan i stav branioca da se okolnost da je prvi registrovani poziv sa mobilnog telefona optuženog obavljen tek u 12:45 časova nije mogla smisliti ni u najsavršenijoj odbrani osam dana nakon kritičnog događaja kada je optuženi iznenadno priveden,osim ako ne govori istinu, jer je evidentno da je optuženi vrlo dobro i detaljno pripremio izvršenje predmetnog krivičnog djela, i da je mobilni telefon kritičnog dana sračunato ostavio u kući, kako bi se na to mogao pozivati ukoliko bude otkriven kao učinilac predmetnog krivičnog djela.  </span>
</p>
<p>
<span class="span1">Takođe, sud je cijenio i </span><span class="span1">izvještaj o DNK vještačenju od 29.12.2017. godine. Međutim, iako je isti jasan i stručan, isti je bez uticaja na drugačije presuđenje, jer analizom </span><span class="span1">brisa izutetog sa ključa koji se nalazio sa unutrašnje strane vrata na licu mjesta izvršenja krivičnog djela nije utvrđeno prisustvo biološkog materijala, pa samim tim ni bilo čiji DNK profil. Ta činjenica ne može biti dokaz da optuženi nije počinio krivično djelo, već jedino da niko od lica koja su toga dana koristila predmetni ključ na njemu nije ostavio biološke tragove. </span>
</p>
<p>
<span class="span1">Cijenjeni su i dopis UP CB Podgorica od 24.11.2017. godine, obavještenje </span><span class="span1">"S. </span><span class="span1">&amp; C. A." od 24.11.2017. godine,</span><span class="span1"> dopisi "M - tel" - a i "Crnogorskog telekoma"</span><span class="span1">, </span><span class="span1">ali kako se isti nisu odnosili ni na jednu odlučnu činjenicu, sud je našao da su isti bez uticaja na donošenje drukčije odluke u ovoj krivičnoj stvari.</span>
</p>
<p>
<span class="span1">Sud je odbio predlog branioca optuženog da se iz spisa predmeta kao pravno nevaljan dokaz izdvoji zapisnik o prepoznavanju lica Ktr. br. 706/17 od 13.06.2017. godine sa fotodokumentacijom, kao i sve primjedbe odbrane koje se odnose na to da je sama radnja prepoznavanja učinjena sugestivno. Naime, po ocijeni suda, predmetni zapisnik je u svemu sačinjen shodno odredbama čl. 115 Zakonika o krivičnom postupku, a tom prilikom nisu povrijeđene odredbe čl. 110 i čl. 113 st. 2 Zakonika o krivičnom postupku, pa iz tog razloga u konkretnom slučaju nije bilo mjesta primjeni čl. 211 st. 1 Zakonika o krivičnom postupku koji određuje situacije i listu dokaza koji se moraju izdvojiti iz spisa predmeta kao pravno nevaljani dokazi, a kojim nije obuhvaćen i zapisnik o prepoznavanju lica. Imajući u vidu da članom 211 st. 1 Zakonika o krivičnom postupku nije predviđena mogućnost da se iz spisa predmeta izdvoji zapisnik o prepoznavanju lica u kome nisu u skladu sa članom 115 st. 1 Zakona o krivičnom postupku dosljedno </span><span class="span1">sprovedene radnje u cilju izbjegavanja sugestivnog uticaja na svjedoka koji je podvrgnut radnji prepoznavanja, to je predlog branioca optuženog za izdvajanje ovakvog zapisnika iz spisa predmeta odbijen kao neosnovan. Pored navedenog, cijeneći ovaj dokaz i dovodeći ga u vezu sa iskazom svjedoka S. M. sud nalazi da se radi o potpuno zakonitom dokazu, odnosno da je radnja prepoznavanja učinjena u svemu shodno odredbama Zakonika o krivičnom postupku. Sva pokazana lica su imala slične karakteristike sa onima koje je prethodno opisala svjedok S. M. Očigledno je da odbrana smatra da je bilo neophodno pronaći pet istih lica, koja u potpunosti i do detalja odgovaraju opisu svjedoka, ali osim što tako nešto po ocijeni suda nije izvodljivo, jer se svako lice razlikuje po određenim individualnim karakteristikama, to nije bila ni obaveza državnog tužioca u konkretnom slučaju, jer je isti bio u obavezi da u cilju izbjegavanja sugestivnog uticaja obezbijedi prisustvo pet nepoznatih lica čije su osnovne osobine slične sa onima koje je svjedok S. M. prethodno opisala, a što je po ocjeni suda i učinjeno u konkretnoj situaciji. Stoga sud nije prihvatio primjedbe branioca i optuženog da je on bio jedino lice koje je odgovaralo opisu, te da ga je samo iz tog razloga svjedok prepoznala kao učinioca.</span>
</p>
<p>
<span class="span1">Prilikom odmjeravanja kazne u granicama koje su zakonom propisane, sud je u smislu čl. 42 st. 1 Krivičnog zakonika Crne Gore, a imajući pritom u vidu svrhu kažnjavanja, uzeo u obzir sve okolnosti koje utiču da kazna bude manja ili veća (olakšavajuće i otežavajuće okolnosti). Sud je od olakšavajućih okolnosti na strani optuženog cijenio njegove lične prilike, i s tim u vezi njegovo loše imovno stanje i stav oštećene koja se nije pridružila krivičnom godnjenju, dok je od otežavajućih okolnosti cijenio njegov raniji život, a s tim u vezi njegovu raniju osuđivanost za krivična djela koja su navedena u izreci presude, što je sud utvrdio iz izvoda iz registra kaznenih evidencija Ministarstva pravde KE 1299/2017 od 12.09.2017. godine. Imajući u vidu navedene okolnosti, a shodno čl. 36 Krivičnog zakonika Crne Gore, sud je optuženog osudio na kaznu zatvora u trajanju od 2 (dvije) godine, odnosno na minimalnu kaznu zaprijećenu zakonom za predmetno krivično djelo. Sud je uvjerenja da je ovako odmjerena kazna zatvora nužna i adekvatna težini izvršenog krivičnog djela i ličnosti optuženog kao učinioca, te da u konkretnom slučaju nema mjesta primjeni zakonskih odredbi o ublažavanju kazne, imajući u vidu da je okrivljeni, iako je lice mlađe životne dobi, do sada već dva puta pravosnažno osuđivan zbog krivičnih djela protiv imovine, a da na istog blagonaklonost suda prilikom ranijeg sankcionisanja nije djelovala, već je isti nakon jedne mjere upozorenja i jedne ublažene kazne zatvora, učinio predmetno krivično djelo i to nepuna dva mjeseca po izlasku iz zatvora. Ovako odmjerena kazna zatvora će po uvjerenju suda nesumnjivo dovoljno uticati na optuženog da ubuduće ne čini krivična djela, a pored toga će uticati i na druge da ne čine krivična djela i sa istom će se u potpunosti ostvariti ciljevi kako specijalne, tako i generalne prevencije, odnosno svrha kažnjavanja iz čl. 32 Krivičnog zakonika Crne Gore, a u okviru opšte svrhe propisivanja i izricanja krivičnih sankcija iz čl. 4 st. 2 Krivičnog zakonika Crne Gore. </span>
</p>
<p>
<span class="span1">Shodno čl. 51 st. 1 Krivičnog zakonika Crne Gore, optuženom je u izrečenu kaznu zatvora uračunato i vrijeme provedeno u pritvoru, kako je to određeno u izreci presude.</span>
</p>
<p>
<span class="span1">Kako je optuženi oglašen krivim sud ga je, na osnovu čl. 226 i čl. 229 Zakonika o krivičnom postupku, obavezao na plaćanje troškova krivičnog postupka u ukupnom iznosu od 407,50 eura, koji se odnosi na ime nagrade vještaku komercijalne struke u iznosu od 143,00 eura, na ime nagrade vještaku medicinske struke u iznosu od 82,50 eura, na ime nagrade vještaku informaciono - tehničke struke u iznosu od 132,00 € eura, te na ime sudskog paušala kao dijela troškova krivičnog postupka u iznosu od 50,00 eura, koji je odmjeren shodno trajanju i složenosti postupka i imovnom stanju optuženog. Pored navedenog, sud je obavezao optuženog da plati i troškove koji se odnose na nagradu braniocu postavljenom po službenoj dužnosti, o čijoj visini će sud odlučiti posebnim rješenjem shodno čl. 227 st. 2 Zakonika o krivičnom postupku.</span>
</p>
<p>
<span class="span1">Optuženi je shodno čl. 239 st. 2 Zakonika o krivičnog postupka obavezan da na ime imovinskopravnog zahtjeva isplati oštećenoj M. M. iznos od 320,60 €, koji se odnosi na utvrđenu vrijednost protivpravno oduzetih stvari, dok je oštećena za preostali dio imovinskopravnog zahtjeva, koji se odnosi na naknadu nematerijalne štete, upućena da isti može ostvarivati u parničnom postupku, jer činjenice utvrđene tokom krivičnog postupka ne pružaju pouzdan osnov ni za potupno ni za djelimično presuđenje u odnosu na dio imovinskopravnog zahtjeva koji se odnosi na nematerijalnu štetu, a njihovo utvrđivanje bi vodilo znatnom odugovlačenju postupka.</span>
</p>
<p>
<span class="span1">Na osnovu izloženog, a shodno čl. 374 Zakonika o krivičnom postupku, odlučeno je kao u izreci presude.</span>
</p>
<p>&nbsp;</p>
<p>
<span class="span1">OSNOVNI SUD U PODGORICI</span>
</p>
<p>
<span class="span1">Dana 29.01.2018. godine</span>
</p>
<p>&nbsp;</p>
<p>
<span class="span1">ZAPISNIČARKA                                                                       S U D I J A </span>
</p>
<p>
<span class="span1"> Edina Kraja,s.r.                              </span><span class="span1"></span><span class="span1"></span><span class="span1"></span><span class="span1">Rade Ćetković,s.r.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1">        PRAVNA POUKA: Protiv ove presude dozvoljena je</span>
</p>
<p>
<span class="span1"></span><span class="span1"></span><span class="span1">       žalba u roku od 15 dana od dana </span>
</p>
<p>
<span class="span1"></span><span class="span1"></span><span class="span1">       prijema prepisa iste, Višem sudu</span>
</p>
<p>
<span class="span1"></span><span class="span1">                 u Podgorici, a preko ovog suda.</span>
</p>
<p>&nbsp;</p>
<p>&nbsp;</p>
<p>
<span class="span1"></span><span class="span1"></span><span class="span1"></span><span class="span1">ZTO. Edina Kraja</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1">Po primjerak presude dostaviti:</span>
</p>
<p>
<span class="span1">- ODT Podgorica,</span>
</p>
<p>
<span class="span1">- Optuženom, </span>
</p>
<p>
<span class="span1">- Braniocu optuženog,</span>
</p>
<p>
<span class="span1">- Oštećenoj po pravosnažnosti, </span>
</p>
<p>
<span class="span1">- a/a</span>
</p>
<p>
<span class="span1">Postupljeno dana ________________</span>
</p>
<p>
<span class="span1">Namještenik suda_________________</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
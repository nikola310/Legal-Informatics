<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt;font-family:'Arial'}
.span2{;font-size:12pt;font-family:'Arial';font-weight:800}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span class="span1">K.br.86/13</span>
</p>
<p style="text-align:center;">
<span class="span1"></span>
</p>
<li style="text-align:center;">
<span class="span1">U IME CRNE GORE</span>
</li>
<p>&nbsp;</p>
<li>
<span class="span1">OSNOVNI SUD U DANILOVGRADU kao krivični, sudija Sonja Keković, uz učešće Ane Ivanović, kao zapisničara, u krivičnom predmetu okrivljenog </span><span class="span1">P.A.</span><span class="span1"> iz </span><span class="span1">D.</span><span class="span1">, koga brani branilac </span><span class="span1">D.D.</span><span class="span1">, advokat iz P</span><span class="span1">.</span><span class="span1">, zbog krivičnog djela teška krađa iz čl.240 st.1 tač.1 i 3 Krivičnog zakonika Crne Gore, odlučujući po optužnici Osnovnog državnog tužilaštva u Podgorici Kt.br.1143/13 od 01.11.2013. godine, koju je na glavnom pretresu zastupala R</span><span class="span1">.</span><span class="span1">V</span><span class="span1">.</span><span class="span1">, zamjenik tužioca u ODT u Podgorici, nakon održanog glavnog i javnog pretresa dana 16.09.2015. godine, u prisustvu zastupnika optužbe, okrivljenog i oštećene </span><span class="span1">P.J.</span><span class="span1">, donio je dana 18.09.2015. godine i istog dana javno objavio </span>
</li>
<p>&nbsp;</p>
<li style="text-align:center;">
<span class="span1">P R E S U D U</span>
</li>
<p>&nbsp;</p>
<li>
<span class="span1">Okrivljeni </span><span class="span1">P.A.</span><span class="span1">, JMBG , od oca M</span><span class="span1">.</span><span class="span1"> i majke C</span><span class="span1">.</span><span class="span1">, rođene B</span><span class="span1">.</span><span class="span1">, rođen. godine u P</span><span class="span1">.</span><span class="span1">, sa prebivalištem u D</span><span class="span1">.</span><span class="span1">, na adresi F</span><span class="span1">.</span><span class="span1"> b.b., državljanin Crne Gore, razumije crnogorski jezik, njegov jezik je crnogorski, pismen, završio osnovnu školu, po zanimanju moler, oženjen, otac jednog djeteta, lošeg imovnog stanja, osuđivan presudom Osnovnog suda u Podgorici K.br.381/13 od 10.10.2014. godine, zbog krivičnog djela iz čl.240 st.1 tač.1 u vezi čl.49 KZ, kojom je osuđen na kaznu zatvora u trajanju od 3 (tri) mjeseca i presudom Osnovnog suda u Danilovgradu K.br.59/10 od 16.07.2014. godine, zbog krivičnog djela iz čl.246 st.2 u vezi st.1 KZ u vezi čl.49 i čl.23 st.2 KZ, kojom mu je izrečena uslovna osuda - utvrđena kazna zatvora u trajanju od 30 (trideset) dana, rok provjeravanja 1 (jedna) godina.  </span>
</li>
<p>&nbsp;</p>
<li style="text-align:center;">
<span class="span1">Kriv je:</span>
</li>
<p>&nbsp;</p>
<li>
<span class="span1">Što je: </span>
</li>
<p>&nbsp;</p>
<li>
<span class="span1">Dana 30. avgusta 2013. godine, oko 05,00 časova, u Danilovgradu, u naselju </span><span class="span1">F.</span><span class="span1">, svjestan svog djela čije je izvršenje htio znajući da je njegovo djelo zabranjeno, savlađivanjem većih prepreka i na naročito drzak način tuđu pokretnu stvar oduzeo drugom u namjeri da njenim prisvajanjem sebi pribavi protivpravnu imovinsku korist, na način što se preko prozora na prizemnom dijelu kuće oštećene </span><span class="span1">J.P.</span><span class="span1"> popeo na balkon koji se nalazi na visini od 2 do 2,5 m, zatim ušao kroz otvorena balkonska vrata u spavaću sobu u kojoj je spavala oštećena </span><span class="span1">J.P.</span><span class="span1">, odakle je iz novčanika koji se nalazio na radnom stolu oduzeo sav novac koji se u njemu nalazio u iznosu od 250 eura, pribavljajući za sebe protivpravnu imovinsku korist u navedenom novčanom iznosu, nakon čega se sa oduzetim novcem udaljio sa lica mjesta,  </span>
</li>
<p>&nbsp;</p>
<li>
<span class="span1">- čime je izvršio krivično djelo teška krađa iz čl.240 st.1 tač.1 i 3 Krivičnog zakonika Crne Gore.  </span>
</li>
<p>&nbsp;</p>
<li>
<span class="span1">Pa sud okrivljenog </span><span class="span1">P.A.</span><span class="span1">, primjenom citranih zakonskih propisa, te čl.4, 5, 13, 15, 32, 36 i 42 KZ CG, te i čl.226, 229 i 374 ZKP-a,    </span>
</li>
<p>&nbsp;</p>
<li style="text-align:center;">
<span class="span1">OSUĐUJE</span>
</li>
<p>&nbsp;</p>
<li>
<span class="span1">Na kaznu zatvora u trajanju od 1 (jedne) godine.</span>
</li>
<p>&nbsp;</p>
<li>
<span class="span1">Dužan je okrivljeni </span><span class="span1">P.A.</span><span class="span1"> da na ime troškova krivičnog postupka - sudskog paušala uplati u korist budžeta Crne Gore novčani iznos od 30,00 eura, u roku od 15 dana po pravosnažnosti presude.</span>
</li>
<p>&nbsp;</p>
<li>
<span class="span1">Na osnovu čl.239 st.2 ZKP-a, obavezuje se okrivljeni </span><span class="span1">P.A.</span><span class="span1"> da oštećenoj </span><span class="span1">P.J.</span><span class="span1">, na ime imovinskopravnog zahtjeva, plati novčani iznos od 250,00 eura, u roku od 15 dana po pravosnažnosti presude. </span>
</li>
<p>&nbsp;</p>
<p style="text-align:center;">
<span class="span1">O b r a z l o ž e nj e</span>
</p>
<li>
<span class="span1">Optužnicom Osnovnog državnog tužilaštva u Podgorici Kt.br.1143/13 od 01.11.2013. godine, okrivljenom </span><span class="span1">P.A.</span><span class="span1"> stavljeno je na teret izvršenje krivičnog djela teška krađa u pokušaju iz čl.240 st.1 tač.1 i 3 Krivičnog zakonika. </span><span class="span1">Zastupnik optužbe je na glavnom pretresu precizirala činjenični opis dispozitiva optužnice,</span><span class="span1"> na način kako je to opisano u izreci presude, stavljajući na teret ovom okrivljenom da je izvršio krivično djelo teška krađa iz čl.240 st.1 tač.1 i 3 Krivičnog zakonika Crne Gore, te u završnoj riječi navela </span><span class="span1">da ostaje u cjelosti pri preciziranom činjeničnom opisu dispozitiva optužnice i preciziranoj pravnoj kvalifikaciji, jer je priznanjem okrivljenog, iskazom svjedoka-oštećene, kao i iskazima drugih svjedoka, nesporno utvrđeno da je okrivljeni izvršio krivično djelo koje mu se stavlja na teret. Odbrana okrivljenog u dijelu da je iz novčanika oštećene oduzeo novac u iznosu od oko 30,00 eura i 30 hrvatskih kuna je neosnovana, sračunata na olakšavanje položaja u ovom postupku, opovrgnuta iskazom svjedoka oštećene, te kao takva i bez uticaja na pravnu kvalifikaciju ovog krivičnog djela, budući da je namjera okrivljenog bila usmjerena, a imajući u vidu i način izvršenja krivičnog djela, da iz novčanika uzme sav novac koji u njemu pronađe. Predložila je sudu da okrivljenog </span><span class="span1">P.A.</span><span class="span1"> oglasi krivim i kazni po zakonu. </span>
</li>
<p>&nbsp;</p>
<li>
<span class="span1">Branilac okrivljenog </span><span class="span1">P.A.</span><span class="span1">, advokat </span><span class="span1">D.D.</span><span class="span1"> nije pristupio na glavni pretres održan dana 16.09.2015. godine, a bio je uredno pozvan, dok je okrivljeni </span><span class="span1">P.A.</span><span class="span1"> izjavio da je saglasan da se glavni pretres održi bez prisustva njegovog branioca, iz kojeg razloga je završna riječ branioca okrivljenog </span><span class="span1">P.A.</span><span class="span1">, advokata </span><span class="span1">D.D.</span><span class="span1">, izostala.  </span>
</li>
<p>&nbsp;</p>
<li>
<span class="span1">Okrivljeni </span><span class="span1">P.A.</span><span class="span1"> u odbrani datoj u prethodnom postupku u bitnom je naveo da je dana 30. avgusta 2013. godine, nešto oko 1,30 sati izjutra, došao iz Podgorice u Danilovgrad sa drugovima </span><span class="span1">P.K.</span><span class="span1"> i </span><span class="span1">B.</span><span class="span1">, a došli su vozilom "Jugo", crvene boje kojim je upravljao</span><span class="span1">K.</span><span class="span1">. Pošto su došli u njegovu kuću u Danilovgradu, na adresi </span><span class="span1">F.</span><span class="span1"> b.b., svi trojica su otišli na sprat kuće, gdje su neko vrijeme sjedjeli u kuhinju i pili kafu. Dok su boravili u kuhinju,</span><span class="span1">K.</span><span class="span1"> </span><span class="span1">P.</span><span class="span1"> mu se požalio da nema goriva, pa je on otišao u susjednu sobu gdje mu je majka spavala sa njegovim sinom, kako bi mu posudila novac, ali mu je rekla da nema. Vratio se u drugi dio kuće gdje su ga čekali </span><span class="span1">P.K.</span><span class="span1"> i </span><span class="span1">B.</span><span class="span1"> i rekao im da će se brzo vratiti i da ga sačekaju, a da ide kod druga da pozajmi novac. Kada je izašao iz kuće, uputio se u pravcu kuće komšija, porodice </span><span class="span1">P.</span><span class="span1">, a nije znao i nije mogao </span><span class="span1">da objasni zbog čega je u tom trenutku krenuo prema njihovoj kući. Pošto je došao ispred njihove kuće, odlučio je da uđe unutra i nađe nešto para. U kuću je ušao tako što se popeo na terasu na spratnom dijelu i to na način što se odgurnuo sa prozora na prizemlju i popeo na balkon koji se nalazi sa zadnje strane kuće. Balkon je visine, po njegovoj ocjeni, oko 2,5 metara od zemlje, a prozor na koji se popeo je bio zatvoren, međutim nogama se podigao na prozor, jer je bio oko 1 m iznad zemlje, a nakon što se popeo nogama na prozor, obijema rukama se uhvatio za rešetke od balkona i snagom tijela se prebacio na balkon. Vidio je da su otvorena balkonska vrata i ušao je u unutrašnjost. Vidio je da je to spavaća soba, jer je na krevetu vidio komšinicu </span><span class="span1">J.</span><span class="span1"> </span><span class="span1">P.</span><span class="span1"> koja je spavala. Primijetio je u sobi jedan kožni novčanik na stolu i odlučio da potraži novac u njemu. U novčaniku je našao 30 eura, ne više od toga i koliko se sjeća još 30 hrvatskih kuna, a misli da su euri bili u apoenima od 5 i 10 eura. Uzeo je sav novac koji je pronašao, a u jednom trenutku je začuo škripu vrata i odlučio da pobjegne. Naime, krenuo je kroz unutrašnjost kuće niz stepenice i tek tada čuo škripu vrata, kada je zakačio neku kesu i čuo je da se probudila </span><span class="span1">J.P.</span><span class="span1">, vičući "ko je to". Otišao je do kuhinje, otvorio prozor i kroz prozor iskočio, te pobjegao prema svojoj kući.</span><span class="span1">K.</span><span class="span1"> i </span><span class="span1">B.</span><span class="span1"> nijesu znali odakle mu novac, jer je njima rekao da ide kod jednog druga da pozajmi novac, tako da oni nisu imali nikakve veze sa ovim dešavanjima. Vratio se u svoju kuću kod </span><span class="span1">P.</span><span class="span1">a posle 10-tak minuta, ponovio im da je pozajmio novac od druga i da mogu da krenu u Podgoricu. Na jednoj pumpi između </span><span class="span1">D.</span><span class="span1"> i Podgorice sipali su gorivo za 5 eura, odnosno, on je </span><span class="span1">P.K.</span><span class="span1">u dao ovaj iznos novca i</span><span class="span1">K.</span><span class="span1"> je nasuo goriva. Dodao je da mu je žao i da se kaje zbog ovoga što se desilo, kao i da je sa porodicom </span><span class="span1">P.</span><span class="span1"> bio u dobrim komšijskim odnosima, da ih poznaje odavno i da je zbog nepromišljenosti izgubio komšije.  </span>
</li>
<p>&nbsp;</p>
<li>
<span class="span1">U odbrani datoj na glavnom pretresu okrivljeni </span><span class="span1">P.A.</span><span class="span1"> je u bitnom ponovio navode odbrane iz prethodnog postupka, te pojasnio da p</span><span class="span1">riznaje da se kritičnog dana oko 4, 5 časova ujutro, uputio u pravcu kuće komšija, porodice </span><span class="span1">P.</span><span class="span1">, da je odlučio da uđe unutra i oduzme novac, ukoliko isti zatekne u toj kući. Tom prilikom se popeo na terasu, na spratnom dijelu kuće, a na način što se odgurnuo sa prozora na prizemlju i popeo na balkon, koji je bio visine otprilike, po njegovoj procjeni, oko 2,50 metra, pri čemu je pojasnio da se tom prilikom, prije svega, nogama popeo na prozor, a zatim rukama uhvatio za rešetke od balkona, nakon čega se prebacio na balkon, pa s obzirom da su balkonska vrata sobe u kojoj je tom prilikom spavala oštećena </span><span class="span1">P.J.</span><span class="span1">, bila otvorena, ušao je u unutrašnjost iste i na radnom stolu u toj sobi zatekao novčanik, isti otvorio i oduzeo sav novac koji je u njemu pronašao i to 30,00 eura i 30,00 hrvatskih kuna, nakon čega je nogom zakačio nešto od stvari koje su se zadesile u toj sobi, u kom momentu se probudila oštećena </span><span class="span1">P.J.</span><span class="span1">, a on je krenuo da bježi niz unutrašnje stepenice kuće, kada je došao do kuhinje, zatim otvorio prozor i iskočio kroz isti, nakon čega je pobjegao prema svojoj kući. Pojasnio je da ga je oštećena </span><span class="span1">P.J.</span><span class="span1"> primijetila u njenoj sobi u trenutku kada je on zakačio nešto od stvari u toj sobi. Dodao je da su kritične noći u njegovoj kući ostali drugovi </span><span class="span1">P.K.</span><span class="span1"> i </span><span class="span1">P.</span><span class="span1"> </span><span class="span1">B.</span><span class="span1">, koji su ga čekali, kako je njima objasnio, da pozajmi novac od druga, te da isti tom prilikom nijesu znali da je on oduzeo novac oštećenoj </span><span class="span1">J.P.</span><span class="span1"> na prethodno opisani način, već su o kritičnom događaju saznali prilikom saslušanja pred Upravom policije OB Danilovgrad. Izrazio je kajanje i žaljenje zbog učinjenog krivičnog djela. U završnoj riječi je izrazio kajanje i žaljenje zbog učinjenog predmetnog krivičnog djela, odnosno što je dozvolio sebi da kritičnom prilikom nepromišljeno uđe u unutrašnjost sobe u kojoj je spavala oštećena </span><span class="span1">P.J.</span><span class="span1"> i iz njenog novčanika oduzme novac u iznosu od 30,00 eura i 30 hrvatskih kuna. Posebno mu je žao što je kritičnom prilikom postupao na </span><span class="span1">navedeni način, iz razloga što je oštećena </span><span class="span1">P.J.</span><span class="span1"> njegova prva komšinica u mjestu </span><span class="span1">F.</span><span class="span1"> u Danilovgradu i što je sa njom i njenom porodicom bio u dobrim komšijskim odnosima. </span>
</li>
<p>&nbsp;</p>
<li>
<span class="span1">Sud je na glavnom pretresu u dokaznom postupku saslušao svjedoka oštećenu </span><span class="span1">P.J.</span><span class="span1">; saslušao svjedoka </span><span class="span1">P.K.</span><span class="span1">a; saslušao svjedoka </span><span class="span1">P.</span><span class="span1"> </span><span class="span1">B.</span><span class="span1">; izvršio radnju suočenja okrivljenog </span><span class="span1">P.A.</span><span class="span1"> i oštećene </span><span class="span1">P.J.</span><span class="span1"> i pročitao izvod iz kaznene evidencije Ministarstva pravde Crne Gore KE br.137/15 od 16.09.2015. godine, izdat na ime okrivljenog </span><span class="span1">P.A.</span><span class="span1">. </span>
</li>
<p>&nbsp;</p>
<li>
<span class="span1">Svjedok oštećena </span><span class="span1">P.J.</span><span class="span1"> u iskazu datom u prethodnom postupku u bitnom je navela da je dana 30.08.2013. godine, nešto oko 01,00 sat iza ponoći, legla da spava u svoju spavaću sobu. Inače, u mjestu gdje živi, posjeduju porodičnu kuću na sprat, koja se sastoji od prizemnog i spratnog dijela. Konkretno, njena soba je smještena na spratu, a kritične večeri kada je legla, ostavila je otvorena balkonska vrata s obzirom da je bio ljetnji period, a njena soba kroz ta vrata izlazi na terasu. Sama terasa od zemlje je udaljena više od dva metra, moguće između 2-2,5 m, a ispod terase u prizemnom dijelu nalazi se prozor od kuhinje, a to je prozor većih dimenzija, čija donja strana počinje otprilike u visini njenog struka. Nešto oko 5 sati izjutra, nešto je probudilo, osjetila je da joj klizi čaršav kojim je bila prekrivena, a tada je u pravca vrata koja iz sobe vode prema drugim prostorijama na spratu, vidjela komšiju </span><span class="span1">A.P.</span><span class="span1">. Odmah ga je prepoznala i sa sigurnošću je tvrdila da je to upravo on. Krenuo je da bježi, a ona je potrčala za njim niz stepenice koje vode prema prizemnom dijelu kuće, pogledala da li se negdje sakrio na prizemlju, obišla dnevni boravak i vidjela da su svi prozori zatvoreni, pa tuda nije mogao da izađe. Produžila je niz stepenice koje vode prema suterenskom dijelu kuće i u ovoj kuhinji, čiji je prozor ispod terase, vidjela je otvoren prozor sa unutrašnje strane, ispod terase. Bila je svjesna da je </span><span class="span1">P.A.</span><span class="span1"> iskočio kroz taj prozor, pa se vratila do sobe i izašla na terasu, gdje je vidjela </span><span class="span1">P.A.</span><span class="span1"> koji je njen prvi komšija, kako ulazi u crvenog "Juga" i poslije nekoliko minuta se vozilom udaljava. Kada je pogledala novčanik na njenom radnom stolu u sobi, provjerila je i vidjela da u njemu nema 250 eura koje je ostavila prije nego što je pošla da spava. Radilo se o papirnim novčanicama, jedna od 100 eura, dvije po 50 i ostatak je bio u apoenima od 10 i 20 eura, koji novac joj nije vraćen. Potpuno je sigurna da je u tom novčaniku ostavila 250 eura prije nego što je legla da spava, a nakon </span><span class="span1">P.</span><span class="span1"> bjekstva, provjerom je utvrdila da tog novca nema i niko ga osim njega nije mogao uzeti. </span>
</li>
<p>&nbsp;</p>
<li>
<span class="span1">Svjedok oštećena </span><span class="span1">P.J.</span><span class="span1"> u iskazu datom na glavnom pretresu u bitnom je ponovila navode iskaza iz prethodnog postupka, te pojasnila da je kritičnog dana, oko 5 sati ujutro, spavala u svojoj sobi, koja se nalazi na spratnom dijelu kuće, pri čemu su balkonska vrata od sobe bila otvorena s obzirom da je bio ljetnji period, a terasa od zemlje je udaljena otprilike 2 do 2,5 metra. Takođe je pojasnila da se ispod terase, u prizemnom dijelu kuće nalazi prozor od kuhinje, te da pretpostavlja da se kritičnom prilikom, okrivljeni </span><span class="span1">P.A.</span><span class="span1"> prije svega popeo na navedeni prozor, a zatim na terasi. Kritičnom prilikom je osjetila da klizi čaršav kojim je bila pokrivena, što je probudilo i u tom momentu je u sobi vidjela </span><span class="span1">P.A.</span><span class="span1">, koji je krenuo da bježi niz stepenice koje vode prema prizemnom dijelu kuće, tj. kuhinji, pa nakon što se uputila za njim, u kuhinji je zatekla je otvoren prozor, što znači da je okrivljeni </span><span class="span1">P.A.</span><span class="span1"> iz njene kuće pobjegao na način što je otvorio prozor od kuhinje i izašao kroz isti. Nakon navedenog, vratila se do sobe i izašla na terasu, gdje je vidjela okrivljenog da ulazi u vozilo marke "Jugo", sa kojim se odmah udaljio. Kada je pogledala novčanik koji je stajao na radnom stolu u njenoj sobi, primijetila je da nedostaje 250,00 eura, koje je prethodno ostavila u </span><span class="span1">novčaniku, pri čemu je istakla da navedeni iznos novca okrivljeni </span><span class="span1">P.A.</span><span class="span1"> njoj nije vratio. Istakla je da se pridružuje krivičnom gonjenju protiv okrivljenog </span><span class="span1">P.A.</span><span class="span1"> i da postavlja imovinskopravni zahtjev u novčanom iznosu od 250,00 eura.  </span>
</li>
<p>&nbsp;</p>
<li>
<span class="span1">Svjedok </span><span class="span1">P.K.</span><span class="span1"> u iskazu datom u prethodnom postupku u bitnom je naveo da je </span><span class="span1">P.A.</span><span class="span1"> upoznao prije oko pola godine, a tokom avgusta nekoliko dana je isti bio angažovan na izvođenju građevinskih radova na njegovoj kući koja je u fazi izgradnje u Draču. Dana 13. avgusta 2013. godine, u večernjim časovima, nije se mogao sjetiti tačno koliko je bilo sati, </span><span class="span1">P.</span><span class="span1"> mu je tražio da ga prebaci njegovim vozilom do </span><span class="span1">D.</span><span class="span1">, gdje stanuje. Tada je napomenuo </span><span class="span1">P.A.</span><span class="span1"> da neće imati dovoljno goriva da se vrati u Podgoricu, na šta mu je </span><span class="span1">P.A.</span><span class="span1"> kazao da će uzeti pare od majke ili se snaći za novac, ali mu nije pojašnjavao kako će se to snaći za novac, mada ga nije ni pitao. Zajedno sa starijim bratom </span><span class="span1">B.</span><span class="span1">, njih trojica su sjeli u njegovo vozilo "Jugo" crvene boje, koji je on vozio, a misli da je pored njega sjedio </span><span class="span1">P.</span><span class="span1">, dok je na zadnjem sjedištu sjedio njegov brat </span><span class="span1">P.</span><span class="span1"> </span><span class="span1">B.</span><span class="span1">. Kada su stigli do kuće </span><span class="span1">P.A.</span><span class="span1"> u Danilovgradu, nije se mogao sjetiti koliko je bilo sati, ali misli da je bilo iza ponoći, </span><span class="span1">P.</span><span class="span1"> ih je pozvao u kuću da popiju kafu i da im da pare za gorivo. On i brat su ostali da sjede u dnevnom boravku, jer im je </span><span class="span1">P.</span><span class="span1"> rekao da sačekaju, te im kazao da ide prvo da traži pare od majke, koja je spavala na spratnom dijelu kuće, ali se ubrzo vratio i rekao im da majka nema para, a onda im je objasnio da ide kod nekog druga da pozajmi pare, te da ga on i brat sačekaju u njegovoj kući. </span><span class="span1">P.A.</span><span class="span1"> se vratio posle 10, 15 minuta i rekao im da je nabavio novac i da mogu da idu da im sipa gorivo, pri čemu je njemu dao 5 eura za gorivo, a ne zna je li i koliko para je imao kod sebe </span><span class="span1">P.A.</span><span class="span1">, jer mu to nije pokazivao. Svi trojica su se uputili u pravcu jedne pumpe pored magistrale kod </span><span class="span1">D.</span><span class="span1">, gdje je sipao 5 eura goriva. Nije znao odakle je </span><span class="span1">P.</span><span class="span1"> te večeri došao do novca, jer njemu i bratu je rekao da ide kod jednog druga da pozajmi novac, a on i brat nijesu izlazili iz kuće, već su ga čekali.   </span>
</li>
<p>&nbsp;</p>
<li>
<span class="span1">U iskazu datom na glavnom pretresu svjedok </span><span class="span1">P.K.</span><span class="span1"> u bitnom je ponovio navode iskaza iz prethodnog postupka, te pojasnio da su se kritičnog jutra, on, njegov brat </span><span class="span1">P.</span><span class="span1"> </span><span class="span1">B.</span><span class="span1"> i </span><span class="span1">P.A.</span><span class="span1"> nalazili u kući </span><span class="span1">P.A.</span><span class="span1"> u Danilovgradu i tom prilikom im je </span><span class="span1">P.A.</span><span class="span1"> saopštio da će otići kod druga da pozajmi novac za gorivo, pa su tom prilikom nakon njegovog odlaska iz kuće, on i </span><span class="span1">P.</span><span class="span1"> </span><span class="span1">B.</span><span class="span1"> ostali da ga sačekaju. Istakao je da se </span><span class="span1">P.A.</span><span class="span1"> tom prilikom vratio brzo kući i rekao im da je nabavio novac od druga, tj. da je pozajmio novac od druga, ali nije mogao tačno da se izjasni o kom iznosu novca se radilo, a misli da je bio u pitanju iznos od oko 30,00 eura. Osim navedenog, ništa mu nije poznato detaljnije u vezi kritičnog događaja. Nakon što se kritičnog jutra </span><span class="span1">P.A.</span><span class="span1"> vratio od druga od kojeg je pozajmio novac, narednih 3, 4 dana su bili zajedno i u tom periodu nije primijetio da je okrivljeni </span><span class="span1">P.A.</span><span class="span1"> imao kod sebe novca više od 30,00 eura.   </span>
</li>
<p>&nbsp;</p>
<li>
<span class="span1">Svjedok </span><span class="span1">P.</span><span class="span1"> </span><span class="span1">B.</span><span class="span1"> u iskazu datom na glavnom pretresu u bitnom je naveo da su kritičnog jutra, on, njegov brat </span><span class="span1">P.K.</span><span class="span1"> i </span><span class="span1">P.A.</span><span class="span1"> boravili u kući </span><span class="span1">P.A.</span><span class="span1"> u Danilovgradu, na adresi </span><span class="span1">F.</span><span class="span1"> i tom prilikom im je </span><span class="span1">P.A.</span><span class="span1"> saopštio da će otići kod druga da pozajmi novac, budući da njegov brat </span><span class="span1">P.K.</span><span class="span1"> nije imao kod sebe novac za gorivo, a trebali su da se vrate toga jutra kući u Podgoricu. Tom prilikom, nakon odlaska iz kuće </span><span class="span1">P.A.</span><span class="span1">, on i </span><span class="span1">P.K.</span><span class="span1"> su ostali da ga sačekaju, a </span><span class="span1">P.A.</span><span class="span1"> se ubrzo zatim vratio kući i rekao im da je pozajmio novac od druga, a radilo se o iznosu od 30,00 eura i 70 hrvatskih kuna, koji novac im je i pokazao tom prilikom. To je sve što mu je poznato u vezi kritičnog događaja. </span>
</li>
<p>&nbsp;</p>
<li>
<span class="span1">Sud je na glavnom pretresu izvršio radnju suočenja okrivljenog </span><span class="span1">P.A.</span><span class="span1"> i oštećene </span><span class="span1">P.J.</span><span class="span1">, kada su </span><span class="span1">u smislu odredbe čl.102 ZKP-a, postavljeni jedno prema drugom i od njih </span><span class="span1">sud zahtijevao da jedno drugom, gledajući se u oči, ponove svoje iskaze o spornoj okolnosti i da raspravljaju o istinitosti onoga što je sadržano u iskazu oštećene i odbrani okrivljenog </span><span class="span1">P.A.</span><span class="span1">, kada je okrivljeni </span><span class="span1">P.A.</span><span class="span1"> u cjelosti ostao pri navodima odbrane date na glavnom pretresu i u prethodnom postupku, ne sporeći da se kritičnom prilikom popeo na terasu, na spratnom dijelu kuće oštećene </span><span class="span1">P.J.</span><span class="span1">, u mjestu </span><span class="span1">F.</span><span class="span1">, u Danilovgradu, na način što se odgurnuo sa prozora na prizemlju i popeo na balkon visine otprilike 2,5 metra od zemlje, na način kako je to opisao u svojoj odbrani, te s obzirom da su balkonska vrata sobe u kojoj je tom prilikom spavala oštećena </span><span class="span1">P.J.</span><span class="span1"> bila otvorena, ušao u unutrašnjost sobe i iz novčanika koji se nalazio na radnom stolu oduzeo sav novac koji je u njemu pronašao i to 30,00 € i 30 hrvatskih kuna. Nasuprot navedenom izjašnjenju okrivljenog </span><span class="span1">P.A.</span><span class="span1">, oštećena </span><span class="span1">P.J.</span><span class="span1"> je ponovila navode iskaza iz prethodnog postupka i sa glavnog pretresa, a u odnosu na spornu činjenicu u ovoj pravnoj stvari, sa sigurnošću navela i tvrdila da se u njenom novčaniku kritičnom prilikom nalazilo 250,00 € i da je novac u navedenom novčanom iznosu bio sav novac koji se u novčaniku nalazio, a koji joj je okrivljeni </span><span class="span1">P.A.</span><span class="span1"> otuđio iz novčanika.</span>
</li>
<p>&nbsp;</p>
<li>
<span class="span1">Iz izvoda iz kaznene evidencije Ministarstva pravde Crne Gore KE br.137/15 od 16.09.2015. godine, izdat na ime okrivljenog </span><span class="span1">P.A.</span><span class="span1">, utvrđeno je da je okrivljeni </span><span class="span1">P.A.</span><span class="span1"> osuđivan </span><span class="span1">presudom Osnovnog suda u Podgorici K.br.381/13 od 10.10.2014. godine, zbog krivičnog djela iz čl.240 st.1 tač.1 u vezi čl.49 KZ, kojom je osuđen na kaznu zatvora u trajanju od 3 (tri) mjeseca i presudom Osnovnog suda u Danilovgradu K.br.59/10 od 16.07.2014. godine, zbog krivičnog djela iz čl.246 st.2 u vezi st.1 KZ u vezi čl.49 i čl.23 st.2 KZ, kojom mu je izrečena uslovna osuda - utvrđena kazna zatvora u trajanju od 30 (trideset) dana, rok provjeravanja 1 (jedna) godina.  </span>
</li>
<p>&nbsp;</p>
<li>
<span class="span1">Na osnovu naprijed izložene činjenične građe, koja proizilazi iz sadržine dokaza provedenih na glavnom pretresu, ovaj sud je nesumnjivo zaključio da su se u radnjama okrivljenog </span><span class="span1">P.A.</span><span class="span1"> stekla sva obilježja bića krivičnog djela teška krađa iz čl.240 st.1 tač.1 i 3 Krivičnog zakonika Crne Gore. Naime, tokom dokaznog postupka nesumnjivo je utvrđeno da je okrivljeni </span><span class="span1">P.A.</span><span class="span1"> d</span><span class="span1">ana 30. avgusta 2013. godine, oko 05,00 časova, u Danilovgradu, u naselju </span><span class="span1">F.</span><span class="span1">, svjestan svog djela čije je izvršenje htio znajući da je njegovo djelo zabranjeno, savlađivanjem većih prepreka i na naročito drzak način tuđu pokretnu stvar oduzeo drugom u namjeri da njenim prisvajanjem sebi pribavi protivpravnu imovinsku korist, na način što se preko prozora na prizemnom dijelu kuće oštećene </span><span class="span1">J.P.</span><span class="span1"> popeo na balkon koji se nalazi na visini od 2 do 2,5 m, zatim ušao kroz otvorena balkonska vrata u spavaću sobu u kojoj je spavala oštećena </span><span class="span1">J.P.</span><span class="span1">, odakle je iz novčanika koji se nalazio na radnom stolu oduzeo sav novac koji se u njemu nalazio u iznosu od 250 eura, pribavljajući za sebe protivpravnu imovinsku korist u navedenom novčanom iznosu, nakon čega se sa oduzetim novcem udaljio sa lica mjesta.</span>
</li>
<p>&nbsp;</p>
<li>
<span class="span1">Prednje činjenično utvrđenje zasnovano je prije svega na iskazu oštećene </span><span class="span1">P.J.</span><span class="span1">, koja se u prethodnom postupku i na glavnom pretresu, po nalaženju suda na objektivan, istinit i uvjerljiv način izjasnila o činjenicama važnim za ovu krivičnu stvar, iz kojeg dokaza je nesumnjivo utvrđeno da je kritičnom prilikom (dana 30.08.2013. godine oko 5 sati ujutro), spavala u svojoj sobi, koja se nalazi na spratnom dijelu kuće, da su balkonska vrata sobe bila otvorena, a terasa na kojoj se izlazi iz te sobe, od zemlje je udaljena otprilike 2 do 2,5 metra, dok se ispod terase, u prizemnom dijelu kuće nalazi prozor od kuhinje, pretpostavljajući da se kritičnom prilikom, okrivljeni </span><span class="span1">P.A.</span><span class="span1"> prije svega popeo na navedeni prozor, a zatim na terasi, koje činjenice nije učinio spornim </span><span class="span1">ni okrivljeni </span><span class="span1">P.A.</span><span class="span1"> dijelom navoda svoje odbrane u prethodnom postupku i na glavnom pretresu, već potvrdio isticanjem da p</span><span class="span1">riznaje da se kritičnom prilikom, uputio u pravcu kuće komšija, porodice </span><span class="span1">P.</span><span class="span1">, da je odlučio da uđe unutra i oduzme novac ukoliko isti zatekne u toj kući, kojom prilikom se popeo na terasu, na spratnom dijelu kuće, a na način što se odgurnuo sa prozora na prizemlju i popeo na balkon, koji je bio visine otprilike oko 2,50 metra od zemlje, sa preciznim pojašnjenjem da se tom prilikom, prije svega, nogama popeo na prozor, a zatim rukama uhvatio za rešetke od balkona i nakon toga se prebacio na balkon, ne sporeći nadalje u svojoj odbrani da s obzirom da su balkonska vrata sobe u kojoj je tom prilikom spavala oštećena </span><span class="span1">P.J.</span><span class="span1">, bila otvorena, te da je ušao u unutrašnjost iste i na radnom stolu u toj sobi zatekao novčanik, isti otvorio i oduzeo sav novac koji je u njemu pronašao. </span>
</li>
<p>&nbsp;</p>
<li>
<span class="span1">O navedenim činjenicama se precizno, istinito i uvjerljivo u svom iskazu izjasnila oštećena </span><span class="span1">P.J.</span><span class="span1">, opisujući nadalje da je kritičnom prilikom u momentu kada je osjetila da klizi čaršav kojim je bila pokrivena, što je i probudilo, u sobi vidjela okivljenog </span><span class="span1">P.A.</span><span class="span1">, koji je u tom momentu krenuo da bježi niz stepenice koje vode prema prizemnom dijelu kuće, pa nakon što se uputila za njim, u kuhinji je zatekla otvoren prozor, što znači da je okrivljeni </span><span class="span1">P.A.</span><span class="span1"> iz njene kuće pobjegao na način što je otvorio prozor od kuhinje i izašao kroz isti, o čemu se takođe jasno i precizno izjasnio i okrivljeni </span><span class="span1">P.A.</span><span class="span1">, ne sporeći u svojoj odbrani da je u</span><span class="span1"> momentu kada se probudila oštećena </span><span class="span1">P.J.</span><span class="span1">, krenuo da bježi niz unutrašnje stepenice kuće, došao do kuhinje, otvorio prozor i iskočio kroz isti, a zatim pobjegao prema svojoj kući. Nakon navedenog dešavanja, kako je to nesumnjivo utvrđeno iz iskaza oštećene </span><span class="span1">P.J.</span><span class="span1">, kada se v</span><span class="span1">ratila do sobe i izašla na terasu, vidjela je okrivljenog </span><span class="span1">P.A.</span><span class="span1"> da ulazi u vozilo marke "Jugo", sa kojim se odmah udaljio, a zatim je pogledala novčanik koji je stajao na radnom stolu u njenoj sobi i primijetila da nedostaje 250,00 eura, koje je prethodno ostavila u novčaniku, koji iznos je bio sav novac koji se nalazio u novčaniku oštećene </span><span class="span1">P.J.</span><span class="span1">.   </span>
</li>
<p>&nbsp;</p>
<li>
<span class="span1">Ovakvo činjenično utvrđenje nije dovedeno u sumnju ni sprovođenjem radne suočenja okrivljenog </span><span class="span1">P.A.</span><span class="span1"> i oštećene </span><span class="span1">P.J.</span><span class="span1">, već naprotiv, navedenim dokazom je dodatno učvršćeno i potvrđeno prethodno opisano činjenično utvrđenje, a nakon što su isti </span><span class="span1">ponovili svoje navode o spornoj okolnosti i raspravljali o istinitosti onoga što je sadržano u iskazu oštećene i odbrani okrivljenog </span><span class="span1">P.A.</span><span class="span1">, kada je okrivljeni </span><span class="span1">P.A.</span><span class="span1"> ponovio i učinio nespornim način na koji je kritičnom prilikom ušao u unutrašnjost sobe u kojoj je spavala oštećena </span><span class="span1">P.J.</span><span class="span1"> (da se kritičnom prilikom popeo na terasu, na spratnom dijelu kuće oštećene </span><span class="span1">P.J.</span><span class="span1">, u mjestu </span><span class="span1">F.</span><span class="span1">, u Danilovgradu, na način što se odgurnuo sa prozora na prizemlju i popeo na balkon visine otprilike 2,5 metra od zemlje, te s obzirom da su balkonska vrata sobe u kojoj je tom prilikom spavala oštećena </span><span class="span1">P.J.</span><span class="span1"> bila otvorena, ušao u unutrašnjost sobe), kao i da je nakon ulaska u sobu oštećene </span><span class="span1">P.J.</span><span class="span1">, iz novčanika koji se nalazio na radnom stolu oduzeo sav novac koji je u njemu pronašao. </span>
</li>
<p>&nbsp;</p>
<li>
<span class="span1">Međutim, navodi odbrane okrivljenog </span><span class="span1">P.A.</span><span class="span1"> da je kritičnom prilikom iz novčanika oštećene </span><span class="span1">P.J.</span><span class="span1"> oduzeo novac u iznosu od 30,00 eura i 30 hrvatskih kuna, obesnaženi su i u suprotnosti su sa iskazom oštećene </span><span class="span1">P.J.</span><span class="span1">, kojem iskazu je sud poklonio vjeru, kao i u suprotnosti sa radnjom suočenja okrivljenog </span><span class="span1">P.A.</span><span class="span1"> i oštećene </span><span class="span1">P.J.</span><span class="span1"> na glavnom pretresu, u kojem provedenom dokazu je oštećena ponovila navode svog iskaza iz prethodnog postupka i sa glavnog pretresa, te u odnosu na spornu činjenicu u ovoj pravnoj stvari, sa sigurnošću navela i tvrdila da se u njenom novčaniku kritičnom prilikom nalazilo 250,00 € i da je novac u navedenom novčanom iznosu bio sav </span><span class="span1">novac koji se u novčaniku nalazio, a koji joj je okrivljeni </span><span class="span1">P.A.</span><span class="span1"> otuđio, pa je imajući u vidu naprijed navedeno i činjenično opisano utvrđenje, ovaj dio odbrane okrivljenog </span><span class="span1">P.A.</span><span class="span1"> (da je kritičnom prilikom iz novčanika oštećene </span><span class="span1">P.J.</span><span class="span1"> oduzeo novac u iznosu od 30,00 eura i 30 hrvatskih kuna), sud cijenio </span><span class="span1">neprihvatljivim i sračunato datim u cilju izbjegavanja krivice. </span>
</li>
<p>&nbsp;</p>
<li>
<span class="span1">Iz istih razloga sud je cijenio neprihvatljivim i neistinitim iskaze svjedoka </span><span class="span1">P.K.</span><span class="span1">a iz prethodnog postupka i sa glavnog pretresa i svjedoka </span><span class="span1">P.</span><span class="span1"> </span><span class="span1">B.</span><span class="span1"> sa glavnog pretresa, koji svjedoci nijesu bili očevidci kritičnog događaja, već su čekali okivljenog </span><span class="span1">P.A.</span><span class="span1"> u njegovoj kući, budući da je imenovanim svjedocima ovaj okrivljeni saopštio da ide kod druga da pozajmi novac (u 05,00 sati ujutro), a da je po povratku, prema izjašnjenju svjedoka </span><span class="span1">P.K.</span><span class="span1">a na glavnom pretresu, okrivljeni </span><span class="span1">P.A.</span><span class="span1"> istima saopštio da je nabavio, misli, oko 30,00 eura (koju činjenicu nije isticao u prethodnom postupku, već naprotiv naveo da ne zna je li i koliko para je kod sebe imao okrivljeni </span><span class="span1">P.A.</span><span class="span1">), dok je prema iskazu svjedoka </span><span class="span1">P.</span><span class="span1"> </span><span class="span1">B.</span><span class="span1">, okrivljeni istima po povratku kući pokazao novac u iznosu od 30,00 eura i 70 hrvatskih kuna, o kojoj činjenici su se dakle međusobno različito i kontradiktorno izjašnjavali svjedoci </span><span class="span1">P.K.</span><span class="span1"> i </span><span class="span1">P.</span><span class="span1"> </span><span class="span1">B.</span><span class="span1">, te i okrivljeni </span><span class="span1">P.A.</span><span class="span1"> (koji je tvrdio da je oduzeo novac u iznosu od 30,00 eura i 30 hrvatskih kuna),</span><span class="span1"> što dodatno ukazuje da se iskazima ovih svjedoka ne može vjerovati i isti su po ocjeni ovog suda usmjereni ka pokušaju da pomognu okrivljenom </span><span class="span1">P.A.</span><span class="span1"> da izbjegne krivicu za učešće u predmetnom događaju.  </span>
</li>
<p>&nbsp;</p>
<li>
<span class="span1">Krivično djelo teška krađa iz čl.240 st.1 tač.1 KZCG, postoji ako je krađa iz čl.239 KZCG izvršena obijanjem ili provaljivanjem zatvorenih zgrada, soba, kasa, ormana ili drugih zatvorenih prostora ili drugim savlađivanjem većih prepreka, dok krivično djelo teška krađa iz čl.240 st.1 tač.3 KZCG, postoji ako je krađa iz čl.239 KZCG izvršena na naročito opasan ili naročito drzak način, a krivično djelo krađa iz čl.239 st.1 KZCG, čini onaj ko tuđu pokretnu stvar oduzme drugom u namjeri da njenim prisvajanjem sebi ili drugom pribavi protivpravnu imovinsku korist. U konkretnom slučaju, a kako je to činjenično utvrđeno, okrivljeni </span><span class="span1">P.A.</span><span class="span1"> je predmetno krivično djelo učinio savlađivanjem većih prepreka (penjanjem na terasu čija je visina od 2 do 2,5 metra), kao i na naročito drzak način (dana 30.08.2013. godine u 05,00 časova, u koje vrijeme je oštećena </span><span class="span1">P.J.</span><span class="span1"> spavala u svojoj sobi, a u trenutku kada je osjetila da joj klizi čašav, probudila se i u svojoj sobi (u 05,00 časova) ugledala okrivljenog </span><span class="span1">P.A.</span><span class="span1">), kojom prilikom je okrivljeni </span><span class="span1">oduzeo </span><span class="span1">tuđu pokretnu stvar drugom – oštećenoj </span><span class="span1">P.J.</span><span class="span1">, a u namjeri da njenim prisvajanjem sebi pribavi protivpravnu imovinsku korist, na način bliže opisan izrekom presude,</span><span class="span1"> zbog čega sud nalazi da su se u radnjama okrivljenog </span><span class="span1">P.A.</span><span class="span1"> stekla sva obilježja bića krivičnog djela teška krađa iz čl.240 st.1 tač.1 i 3 KZCG, na način, mjesto i vrijeme kako je to predstavljeno u izreci presude.</span>
</li>
<p>&nbsp;</p>
<li>
<span class="span1">Sud je cijenio psihički odnos okrivljenog prema izvršenom predmetnom krivičnom djelu, pa je našao da je okrivljeni </span><span class="span1">P.A.</span><span class="span1"> predmetno krivično djelo učinio sa direktnim umišljajem, jer je bio svjestan svog djela i htio je njegovo izvršenje.</span>
</li>
<p>&nbsp;</p>
<li>
<span class="span1">Prilikom odlučivanja o kazni, sud je imao u vidu sve okolnosti na strani okrivljenog koje utiču da kazna bude manja ili veća, u smislu odredbe čl.42 KZCG, pa je od olakšavajućih okolnosti na strani okrivljenog </span><span class="span1">P.A.</span><span class="span1"> cijenio loše imovno stanje, porodične prilike – oženjen, otac jednog djeteta, činjenicu da je izrazio kajanje i žaljenje zbog učešća u predmetnom događaju, dok je od otežavajućih okolnosti cijenio njegovu raniju osuđivanost presudom</span><span class="span1"> Osnovnog suda u Podgorici K.br.381/13 </span><span class="span1">od 10.10.2014. godine, zbog krivičnog djela iz čl.240 st.1 tač.1 u vezi čl.49 KZ, kojom je osuđen na kaznu zatvora u trajanju od 3 (tri) mjeseca i presudom Osnovnog suda u Danilovgradu K.br.59/10 od 16.07.2014. godine, zbog krivičnog djela iz čl.246 st.2 u vezi st.1 KZ u vezi čl.49 i čl.23 st.2 KZ, kojom mu je izrečena uslovna osuda - utvrđena kazna zatvora u trajanju od 30 (trideset) dana, rok provjeravanja 1 (jedna) godina, </span><span class="span1">što je utvrđeno iz citiranog izvoda iz kaznene evidencije na  ime ovog okrivljenog, pa je sud okrivljenog </span><span class="span1">P.A.</span><span class="span1"> osudio na kaznu zatvora u trajanju od 1 (jedne) godine, </span><span class="span1">nalazeći da je navedena kazna adekvatna težini učinjenog krivičnog djela i ličnosti okrivljenog kao učinioca, te </span><span class="span1">da će se ovakvom kaznom u potpunosti ostvariti svrha kažnjavanja iz čl.32 KZCG, tj. da okrivljeni ubuduće neće činiti ista ili slična krivična djela, a u okviru opšte svrhe izricanja i propisivanja krivičnih sankcija iz čl.4 st.2 KZCG.</span>
</li>
<p>&nbsp;</p>
<li>
<span class="span1">Shodno odredbi čl.239 st.2 ZKP-a, </span><span class="span1">obavezan je okrivljeni </span><span class="span1">P.A.</span><span class="span1"> da oštećenoj </span><span class="span1">P.J.</span><span class="span1">, na ime imovinskopravnog zahtjeva, plati novčani iznos od 250,00 eura, u roku od 15 dana po pravosnažnosti presude, budući da je tokom dokaznog postupka u predmetnoj pravnoj stvari bez sumnje utvrđeno da je kritičnom prilikom okrivljeni </span><span class="span1">P.A.</span><span class="span1"> iz novčanika oštećene </span><span class="span1">P.J.</span><span class="span1"> (koji novčanik se nalazio na radnom stolu u njenoj sobi) oduzeo sav novac koji se u njemu nalazio u iznosu od 250 eura, a kako je to prethodno utvrđeno i činjenično opisano. </span>
</li>
<p>&nbsp;</p>
<li>
<span class="span1">O troškovima krivičnog postupka, odlučeno je na osnovu čl.226 i 229 ZKP-a, pa kako je okrivljeni oglašen krivim, obavezan je da na ime sudskog paušala uplati u korist budžeta Crne Gore novčani iznos od 30,00 eura, koji iznos je odmjeren srazmjerno trajanju, složenosti ovog postupka i imovnom stanju okrivljenog, a koji novčani iznos je okrivljeni dužan platiti u roku od 15 dana po pravosnažnosti presude.</span>
</li>
<p>&nbsp;</p>
<li>
<span class="span1">Na osnovu izloženog, a primjenom čl.374 ZKP-a, odlučeno je kao u izreci ove presude. </span>
</li>
<p>&nbsp;</p>
<li>
<span class="span1">ZAPISNIČAR                                                                                                            S U D I J A</span>
</li>
<li>
<span class="span1">Ana Ivanović, s.r.</span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1">                                      Sonja Keković, s.r.</span>
</li>
<p>&nbsp;</p>
<p>&nbsp;</p>
<li>
<span class="span1">PRAVNA POUKA: Protiv ove presude može se izjaviti žalba Višem sudu u Podgorici, a preko ovog suda u roku od 15 dana od dana prijema pismenog otpravka iste</span><span class="span2">.</span>
</li>
<p>
<span class="span1"></span>
</p>
<p>
<span class="span1">DOSTAVITI:</span>
</p>
<p>
<span class="span1">- ODT Podgorica</span>
</p>
<p>
<span class="span1">- Okrivljenom </span><span class="span1">P.A.</span>
</p>
<p>
<span class="span1">- Braniocu okrivljenog, advokatu </span><span class="span1">D.D.</span>
</p>
<li>
<span class="span1">- Oštećenoj </span><span class="span1">P.J.</span><span class="span1">, po pravosnažnosti</span>
</li>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<li>
<span class="span1"></span>
</li>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
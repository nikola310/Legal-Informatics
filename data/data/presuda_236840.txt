<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p>
<span></span>
</p>
<p>&nbsp;</p>
<p>&nbsp;</p>
<p style="text-align:right">
<span class="span1">K. br. 313/16</span>
</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">Osnovni sud u Podgorici, sudija pojedinac Rade Ćetković, uz učešće Edine Kraje kao zapisničarke, u krivičnom postupku protiv okrivljene S. C., zbog krivičnog djela ugrožavanje javnog saobraćaja iz čl. 339 st. 3 u vezi st. 1 Krivičnog zakonika Crne Gore, nakon javnog glavnog pretresa održanog dana 01.03.2017. godine, u prisustvu zastupnice optužbe državne tužiteljke Z. M., punomoćnika oštećenih adv. A. R. po zamjeničkom punomoćju adv. G. R., branioca okrivljene adv. P. R., a u odsustvu uredno obaviještene okrivljene, istog dana izrekao je i objavio,</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>&nbsp;</p>
<p>
<span class="span1">Okrivljena: S. C., JMB ............., od oca D. i majke M., rođene R., rođena .. ..19.. godine u M., Republika S., sa prebivalištem u Pg - ul. M. V. br. .., državljanka Crne Gore, razumije crnogorski jezik, a koji je i njen jezik, nezaposlena, udata, majka dvoje djece, pismena, završila Ekonomski fakultet, srednjeg imovnog stanja, ranije neosuđivana, protiv koje se ne vodi postupak za drugo krivično djelo.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">Kriva je</span>
</p>
<p>&nbsp;</p>
<p>
<span class="span1">&nbsp;</span>
</p>
<p>
<span class="span1">Što je:</span>
</p>
<p>
<span class="span1">Dana 24.12.2015. godine, oko 09,00 časova, Podgorici, u ulici S.-a, nepridržavajući se saobraćajnog propisa iz čl. 76 Zakona o bezbjednosti saobraćaja na putevima, tako ugrozila saobraćaj da je dovela u opasnost život i tijelo ljudi, usljed čega je kod drugog lica nastupila laka tjelesna povreda, na način što, upravljajući putničkim vozilom marke "A. R." registarskih oznaka HN .. ..., označenom ulicom, u pravcu M., nije držala potrebno odstojanje kada se kretala iza putničkog vozila marke "Chevrolet" registarskih oznaka PG .. ..., kojim je, u istom smjeru, upravljao oštećeni S. G., tako da vozilo može blagovremeno da uspori ili zaustavi, ako vozilo ispred nje uspori ili se zaustavi, usljed čega je, u trenutku kada je vozilo ispred nje usporilo, prednjim dijelom svog vozila udarila u zadnji dio označenog vozila, kojom prilikom su oštećeni G. S., kao i oštećena M. R., putnica u njegovom vozilu, zadobili laku tjelesnu povredu u vidu istegnuća mekih tkiva vrata, pri čemu je bila svjesna da svojom radnjom može učiniti krivično djelo, ali je olako držala da do toga neće doći,</span>
</p>
<p>&nbsp;</p>
<p>
<span class="span1">- čime je izvršila krivično djelo ugrožavanje javnog saobraćaja iz čl. 339 st. 3 u vezi st. 1 Krivičnog zakonika Crne Gore. </span>
</p>
<p>
<span class="span1">&nbsp;</span>
</p>
<p>
<span class="span1">&nbsp;Pa joj sud za navedeno krivično djelo primjenom&nbsp; čl. 4 st. 2, čl. 42 st. 1, čl. 52 st. 2, čl. 53 i čl. 54 Krivičnog zakonika Crne Gore i čl. 226, čl. 229 i čl. 374 Zakonika o krivičnom postupku, izriče </span>
</p>
<p>
<span class="span1">&nbsp;</span>
</p>
<p style="text-align:center;">
<span class="span1">USLOVNU OSUDU</span>
</p>
<p>&nbsp;</p>
<p>
<span class="span1">&nbsp;Kojom joj utvrđuje kaznu zatvora u trajanju od 30 (trideset) dana i istovremeno određuje da se ona neće izvršiti, ako okrivljena u roku od 1 (jedne) godine po pravosnažnosti presude ne učini novo krivično djelo. </span>
</p>
<p>
<span class="span1">Obavezuje se okrivljena da plati na ime troškova krivičnog postupka iznos od 178,50 €, kao i troškove koji se odnose na ime nagrade punomoćniku oštećenih o čijoj visini će sud odlučiti posebnim rješenjem, shodno čl. 227 st. 2 Zakonika o krivičnom postupku, a sve prednje u roku od 15 dana po pravosnažnosti presude, pod prijetnjom prinudnog izvršenja.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>&nbsp;</p>
<p>
<span class="span1">Optužnim predlogom Osnovnog državnog tužilaštva Podgorica Kt. br. 390/16 od 18.05.2016. godine, okrivljenoj S. C. stavljeno je na teret da je učinila krivično djelo ugrožavanje javnog saobraćaja iz čl. 339 st. 3 u vezi st. 1 Krivičnog zakonika Crne Gore. Zastupnica optužbe je u završnoj riječi ostala pri podnijetom optužnom predlogu i predložila sudu da okrivljenu oglasi krivom i osudi po zakonu.</span>
</p>
<p>
<span class="span1">Okrivljena je u odbrani datoj u prethodnom postupku i na glavnom pretresu saglasno u bitnom navela da se predmetna saobraćajna nezgoda dogodila dana 23.12.2015. godine, oko 09:00 časova. Kritičnom prilikom, upravljajući svojim vozilom marke "A. ...", reg. oznake HN .. ..., kretala se ulicom S. - a, i to od pravca grada prema M. Kada je prošla market "V.", vozilo koje se kretalo ispred nje je usporilo, gotovo se zaustavilo kako bi prešlo preko usporivača saobraćaja, tzv. "ležećeg policajca". Budući da joj nije bilo poznato da je na tom dijelu puta postavljen usporivač saobraćaja, nije očekivala da će se vozilo ispred nje gotovo zaustaviti, pa iz tog razloga nije uspjela da reaguje i zaustavi svoje vozilo, već je prednjim dijelom svog vozila udarila u zadnji dio vozila koje se kretalo ispred nje, u kom se se nalazile dvije osobe. Zbog šoka u kojem se nalazila nije primijetila da su osobe, koje su se kritičnom prilikom nalazile u vozilu, povrijeđene, a isti su prišli kako bi joj pomogli da izađe iz vozila. Kako je glavni pretres održan, shodno čl. 457 Zakonika o krivičnom postupku, u odsustvu uredno pozvane okrivljene, to je izostala njena završna riječ.</span>
</p>
<p>
<span class="span1">Branilac okrivljene u završnoj riječi je ukazao sudu na brojne olakšavajuće okolnosti koje stoje na strani okrivljene i predložio da okrivljenu što blaže kazni. </span>
</p>
<p>
<span class="span1">Sud je u dokaznom postupku saslušao svjedoka oštećenog S. G. i svjedoka oštećenu M. R., pročitao zapisnik o uviđaju Uprave policije CB Podgorica broj 1687/2015 od 24.12.2015. godine sa skicom lica mjesta, na saglasan predlog stranaka pročitao nalaz i mišljenje vještaka saobraćajne struke Đ. V. od 05.04.2016. godine, pročitao medicinsku dokumentaciju na ime oštećenih S. G. i M. R., na saglasan predlog zastupnice optužbe i branioca okrivljene pročitao nalaz i mišljenje vještaka medicinske struke dr Nemanje Radojevića i pročitao izvod iz registra kaznenih evidencija Ministarstva pravde KE 922/2016 od 03.06.2016. godine.</span>
</p>
<p>
<span class="span1">Svjedok oštećeni S. G. je u iskazu datom na glavnom pretresu naveo da je kritičnog dana, upravljajući vozilom marke "Chevrolet", brzinom od oko 30 km/h, išao ulicom S. - a, u pravcu M., kojim putem je postavljeno više usporivača saobraćaja, tzv. "ležećih policajaca". Kada je prešao preko prvog usporivača saobraćaja, nastavio je sa kretanjem i kada je došao do drugog, usporio je svoje vozilo kako bi prešao preko njega, u kom trenutku je došlo do kontakta vozila kojim je upravljala okrivljena i njegovog vozila, na način što je vozilo okrivljene udarilo u zadnji dio njegovog vozila. Imajući u vidu da su pravom na privatnost proklamovanim Ustavom Crne Gore i Evropskom konvencijom o zaštiti ljudskih prava i sloboda zaštićeni svi podaci koji se tiču njegovog zdravstvenog stanja, nije dao saglasnost da se na glavnom pretresu pročita medicinska dokumentacija na njegovo ime, niti nalaz i mišljenje vještaka </span><span class="span1">medicinske struke i nije želio da se izjašnjava o posledicama koje je zadobio u predmetnoj saobraćajnoj nezgodi. Nije se pridružio krivičnom gonjenju i nije postavio imovinskopravni zahtjev.</span>
</p>
<p>
<span class="span1">Svjedok oštećena M. R. je u iskazu datom na glavnom pretresu navela da se kritičnog dana nalazila u vozilu kojim je upravljao njen kolega S. G. i kretali su se u pravcu M. Nakon što su prešli preko jednog ležećeg policajca došlo je do sudara između vozila kojim je upravljala okrivljena i vozila u kojem su se nalazili oni, na način što je vozilo okrivljene udarilo u zadnji dio njihovog vozila. Svjedok oštećeni Siniša Gazivoda je nakon toga pozvao policiju, koja je obavila uviđaj. Nije se izjašnjavala o povredama zadobijenim u predmetnoj saobraćajnoj nezgodi i nije dala pristanak da se na glavnom pretresu pročita medicinska dokumentacija koja se odnosi na njeno zdravstveno stanje, niti da se pročita nalaz i mišljenje vještaka medicinske struke, s obzirom na to da se radi o podacima zaštićenim Zakonom o zaštiti ličnih podataka. Nije se pridružila krivičnom gonjenju i nije postavila imovinskopravni zahtjev.</span>
</p>
<p>
<span class="span1">Punomoćnica oštećenih se u završnoj riječi pridružila završnoj riječi zastupnice optužbe.</span>
</p>
<p>
<span class="span1">Iz zapisnika o uviđaju saobraćajne nezgode Uprave policije CB Podgorica broj 1687/2015 od 24.12.2015. godine, utvrđeno je da je do nezgode došlo navedenog dana u 09:10 časova, te da je o tome dežurna služba obavještena u 09:23 časova, da je lice mjesta ul. S. - a, koja ulica je uzdužno isprekidanom linijom podijeljena na dvije kolovozne trake. Uz desnu ivicu uzdužno se prostire trotoar, a uz lijevu zemljano - šljunkovita površina do ograda dvorišta. Ispred lica mjesta nalazi se saobraćajni znak "nailazak na uzvišenje na kolovozu" i znak "najveće dozvoljene brzine kretanja 30 km/h", kao i "usporivač brzine kretanja". Putničko motorno vozilo HN .. ... zatečeno je u desnoj kolovoznoj traci sa prednjim dijelom blago iskošeno ulijevo i usmjereno ka zadnjem dijelu putničkog motornog vozila PG .. ..., koje je zatečeno sa prednjim dijelom blago iskošeno udesno i usmjereno ka AS "V.", a sve gledano iz pravca bulevara M. L.. Na licu mjesta zatečeni su materijalni tragovi plastike i laka rasuti po kolovozu iza i ispod pmv HN .. ... Zatečeno stanje koje je konstatovano u zapisniku o uviđaju, predstavljeno je na skici lica mjesta, u koju je sud izvršio uvid.</span>
</p>
<p>
<span class="span1">Iz nalaza i mišljenja vještaka saobraćajne struke Đ. V. od 05.04.2016. godine, proizilazi da se predmetna saobraćajna nezgoda dogodila dana 24.12.2015. godine, u 09:10 časova, u Pg, u ulici S. - a, naspram broja 30, te da su u istoj učestvovali okrivljena S. C. kao vozač pmv "Alfa Romeo 1.9 JTD", HN .. ..., svjedok oštećeni S. G. kao vozač pmv "Chevrolet 5 DR 1.3 LT MT5", PG .. ... i svjedok oštećena M. R., kao putnik u vozilu svjedoka oštećenog Siniše Gazivode. Oba vozila su se kretala desnom kolovoznom trakom ul. S. - a, iz pravca bulevara M. L. u pravcu P. puta, i to vozilo "Chevrolet" kao prvo u koloni, a vozilo "A. R." kao drugo u koloni. Na mjestu nezgode zatečeni su tragovi plastike i laka, koji se prostiru u desnoj kolovoznoj traci, nakon usporivača brzine, iza zadnjeg dijela vozila HN .. ..., ispod ovog vozila, kao i ispred prednjeg dijela istog vozila, odnosno iza zadnjeg dijela vozila PG .. ..., gledano iz pravca  bulevara M. L. u pravcu P. p. Na osnovu evidentiranih oštećenja i zatečene pozicije poslije kontakta, brzina vozila "A. R.", HN .. ... neposredno prije kontakta (naleta na vozilo ispred), imala je vrijednost od oko 40 km/h, dok je brzina vozila "Chevrolet", PG .. ... bila oko 29,38 km/h. Do kontakta je došlo udarom (naletom) prednjeg lijevog dijela vozila "Alfa Romeo" na zadnji desni dio vozila "Chevrolet", a mjesto kontakta je bilo na oko 3,00 - 4,00 m poslije NT gledano po uzdužnoj osi ul. S.-a, odnosno na oko 0,80 - 1,50 m lijevo od desne ivice kolovoza gledano po poprečnoj osi ul. S.-a iz pravca centra grada u pravcu M. Nakon kontakta vozilo "A. R." je potisnulo vozilo "Chevrolet" za oko 18 metara, gdje se i zaustavilo, dok se vozilo "A. R." zaustavilo nakon 15 metara poslije NT. Zaustavni put vozila "A. R." pri posjedovanoj brzini od oko 11,57 m/s, po suvom kolovozu, iznosio bi oko 19,81 metara, a vrijeme zaustavljanja bi trajalo oko 2,58 sekunde. Kako na kolovozu prije mjesta kontakta nisu evidentirani tragovi kočenja vozila "A. R.", to znači da vozač tog vozila prije naleta na vozilo ispred sebe nije aktivirao radnu kočnicu. Pošto su oba vozila bila u pokretu, neophodno je bilo držati bezbjedno odstojanje vozila "A. R." iza vozila "Chevrolet", koje je trebalo pri </span><span class="span1">posjedovanoj brzini da iznosi oko 19,90 metara, sa kog odstojanja je vozač vozila "A. R." imao tehničkih uslova da aktiviranjem radne kočnice izbjegne nalet na vozilo ispred sebe posjedovanom brzinom, jer bi vozilo, koje se kretalo kao prvo nastavilo kretanje, usled čega bi kontakt bio izbjegnut. Vještak je mišljenja da je do nezgode došlo usled propusta okrivljene, koja nije držala bezbjedno odstojanje iza vozila svjedoka oštećenog S. G., a koje vozilo je imala uslova da pravovremeno uoči, već je nastavila kretanje i ostvarila nalet na isto, o čemu svjedoči intenzitet oštećenja na oba vozila, kao i njihove zatečene pozicije. Okrivljena bi izbjegla nezgodu pod uslovom da je držala bezbjedno odstojanje od vozila ispred sebe, koje je, pri posjedovanoj brzini trebalo da iznosi oko 19,90 metara. Način na koji je okrivljena upravljala svojim vozilom posledica je greške u upravljanju i predstavlja osnovni i jedini uzrok nastanka nezgode. Svjedok oštećeni Siniša Gazivoda, kao vozač vozila "Chevrolet", nije uticao na nastanak nezgode, jer je pravovremeno prilagodio brzinu u cilju bezbjednog prelaska preko usporivača brzine, koji je bio označen vertikalnom signalizacijom, i nije mogao očekivati nalet drugog vozila na prvo.</span>
</p>
<p>
<span class="span1">Iz medicinske dokumentacije na ime oštećenih svjedoka M. R. i S. G., i to: dva izvještaja ljekara u HMP na ime svjedoka oštećenih i dva uputa za bolničko liječenje broj 234114 i 234115, svi od 24.12.2015. godine, dva uvjerenja JZU Kliničkog centra Crne Gore br. 4315/1 i 4315/2, oba od 21.03.2016. godine, dva izvještaja ljekara specijaliste ortopeda Urgentnog centra KC CG br. protokola 12378 i 12377 i dva predloga za nabavku ortopedskih pomagala, svi od 25.12.2015. godine, proizilazi da su se svjedoci oštećeni dana 24.12. i 25.12.2016. godine javili u navedene zdravstvene ustanove, kao lica iz saobraćajne nezgode u kojoj je svjedok oštećeni S. G. učestvovao kao vozač, a svjedok oštećena M. R. kao suvozač, te da im je konstatovana povreda vratne kičme. Dijagnoze su postavljene na latinskom jeziku i propisana im je terapija. </span>
</p>
<p>
<span class="span1">Iz nalaza i mišljenja vještaka medicinske struke dr N. R. od 28.03.2016. godine, koji je vještak dao na osnovu medicinske dokumentacije koju je sud pročitao na glavnom pretresu, proizilazi da su svjedocima oštećenim S. G. i M. R. kritičnog dana pregledom od strane ljekara hitne medicinske pomoći i specijaliste ortopeda Kliničkog centra Crne Gore u Pg dijagnostikovane iste tjelesne povrede, i to istegnuće mekih tkiva vrata (mišića i/ili veza), tzv. "trzajna povreda vrata", koje su nastale kao posledica inercionog kretanja njihovih glava u odnosu na trup u momentu udara drugog vozila "otpozadi" u vozilo u kome su se nalazili povrijeđeni. U vrijeme nanošenja ova povreda se kvalifikuje kao laka tjelesna povreda.</span>
</p>
<p>
<span class="span1">Nakon savjesne ocjene svakog dokaza pojedinačno i svih dokaza zajedno, dovodeći ih u vezu sa odbranom okrivljene, sud je nesumnjivo utvrdio da je okrivljena dana  24.12.2015. godine, oko 09,00 časova, Pg, u ulici S.-a, nepridržavajući se saobraćajnog propisa iz čl. 76 Zakona o bezbjednosti saobraćaja na putevima, tako ugrozila saobraćaj da je dovela u opasnost život i tijelo ljudi, usljed čega je kod drugog lica nastupila laka tjelesna povreda, na način što, upravljajući putničkim vozilom marke "A. R." registarskih oznaka HN .. ..., označenom ulicom, u pravcu M., nije držala potrebno odstojanje kada se kretala iza putničkog vozila marke "Chevrolet" registarskih oznaka PG .. ..., kojim je, u istom smjeru, upravljao oštećeni S. G., tako da vozilo može blagovremeno da uspori ili zaustavi, ako vozilo ispred nje uspori ili se zaustavi, usljed čega je, u trenutku kada je vozilo ispred nje usporilo, prednjim dijelom svog vozila udarila u zadnji dio označenog vozila, kojom prilikom su oštećeni S. G., kao i oštećena M. R., putnica u njegovom vozilu, zadobili laku tjelesnu povredu u vidu istegnuća mekih tkiva vrata. </span>
</p>
<p>
<span class="span1">Činjenično stanje sud je utvrdio iz odbrane okrivljene, koja je navela da se kritičnom prilikom, oko 09:00 časova, upravljajući svojim vozilom marke "A. ...", reg. oznake HN .. ..., kretala ulicom S. – a, prema M., te da nailaskom na usporivač saobraćaja, nije uspjela na vrijeme da reaguje i zaustavi svoje vozilo, već je prednjim dijelom svog vozila udarila u zadnji dio vozila koje se kretalo ispred nje, u kom se se nalazili svjedoci oštećeni S. G. i M. R. Ovakvu odbranu, koja po nalaženju suda ima karakter priznanja sud je prihvatio, imajući u vidu da je u saglasnosti sa iskazima oštećenih svjedoka, koji su se na saglasan način izjasnili </span><span class="span1">o bitnim činjenicama, navodeći da su se kritičnog dana, i to svjedok oštećeni S. G. kao vozač pmv marke „Chevrolet“, a svjedok oštećena M. R. kao saputnik u istom, kretali ulicom S. – a, u pravcu M., te da je nailaskom na usporivač saobraćaja, tzv. „ležećeg policajca“ svjedok oštećeni S. G. usporio svoje vozilo, u kom trenutku su osjetili udar u zadnji dio njihovog vozila. Iskaze ovih svjedoka sud je cijenio kao istinite i kao takve ih je prihvatio, imajući u vidu da su isti u saglasnosti sa izvedenim materijalnim dokazima, koji ničim nisu dovedeni u sumnju. Naime, iz uviđajne dokumentacije - zapisnika o uviđaju saobraćajne nezgode Uprave policije CB Podgorica broj 1687/2015 od 24.12.2015. godine i skice lica mjesta, utvrđuje se da je lice mjesta predmetne saobraćajne nezgode ul. S. - a, da se ispred lica mjesta nalazi saobraćajni znak "nailazak na uzvišenje na kolovozu" i znak "najveće dozvoljene brzine kretanja 30 km/h", kao i "usporivač brzine kretanja". Vozilo okrivljene zatečeno je u desnoj kolovoznoj traci sa prednjim dijelom blago iskošeno ulijevo i usmjereno ka zadnjem dijelu vozila oštećenih, koje je zatečeno sa prednjim dijelom blago iskošenim udesno i usmjerenim ka auto servisu "V.", a sve gledano iz pravca bulevara M. L. Dinamiku nastanka i toka saobraćajne nezgode, odnosno da je do kontakta došlo udarom (naletom) prednjeg lijevog dijela vozila okrivljene na zadnji desni dio vozila u kom su se nalazili svjedoci oštećeni, sud je utvrdio iz nalaza i mišljenja vještaka saobraćajne struke Đ. V., koji je sud u cjelosti prihvatio ocijenivši ga kao jasan, logičan i u svemu dat u skladu sa pravilima struke, a na isti stranke i branilac nisu imali primjedbi. Takođe, iz predmetnog nalaza i mišljenja sud je utvrdio da je do predmetne saobraćajne nezgode došlo isključivo usled propusta okrivljene, koja nije držala bezbjedno odstojanje iza vozila svjedoka oštećenih, a koje vozilo je imala uslova da pravovremeno uoči, već je nastavila kretanje i ostvarila nalet na isto, o čemu svjedoči intenzitet oštećenja na oba vozila, kao i njihove zatečene pozicije.</span>
</p>
<p>
<span class="span1">Dakle, okrivljena se kritičnom prilikom nije pridržavala čl. 76 Zakona o bezbjednosti saobraćaja na putevima, kojim je propisano da vozač mora da drži potrebno odstojanje od vozila koje se kreće ispred njega, tako da može blagovremeno da uspori ili da se zaustavi, ako vozilo ispred njega uspori ili se zaustavi. Usled ovakvog propusta okrivljene došlo je do sudara između vozila okrivljene i vozila u kojem su se nalazili oštećeni.</span>
</p>
<p>
<span class="span1">Kritičnom prilikom su oštećeni S. G., kao vozač vozila i M. R., kao putnik u vozilu, zadobili lake tjelesne povrede u vidu istegnuća mekih tkiva vrata, a što je sud utvrdio iz nalaza i mišljenja vještaka medicinske struke dr N. R. od 28.03.2016. godine, koji je vještak dao na osnovu medicinske dokumentacije koja je pročitana na glavnom pretresu, a isti je sud u cjelosti prihvatio kao potpun, jasan i stručan, pritom imajući u vidu da na dati nalaz i mišljenje zastupnica optužbe i branilac okrivljene nisu imali primjedbi.</span>
</p>
<p>
<span class="span1">Cjeneći subjektivni odnos okrivljene prema izvršenom krivičnom djelu, sud nalazi da je ista postupala iz nehata, odnosno da je prilikom izvršenja krivičnog djela bila svjesna da svojom nepropisnom vožnjom, odnosno time što nije držala potrebno odstojanje od vozila koje se kretalo ispred nje, tako da svoje vozilo može blagovremeno da uspori ili zaustavi, ako vozilo ispred nje uspori ili se zaustavi, može ugroziti saobraćaj i dovesti u opasnost život i tijelo ljudi, ali je olako držala da do toga neće doći, pa se u radnjama okrivljene pored objektivnih stiče i subjektivni element bića krivičnog djela ugrožavanje javnog saobraćaja iz čl. 339 st. 3 u vezi st. 1 Krivičnog zakonika Crne Gore.</span>
</p>
<p>
<span class="span1">Sud je imao u vidu i navode svjedoka oštećenih koji su saglasno naveli da se neće izjašnjavati o posledicama koje su zadobili u predmetnoj saobraćajnoj nezgodi, te njihovo protivljenje da se u dokaznom postupku čita medicinska dokumentacija na njihovo ime, kao i nalaz i mišljenje vještaka medicinske struke, a ovo s obzirom na to da su pravom na privatnost proklamovanim Ustavom Crne Gore i Evropskom konvencijom o zaštiti ljudskih prava i sloboda, te Zakonom o zaštiti ličnih podataka, zaštićeni svi podaci koji se tiču njihovog zdravstvenog stanja, ali je i pored toga proveo predložene dokaze, jer je uvidom u spise predmeta utvrđeno da su predmetnu medicinsku dokumentaciju na zahtjev nadležnog tužioca dostavili upravo oštećeni preko svog punomoćnika, čime su oštećeni dali izričitu saglasnost da se podaci o njihovom zdravstvenom stanju upotrebe u krivičnom postupku. U prilog </span><span class="span1">ovakvom zaključku suda su i razlozi rješenja Višeg suda u Podgorici Kž. br. 147/14 od 14.02.2017. godine, iz kojeg proizilazi da navedena medicinska dokumentacija i nalaz i mišljenje vještaka medicinske struke ne predstavljaju pravno nevaljane dokaze.</span>
</p>
<p>
<span class="span1">Takođe, sud je imao u vidu da je okrivljena u odbrani navela da se predmetna saobraćajna nezgoda dogodila dana 23.12.2015. godine, oko 09:00 časova, ali je našao da se radi očiglednoj omašci, imajući u vidu da iz iskaza svjedoka oštećene M. R. proizilazi da je odmah nakon saobraćajne nezgode svjedok oštećeni S. G. pozvao policiju koja je obavila uviđaj, što u ostalom nije sporila ni okrivljena, a iz zapisnika o uviđaju proizilazi da je uviđaj obavljen dana 24.12.2015. godine, pa je za ovaj sud nesumnjivo da je vrijeme izvršenja krivičnog djela 24.12.2016. godine, oko 09:00 časova.</span>
</p>
<p>
<span class="span1">Prilikom odlučivanja o krivičnoj sankciji, sud je u smislu čl. 42 st. 1 Krivičnog zakonika Crne Gore cijenio sve okolnosti koje utiču na njen izbor i visinu, pa je od olakšavajućih okolnosti na strani okrivljene cijenio njene lične i porodične prilike, odnosno da je nezaposlena, udata, majka dvoje djece, činjenicu da se oštećeni nisu pridružili krivičnom gonjenju, njen raniji život i s tim u vezi raniju neosuđivanost, koja je utvrđena iz izvoda iz registra kaznenih evidencija Ministarstva pravde KE 922/2016 od 03.06.2016. godine, dok otežavajućih okolnosti nije bilo, pa je sud okrivljenoj, shodno čl. 53 i čl. 54 Krivičnog zakonika Crne Gore izrekao uslovnu osudu, kao u izreci presude, nalazeći da prema okrivljenoj nije nužno primijeniti kaznu radi krivično pravne zaštite, jer se može očekivati da će se i sa upozorenjem uz prijetnju kazne zatvora u trajanju od trideset dana i vremenom provjeravanja u periodu od jedne godine, na okrivljenu, kao lice koje nije sklono vršenju krivičnih djela, u dovoljnoj mjeri uticati da ubuduće ne vrši krivična djela, čime će se sa uspjehom ostvariti svrha uslovne osude iz čl. 52 st. 2 Krivičnog zakonika Crne Gore, a u okviru opšte svrhe krivičnih sankcija u smislu čl. 4 st. 2 Krivičnog zakonika Crne Gore.</span>
</p>
<p>
<span class="span1">Na osnovu čl. 226 i čl. 229 Zakonika o krivičnom postupku, sud je obavezao okrivljenu da na ime troškova krivičnog postupka plati ukupan iznos od 178,50 eura, od čega na ime troškova medicinskog vještačenja iznos od 66,00 eura, na ime troškova saobraćajnog vještačenja iznos od 82,50 eura, i na ime sudskog paušala kao dijela troškova krivičnog postupka iznos od 30,00 eura, koji je odmjeren shodno dužini trajanja postupka, složenosti predmeta i imovnom stanju okrivljene, kao i troškove na ime nagrade i nužnih izdataka punomoćnika oštećenih, o čijoj visini će sud odlučiti posebnim rešenjem shodno čl. 227 st. 2 Zakonika o krivičnom postupku.</span>
</p>
<p>
<span class="span1">Sa svega izloženog, na osnovu čl. 374 Zakonika o krivičnom postupku, odlučeno je kao u izreci presude.</span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U PODGORICI</span>
</p>
<p style="text-align:center;">
<span class="span1">Dana, 01.03.2017. godine</span>
</p>
<p>&nbsp;</p>
<p>
<span class="span1">ZAPISNI</span><span class="span1">ČARKA                                             </span><span class="span1">           </span><span class="span1">                                S U D I J A   </span>
</p>
<p>
<span class="span1">  </span><span class="span1">Edina</span><span class="span1"> Kraja,s.r.                                                                             Rade </span><span class="span1">Ćetković</span><span class="span1">,s.r.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span1">PRAVNA POUKA: Protiv ove presude dozvoljena je</span>
</p>
<p style="text-align:center;">
<span class="span1">                             žalba  u  roku od 8 dana od dana </span>
</p>
<p style="text-align:center;">
<span class="span1">                             prijema prepisa iste, Višem sudu</span>
</p>
<p style="text-align:center;">
<span class="span1">                            u Podgorici, a preko ovog suda.</span>
</p>
<p>&nbsp;</p>
<p style="text-align:center;">
<span class="span1">         </span>
</p>
<p style="text-align:center;">
<span class="span1">      ZTO. </span><span class="span1">Edina</span><span class="span1"> Kraja</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.p1{margin-bottom:0.1388889in;text-align:center;hyphenate:auto;font-family:Arial;font-size:12pt;}
.p2{margin-bottom:0.1388889in;text-align:end;hyphenate:auto;font-family:Arial;font-size:12pt;}
.p3{margin-bottom:0.1388889in;text-align:justify;hyphenate:auto;font-family:Arial;font-size:12pt;}
.p4{margin-bottom:0.1388889in;text-align:start;hyphenate:auto;font-family:Arial;font-size:12pt;}
.p5{text-indent:0.375in;text-align:center;hyphenate:auto;font-family:Arial;font-size:12pt;}
.p6{text-align:justify;hyphenate:auto;font-family:Arial;font-size:12pt;}
.p7{text-align:justify;hyphenate:auto;font-family:Univers Condensed;font-size:13pt;}
.p8{text-align:justify;hyphenate:auto;font-family:Univers Condensed;font-size:12pt;}
.p9{margin-bottom:0.1388889in;text-align:start;hyphenate:auto;font-family:Symbol;font-size:11pt;}
</style>
<meta content="dragisa.baletic" name="author">
</head>
<body class="b1 b2">
<p class="p1">
<!--Image link to '0.jpg' can be here-->
</p>
<p class="p2">
<span>K.br. 85/13</span>
</p>
<p class="p1">
<span>U IME CRNE GORE</span>
</p>
<p class="p3">
<span>OSNOVNI SUD U PODGORICI, kao prvostepeni, krivični, po sudiji Larisi Mijušković - Stamatović, uz učešće zapisničara Valentine Vukašinović, u krivičnom predmetu protiv okrivljenih D. D. i B. N. iz Podgorice, zbog krivičnog djela iznuda iz čl. 250 st. 1 Krivičnog zakonika u vezi čl. 23 st.2  Krivičnog zakonika, postupajući po optužnici ODT-a Podgorica Kt.br.683/11 od 20.02.2012. godine, koju je na glavnom pretresu zastupao Medojević Ivan, zamjenik ODT-a Podgorica, nakon glavnog i javnog pretresa, održanog u prisustvu zastupnika optužbe, okrivljenog D. D. i njegovog branioca adv. Dražena Medojevića, iz Podgorice, te okrivljenog B. N. i njegovog branioca po zamjeničkom punomoćju Radović Srđana, adv. iz Podgorice, dana 11.07.2013. godine, donio je, a dana 12.07.2013. godine javno objavio</span>
</p>
<p class="p1">
<span>P R E S U D U</span>
</p>
<p class="p3">
<span>Okrivljeni:</span>
</p>
<p class="p3">
<span>1. D. D. od oca M. i majke N. rođene J. rođen ….. godine u C…., sa prebivalištem u PG, ul….., državljanin Crne Gore, završio srednju školu, zaposlen u kafiću ''S'' u Podgorici, živi u vanbračnoj zajednici, srednjeg imovnog stanja, ranije neosuđivan,</span>
</p>
<p class="p3">
<span>2. B. N. od oca M. i majke B. rođene Ž. rođen 08.03.1991. godine, u PG, gdje i prebiva - …… (podstanar kod Ž. S.), državljanin Crne Gore, zaposlen u firmi ''B'', živi u vanbračnoj zajednici, dobrog imovnog stanja, ranije neosuđivan</span>
</p>
<p class="p1"></p>
<p class="p1">
<span>K R I V I    S U</span>
</p>
<p class="p3">
<span>Zato što su :</span>
</p>
<p class="p3">
<span>Dana 11.04.2011. godine, između  16,00  i 18,00 časova, u Podgorici, svjesni svog djela čije su izvršenje htijeli, znajući da je njihovo djelo zabranjeno, po prethodnom dogovoru, u namjeri da sebi pribave protivpravnu imovinsku korist, prijetnjom prinudili oštećenog LJ. B. da im na štetu svoje imovine preda novac na način što je okrivljeni D. D. pozvao telefonom oštećenog, navodno da u gradu popiju piće, što je oštećeni vjerujući im prihvatio, da bi se potom okrivljeni zajedno sa oštećenim odvezli vozilom na brdo Ljubović, gdje su po izlasku iz istog zahtijevali od Lj. B. da im preda novac u iznosu od 5.000,00 Eura, što je oštećeni odbio, da bi mu potom B. N zaprijetio da će ga živog zapaliti, a okrivljeni D. D mu je zaprijetio govoreći "da ima načina na koji će pare izvući iz njega", da bi tako iz straha, predao D. 100 eura, uz obećanje da će za par dana pokušati da obezbijedi sav novac, nakon čega su mu okrivljeni dozvolili da se udalji, a oštećeni je odmah prijavio događaj policiji,</span>
</p>
<p class="p3">
<span>- čime su kao saizvšioci izvršili krivično djelo iznuda iz čl. 250 st. 1 Krivičnog zakonika u vezi čl. 23 st.2  Krivičnog zakonika,</span>
</p>
<p class="p3">
<span>- pa ih Sud, primjenom citiranih zakonskih odredbi, te čl. 3, 4, 5, 13, 15, 32, 36, 42, 45 i 46 Krivičnog zakonika, te čl. 226, 227, 229 i 374 ZKP-a,</span>
</p>
<p class="p1">
<span>OSUĐUJE</span>
</p>
<p class="p3">
<span>NA KAZNE ZATVORA u trajanju od po 6 (šest)  mjeseci.</span>
</p>
<p class="p3">
<span>Okrivljeni su dužni da na ime troškova  krivičnog postupka - paušala uplate na račun Budžeta Crne Gore iznose od po 50,00 (pedeset) eura, u roku od 15 dana po pravnosnažnosti presude, pod prijetnjom prinudne naplate.</span>
</p>
<p class="p3"></p>
<p class="p1">
<span>O b r a z l o ž e n j e</span>
</p>
<p class="p1"></p>
<p class="p3">
<span>Optužnicom ODT-a Podgorica, Kt.br. 683/11 od 20.02.2012. godine,  okrivljenima D.D. i B. N. stavljeno je na teret izvršenje krivičnog djela iznuda u pokušaju iz čl.250 st.2 u vezi st.1, a sve u vezi čl.20 i čl.23 Krivičnog zakonika. </span>
</p>
<p class="p3">
<span>Zastupnik optužbe je prije davanja završnih riječi činjenično precizirao dispozitiv optužnice na način kako to stoji u izreci ove presude, te izmijenio pravnu kvalifikaciju, stavljajući okrivljenima na teret izvršenje krivičnog djela iznuda iz čl. 250 st. 1 Krivičnog zakonika u vezi čl. 23 st.2  Krivičnog zakonika. Pri tako preciziranoj optužnici ostao je u cjelosti do kraja glavnog pretresa, a u završnom izlaganju ostao pri ranije datim završnim riječima, gdje je istakao da je tokom dokaznog postupka u cjelosti utvrđeno da su okrivljeni počinili krivično djelo koje im se stavlja na teret, na način kako je to opisano u optužnici, ističući da su odbrane okrivljenih pune kontradiktornosti, međusobno protivurječne i po njegovoj ocjeni neistinite i sračunate na izbjegavanje krivično-pravne odgovornosti, pa je predložio Sudu da ih oglasi krivim i kazni po zakonu.</span>
</p>
<p class="p3">
<span>Okrivljeni D. D je u svojoj odbrani na zapisniku o saslušanju Ku. br 337/11 od 14.04.2011. godine, pred ovlašćenim policijskim službenicima PJ Podgorica, u prisustvu advokata po službenoj dužnosti, kao i pred istražnim sudijom Ovog suda, naveo da je dana 11.04.2011. godine, oko 13,00h sa mobilnog telefona br. ….. pozvao svog prijatelja B. Lj. koji je inače nastanjen u B, i kojeg je upoznao preko svojih prijatelja, članova podgrupe navijača "V" i da je istog pozvao da se vide, kako bi tražio novac na zajam. Nakon što je B. Lj.  rekao da se trenutno nalazi u ulazu u PG iz pravca B, dogovorili su se da se vide nakon što on završi neke obaveze. Nakon dva - tri sata pozvao ga je B. i dogovorili su se da se nađu kod S. k. jer se D. tada nalazio u restoranu ''P V'', u društvu B. N., koji je sa njim pošao na gore pomenuti sastanak. Dalje je naveo da je ubrzo nakon toga stigao B. Lj. svojim vozilom marke'' M'', te su njih dvojica ušli u njegovo vozilo, nakon čega su se uputili u pravcu brda Lj. Po dolasku u podnožje brda Lj. sva trojica su izašla iz vozila, a on je, kako je dalje istakao u svojoj odbrani, u tom momentu od B. Lj. tražio novac na zajam, ne pominjući konkretan iznos, već ga je zamolio da mu pozajmi onoliko koliko može, ističući da je u jednom momentu možda pomenuo iznos od par hiljada eura. Tom prilikom je istom rekao da mu je taj novac potreban kako bi pomogao njegovima koji se nalaze u teškoj finansijskoj situaciji, kao i da će mu pomenuti novac vratiti čim bude mogao ili će mu učiniti uslugu u zamjenu, ne pominjući koju vrstu usluge.  Na to mu je B. Lj. odgovorio da nema novac već da se nalazi na žiro računu njegove majke, kao i da ona raspolaže istim, a u daljem razgovoru su se dogovorili da mu Lj. B. prekosjutra pozajmi novac, kao i da će se čuti čim on nabavi novac. Okrivljeni D. je istakao da se u njihov razgovor nije uključivao B. N i da je cijelo vrijeme isti ćutao, te da ih je nakon dogovora, B. Lj. odvezao do benzinske pumpe u centru grada. Pojasnio je da prije nego su se rastali B. Lj. mu je rekao da kod sebe ima 200,oo eura i da mu može dati samo 100,oo eura, dok će se za ostatak čuti prekosjutra. Na kraju je okrivljeni istakao da je za novac u iznosu od 100,oo eura koji je dobio od B. Lj., kupio vaučer, cigarete, pio i ručao u restoranu ''P V'', zajedno sa B. Takođe je napomenuo da on i B. N. nijesu prijetili B. Lj., niti su vršili bilo koju vrstu pritiska na njega, ističući da mu je samo tražio novac na zajam sa namjerom da mu isti vrati. </span>
</p>
<p class="p3">
<span>Okrivljeni D. D je na glavnom pretresu u ponovljenom postupku, kao i u ranijem izjavio da ne priznaje izvršenje krivičnog djela koje mu se stavlja na teret, a u svojoj odbrani je naveo da Lj.B. poznaje već nekoliko godina, otprilike dvije-tri godine i da ga je upoznao preko svojih prijatelja, navodeći da je čak jednom prilikom dok je još živio u roditeljskom stanu i prespavao kod njega, kao i da je bio na njegovom rođendanu u B, a da mu je isti donio poklon sa K. U daljem je izjavio da je u predmetnom periodu bio u teškoj finansijskoj situaciji, preciznije njegovi roditelji i da je namjeravao da pozajmi novac kako bi im pomogao, kao i  da je upravo iz tih razloga  predmetnog dana pozvao B., da bi od njega pozajmio novac. Nakon određenog vremena, u momentu kada je okrivljeni primio poziv od B., nalazio se kod S. K. sa B. N. gdje je B. i došao i nakon čega su ušli u njegov automobil, marke ''M'' i to on na mjesto suvozača, a B. pozadi. Pošto su se zaustavili kod Streljačkog centra ''Lj'' on je pozvao B. da izađe napolje, dok je B. N. ostao u automobilu. Nadalje, okrivljeni je naveo da mu je tom prilikom objasnio u kakvoj finansijskoj situaciji se nalaze on i njegova porodica i pitao ga je da mu pozajmi 5.000 eura, ističući da bi mu on to vratio. Na to mu je B. rekao  da ne može podići toliku sumu novaca, ali da bi možda mogao pozajmiti neku manju sumu i da će se čuti sjutra, odnosno da će ga on pozvati narednog dana. Nakon toga, B. ih je odvezao do centra, on i N. su uhvatili par krugova, nakon čega su se uputili kući. U svojoj daljoj odbrani on je naveo i to da nije u srodstvu sa B. N. kao i da su bili  zajedno kada ga je B. pozvao i da je zbog toga pošao sa njim, ističuć da je jedini razlog što je pozvao B. da izađe napolje to što se on i B. N. ne poznaju, a želio je da razgovara sa njim o privatnim stvarima. Pojasnio je i da je prvi put B. rekao pravi razlog zbog kojeg ga je pozvao pošto su napustili vozilo i da su se B. Lj. i B. N.upoznali  tom prilikom i  da mu je tom prilikom B. dao 100,oo eura. Dodao je da, koliko se sjeća, a nakon što ih je B. dovezao do stare benzinske pumpe u centru, N.  je napustio vozilo, a on zadržao par sekundi i tada mu je  Lj. dao 100,oo eura, navodeći  da nakon toga nijesu nigdje svraćali već su uhvatili krug i pošli kući. Istakao je i to da je predmetnog dana rekao B. da će se vidjeti sa B., ali se nije mogao sjetiti da li mu je rekao razlog. Okrivljeni je napomenuo da je prilikom saslušanja u policiji bio isprepadan, obzirom da je to bio prvi put da je priveden, da su ga zbunjivali pitanjima, da je moguće da postoje neke sitnice koje se razlikuju u njegovim iskazima, kao i da je pri takvoj izjavi ostao i kod istražnog sudije, kao i  da je vjerovatno i tamo bio zbunjen nakon 48h pritvora. Dodao je da mu je čudno što ga je prijavio B., obzirom na to da su drugovi i da mu je krivo zbog toga jer on nikome ne prijeti, želio je samo pozajmnicu koju bi vratio i da je to sve. Naveo je da predmetnog dana ni on, a ni B. nijesu imali nikakvo oružje sa sobom, istićući da je možda on, nakon što mu je B. rekao da ne može podići novac, povisio ton iz razloga što je bio nervozan zbog cijele situacije, ali da je to bilo drugarski. U daljoj odbrani je izjavio da mu sada sa ove vremenske distance ne djeluje baš realno što je tražio toliki novac na pozajmicu, obzirom da nije radio, ali u tom trenutku nije imao kome osim njemu da se obrati za pomoć, i da mu je bilo jako neprijatno toga dana jer mu nije bilo jednostavno da pred svakim priča o svojim kućnim problemima.  Istakao je da je tačno ovo što je danas rekao na glavnom pretresu i da je tih 100,oo eura ponio kući, i da ih nije potrošio onako kako stoji u njegovoj izjavi, kao i da je moguće da ga taj inspektor koji ga je saslušavao nije dobro shvatio, jer je istina da je prije tog događaja bio ''P v'', kao i da izjavu nije pročitao do kraja jer je žurio da je što prije potpiše i ode kući. Na kraju izlaganja svoje odbrane okrivljeni je dodao da Lj. B. zna već nekoliko godina, tako i zna da dosta dobro živi, da su bili u dosta dobrim odnosima i da mu je jednom prilikom prije ovog događaja B. dao 100,00 eura, kako bi otišao kod djevojke, sadašnje vjerenice.</span>
</p>
<p class="p3">
<span>Branilac okrivljenog D. D. adv. Medojević Dražen, iz Podgorice, je u završnoj riječi ostao u svemu pri ranije datim završnim riječima, ističući da smatra da na strani njegovog branjenika nema elemenata krivičnog djela stavljenog mu na teret izmijenjenom optužnicom, te da na ponovljenom glavnom pretresu se nije čulo ništa novo, osim što je oštećeni naveo da je postojao kod njega strah od ranije izgovorene rečenice njegovog branjenika da ima načina da izvuče od njega novac, a misleći na 100 eura, koje mu je dao u normalnoj komunikaciji.  Istakao je da smatra da je iskaz oštećenog usmjeren samo na otežavanje krivično - pravnog položaja okrivljenog i isti je lišen svake logike. U konačnom je predložio da Sud zbog svega navedenog u odnosu na njegovog branjenika može donijeti oslobadjajuću odluku. Tražio ne troškove odbrane. </span>
</p>
<p class="p3">
<span>U završnoj riječi okrivljeni D. D. je u svemu ostao pri navodima svoje odbrane i završnim riječima svoga branioca.</span>
</p>
<p class="p3">
<span>Okrivljeni B. N. je u svojoj odbrani na zapisniku o saslušanju osumnjičenog pred istražnim sudijom Ovog suda, poslovne oznake Kri. br 11/555 od 14.04.2011 godine izjavio da stanuje u ul…… , a u čijoj neposrednoj blizini se nalazi restoran ''P v'', gdje svakodnevno pođe, pa je tako bilo i dana 11.04.2011. godine. Negdje između 15 i 16h mu se pridružio njegov drug D. D. Sjedili su i pili kafu u pomenutom restoranu kada je D. rekao da treba da dođe neki njegov drug, na šta je on odgovorio da ima posla i da mora da ide, ali na D. insistiranje on je ostao. Ubrzo nakon toga taj D. prijatelj se dovezao nekim crnim ''M'', i nakon izvjesnog ubjeđivanja od strane D. i on je ušao u vozilo, sjeo  na zadnje sjedište dok se D. nalazio na  prednjem, i tako su se neko vrijeme vozili po gradu. Nakon izvjesnog vremena vozač ovoga automobila, kojeg je tada vidio prvi put u životu, zaustavio je vozilo u neposrednoj blizini S., pod Lj. U daljem je naveo da su D. i ovaj momak izašli iz vozila, a ubrzo nakon toga i on, te pošto je čuo da pričaju oko neke pozajmnice, vratio se u vozilo i na mobilni telefon kucao djevojci poruke, a sve to iz razloga što ga njihov razgovor nije interesovao. Istakao je da ne zna ime i prezime tog lica koje je vozilo ''M'', da mu je u potpunosti nepoznat pa samim tim i da mu je nepoznato njegovo materijano stanje. Okrivljeni B. je naveo da su od pomenutog mjesta nastavili u pravcu centra, gdje je ovaj mladić parkirao vozilo u neposrednoj blizni benzinske pumpe. On je tada napustio vozilo, dok su u vozilu ostali D. i taj momak. Ubrzo nakon toga D. D. je napustio vozilo i došao do njega, napominjući da od tog momenata tog mladića više nikada nije vidio. Istakao je da za vrijeme boravka u ''M'' nije bilo nikakve svađe između bilo koga, da se nalazio na zadnjem sjedištu, slušajući muziku i kucajući poruke, kao i da su D. i ovaj momak tiho pričali, na šta on nije obraćao pažnju. Na kraju svog izlaganja je istakao da se nije uključivao u pomenuti razgovor niti je bilo kome prijetio, kao i da nije čuo da je predmetnom prilikom bilo upućenih prijetnji od strane D. D. ovom mladiću.</span>
</p>
<p class="p3">
<span>Okrivljeni B. N. je na glavnom pretresu, i u ponovljenom postupku, kao i ranije, izjavio da ne priznaje izvršenje krivičnog djela koje mu se stavlja na teret, a u svojoj odbrani je naveo da se sa D. druži od osnovne škole i da su se predmetnog dana čuli telefonom i otišli ''	P V'', što često čine. Ubrzo nakon toga je došao taj B. automobilom marke "M'', ističući da ne zna ko ga je zvao, kao i da je D. insistrirao da ga ne ostavlja. Nakon toga su ušli u vozilo, D. je sjedio na prednje, a on na zadnje sjedište, kao i da je tokom vožnje muzika bila pojačana i da iz tog razloga nije obraćao pažnju na njihov razgovor. U daljem je naveo da su se vozili i zaustavili kod s. ''Lj'', da bi potom D. sa tim momkom izašao iz vozila, dok je on ostao da sjedi unutra. Tom prilikom je čuo da su njih dvojica nešto razgovarali, ali o čemu nije mogao da se izjasni iz razloga jer nije čuo. Oni su na početku normalno razgovarali, a potom su počeli da se raspravljaju, pa je on nakon minut - dva kroz prozor rekao D. ''Ajmo više da te ne zapalim'', pojašnjavajući da je to njihova uzrečica još od dječačkih dana. Minut nakon toga D. i ovaj mladić su ušli u vozilo, kada su svi krenuli put Centra, zatim stigli do Stadiona, kada je on napustio vozilo bez pozdrava, da bi par sekundi nakon toga izašao i D. Nakon toga su se uputili put restorana ''P V'', gdje je on zamolio D. da mu objasni o čemu se radi, na šta mu je ovaj rekao da je u pitanju bio prijateljski razgovor i izvinio mu se što je morao prisustvovati tome. Nakon toga su se uputili svojim kućama, da bi sljedećeg dana bio pozvan u policiju da da izjavu. Okrivljeni je pojasnio da je D. insistirao da on ide sa njim a ne da ostane u kafani, ističući da je samo to'' zdravo''  sve što je uputio Lj. B. prilikom ulaska u vozilo, ističući da se nije javio prilikom izlaska iz vozila  jer je bio ljut na D. što ga je pozvao da prisustvuje njihovoj svađi. Pojasnio je i to da nije čuo o čemu su se raspravljali i da se tokom rasprave nalazio na udaljenosti od nekih 2 - 3m. Okrivljeni B. je naveo i to da prilikom izlaska iz automobila, pa do dolaska u restoran  ''P V'', nijesu razgovarali o oštećenom, nego o uobičajenim stvarima. Jedino objašnjenje koje je dobio od D. jeste da ne želi da razgovara o tome, da je to njegov drug, njegova priča i dogovor, uz naknadno izvinjenje. Na kraju je istakao da je jedini razlog što je bio pozvan od strane D. da prisustvuje tome jeste taj da ne ostaje sam u kafani i ništa mimo toga. Takođe, prilikom davanja svoje odbrane okrivljeni nije mogao da se sjeti ko je platio račune dok su sjedili u restoranu ''P V''. Pojašnjavajući razlike u svojim odbranama iz prethodnog postupka i sa glavnog pretresa, okrivljeni B. je pojasnio da je tačna odbrana koju je dao na glavnom pretresu, da su se razlike na koje mu je Sud ukazao najvjerovatnije pojavile iz razloga što je bio prepadnut i 48h zatvoren, jer je sa svojih 20 godina prvi put tada bio u policiji.</span>
</p>
<p class="p3">
<span>U završnoj riječi branilac po zamjeničkom punomoćju okrivljenog B. N. adv. Radović Srdjan, iz Podgorice, je u svemu ostao pri ranije datoj završnoj riječi, gdje je izjavio da ni jednim provedenim dokazom apsolutno nije dokazano da je njegov branjenik B. N. počinio krivično djelo u vrijeme, na način i na mjesto kako je to bliže predstavljeno optužnicom, pa je predložio Sudu da njegovog branjenika oslobodi krivične odgovornosti za djelo koje mu se stavlja na teret, kao i da prilikom odlučivanja o krivično pravnoj odgovornosti uzme u obzir da su oba okrivljena neosuđivana, da njegov branjenik ima neporočno vladanje nakon izvršenja krivičnog djela, kao i korektno držanje pred Sudom i svim učesnicima u postupku. Na kraju je istakao i to da je očigledno riječ o osobi koja nije sklona kriminogenom ponašanju. Troškove postupka je tražio.</span>
</p>
<p class="p3">
<span>Okrivljeni B. N. je u cjelosti ostao pri završnoj riječi svog branioca, ističući da nema šta drugo da doda.</span>
</p>
<p class="p3">
<span>Sud je u dokaznom postupku: saslušao svjedoka - oštećenog Lj. B. pročitao izvod iz KE izdat od Ispostave Cetinje pod br……  od 06.03.2012. godine, za okrivljenog D. D. pročitao izvod iz KE za okrivljenog B. N. izdat od UP PJ Podgorica pod br. ….. od 05.02.2013. godine.</span>
</p>
<p class="p3">
<span>Nakon provedenog dokaznog postupka, ocjenom navoda optužbe, odbrana okrivljenih, te svih provedenih dokaza, Ovaj sud je nesumnjivo utvrdio da su okrivljeni D. D. i B. N. kao saizvršioci počinili krivično djelo koje im se stavlja na teret, a kako je to bliže naznačeno izrekom ove presude, sa kojih razloga ih je Sud oglasio krivim i krivično pravno odgovornim i osudio ih na kazne zatvora kao u dispozitivu presude.</span>
</p>
<p class="p3">
<span>Svjedok - oštećeni B. Lj je u svom iskazu kako u pretkrivičnom postupku, tako i na glavnom pretresu izjavio da je od ranije poznavao D. i povremeno su se družili i izlazili, ali nikada nijesu  bili previše bliski, dok je B. upoznao kritičnog dana i to tako što dok je bio u Podgorici, pozvao ga je D. i zatražio da se vide i druže, pa je on nepretpostavljajući ništa loše pristao. Našli su se kod S. k. i tada je u društvu D. upoznao B. Oštećeni je naveo da su odatle dalje njegovim kolima otišli da se provozaju, a stigavši na brdo Lj. izašli su iz njegovog novog "M" i tu je počela neočekivana priča, D. mu se požalio da ima problema sa ocem, koji je uzimao pare na kamatu i da kada je došlo vrijeme da vrati on nema odakle. D. mu je kazao da obzirom da vozi novog "M" od 50.000 eura, to znači da ima novca i tražio je da mu da 5.000 eura na pozajmicu i to na neodredjeno vrijeme, a pošto mu je on odgovorio da nema taj novac došlo je do obrta situacije. D. je počeo da se nervira i da sve agresivnije insistira da mu da taj novac, da bi se tada umiješao i B. i to daleko grublje i agresivnije. B. mu je zaprijetio da će ga, ukoliko ne da D. 5.000 eura on živoga zapaliti i to takvim tonom i načinom da se on zaista uplašio. Oštećeni je dalje naveo da se medju  njima dvojim osjećao bespomoćno, pa je pokušao da glasno priča, kako bi privukao pažnju šetača penzionera koji su slučajno prolazili, što nije pomoglo; a nije uspio ni policiju pozvati, jer mu je D. procijenivši namjeru zaprijetio da će mu uzeti telefon i baciti. Pojasnio je da mu je D. stalno, ali sve nervoznije tražio 5.000 eura, i nakon prijetnje upućene od strane B. D. je dodao naknadno da on ima načina na koji će od njega izvući te pare, što je zvučalo kao prijetnja po njegov fizički integritet, ili nešto slično. Oštećeni je dalje naveo da vidjevši da se ne šale, odlučio je da se pretvara, pa je na ime toga on dao D. 100,00 eura, sve što je imao kod sebe, i obećao da će vidjeti može li skupiti za dva dana ostatak, a to je rok koji mu je D. ostavio. Tako ih je odobrovoljio, pa su se vratili takodje njegovim kolima u Centar, a on je nakon toga, pošto su se rastali, otišao u policiju da podnese prijavu. Dodao je da nikad ne bi prijavio policiji da se nije osjećao ugroženo, te kada su oni saznali za prijavu počele su urgencije i moljakanja da istu povuče, kako oni ne bi odgovarali, što on nije učinio.</span>
</p>
<p class="p3">
<span>Na glavnom pretresu svjedok - oštećeni Lj. B. je naveo da D. D. zna otprilike tri godine, da su se povremeno družili i da ga je predmetnog dana pozvao sa nepoznatog broja i zatražio da se vide. Po završetku svojih obaveza on je pozvao D. i našli su se kod S. k. gdje je on došao svojim vozilom marke ‘’M’’, dok je D. bio u društvu B. N.,kojeg je on prvi put vidio upravo toga dana. Oni su sjeli u njegovo vozilo, a nakon što su odbili poziv za piće i izvjesno vrijeme se vozili po gradu da bi se potom odvezli do brda Lj. Oštećeni je naveo da su po dolasku, koliko ga sjećanje služi, sva trojica izašli iz automobila i da je D. započeo priču o svojim porodičnim problemima, kako je njegov otac uzimao pare pod kamatu koje sada nije u mogućnosti da vrati i zatražio od njega da mu pozajmi novac u iznosu od 5.000 eura. Oštećeni mu je rekao da nema toliki novac, da bi odmah počelo neko ubjeđivanje od strane D. i B. naročito B. koji je rekao da čim oštećeni vozi ‘’M’’ … klase, sigurno ima taj novac. Istakao je da su prijetnje postale sve eksplicitnije i D. je normalnim tonom rekao kako mu on mora stvoriti te pare, jer je on u stanju da učini sve za porodicu, a on je pokušao da se odbrani na način što je povisio ton, ne bi li mu neko od prolaznika pomogao. Međutim, kako niko nije reagovao on je pokušao da pozove policiju, ali mu je D. zaprijetio da će mu uzeti telefon i baciti, a nakon toga je pokušao ući u svoje vozilo, kada  mu B. oduzima ključeve od kola i govori da se smiri i  ne histeriše jer će ga u suprotnom baciti na livadu ispred i živoga zapaliti. Oštećeni je dalje naveo da je D. bio poprilično smiren za razliku od B. koji je bio jako nervozan, a da je on shvativši da se ne može izvući iz toga, prihvatio rok od dva dana da nabavi 5.000 eura, koje su D. i B. zahtjevali od njega. Prilikom povratka nazad govorili su mu da je najbolje da sve ostane između njih, na šta je B. zahtjevao od oštećenog da zapiše njegovo ime i prezime i da u slučaju odlaska u policiju prijavi njega, iz razloga što će se on lakše izvući iz toga od D. Kada su stigli kod stadiona ‘’B’, D. ga je pitao da li ima nešto novca da mu da, na šta je oštećeni iz novčanika izvadio sve što ima, odnosno 100,00 eura, dao mu i potom su se rastali. Ubrzo nakon toga D. mu je poslao poruku sa istog broja sa kojeg ga je zvao, u kojoj je pisalo da je najbolje da sve ostane između njih i da ga ispoštuje, a on je iste večeri otišao u policiju i prijavio sve inspektorima, nakon čega je dobijao poruke i pozive od lica koja su se predstavljala kao kumovi i rodbina B. pokušavajući da od njega dobiju informaciju da li se sve ovo može riješiti bez policije uz konstataciju da će svu štetu nadoknaditi B. a kod njega je takodje dolazila i majka D. takodje iz istog razloga, što je on sve pozive odbio. Pojasnio da se prije predmetnog događaja družio sa D. s vremena na vrijeme i da prilikom razgovora telefonom D. nije naveo razlog zbog kojeg ga zove, niti je pominjao da će sa njim u društvu biti bilo ko. Naveo je i to da je odrednica bila Lj. ali nije bio siguran da li je D. odmah rekao da idu tamo ili nakon nekoliko minuta. Oštećeni je naveo da ga nije bilo strah prilikom dolaska pod brdo, ali da se to promijenilo kada je priča počela. Nije se mogao sa sigurnošću izjasniti da li je B. bio u automobilu kada je D. dao 100 eura, da se sve odvijalo u periodu od 16 - 18h, ali nije  mogao precizirati  kada je slučaj prijavio policiji. Takođe je pojasnio i to da mu D. ništa drugo nije rekao osim rečenice da je spreman da sve uradi za svoju porodicu, kao i da nije preduzeo ništa konkretno nakon što mu je rekao da će mu uzeti telefon i isti baciti, iz razloga što on nije pozvao policiju. Takođe je naveo da u toku traženja novca D. nije izvršio nikakav fizički akt nasilja prema njemu, dok B. nakon upućene  prijetnje da će ga baciti na livadu i živog spaliti nije ništa uradio u tom smislu izuzev toga da mu je uzeo ključeve od automobila. </span>
</p>
<p class="p3">
<span>Odgovarajući na pitanja Suda i stranaka, u ponovljenom postupku svjedok - oštećeni je izjavio da je D. kod njega izazvao toliki strah upravo postupkom kada mu je rekao da ima načina na koji će doći do tih para i da mu je on jedina šansa, a razlog zbog kojeg to nije ranije spomenuo da je upravo ta rečenica kod njega izazvala toliki strah je taj jer ga to niko pitao nije. Dodao je da u trenucima vožnje sa okrivljenima ka stadionu nije bilo prijetnji i tenzija, ali jeste prije toga i istakao da predmetnom prilikom, kada je D. na njegovo traženje dao iznos za koji misli da se radilo o 100,00 eura, je to uradio iz straha zbog prijetnji i ponovio da osim tog novca nije imao drugog novca. </span>
</p>
<p class="p3">
<span>Pojašnjavajući razlike u kazivanjima pred istražnim sudijom, gdje je naveo da mu je D. rekao da mora imati 5.000 eura dočim vozi skup automobil, isti je naveo da mu je to rekao B. te da mu nije jasno kako je to ušlo u zapisnik tako, a kao činjenicu zbog koje u prethodnom postupku nije naveo da mu je B. predmetnom prilikom uzeo ključeve od vozila, pojasnio je da se toga vjerovatno nije sjetio. Dodao je da jeste jednom ranije D. pozajmio novac u iznosu od 100,00  eura koji mu nije vraćen. Pridružio se krivičnom gonjenju protiv okrivljenih, dok nije  postavio odštetni zahtjev.</span>
</p>
<p class="p3">
<span>Cijeneći svjedočki iskaz, Sud je istom poklonio svoju punu vjeru, nalazeći da je kazivanje ovog svjedoka istinito i jasno, te da je u cjelosti prihvatljivo njegovo pojašnjenje zašto odredjene tvrdnje nije iznio u ranijem postupku, a što je isti objasnio time da o tome nije bio upitan. </span>
</p>
<p class="p3">
<span>Iz izvoda iz KE za okrivljenog D. D. izdatog od UP Ispostava ….. pod br……  od 06.03.2012. godine, utvrđeno je da isti nije ranije osudjivan.</span>
</p>
<p class="p3">
<span>Iz izvoda iz KE za okrivljenog B. N. izdatog od UP PJ PG pod br….. od 05.02.2013. godine, utvrđeno je da isti nije ranije osudjivan. </span>
</p>
<p class="p3">
<span>Dakle, iz svjedočkog iskaza oštećenog Lj. B. kojem je Sud kao istinitom povjerovao u cjelosti, nesumnjivo je utvrdjeno da su dana 11.04.2011. godine, između  16,00  i 18,00 časova, u Podgorici, po prethodnom dogovoru okrivljeni D. D. i B. N. u namjeri da sebi pribave protiv-pravnu imovinsku korist, prijetnjom prinudili oštećenog Lj. B. da im na štetu svoje imovine preda novac na način što je okrivljeni D. D. pozvao telefonom oštećenog, navodno da u gradu popiju piće, što je oštećeni vjerujući im prihvatio, obzirom da se poznavao od ranije sa D. i da su povremeno znali da izadju i popiju piće, da bi se potom obojica okrivljenih zajedno sa oštećenim odvezli vozilom oštećenog marke "M" na brdo Lj. gdje su po izlasku iz istog zahtijevali od Lj. B. da im preda novac u iznosu od 5.000,00 Eura, što je oštećeni odbio, govorivši da nema taj novac, da bi mu potom B. N. zaprijetio da će ga živog zapaliti, a okrivljeni D. D. mu je zaprijetio govoreći "da ima načina na koji će pare izvući iz njega", da bi tako iz straha, predao D. 100 eura, kada su se vratili vozilom u centar, uz obećanje da će za par dana pokušati da obezbijedi sav novac, nakon čega su mu okrivljeni dozvolili da se udalji, a oštećeni je odmah prijavio događaj policiji. </span>
</p>
<p class="p3">
<span>U takvim, naprijed utvrdjenim, radnjama okrivljenih su se, po nalaženju ovog suda ostvarila sva bitna obilježja bića krivičnog djela iznuda iz čl. 250 st. 1 Krivičnog zakonika u vezi čl. 23 st. 2 Krivičnog zakonika, sa razloga jer su isti, zajedno, kao saizvršioci, po prethodnom dogovoru, prijetnjom prinudili oštećenog  Lj. B. da na štetu svoje imovine istima preda 100,00 eura, uz obećanje da će im traženih 5.000 eura dati u slijedeća dva dana, i to na način kako su to njihove radnje pojedinačno u potpunosti i dokazane i opredijeljene, te naznačene u dispozitivu ove presude. Oba okrivljena su u odnosu na predmetno djelo, po nalaženju Ovog suda, postupala sa direktnim umišljajem, odnosno bili su svjesni svog djela i htjeli njegovo izvršenje.</span>
</p>
<p class="p3">
<span>Cijeneći navode odbrana okrivljenih, Sud iste nije prihvatio, nalazeći da su takve odbrane sračunate u cilju izbjegavanja krivice i krivično - pravne odgovornosti, pa samim tim i irelevantne u konkretnoj krivično - pravnoj stvari, odnosno Sud nije prihvatio slučajan susret D. i B. jer je ličnim uvidom na glavnom pretresu lako bilo na oko utvrditi da je D. pozvao B. kao fizički korpulentnog mladića, sa razloga kako bi se prijetnje i zastrašivanje Lj. B. ozbiljno shvatile, a ovo opet imajući u vidu konstituciju Lj. B. koja je znatno sitnija u odnosu na oba okrivljena, pogotovo u odnosu na  B. Nije prihvatio ni tvrdnje B. da on nije učestvovao ni u kakvoj komunikaciji sa oštećenim, već je sjedio u vozilu, te da je uputio riječi - sleng prvookrivljenom "Ajmo odavde da te ne zapalim", kao ni u ostalim djelovima njihovih navoda,  naznačenih u njihovim iskazima, prvenstveno sa razloga jer su takve odbrane u svemu opovrgnute jasnim, preciznim i smislenim kazivanjem svjedoka - oštećenog, kome je Sud poklonio svoju punu vjeru, nemajući ni jednog razloga da posumnja u njegovo svjedočenje, i ni jednog elementa da njegovo kazivanje, gdje je istakao strah kao razlog predaje iznosa od 100,00 eura, okrivljenima, a nakon upućenih prijetnji, i obećanje da će u narednih par dana pribaviti traženih 5.000 eura, pripiše bilo čemu drugom, osim istinitim tvrdnjama lica - žrtve iznude učinjene od strane okrivljenih. </span>
</p>
<p class="p3">
<span>Odlučujući o krivičnoj sankciji koju će izreći okrivljenima, Sud je cijenio sve okolnosti predvidjene čl. 42 KZ-a, a koje su od uticaja da kazne budu manje ili veće, pa je u odsustvu otežavajućih okolnosti, kao olakšavajuće okolnosti na strani oba okrivljena, Sud cijenio njihovu mladu životnu dob, lične i porodične prilike, korektno držanje pred Sudom, posebno raniju neosudjivanost, što ukazuje da se ne radi o osobama sklonim kriminogenom ponašanju, a koje okolnosti je Sud cijenio kao naročito olakšavajuće, pa im je primjenom odredbi čl. 45 i 46 KZ-a utvrdio kazne zatvora ispod granice propisanog minimuma za predmetno krivično djelo u trajanju od po 6 (šest) mjeseci, a kojim kaznama će se, po nalaženju Ovog suda, na okrivljene u dovoljnoj mjeri uticati da ubuduće ne vrše krivična djela, te da će se istima u svemu postići generalna i specijalna prevencija, te u svemu ostvariti svrha izricanja krivičnih sankcija predvidjena čl. 4 st. 2 KZ-a.</span>
</p>
<p class="p3">
<span>Odluka o troškovima krivičnog postupka donijeta je shodno čl. 226, 227 i 229 ZKP-a, a isti se odnose na paušal u iznosima od po 50,00 €, koji je odmjeren shodno dužini trajanja postupka, složenosti predmeta i imovnim prilikama okrivljenih.</span>
</p>
<p class="p4">
<span>Na osnovu izloženog, a u smislu čl. 374 ZKP-a odlučeno je kao u izreci presude.</span>
</p>
<p class="p3"></p>
<p class="p5">
<span>OSNOVNI SUD U PODGORICI</span>
</p>
<p class="p5">
<span>Dana, 12.07.2013  godine</span>
</p>
<p class="p5"></p>
<p class="p5"></p>
<p class="p6">
<span>    ZAPISNIČAR,                   		                                       SUDIJA</span>
</p>
<p class="p6">
<span>Valentina Vukašinović	                             		 Larisa Mijušković- Stamatović</span>
</p>
<p class="p6"></p>
<p class="p6"></p>
<p class="p6"></p>
<p class="p7">
<span>DN-a:</span>
</p>
<p class="p7">
<span>Primjerak presude dostaviti:</span>
</p>
<p class="p7">
<span>- ODT-u Podgorica</span>
</p>
<p class="p7">
<span>- Okrivljenima Dedić Dejanu i Burzanović Nenadu</span>
</p>
<p class="p7">
<span>- Braniocima adv. Medojević Draženu i adv. Mićović Danilu</span>
</p>
<p class="p7">
<span>	SUDIJA,</span>
</p>
<p class="p7">
<span>________________________</span>
</p>
<p class="p7"></p>
<p class="p7">
<span>Postupljeno dana_____________</span>
</p>
<p class="p7">
<span>Namještenik________________</span>
</p>
<p class="p7"></p>
<p class="p8"></p>
<p class="p8"></p>
<p class="p9"></p>
<p class="p9"></p>
<p class="p9"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.p1{text-align:center;hyphenate:auto;font-family:Arial;font-size:14pt;}
.p2{text-align:end;hyphenate:auto;font-family:Times New Roman;font-size:14pt;}
.p3{text-align:center;hyphenate:auto;font-family:Times New Roman;font-size:14pt;}
.p4{text-align:justify;hyphenate:auto;font-family:Times New Roman;font-size:14pt;}
.p5{text-align:justify;hyphenate:auto;font-family:Arial;font-size:14pt;}
.p6{text-align:justify;hyphenate:auto;font-family:Times New Roman;font-size:12pt;}
.s1{font-weight:bold;}
.s2{font-weight:bold;font-style:italic;}
.s3{font-style:italic;}
</style>
<meta content="ivana.durkovic" name="author">
</head>
<body class="b1 b2">
<p class="p1">
<!--Image link to '0.jpg' can be here-->
<span>                              </span>
</p>
<p class="p2">
<span class="s1">K.br.28/13</span>
</p>
<p class="p3"></p>
<p class="p3">
<span class="s1">U IME CRNE GORE </span>
</p>
<p class="p4"></p>
<p class="p4">
<span class="s1">VIŠI SUD U PODGORICI</span><span>, kao prvostepeni krivični u vijeću sastavljenom od sudije Vesne Pean, kao predsjednika vijeća i sudija Suzane Mugoše i Ranke Vuković kao članova vijeća, uz učešće Borke Jelenković, kao zapisničara, u krivičnom predmetu protiv optuženog </span><span class="s1">M. R. </span><span>iz S., Republika A.,</span><span class="s1"> </span><span>koga brani advokat M. R. iz Ulcinja, zbog krivičnog djela neovlašćena proizvodnja, držanje i stavljanje u promet opojnih droga iz člana 300 stav 2 u vezi stava 1 Krivičnog zakonika, po optužnici Višeg državnog tužioca u Podgorici Kt.br.12/13 od 26.2.2013. godine, koju je na glavnom pretresu zastupala Lepa Medenica zamjenik VDT-a u Podgorici, nakon održanog glavnog i javnog pretresa, dana 17.04.2013.godine, u prisustvu zastupnika optužbe, optuženog i njegovog branioca, donio je 23.04.2013. godine i istog dana javno objavio:</span>
</p>
<p class="p3"></p>
<p class="p3">
<span class="s2">P R E S U D U</span>
</p>
<p class="p3"></p>
<p class="p4">
<span class="s2">Optuženi:M. R., </span><span>lični broj ..., , L, rođen... u mjestu D., , sa prebivalištem u Republici A.-Opština S., državljanin Republike Albanije, oženjen, otac dvoje maloljetne  djece, pismen, završio sedam razreda osnovne škole, lošeg imovnog stanja, neosuđivan, u pritvoru od 07.02.2013.godine, pa nadalje</span>
</p>
<p class="p4"></p>
<p class="p3">
<span class="s2">K R I V  J E</span>
</p>
<p class="p4"></p>
<p class="p4">
<span class="s2">Što je:</span>
</p>
<p class="p4">
<span>Dana 06.02.2013.godine, na graničnom prelazu Sukobin, neovlašćeno radi dalje prodaje unio u Crnu Goru, te prenosio opojnu drogu marihuanu-supstancu proglašenu za opojnu drogu Pravilnikom o utvrđivanju spiska droga, psihotropnih supstanci i bilja koje se može koristiti za proizvodnju droga ("Sl.list CG" br.56/12 od 09.11.2012.godine), iako je bio svjestan da postupa neovlašćeno i protivpravno, pa je to i htio, na način što je označenog dana u 16,27 časova iz Republike Albanije unio u Crnu Goru opojnu drogu marihuanu, tako što je putničkim vozilom marke "Chrysler" tip "Voyager" reg. oznaka AA ... kojim je upravljao, opojnu drogu koja je bila zapakovana u 148 ručno pravljenih pakovanja od više slojeva plastičnih kesa i selotejp trake, ukupne težine 75.275 grama, koju je prethodno sakrio u unutrašnjem, dorađenom dijelu patosa od vozila tzv. "bunkeru" i tako prenosio preko teritorije Crne Gore u pravcu Hrvatske, kada je istog dana u 20,55 časova, prilikom izlaska iz Crne Gore, na graničnom prelazu Debeli Brijeg kontrolisan od strane ovlašćenih službenika Uprave policije-GP Debeli Brijeg, kojom prilikom su pretresom naznačenog vozila pronašli i oduzeli predmetnu opojnu drogu, a ista je bila namijenjena daljoj neovlašćenoj prodaji,</span>
</p>
<p class="p4"></p>
<p class="p4">
<span class="s1">- čime je izvršio krivično djelo- neovlašćena proizvodnja, držanje i stavljanje u promet opojnih droga iz člana 300 stav 2 u vezi stava 1 Krivičnog zakonika.</span>
</p>
<p class="p4"></p>
<p class="p4">
<span>Pa ga sud, na osnovu naprijed navedene krivičnopravne odredbe, te članova 2, 4, 5, 15, 32, 33, 36, 42 i 51 Krivičnog zakonika, te člana 374 ZKP-a.</span>
</p>
<p class="p4"></p>
<p class="p3">
<span class="s2">O S U Đ U J E</span>
</p>
<p class="p3"></p>
<p class="p4">
<span class="s1"> </span><span class="s2">Na kaznu zatvora u trajanju od 4</span><span class="s3"> </span><span class="s2">(četiri )godine</span><span>, u koju se ima uračunati vrijeme provedeno u pritvoru počev od 07.02.2013.godine, a koji pritvor je optuženom produžen do pravosnažnosti presude, s tim što ne može biti duži od izrečene kazne zatvora. </span>
</p>
<p class="p4"></p>
<p class="p4">
<span>Dužan je optuženi na ime sudskog paušala platiti  novčani iznos od 50 eura, u roku od 15 dana, po pravosnažnosti presude pod prijetnjom prinudnog izvršenja, a u korist Budžeta CG. </span>
</p>
<p class="p4"></p>
<p class="p4">
<span>Na osnovu člana 75 u vezi člana 300 stav 7 Krivičnog zakonika, prema optuženom se izriče:</span>
</p>
<p class="p3">
<span class="s2">MJERA BEZBJEDNOSTI ODUZIMANJA PREDMETA</span>
</p>
<p class="p4"></p>
<p class="p4">
<span>Od optuženog se oduzima opojna droga- marihuana, ukupne neto mase 75.275 grama, koja se ima uništiti, po pravosnažnosti presude.</span>
</p>
<p class="p3"></p>
<p class="p3">
<span class="s1">O b r a z l o ž e nj e</span>
</p>
<p class="p4"></p>
<p class="p4">
<span>Optužnicom Višeg državnog tužilaštva u Podgorici Kt.br.12/13 od 26.02.2013.godine, optuženom M. R. stavljeno je na teret da je izvršio krivično djelo neovlašćena proizvodnja, držanje i stavljanje u promet opojnih droga iz čl.300 st.2 u vezi st.1 Krivičnog zakonika. Zastupnik optužbe je u završnoj riječi na glavnom pretresu, u cjelosti ostao pri podignutoj optužnici navodeći da je dokazima koji su provedeni na glavnom pretresu utvrđeno da je optuženi izvršio predmetno krivično djelo, pa je predložio sudu da ga oglasi krivim i kazni po zakonu.</span>
</p>
<p class="p4">
<span> </span>
</p>
<p class="p4">
<span>Optuženi M. R. je na glavnom pretresu priznao djelo koje mu se stavlja na teret i krivicu za isto objašnjavajući da je kritičnog dana iz Skadra pošao za Crnu Goru, vozilom marke Krajsler, tip Vojadžer, koje mu je predao F. S. Znao je da ovim vozilom treba da prenese određenu količinu marihuane, ali nije znao o kojoj količini se radi, kao ni ko je marihuanu stavio u vozilo kojim je upravljao. Predmetnu drogu je trebao prebaciti do grada Pize, u Italiji, a granični prelaz je prešao na Sukobinu, te je preko Crne Gore trebao da izadje na granični prelaz Debeli Brijeg. Po dolasku u Italiju, za prebacivanje droge trebao je da dobije 2.000 eura. Dodao je da su s njim u vozilu bili njegova sestra i zet, da je sestra zbog bolesti išla na liječenje u Italiju i da se u Crnoj Gori nigdje nije zadržavao. Jedini motiv izvršenja predmetnog krivičnog djela bio je da bi prehranio svoju porodicu. U završnoj riječi prihvatio je završnu riječ svog branioca, izrazio kajanje i molio sud da bude milostiv.</span>
</p>
<p class="p4"></p>
<p class="p4">
<span>Branilac optuženog je u završnoj riječi naveo da je njegov branjenik u cjelosti priznao izvršenje krivičnog djela, ali smatra da se u konkretnom slučaju radilo o eventualnom umišljaju i da je činjenica da je optuženi djelo izvršio u tranzitu, a ne da je vršio prodaju na teritoriji Crne Gore. Molio je sud da prilikom odmjeravanja kazne cijeni višestruke olakšavajuće okolnosti na strani optuženog.</span>
</p>
<p class="p4"></p>
<p class="p4">
<span>Sud je u dokaznom postupku pročitao službenu zabilješku Uprave carina-carinska ispostava Debeli Brijeg 12/10 broj D-234 od 06.02.2013.godine, službenu zabilješku Uprave policije-Granični prelaz Debeli Brijeg broj 4/11-280/13-1-315 od 06.02.2013.godine, službenu zabilješku Uprave policije-Grupe za suzbijanje droga-Herceg Novi, Kotor i Tivat 03/4 broj 240/13-39/52 od 07.02.2013.godine, službenu zabilješku Uprave policije-Grupe za suzbijanje droga-Herceg Novi, Kotor i Tivat 03/4 broj 240/13-39/56 od 07.02.2013. godine, zapisnik o pretresanju prevoznog sredstva, putnika, prtljaga i drugih pokretnih stvari Uprave policije-Područne jedinice Herceg Novi broj 04/11-280/13/1-315/2 od 06.02.2013.godine, zapisnik o pregledu putničkog vozila Uprave carina-Područna jedinica Kotor, Carinska ispostava Debeli Brijeg broj D-233/1 od 06/07.02.2013.godine, zapisnik o stanju vozila prilikom oduzimanja Uprave policije-Grupe za suzbijanje droga Herceg Novi, Kotor i Tivat 03/4 broj 240/13-39/47 od 07.02.2013.godine, tri potvrde o privremeno oduzetim predmetima Uprave policije i to broj 11/13 od 6.2.2013.godine,03/4 broj 240/13-39/53 od 07.02.2013.godine i 03/4 broj 240/13-39/54 od 07.02.2013.godine, Izvještaj Forenzičkog centra Danilovgrad o hemijskom vještačenju opojne droge broj 422/13 od 13.2.2013.godine, izvršio uvid u fotodokumentaciju koja čini sastavni dio izvještaja o hemijskom vještačenju opojne droge broj 422/13 kao i fotoelaborat Uprave policije-Područne jedinice Herceg Novi broj 67/13 od 6.2.2013.godine, izvršio uvid u medicinsku dokumentaciju sestre optuženog koja je prevedena na crnogorski jezik i ovjerena kod notara. </span>
</p>
<p class="p4"></p>
<p class="p4">
<span>Službenom zabilješkom Uprave carina-Carinska ispostava Debeli brijeg 12/10 broj D-234 od 06.02.2013.godine, sačinjenom od strane ovlašćenih carinskih službenika, utvrdjeno je da su ovlašćeni carinski službenici u saradnji sa graničnom policijom i službenicima kriminalističke policije-odsjeka za narkotike, dana 06.02.2013.godine oko 21h na izlaznom terminalu graničnog prelaza-Carinske ispostave Debeli brijeg, Opština Herceg Novi izvršili pretres vozila Chraisler-voyager, albanskih registarskih oznaka AA ..., kojim je upravljao M. R. i tom prilikom, u posebno napravljenom duplom podu vozila, pronašli 148  pakovanja oblijepljenih ljepljivom trakom i providnom najlon folijom sa sadržajem suve biljne materije tamno zelene boje za koju su pretpostavili da se radi o opojnoj drogi marihuani, tipa skank, ukupne težine 75kg, a što je prikazano u fotodokumentaciji u koju je sud izvršio uvid na glavnom pretresu.</span>
</p>
<p class="p4"></p>
<p class="p4">
<span>Iz sadržine službene zabilješke Uprave policije-Granični prelaz Debeli Brijeg broj 04/11-280/13/1-315 od 06.02.2013.godine proizlazi da je dana 06.02.2013.godine u 20:55h na izlazu iz Crne Gore pristupilo vozilo marke Chraisler-, tip voyager albanskih reg.oznaka AA ..., kojim je upravljao M. R. Po dolasku vozila na GP pristupilo se detaljnoj graničnoj provjeri od strane ovlašćenih policijskih službenika i službenika Carine kojom prilikom su pomenuti službenici u unutrašnjem dorađenom dijelu patosa, tzv.bunkeru, pronašli 148 pakovanja kockastog oblika, upakovanih  u plastične kese, oblijepljenih selotejp trakom  u kojima se nalazila suva biljna materija, tamno zelene boje, nepoznatog porijekla za koju su pretpostavili da je opojna droga marihuana.</span>
</p>
<p class="p4"></p>
<p class="p4">
<span>Iz službene zabilješke Uprave policije-Grupe za suzbijanje droga-Herceg Novi, Kotor i Tivat03/4 broj 240/13-39/52 od 07.02.2013.godine proizlazi da je optuženi M. R. lišen slobode dana 07.02.2013.godine u 03:00 časova u Herceg Novom,zbog postojanja razloga iz člana 175 stav 1 tačka 1. i 3. ZKP i osnovane sumnje da je izvršio krivično djelo iz čl.300 st.2. u vezi st.1.KZ, neovlašćena proizvodnja, držanje i stavljanje u promet opojnih droga.</span>
</p>
<p class="p4"></p>
<p class="p4">
<span>Iz službene zabilješke Uprave policije-Grupe za suzbijanje droga-Herceg Novi, Kotor i Tivat 03/4 broj 240/13-39/56 od 07.02.2013.godine proizlazi da je ovlašćeni policijski službenik izvršio provjeru kroz postojeće baze podataka Uprave policije-Evidenciju prelazaka preko državne granice Crne Gore i utvrdio da je dana 06.02.2013.godine u 16:27:50 časova optuženi M. R. ušao iz R.Albanije u Crnu Goru preko graničnog prelaza Sukobin.</span>
</p>
<p class="p4"></p>
<p class="p4">
<span>Uvidom u zapisnik o pretresanju prevoznog sredstva, putnika, prtljaga i drugih pokretnih stvari Uprave policije -Područne jedinice Herceg Novi broj 04/11-280/13/1-315/2 od 06.02.2013.godine utvrđuje se da su ovlašćeni policijski službenici istog dana u 21h izvršili pretres vozila  Chrysler Voyager reg.oznaka AA 563 FG vlasništvo G. D. iz Albanije, a kojim je upravljao optuženi, kojom prilikom su pronašli u unutrašnjem doradjenom dijelu patosa 148 pakovanja kockastog oblika, upakovanih u PVC kese obložene selotejp trakom i celofan vakum folijom u kojima se nalazila biljna materija zelene boje.</span>
</p>
<p class="p4"></p>
<p class="p4">
<span>Iz zapisnika o pregledu putničkog vozila Uprave carina-Područna jedinica Kotor, Carinska ispostava Debeli Brijeg broj D-233/1 od 06/07.02.2013.godine proizlazi da su ovlašćeni carinski službenici toga dana, u saradnji sa graničnom policijom izvršili spoljašnji i unutrašnji pregled vozila kojim je upravljao M. R. i tom prilikom pronašli opojnu drogu - marihuanu.</span>
</p>
<p class="p4"></p>
<p class="p4">
<span>Iz zapisnika o stanju vozila prilikom oduzimanja Uprave policije-Grupe za suzbijanje droga Herceg Novi, Kotor i Tivat 03/4 broj 240/13-39/47 od 07.02.2013.godine konstatovano se da je vozilo kojim je upravljao optuženi M. R. sive boje sa dvije reg.tablice oznaka AA ..., kao i da je unutrašnjost vozila oštećena prilikom pretresa jer se na drugi način nije moglo pristupiti vadjenju pronadjenih predmeta, kao i da je vozilo prilikom oduzimanja fotografisano od strane krim.tehničara o čemu je sačinjen i fotoelaborat, u koji je sud izršio uvid.</span>
</p>
<p class="p4"></p>
<p class="p4">
<span>Iz tri potvrde o privremeno oduzetim predmetima Uprave policije i to broj 11/13 od 06.02.2013 godine, 03/4 broj 240/13-39/53 od 07.02.2013.godine i 03/4 broj 240/13-39/54 od 07.02.2013.godine utvrđeno je da su od optuženog M. R. privremeno oduzeti: MVP marke Chrysler-Voyager albanskih reg.oznaka AA..., metalik sive boje sa ključevima od istog, saobraćajna dozvola za navedeno vozilo serijskog broja 0294825 na ime G. D. iz S., punomoćje za upravljanje navedenim vozilom sačinjeno od strane G. D. i optuženog, putna isprava (pasoš) na ime M.R., serijskog broja BE ... R.Albanije, mobilni telefon marke SAMSUNG model Duos,IMEI broja 353325/05/317645/3 i IMEI broja 353326/05/317645/1, sa telefonskom karticom operatera Eagle na čijoj su poleđini ispisani brojevi 8935 5030 0000 3883 333, kao i 148 pakovanja kockastog oblika upakovanih u plastične kese i oblijepljenih selotejp trakom u kojima se nalazila suva biljna materija, tamno zelene boje nepoznatog porijekla za koju se pretpostavljalo da je opojna droga - skank.</span>
</p>
<p class="p4"></p>
<p class="p4">
<span>Iz sadržine izvještaja Forenzičkog centra Danilovgrad o hemijskom vještačenju opojne droge br.422/13 od 13.02.2013.godine i fotodokumentacije, koja je sastavni dio izvještaja o hemijskom vještačenju, utvrdjeno je da je  tom centru na vještačenje dostavljeno 8 plastičnih vreća crne boje u kojima se nalazilo 148 ručno pravljenih pakovanja od više slojeva plastičnih kesa i selotejp trake u kojima se nalazila biljna materija tamno zelene boje, karakterističnog opojnog mirisa ukupne neto mase 75.275 grama. Detaljnim mikroskopskim pregledom biljne materije konstatovano je prisustvo smole, kao i bodlji u obliku "medvedjih kandži", a na osnovu morfološke gradje navedenih elemenata konstatovano je da potiču od biljke botaničkog naziva Cannabis Sativa, poznatije kao konoplja. Hemijskom analizom utvrđeno je da dostavljeni dokazni materijal sadrži psihoaktivnu supstancu tetrahidrokanabinol (THC) u koncentraciji iznad 0,2%, a konoplja i THC djeluju na centralni nervni sistem, izazivaju stanje zavisnosti i nalaze se u Pravilniku o utvrđivanju spiska droga, psihotropnih supstanci i bilja koje se može koristiti za proizvodnju droga, (Sl.list CG br.56/2012). </span>
</p>
<p class="p4"></p>
<p class="p4">
<span>Uvidom u fotoelaborat Uprave policije-Područne jedinice Herceg Novi broj 67/13 od 06.02.2013.godine utvrđeno je da je na 20 fotografija, koje su predmet istog, prikazan opšti izgled vozila reg.oznaka AA 563 FG, mjesta u podu vozila gdje su pronađeni paketići sa biljnom materijom zelene boje, kao i izgled pronadjenih paketića.</span>
</p>
<p class="p4"></p>
<p class="p4">
<span>Sud je izvršio uvid u medicinsku dokumentaciju sestre optuženog V. G. C., koja je prevedena sa albanskog jezika,  iz koje je proizlazilo da se ista hirurškim tretmanima, još uvijek liječi od opekotina koje je zadobila u požaru.</span>
</p>
<p class="p4">
<span>Cijeneći navode optužbe, odbranu optuženog, sve provedene dokaze, kako pojedinačno tako i u njihovoj međusobnoj vezi, ovaj sud nalazi da je optuženi M. R. izvršio krivično djelo neovlašćena proizvodnja, držanje i stavljanje u promet opojnih droga iz člana 300 stav 2 u vezi stava 1 Krivičnog zakonika, na način, u vrijeme i na mjestu kako je to predstavljeno u izreci presude.</span>
</p>
<p class="p4"></p>
<p class="p4">
<span>Naime, u postupku je utvrđeno da je optuženi M. R. sa umišljajem dana 06.02.2013. godine, vozilom marke Chrysler-Voyager, iz Republike Albanije unio u Crnu Goru i radi dalje prodaje prenosio opojnu drogu marihuanu ukupne mase 75.275 grama, te je bio svjestan da se radi o opojnoj drogi i da postupa neovlašćeno i protivpravno, a koja je bila zapakovana u 148 ručno pravljenih pakovanja od više slojeva plastičnih kesa i selotejp trake, i nalazila se sakrivena u unutrašnjem, dorađenom dijelu patosa, tzv.bunkeru, koja je bila namjenjena daljoj prodaji, a otkrivena je prilikom kontrole i pretresa na graničnom prelazu od strane ovlašćenih službenika. </span>
</p>
<p class="p4"></p>
<p class="p4">
<span>Ovakvo činjenično stanje utvrdjeno je iz materijalnih dokaza odnosno iz zapisnika o pretresanju prevoznog sredstva, putnika, prtljaga i drugih pokretnih stvari 04/11-280/13/1-315/2 od 06.02.2013.godine, kao i potvrda o privremeno oduzetim predmetima na ime optuženog, koje je lično potpisao, i fotoelaborata, kojima je detaljno opisano gdje je droga pronađena i o kojoj količini se radilo. Da je optuženi prenosio opojnu drogu marihuanu preko teritorije Crne Gore, moglo se utvrditi iz vremenskog intervala koji je protekao između ulaska optuženog na teritoriju Crne Gore iz Republike Albanije koji je evidentiran na graničnom prelazu Sukobin dana 06.02.2013.godine u 16:27:50 časova i pristupu graničnom prelazu Debeli Brijeg istog dana u 20:55 časova, a što je potvrđeno službenom zabilješkom Uprave policije-Grupe za suzbijanje droga-Herceg Novi, Kotor i Tivat 03/4 broj 240/13-39/56 od07.02.2013.godine, kao i iz službene zabilješke Uprave policije-Granični prelaz Debeli Brijeg broj 04/11-280/13/1-315 od 06.02.2013.godine. Na osnovu izvještaja o vještačenju vještaka hemijske struke nesporno je potvrđeno da se u oduzetih 148 ručno pravljenih pakovanja nalazila opojna droga Canabis sativa poznatija kao marihuana, koja je sadržala THC (tetrahidrokanabinol) u koncentraciji većoj od 0,2%. </span>
</p>
<p class="p4"></p>
<p class="p4">
<span>Takodje je ovakvo činjenično stanje utvrđeno i iz priznanja optuženog  M. R. koji je na glavnom pretresu potvrdio da je kritičnog dana iz Skadra pošao za Crnu Goru vozilom marke Chrysler-Voyager, da je znao da treba prenijeti drogu-marihuanu, da je ušao na graničnom prelazu na Sukobinu, a trebao izaći preko graničnog prelaza na Debelom brijegu, u Hrvatsku, da je drogu trebao prenijeti  do grada Pize u Italiji, za šta je trebao dobiti 2.000 eura. Za sud je bilo bez uticaja objašnjenje optuženog da nije znao o kojoj količini droge se radi, kao ni ko je marihuanu stavio u vozilo kojim je upravljao, smatrajući to objašnjenje sračunatim na  ublažavanje svoje krivice.</span>
</p>
<p class="p4"></p>
<p class="p4">
<span>Postupajući na naprijed opisan način, optuženi M. R. je, što jasno proizlazi iz njegove odbrane, bio svjestan da se radi o opojnoj drogi marihuani, da je zabranjen promet iste, a da je istu prenosio, da na opisan način može ugroziti zdravlje drugih ljudi, što je i htio i time postupao sa direktnim umišljajem. Na činjenicu da je predmetna droga bila namijenjena daljoj prodaji, nesumnjivo upućuje količina iste od 75.275 grama, kao i način njenog pakovanja.</span>
</p>
<p class="p4"></p>
<p class="p4">
<span>Imajući u vidu naprijed utvrđeno činjenično stanje, u radnjama optuženog stekli su se svi bitni elementi bića krivičnog djela neovlašćena proizvodnja, držanje i stavljanje u promet opojnih droga iz čl.300 st.2 u vezi st.1 KZ, za koje djelo ga je sud oglasio krivim.</span>
</p>
<p class="p4"></p>
<p class="p4">
<span>Krivično djelo za koje je optuženi oglašen krivim je djelo sa blanketnom dispozicijom, pa je kod takvog krivičnog djela, pored navođenja činjenica i okolnosti koje čine bitna obilježja ovog krivičnog djela, a o kojima se sud izjasnio, bilo nužno navesti materijalno-pravni propis, od kojeg zavisi postojanje ovog djela, a to je Pravilnik o utvrđivanju spiska droga, psihotropnih supstanci i bilja koje se može koristiti za proizvodnju droga (Službeni list Crne Gore br.56/12) po kojem se Kanabis i THC nalaze na listi opojnih droga, dok je Zakonom o proizvodnji i prometu opojnih droga regulisano kada su proizvodnja, prerada i promet ovih supstanci dozvoljeni i ko ih može vršiti.</span>
</p>
<p class="p4"></p>
<p class="p4">
<span>Odlučujući o visini kazne koju će izreći optuženom, shodno članu 42 Krivičnog zakonika, sud je cijenio sve okolnosti koje utiču da kazna bude manja ili veća, pa kako otežavajućih nije bilo, kao olakšavajuće okolnosti na strani optuženog cijenio je njegovo iskreno priznanje i kajanje, što je doprinijelo bržem i lakšem okončanju postupka, njegove lične prilike koje se ogledaju u tome da je porodičan čovjek, otac dvoje maloljetne djece, lošeg imovnog stanja koje je bilo motiv za izvršenje djela, da ima sestru koja se još uvijek liječi od opekotina nastalih u požaru, pa ga je osudio na kaznu zatvora u trajanju od (4) četiri godine, nalazeći da je kazna srazmjerna stepenu krivice optuženog i težini počinjenog djela i da predstavlja onu mjeru koja je neophodno potrebna za postizanje svrhe kažnjavanja iz člana 32 Krivičnog Zakonika, odnosno sud je uvjeren da će ova kazna uticati da optuženi ubuduće ne vrši ovakva ili slična krivična djela, a u okviru opšte svrhe izricanja krivičnih sankcija iz člana 4 stav 2 KZ-a.</span>
</p>
<p class="p4"></p>
<p class="p4">
<span>Shodno članu 51 Krivičnog zakonika, sud je optuženom u kaznu zatvora  uračunao vrijeme provedeno u pritvoru, počev od 07.02.2013.godine, koji pritvor je produžen do pravosnažnosti presude, s tim što ne može biti duži od izrečene kazne zatvora.</span>
</p>
<p class="p4"></p>
<p class="p4">
<span>Shodno članu 300 st.7 u vezi st.75 Krivičnog zakonika, Sud je optuženom izrekao mjeru bezbjednosti trajnog oduzimanja opojne droge marihuane u ukupnoj količini od 75.275 grama, kao predmeta izvršenja krivičnog djela, koja se ima uništiti nakon pravosnažnosti presude, a za koje predmete zakon predviđa obavezno oduzimanje.</span>
</p>
<p class="p4"></p>
<p class="p4">
<span>Odluka o troškovima donijeta je shodno odredbi čl.226 i 229 ZKP-a, a ista se odnosi na paušal u iznosu od 50 eura koji je određen imajući u vidu imovinske prilike optuženog, složenost i dužinu trajanja postupka.</span>
</p>
<p class="p4"></p>
<p class="p4">
<span>Na osnovu izloženog, a shodno čl.374 ZKP-a,odlučeno je kao u izreci presude.</span>
</p>
<p class="p5"></p>
<p class="p3">
<span>VIŠI SUD U PODGORICI</span>
</p>
<p class="p3">
<span> dana, 23.04.2013.godine.</span>
</p>
<p class="p3"></p>
<p class="p4"></p>
<p class="p4">
<span>ZAPISNIČAR, 					   PREDSJEDNIK VIJEĆA- SUDIJA, </span>
</p>
<p class="p4">
<span>Borka Jelenković,s.r.					              Vesna Pean,s.r.</span>
</p>
<p class="p4"></p>
<p class="p4">
<span class="s2">PRAVNA POUKA</span><span>:</span>
</p>
<p class="p4">
<span>Protiv ove presude dozvoljena je žalba Apelacionom sudu Crne Gore, u roku od 15. dana, od dana prijema pismenog otpravka presude, a preko Višeg suda u Podgorici.</span>
</p>
<p class="p4"></p>
<p class="p3">
<span>Tačnost otpravka, tvrdi i</span>
</p>
<p class="p3">
<span>o v j e r a v a;</span>
</p>
<p class="p3">
<span>Namještenik suda,</span>
</p>
<p class="p3">
<span>Borka Jelenković</span>
</p>
<p class="p4"></p>
<p class="p6"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.62430555in 0.5in 0.37430555in 1.125in;}
.p1{text-align:justify;hyphenate:auto;keep-with-next.within-page:always;font-family:Verdana;font-size:11pt;}
.p2{text-align:justify;hyphenate:auto;font-family:Verdana;font-size:11pt;}
.p3{text-align:center;hyphenate:auto;font-family:Verdana;font-size:11pt;}
.p4{text-indent:0.5in;text-align:justify;hyphenate:auto;font-family:Verdana;font-size:11pt;}
.p5{text-align:center;hyphenate:auto;keep-with-next.within-page:always;font-family:Verdana;font-size:11pt;}
.p6{text-align:start;hyphenate:auto;font-family:Verdana;font-size:11pt;}
.p7{text-indent:0.5in;text-align:center;hyphenate:auto;font-family:Verdana;font-size:11pt;}
.p8{text-align:start;hyphenate:auto;font-family:Times New Roman;font-size:12pt;}
.s1{font-weight:bold;}
.s2{font-style:italic;}
</style>
<meta content="svetlana.nacic" name="author">
</head>
<body class="b1 b2">
<p class="p1">
<span>OSNOVNI SUD U BIJELOM POLJU</span>
</p>
<p class="p2">
<span>	K. br. 196/10</span>
</p>
<p class="p2"></p>
<p class="p2"></p>
<p class="p3">
<span class="s1">U IME NARODA</span>
</p>
<p class="p3"></p>
<p class="p2"></p>
<p class="p4">
<span>Osnovni sud u Bijelom Polju, kao prvostepeni krivični sud, sudija Svetlana Načić, kao sudija pojedinac, uz učešće zapisničara Zorice Šćekić, u krivičnom predmetu protiv okrivljene G.I., iz Berana, zbog  krivičnog  djela ugrožavanje javnog saobraćaja iz čl.339 st.3 u vezi st.1.  Krivičnog zakonika CG, rješavajući po optužnom predlogu Osnovnog državnog tužilaštva u Bijelom Polju, Kt.br.841/09 od 20.02.2010. godine,  nakon održanog usmenog, glavnog i javnog pretresa, u prisustvu okrivljene G.I., oštećene D.I.i njenog zakonskog zastupnika - oca D.M.a, a u odsustvu uredno obaviještenog ODT-a iz B.Polja, dana  13.04.2010. godine, donio je i javno objavio</span>
</p>
<p class="p4"></p>
<p class="p5">
<span class="s1">P R E S U D U</span>
</p>
<p class="p2"></p>
<p class="p2">
<span>	Okrivljena</span><span class="s1"> I.G.(jmb ...), </span><span>od oca M., majke Lj., rođene R., rođena .....godine u Beranama, sa prebivalištem u mjestu rođenja-D.L., državljanka Crne Gore, neudata, pismena, po zanimanju dipl.elektro ing.,srednjeg imovnog stanja, neosuđivana, </span>
</p>
<p class="p2"></p>
<p class="p2"></p>
<p class="p5">
<span class="s1">K r i v a   j e</span>
</p>
<p class="p6"></p>
<p class="p6">
<span>	-što je :</span>
</p>
<p class="p4">
<span>-dana 26.11.2009. godine, oko 12,50 h, u Bijelom Polju, ne pridržavajući se saobraćajnih propisa,upravljala putničkim motornim vozilom marke »VW Polo« reg.oznaka PG BG 424,ulicom »Tršovom« iz pravca grada u pravcu Nikoljca, te je dolaskom na raskrsnicu ul.«Tršove«,ul.«Tomaša Žižića« i ul.«Lenke Jurišević«,ugrozila saobraćaj i time dovela u opasnost život i tijelo pješakinje – oštećene maloljetne D.I.,na način što protivno odredbi čl.13 st.1 ZOBS-a na putevima, nije obratila pažnju na oštećenu koja je u tom momentu prelazila kolovoz ul.«Tršove« preko obilježenog pješačkog prelaza sa lijeve na desnu stranu, posmatrano u smjeru kretanja putničkog vozila i protivno odredbi čl.3 istog Zakona, nije preduzela radnju intenzivnog kočenja vozila, kao potrebnu mjeru za izbjegavanje kontakta između vozila i pješakinje, usled čega je prednjim lijevim točkom naišla i stala na desno stopalo oštećene, kojom prilikom je ista zadobila laku tjelesnu povredu u vidu crvenila kože nepravilnog oblika,</span>
</p>
<p class="p4">
<span>  </span>
</p>
<p class="p4">
<span> -čime je izvršila krivično djelo ugrožavanje javnog saobraćaja iz čl.339 st.3 u vezi st.1  Krivičnog zakonika CG,</span>
</p>
<p class="p4"></p>
<p class="p4">
<span> -pa joj sud, primjenom navedenog zakonskog propisa i čl. 2, 4, 5, 13, 16, 32, 36, 42, 52, 53 i 54 KZ CG,  i čl. 199, 202,  i 364 ZKP CG, </span><span class="s1">i z r i č e,</span>
</p>
<p class="p4"></p>
<p class="p7">
<span class="s1"> </span>
</p>
<p class="p5">
<span class="s1">USLOVNU OSUDU</span>
</p>
<p class="p6"></p>
<p class="p2">
<span>	Kojom joj utvrđjuje kaznu zatvora u trajanju od 30 (trideset) dana, i istovremeno određuje da se ista neće izvršiti, ukoliko okrivljena u roku od jedne godine ne izvrši novo krivično djelo.</span>
</p>
<p class="p2"></p>
<p class="p4">
<span>Okrivljena se obavezuje da ovom sudu plati na ime troškova krivičnog postupka iznos od 249,50 €, i na ime  paušala u iznos od 30,00€,  koje  iznose će uplatiti na Depozit novčanih kazni, troškova postupka i paušala ovog suda,  na žiro račun br. 530-4149-79, u roku od 15 dana, po pravosnažnosti presude, pod prijetnjom prinudnog izvršenja.</span>
</p>
<p class="p2"></p>
<p class="p4">
<span>Imovinsko pravnog zahtjeva nije bilo.</span>
</p>
<p class="p4"></p>
<p class="p5">
<span class="s1">O b r a z l o ž e nj e</span>
</p>
<p class="p4"></p>
<p class="p2">
<span>	 Optužnim predlogom Osnovnog državnog tužilaštva u Bijelom Polju, Kt.br. 841/09 od 20.02.2010. godine, optužena je G.I.a, iz Berana, da je izvršila krivično djelo ugrožavanje javnog saobraćaja iz čl.339 st.3 u vezi st.1 Krivičnog zakonika  CG.</span>
</p>
<p class="p2"></p>
<p class="p2">
<span>	Glavni pretres je održan i zaključen u prisustvu okrivljene G.I., oštećene mldb.D.I.i zakonskog zastupnika oštećene D.M.a, a u odsustvu uredno obaviještenog ODT-a iz Bijelog Polja, shodno čl.453 ZKP-a.  </span>
</p>
<p class="p2"></p>
<p class="p2">
<span>	Okrivljena G.I.a, u svojoj odbrani, datoj pred istražnim sudijom, istakla je da se kritičnog dana i vremena kretala vozilom marke »VW Polo« ul.«Tršovom« iz grada ka Nikoljcu, i to brzinom oko 10-20 km/h, te da na raskrsnici ulica »Tršove«, »T.Žižića« i »L.Jurišević« nije primjetila da neko od pješaka prelazi ulicu ili ima namjeru da istu pređe.Takođe, istakla je da se kretala iza vozila koje se ispred nje nalazilo na udaljenosti od oko 15m, kada je ušla u raskrsnicu, jedna djevojčica je pretrčala sa lijeve na desnu stranu pješačkog prelaza, te je na pješačkom prelazu udarila u lijevu stranu njenog vozila, a da je ona, zatim odmah reagovala i to tako što je zaustavila vozilo i vidjela da se djevojčica nalazi na kolovozu u ležećem položaju. Takođe, izjavila je da je primjetila da se na suprotnoj strani, na pješačkom prelazu nalazila jedna starija žena prema kojoj je djevojčica, vjerovatno išla. Napomenula je da nije primjetila djevojčicu prilikom dolaska na pješački prelaz, te da je ista pretrčavajući kolovoz naletjela na lijevu stranu njenog vozila, a da je nakon nezgode istu odvela u bolnicu. Okrivljena je na glavnom pretresu izjavila da prilikom dolaska na raskrsnicu, kritičnom prilikom nije primjetila da postoji znak koji bi ukazao na to da se u blizini nalazi pješački prelaz, koji se na cesti inače malo vidi. Pojasnila je da je preduzela radnju kočenja, ali ne intenzivno, jer je smatrala da bi takvo kočenje samo naškodilo pješaku.</span>
</p>
<p class="p2">
<span>	U završnoj riječi okrivljena je izjavila da joj je žao što je došlo do kritičnog događaja, te da se zbog istog kaje, pa je zatražila od suda da je što blaže kazni ukoliko utvrdi njenu krivicu. </span>
</p>
<p class="p2"></p>
<p class="p4">
<span>Radi utvrđivanja odlučnih činjenica i donošenja pravilne i zakonite odluke, sud je izveo dokaze:  saslušao u svojstvu svjedoka oštećenu mldb.D.I.u u prisustvu zakonskog zastupnika, oca D.M.a; pročitao: zapisnik o uviđaju saob. nezgode UP-PJ B.Polje br. 231/09 –14716 od 26.11.2009. godine; zapisnik o tehničkom pregledu AD Centromobil B.Polje za vozilo marke »VW Polo« reg. ozn. PG BG 424 od 26.11.2009.godine;  izvještaj KC CG odjeljenja za sudsku medicinu o analizi krvi na alkohol od 02.12.2009. godine; izvještaj iz Hitne pomoći B.Polje od 26.11.2009.godine;izvještaj ljekara specijaliste od 26.11.2009. godine; nalaz i mišljenje vještaka med. struke dr M.a S.a dat na zapisniku Kri. br. 3/10 od 29.02.2010. godine; nalaz i mišljenje vještaka saob. struke M.a Č. od 02.03.2010. godine; izvršio uvid u skicu lica mjesta saobraćajne nezgode Uprave policije PJ B.Polje od 26.11.2009.godine te izvršio uvid u izvod iz KE na ime okrivljene.</span>
</p>
<p class="p2">
<span>    </span>
</p>
<p class="p4">
<span>Cijeneći odbranu okrivljene i dokaze pojedinačno i u medjusobnoj vezi, a shodno čl.360  st. 2 Zakonika o krivičnom postupku CG, sud je utvrdio činjenično stanje i na osnovu istog zaključio da je okrivljena izvršila  krivično djelo ugrožavanje javnog saobraćaja iz čl. 339 st. 3 u vezi st. 1 KZ CG,  za koje je kriva.</span>
</p>
<p class="p4"></p>
<p class="p2">
<span> Nije sporno, a što se utvrdjuje iz zapisnika o uvidjaju Uprave policije -PJ B.Polje br. 231/09 –14716 od 26.11.2009. godine, da se saobraćajna nezgoda dogodila dana 26.11.2009. godine, oko 12,50 h, u ul.«Tršovoj«, tačnije na raskrsnici ulica«Tršove«, «T.Žižića« i »L.Jurišević« i da je tom prilikom došlo do kontakta putničkog motornog vozila marke »VW Polo« reg.oz. PG BG 424, kojim je upravljala G.I.a i pješaka mldb. D.I., koja je kritičnom prilikom zadobila lake tjelesne povrede bliže opisane u izreci presude. </span>
</p>
<p class="p2"></p>
<p class="p4">
<span>Sporno je da li je okrivljena G.I.a u predmetnoj saobraćajnoj nezgodi postupila protivno odredbama čl. 13.st.1 i čl.3 ZOBS-a na putevima.</span>
</p>
<p class="p2"></p>
<p class="p2">
<span>	Činjenično stanje sud je utvrdio, kako iz odbrane same okrivljene, tako i iz iskaza oštećene, kao i izvedenih pisanih dokaza. Odbranu okrivljene sud je cijenio i u potpunosti prihvatio, jer se radi o objektivnom iskazu koji je potvrđen i nalazom i mišljenjem vještaka saobraćajne struke. Tako, iz nalaza vještaka saob. struke sud je utvrdio da se saobraćajna nezgoda desila danju, u uslovima suvog asfaltnog kolovoza, na preglednoj raskrsnici gradskih saobraćajnica Tršova, T.Žižića i L.Jurišević, koje formiraju tzv.krstastu raskrsnicu, gdje je saobraćajnica Tršova prava, pregledna i bez izraženog podužnog nagiba, u uslovima po kolovozu saobraćajnice Tršova, na prilazu raskrsnici, obilježenog pješačkog prelaza oznakama na kolovozu, u saobraćajnoj situaciji kada je pješak prelazio kolovoz saobraćajnice Tršova poprečno, sa lijeve na desnu stranu, po obilježenom pješačkom prelazu, iskoracima brzim hodom, ili potrčavanjem, vozač putničkog vozila, upravljajući vozilom saobraćajnicom Tršova brzinom od oko 20 km/h, pravilnom putanjom svojom desnom kolovozno trakom, propustio je da blagovremeno preduzme intenzivno kočenje putničkog vozila, kojim je bilo moguće zaustaviti putničko vozilo iza prosjeka saobraćajnice kroz koji je kolovoz prelazio pješak, zbog čega je, pri iskoraku pješaka desnom nogom, ispred prednjeg lijevog točka, putničkog vozila, došlo do nailaska ovog točka putničkog vozila na desno stopalo pješaka, na kom se ovaj točak putničkog vozila zaustavio, zbog čega pješak nije mogao pomjeriti desnu nogu, jer je stopalo bilo ispod točka vozila, tako da je pješak pao na kolovoz. Po vještaku, jedan od razloga za nastanak ove nezgode je propust vozača putničkog vozila, a koji se sastoji u propuštanju da intenzivnim kočenjem zaustavi putničko vozilo radi propuštanja pješaka starog oko 10 godina, koji je već prelazio kolovoz na obilježenom pješačkom prelazu. Takođe, po vještaku kretanjem brzim hodom ili potrčavanjem preko kolovoza saobraćajnice, iskorakom pješaka desnom nogom ispred prednjeg lijevog točka putničkog vozila, pješak je generisao kontaktni položaj sa putničkim vozilom, što se smatra jednim od razloga za nastanak ove nezgode. </span>
</p>
<p class="p2"></p>
<p class="p4">
<span> Sud je u potpunosti prihvatio nalaz vještaka saobraćajne struke, jer je isti dat po osnovu pisanih dokaza – zapisnika o uviđaju koji predstavlja objektivni pokazatelj činjenica konstatovanih uviđajem na licu mjesta, te skice lica mjesta saobraćajne nezgode, a sve po osnovu pravila struke i nauke. </span>
</p>
<p class="p4"></p>
<p class="p4">
<span>U saglasnosti sa nalazom i mišljenjem vještaka saob.struke dijelom je i iskaz oštećene saslušane u svojstvu svjedoka mldb. D.I., koja je istakla da je kritičnom prilikom imala namjeru da predje ulicu na pješačkom prelazu, te da je pogledala lijevo i desno i kada se uvjerila da nema auta i sa jedne i sa druge strane započela je prelazak ulice, i tek kada se našla na polovini pješačkog prelaza osjetila je da ju je nagazila guma od vozila, nakon čega je pala na kolovoz. </span>
</p>
<p class="p2"></p>
<p class="p2">
<span>	Iz izvještaja KC-a Podgorica o analizi prisustva alkohola u krvi okrivljene G.I., koja je upravljala vozilom »VW Polo«, sud je utvrdio da je ista kritičnom prilikom upravljala vozilom u trijeznom stanju, dok iz zapisnika o izvršenom tehničkom pregledu AD Centromobila u B.Polju,  za vozilo okrivljene, sud je utvrdio da je dato vozilo bilo ispravno. </span>
</p>
<p class="p2"></p>
<p class="p2">
<span>	Iz medicinske dokumentacije na ime oštećene, kao i nalaza vještaka med. struke dr. M.a S.a, sud je utvrdio da je oštećena mldb.D.I.a, kritičnom prilikom zadobila lake tjelesne povrede, bliže opisane u medicinskoj dokumentaciji na ime iste. Sud je u potpunosti prihvatio nalaz vještaka medicinske struke kao jasan i objektivan, jer je dat od stručnog lica, a po osnovu medicinske dokumentacije na ime oštećene, koja predstavlja objektivni pokazatelj o vrsti i lokaciji povreda kod oštećene. </span>
</p>
<p class="p2"></p>
<p class="p4">
<span>Dakle, upravljajući vozilom protivno propisima iz čl.13 st.1 ZOBS-a na putevima, po kome je vozač dužan da obrati pažnju na pješake koji se nalaze na kolovozu ili stupaju na kolovoz, kao i protivno odredbi čl.3 istog zakona shodno kojoj je učesnik u saobraćaju dužan da se na putu ponaša na način kojim neće ometati, povrijediti ili ugroziti druge učesnike, kao i da preduzme sve potrebne mjere radi izbjegavanja opasnih situacija nastalih nepropisnim ponašanjem drugih učesnika u saobraćaju, okrivljena je prouzrokovala saobraćajnu nezgodu, s obzirom da u konkretnom slučaju nije preduzela radnju intezivnog kočenja radi propuštanja pješaka koji je prelazio kolovoz na obilježenom pješačkom prelazu. Nepostupanje okrivljene po važećim saobraćajnim propisima  je prouzrokovalo predmetnu saobraćajnu nezgodu, a okrivljena je ostvarila obilježje krivičnog djela stavljenog joj na teret optužnim predlogom, s tim što je u odnosu, kako na osnovno djelo, tako i na posledice izvršenja ovog krivičnog djela – nastanak lakih tjelesnih povreda kod oštećene, postupala s nehatom, jer je bila svjestna da upravljanje vozilom protivno saobraćajnim propisima može dovesti do</span><span class="s2"> </span><span>povređivanja ljudi – učesnika u saobraćaju, ali je olako držala da takva posledica neće nastupiti, ili da će je moći spriječiti. </span>
</p>
<p class="p4">
<span> </span>
</p>
<p class="p2">
<span>	Prilikom odlučivanja o vrsti krivične sankcije, sud je cijenio sve okolnosti iz čl. 42 KZ, koje utiču da kazna bude veća ili manja, pa je od olakšavajućih okolnosti na strani okrivljene našao: da se radi o mlađoj osobi , koja je nakon saobraćajne nezgode radi pružanja adekvatne pomoći povrijeđenu djevojčicu odvela u bolnicu, pri tom je izrazila svoje kajanje i žaljenje zbog predmetne nezgode, s tim što je kao posebno olakšavajuću okolnost sud cijenio da okrivljena nije osudjivana, što govori da se radi o licu koje nije sklono izvršenju krivičnih djela, te da se oštećena tj. njen zakonski zastupnik nije pridružio krivičnom gonjenju, uzimajući u obzir i doprinos djevojčice nastaloj saobraćajnoj nezgodi. Imajući u vidu olakšavajuće okolnosti, a u nedostatku otežavajućih sud je okrivljenoj utvrdio kaznu zatvora u trajanju od 30 dana i istovremeno odredio da se ista neće izvršiti ukoliko u roku od  godine dana ne učini novo krivično djelo. Sud je okrivljenoj izrekao uslovnu osudu shodno čl.52,53,54 Krivičnog zakonika,  pa je mišljenja da će se samom prijetnjom dovoljno uticati  na okrivljenu da ubuduće ne vrši krivična djela, te bi se na taj način ostvarila svrha kažnjavanja iz  čl. 32 Krivičnog zakonika CG. Okrivljenoj  je ukazano na značaj uslovne osude i mogućnost njenog opoziva. </span>
</p>
<p class="p2"></p>
<p class="p2">
<span>	Shodno čl. 199 st. 2 Zakonika o krivičnom postupku, odlučeno je da okrivljeni   plati  sudu na ime  paušala, iznos od 30,00 eura,  imajući u vidu složenost i trajanje krivičnog postupka, te imovinske prilike okrivljene, a shodno čl. 202 istog Zakonika, odlučeno je da okrivljena, plati sudu na ime troškova krivičnog postupka iznos od 249,50 eura,  koji  troškovi se odnose na vještačenje od strane vještaka medicinske struke u iznosu od 44,00 eura,  vještaka saobraćajne struke u iznosu od 148,50 eura,  i troškove analize uzorka krvi na alkohol, u iznosu od 57,00 eura, isplaćenih iz predračunskih sredstava suda.</span>
</p>
<p class="p2"></p>
<p class="p2">
<span>	Imovinsko pravnog zahtjeva nije bilo. </span>
</p>
<p class="p2"></p>
<p class="p2">
<span>	Iz iznijetih razloga, shodno čl. 364 Zakonika o krivičnom postupku, odlučeno je kao u izreci presude.</span>
</p>
<p class="p2"></p>
<p class="p2"></p>
<p class="p5">
<span>OSNOVNI SUD U BIJELOM POLJU</span>
</p>
<p class="p3">
<span>Dana 13.04.2010. godine </span>
</p>
<p class="p3">
<span> </span>
</p>
<p class="p3"></p>
<p class="p2">
<span>ZAPISNIČAR,								S U D I J A,</span>
</p>
<p class="p2">
<span>Zorica Šćekić,s.r.							      Svetlana Načić,s.r.</span>
</p>
<p class="p2">
<span> </span>
</p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p6"></p>
<p class="p8"></p>


</body>
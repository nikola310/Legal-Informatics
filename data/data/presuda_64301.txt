<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:center;hyphenate:auto;font-family:Times New Roman;font-size:12pt;}
.p2{text-align:justify;hyphenate:auto;font-family:Times New Roman;font-size:11pt;}
.p3{text-align:center;hyphenate:auto;font-family:Times New Roman;font-size:11pt;}
.p4{text-indent:0.5in;margin-left:0.5in;text-align:justify;hyphenate:auto;font-family:Times New Roman;font-size:11pt;}
.p5{text-indent:0.25in;margin-left:0.25in;text-align:justify;hyphenate:auto;font-family:Times New Roman;font-size:11pt;}
.p6{text-indent:0.5in;text-align:justify;hyphenate:auto;font-family:Times New Roman;font-size:11pt;}
.p7{text-indent:0.5in;margin-left:1.0in;text-align:justify;hyphenate:auto;font-family:Times New Roman;font-size:11pt;}
.p8{text-align:start;hyphenate:auto;font-family:Times New Roman;font-size:12pt;}
.s1{font-weight:bold;}
.s2{font-size:24pt;}
.s3{font-weight:bold;color:red;}
.s4{color:red;}
</style>
<meta content="igor.djurickovic" name="author">
</head>
<body class="b1 b2">
<p class="p1">
<!--Image link to '0.jpg' can be here-->
</p>
<p class="p2">
<span class="s1">CRNA GORA</span>
</p>
<p class="p2">
<span class="s1">OSNOVNI SUD U NIKŠIĆU</span>
</p>
<p class="p2">
<span>K.br. 73/2012 </span>
</p>
<p class="p2">
<span>Dana 31.01.2013. godine</span><span class="s1"> </span>
</p>
<p class="p2"></p>
<p class="p3"></p>
<p class="p3">
<span class="s1">U IME CRNE GORE</span>
</p>
<p class="p3"></p>
<p class="p3"></p>
<p class="p2">
<span class="s1">	OSNOVNI SUD U NIKŠIĆU</span><span>, kao prvostepeni krivični, sudija pojedinac Djuričković Igor, uz sudjelovanje namještenika Papović Budimirke kao zapisničara, rješavajući u krivičnom predmetu okrivljenih Blečić Vladimira i Vojičić Davora iz Nikšića, zbog krivičnog djela nasilničko ponašanje iz člana 399 KZ, postupajući po optužnom predlogu ODT Nikšić Kt.br.1006/11-2 od 27.01.2012.godine, nakon javnog glavnog pretresa održanog dana 28.01.2013. godine u prisustvu zamjenika ODT-a Pejović Željka, okrivljenih i njihovog branioca Kostić Save advokata iz Nikšića, donio je i dana 31.01.2013. godine javno objavio </span>
</p>
<p class="p3"></p>
<p class="p3"></p>
<p class="p3">
<span class="s1">P R E S U D U</span>
</p>
<p class="p2"></p>
<p class="p2">
<span class="s1">          	Okrivljeni:</span>
</p>
<p class="p2"></p>
<p class="p2">
<span>	</span><span class="s1">1.</span><span> </span><span class="s1">Blečić Vladimir</span><span>, od oca Ratka i majke Milijane rodjene Glomazić, rodjen 16.05.1982. godine u Nikšiću, sa prebivalištem u Nikšiću –naselje Buda Tomovića bb, državljanin Crne Gore, po zanimanju, komercijalni tehničar, nezaposlen, neoženjen, srednjeg imovnog stanja, ranije osudjivan presudom Višeg suda Podgoric Kž.br. 1097/07 od 24.10.2007 godine, zbog krivičnog djela iz člana 339 stav 1 KZ, na kaznu zatvora u trajanju od 3 mjeseca</span>
</p>
<p class="p2"></p>
<p class="p2">
<span>	</span><span class="s1">2.</span><span> </span><span class="s1">Vojičić Davor</span><span>, od oca Zorana i majke Ljubinke rodjene Raičević, rodjen 16.05.1982. godine u Nikšiću, sa prebivalištem u Nikšiću–Kapino Polje bb, državljanin Crne Gore, završio srednju školu, nezaposlen, neoženjen, srednjeg imovnog stanja, ranije osudjivan presudom Višeg suda u Pogorici Kž.br. 413/06 od 04.07.2007. godine, zbog krivičnog djela iz člana 399 stav 2 KZ, na kaznu zatvora u trajanju od 2 mjeseca </span>
</p>
<p class="p2"></p>
<p class="p2"></p>
<p class="p4">
<span>                                         </span><span class="s1">K r i v i   s u </span>
</p>
<p class="p4"></p>
<p class="p5">
<span class="s1">Što su:</span>
</p>
<p class="p5"></p>
<p class="p6">
<span>Dana 13.11.2011. godine, u Nikšiću, u mjestu Rubeža, vršenjem nasilja, drskim i bezobzirnim ponašanjem prema oštećenom Zorić Ranku remetili javni red i mir, na način što su i to: okrivljeni Blečić Vladimir, nakon prethodne prepirke i fizičkog sukoba u vidu medjusobne razmjene udaraca sa Glušica Mirkom i čupanja sa oštećenim Zorić Rankom, koji dogadjaj se desio prethodno u centru grada na Trgu Slobode, sa svojim vozilom u naselju Rubeža prepriječio put putničkom motornom vozilu marke Golf, registarskih oznaka NK BG 818, vlasništvo oštećenog Zorić Ranka, kojim je upravljao Djuranović Veselin, u kom momentu je okrivljeni Blečić Vladimir iz svog vozila izašao i prišao vozilu marke Golf, kada je otvorio vrata suvozača na kojem mjestu je sjedio oštećeni Zorić Ranko, kada ga je udario nogom u predjelu glave- usta i nosa, nakon čega je oštećenog Zorića izvukao iz vozila i ispred istog više puta ga udario nogama i šakama po glavi i tijelu, u kojem trenutku je iz drugog vozila izašao okrivljeni Vojičić Davor i šipkom polomio zadnju šoferšajbnu na vozilu oštećenog Zorić Ranka, a potom sa šipkom udario u krov vozila iznad vrata vozača, a zatim je šipkom udario u predjelu ledja oštećenog Zorić Ranka i zajedno sa okrivljenim Blečić Vladimirom oštećenog uhvatio rukama za noge i istog vukli po asfaltu kojom prilikom je oštećeni Zorić Ranko zadobio laku tjelesnu povredu u vidu krvnog podliva kože sa otokom u  desnom sljepočnom cijelu, prelom prvog gornjeg lijevog sekutića, mnogobrojnih nagnječeno-razdernih rana u predjelu nad dlanene lijeve šake i mnogobrojnih nagnječeno- razdernih rana u predjelu nad dlanene desne šake</span>
</p>
<p class="p2"></p>
<p class="p6">
<span>- čime su počinili krivično djelo nasilničko ponašanje iz člana 399 Krivičnog zakonika</span>
</p>
<p class="p4"></p>
<p class="p6">
<span>- pa sud imenovane okrivljene zbog izvršenja navedenog krivičnih djela primjenom citiranih zakonskih odrerdbi i odredbi iz člana 4 stav 2, člana 32, 36, 42, 45 i 46 KZ kao i odredbi iz člana 226, 229 i 374 ZKP-a </span>
</p>
<p class="p6"></p>
<p class="p4">
<span>              </span>
</p>
<p class="p3">
<span class="s1">O S U DJ U J E</span>
</p>
<p class="p2"></p>
<p class="p6">
<span class="s1">Svakog okrivljenog pojedinačno na kaznu zatvora u trajanju od po 4 (slovima: četiri) mjeseca</span><span>, koje kazne su optuženi dužni izdržati nakon pravosnažnosti presude. </span>
</p>
<p class="p7"></p>
<p class="p6">
<span>Obavezuju se optuženi da na ime troškova krivičnog postupka solidarno plate iznos od 44,00 eura, a na ime paušala pojedinačno plate iznose od po 100,00 eura u roku od 15 dana od dana pravosnažnosti presude, na žiro račun Osnovnog suda u Nikšiću broj 832-152-32 i da sudu dostave dokaz o izvršenoj uplati.</span>
</p>
<p class="p2"></p>
<p class="p2"></p>
<p class="p2"></p>
<p class="p3">
<span class="s1">O b r a z l o ž e n j e</span>
</p>
<p class="p3"></p>
<p class="p2">
<span>	</span><span class="s1">Osnovni državni tužilac u Nikšiću</span><span> svojim optužnim predlogom Kt.br.1006/11-2 od 27.01.2012. godine, stavio je na teret okrivljenima Blečić Vladimiru i Vojičić Davoru izvršenje krivičnog djela nasilničko ponašanje iz člana 399 KZ. Zamjenik ODT-a Pejović Željko, koji je zastupao optužni akt na glavnom pretresu, ostajući pri navodima podnijetog optužnog akta, u svojoj završnoj riječi predložio je da sud okrivljene oglasi krivim i osudi po zakonu.</span>
</p>
<p class="p2"></p>
<p class="p2">
<span>	</span><span class="s1">Okrivljeni Blečić Vladimir </span><span>u svojoj odbrani datoj na glavnom pretresu u bitnom je istakao da je kritične večeri u periodu izmedju 02 i 03 stata, nakon boravka u diskoteci Fejs koja se nalazi na Trgu Slobode, u društvu sa svojim drugaricama Marković Anom i Tomić Ivonom otišao ka svom vozilu marke Džip Grand Čiroki, koje je bilo parkirano u blizini te diskoteke i dok je išao ka svom vozilu sa jednim vozilom su ulicom naišli Giljen Mirko i Djuranović Vesko koje je on od ranije poznavao sa kojima je u vozilu bio i oštećeni Zorić Ranko i pitali ga nešto u smislu da li ima nekoga u diskoteci, zašto izlazi iz diskoteke i gdje ide, što je on protumačio kao provokaciju s obzirom da su sa njim u društvu bile dvije djevojke, tako da je došlo do prepirke izmedju njega sa jedne i njih trojice sa druge strane, pri čemu su ta tri lica bila izašla iz vozila, ali tu nije bilo nikakvog fizičkog kontakta izmedju njih, za koje vrijeme je on te dvije djevojke koje su bile sa njim u društvu poslao da sjednu u njegovo vozilo, tako da one nijesu prisustvovale toj prepirci. Dalje je objasnio da je nakon toga on sjeo u svoje vozilo i uputio se ulicom Novice Cerovića ka kafe baru Montenegro Pab, u čijoj blizini ih je čekao okrivljeni Vojičić Davor, koji je na tom mjestu ušao u vozilo, nakon čega su se jedno vrijeme vozili po gradu, za koje vrijeme je on okrivljenom Vojičiću ispričao šta se prethodno dogodilo ispred diskoteke Fejs, da bi dok su se vozili kroz naselje Rubeža on primijetio vozilo u kojem su bili Djuranović, Giljen i Zorić i krećući se iza tog vozila ablendovao svijetlima svog vozila dajući znak da stanu, jer ie imao namjeru da popriča sa njima i da na mirni način okonča prethodnu situaciju jer je Djuranovića i Giljena poznavao i sa njima bio u dobrim odnosima do tog dogadjaja, nakon čega se to drugo vozilo zaustavilo na proširenju koje se nalazi u blizini kafe bara Rebus u naselju Rubeža i on je svoje vozilo zaustavio iza njihovog i izašao iz vozila, dok je okrivljeni Vojičić ostao u istom na mjestu suvozača. Istakao je da je nakon izlaska iz svog vozila prišao vratima suvozača vozila u kome su se nalazili oštećeni Zorić, Djuranović i Giljen, pri čemu se ne sjeća ko je otvorio vrata suvozača, ali se sjeća da je na mjestu suvozača bio oštećeni Zorić koji je počeo da mu se obraća riječima šta hoće i slično, da bi tada on sa oštećenim Zorićem proveo razgovor koji se ubrzo pretvorio u prepirku i neku vrstu svadje i dok je razgovarao sa oštećenim Zorićem on je podigao nogu na prag od vozila, da bi Djuranović Vesko koji je sjedio za upravljačem tog vozila vozilo pokrenuo prvo nazad pa naprijed, tako da je on izgubio ravnotežu, što je dovelo do toga da on i oštećeni Zorić padnu na tlo jer su u tom momentu rukama držali jedan drugoga i nakon što su pali na tlo on i oštećeni Zorić su razmijenili po nekoliko udarca, dok su se Djuranović i Giljen vozilom udaljili sa tog mjesta, a okrivljeni Vojičić sjeo na mjesto vozača u njegovom vozilu marke Džip i to vozilo okrenuo u pravcu grada, nakon čega je on otišao i sjeo u svoje vozilo na mjesto suvozača, kada su se udaljili sa mjesta dogadjaja, dok je oštećeni Zorić Ranko ostao na istom. Dalje je istakao da su nakon toga nastavili da se voze po gradu i razgovarali šta bi bilo najbolje da učine, u kom razgovoru mu je okrivljeni Vojičić govorio da nije trebao da se svadja sa tim momcima koje je poznavao i dok su prolazili kroz ulicu Alekse Backovića ili Nikole Tesle, primijetili su vozilo u kojem su bili oštećeni Zorić i Giljen i Djuranović i uputili se za tim vozilom do Opšte bolnice, gdje se to vozilo Golf zaustavilo i on je tada izašao iz svog vozila sa namjerom da porazgovara i izgladi prethodni dogadjaj, kad su mu Giljen i Djuranović rekli da su došli da bi se oštećenom Zoriću ukazala pomoć zbog povreda koje je zadobio. Odgovarajući na pitanja postavljena na glavnom pretresu okrivljeni Blečić Vladimir je istakao da kritične večeri nije sa svojim vozilom prepriječio put vozilu u kojem su se nalazili oštećeni Zorić Ranko, Djuranović Veseko i Giljen Mirko, već je nakon što se njihovo vozilo zaustavilo, s obzirom da im je svijetlima svog vozila dao znak da stanu sa svojim vozilom, parkirao ispred njihovog vozila tako da su oni mogli da nastave put i da je u situaciji koja se desila sa oštećenim Zorićem on istog udario otvorenim dlanom u predjelu glave, ali ga nije udarao koljenom ni nogom, kao i da ni on ni okrivljeni Vojičić nijesu slomili zadnje vjetrobransko staklo na vozilu Golf, niti je okrivljeni Vojičić na mjesto dogadjaja došao sa svojim vozilom, već su njih dvojica došli zajedno sa njegovim vozilom marke Džip Grand Čiroki. Takodje je istakao odgovarajući na postavljena pitanja da nije tačno da je on tom prilikom oštećenog Zorića vukao po asvaltu, kao i da je kritične večeri bio pod dejstvom alkohola i da je po njegovoj procjeni bio u pripitom stanju.</span>
</p>
<p class="p2"></p>
<p class="p2">
<span>	</span><span class="s1">Okrivljeni Vojičić Davor </span><span>na glavnom pretresu izjasnio se da ne priznaje izvršenje krivičnog djela koje mu je na teret stavljeno optužbom i naveo da ne želi da iznese svoju odbranu niti da odgovara na eventualno postavljena pitanja od strane suda i stranaka.</span><span class="s1"> </span>
</p>
<p class="p2"></p>
<p class="p2">
<span>	U svojim završnim riječima okrivljeni su, ostajući pri svojim odbranama, lično i preko svog branioca istakli da smatraju da u toku postupka nije dokazano da su počinili krivično djelo za koje su optuženi i predložili sudu da ih oslobodi od optužbe.</span>
</p>
<p class="p2"></p>
<p class="p2">
<span>	Sud je na glavnom pretresu u dokaznom postupku neposredno saslušao u svojstvu svjedoka oštećenog Zorić Ranka, neposredno saslušao svjedoke Djuranović Veska, Giljen Mirka, Tomić Ivonu, i Marković Anu, na saglasan predlog stranaka pročitao nalaz i mišljenje stalnog sudskog vještaka sudske medicine dr. Nikolić Krsta dat u prethodnom postupku, pročitao zapisnike o prepoznavanju Uprave policije CG PJ Nikšić, od 16.12.2011. godine, izvršio uvid u fotodokumentaciju Uprave policije CG PJ Nikšić, broj 9134/11 od 13.12.2011. godine, i fotodokumentaciju broj 840/11 od 13.11.2011. godine, i pročitao izvode iz kaznene za okrivljene date od Uprave policije CG PJ Nikšić. </span>
</p>
<p class="p2"></p>
<p class="p2">
<span>	Analizirajući provedene dokaze pojedinačno i u njihovoj medjusobnoj povezanosti, dovodeći ih u vezu sa navodima optužbe i odbranom okrivljenog Blečić Vladimira, sud je na nesumnjiv način utvrdio da su okrivljeni Blečić Vladimir i Vojičić Davor počinili krivično djelo koje im je stavljeno na teret optužbom, pa ih je zbog izvršenja istog oglasio krivim i krivično pravno odgovornim iz sljedećih razloga:</span>
</p>
<p class="p2"></p>
<p class="p2">
<span>	</span><span class="s1">Oštećeni Zorić Ranko</span><span> u svom svjedočkom iskazu u bitnom je naveo da je dana 13.11.2011. godine, sa svojim drugovima Djuranović Veskom i Giljen Mirkom bio u gradu i da su oko 02:30 časova došli na Trg Slobode, jer su imali namjeru da na kiosku koji se nalazi na tom trgu kupe brzu hranu, da bi nakon što je Djuranović koji je upravljao vozilom isto parkirao oni izašli iz vozila i dok su stajali ispred trafike u kojoj se prodaje brza hrana iz diskoteke Fejs izašao okrivljeni Blečić Vladimir u društvu sa jednom djevojkom, pozdravio se sa njima trojicom i stao da razgovara sa Giljen Mirkom, a odmah zatim počeo da Giljena udara stisnutim pesnicama po glavi, kada su on i Djuranović reagovali tako što su ih razdvojili, nakon čega se okrivljeni Blečić zalijetao i na njih dvojicu, a zatim se udaljio do svog vozila kojim je otišao ulicom Novice Cerovića u pravcu Kafe bara Monetenegro Pab, a on i Djuranović i Giljen ostali na Trgu još nekih 15 minuta, nakon čega su njegovim vozilom marke Golf kojim je upravljao Djuranović krenuli u pravcu naselja Rubeža gdje stanuju, da bi po dolasku do kafane Rebus koja se nalazi  u tom naselju ispred njegovog vozila se zaustavilo vozilo marke Džip Čiroki, tivatskih registarskih oznaka koje im je prepriječilo put, a kojim vozilom je upravljao okrivljeni Blečić Vladimir koji je tada izašao iz svog vozila, došao do vrata suvozača vozila Golf , dakle do vrata koja se nalaze pored mjesta na kojem je on sjedio, otvorio ta vrata i udario ga nogom u predjelu glave, odnosno usta i nosa, koji udarac ga je ošamutio, ali se sjeća da ga je tada okrivljeni Blečić izvukao iz vozila i da je on pao pored vozila, kada ga je okrivljeni Blečić više puta udario nogama i šakama u predjelu glave i tijela, nakon čega se sjeća samo da je osjetio da ga neko čupa za noge i vuče po asfaltu, za koje vrijeme je primao udarce po tijelu pri čemu ne zna ko ga je za to vrijeme i čime udarao. Dalje je objasnio da je prvo da čega se sjeća nakon toga da se nalazio u svom vozilu kojim je upravljao Djuranović Vesko, da su se kretali u pravcu bolnice i da je okrivljeni Blečić sa svojim vozilom marke Džip stajao ispred njih i onemogućavao ih da krenu u pravcu bolnice, što se sve dešavalo ispred takozvane “Rampe“ (koji naziv predstavlja opšte poznati naziv gradjanima Nikšića za pružni prelaz gdje željeznička pruga koja vodi ka fabrici Željezara AD presijeca ulicu Vuka Kradažića i koji pružni prelaz se mora proći ukoliko se od naselja Rubeža ide ka centru grada), ali da je Djuranović tada uspio da pretekne vozilo Džip i da je dok su se kretali pored OŠ Luka Simonović ispred njihovog vozila iz jedne sporedne ulice izašlo taksi vozilo koje ih je usporilo, tako da ih je vozilo Džip sustiglo i opet stalo ispred njihovog vozila da im prepriječi put, kada je on vidio da tim vozilom i dalje upravlja okrivljeni Blečić, pri čemu im je takodje još jedno vozilo crvene boje prepriječivalo put i onemogućavalo da dodju do bolnice, zbog čega su bili prinudjeni da pozovu policiju i tek nakon 15 minuta uspjeli da dodju do bolnice gdje mu je ukazana medicinska pomoć. Takodje je istakao da kritične večeri nije vidio da ga je udarao okrivljeni Vojičić Davor, s tim što je za vrijeme dok je bio ošamućen primio više udaraca za koje ne zna ko mu ih je zadao kao i da je kritičnom prilikom njegovo vozilo Golf oštećeno jer je na istom bila slomljena zadnje vjetrobransko staklo i ulupljen krov iznad vozačevih vrata. </span>
</p>
<p class="p2"></p>
<p class="p2">
<span>	</span><span class="s1">Svjedok Djuranović Vesko</span><span> u svom iskazu datom u prethodnom postupku pred zamjenikom ODT Nikšić u bitnom je naveo da je dana 13.11.2011. godine, oko 03 sata, sa svojim drugovima Zorić Rankom i Giljen Mirkom bio u gradu i da su se nalazili na Trgu Slobode kod trafike u kojoj se prodaje brza hrana, gdje su se sreli sa okrivljenim Blečić Vladimirom koga je on od ranije poznavao i sa kojim se tom prilikom pozdravio, što su uradili i Zorić i Giljen, nakon čega je okrivljeni Blečić započeo razgovor sa Giljen Mirkom da bi nedugo zatim okrivljeni Blečić počeo da  udara Giljena, nakon čega je došlo do medjusobne razmjene udaraca izmedju njih dvojice, kada je on zajedno sa još nekim momcima koji su se zatekli na tom mjestu uspio da ih razdvoji, da bi zatim došlo do čupanja izmedju okrivljenog Blečića sa jedne i oštećenog Zorić Ranka sa druge strane nakon čega su i njih dvojicu razdvojili, da bi tada okrivljeni Blečić otišao u pravcu kafe bara Montenegro Pab, a on, Giljen Mirko i oštećeni Zorić su sa Zorićevim vozilom marke Golf otišli ka naselju Rubeža, pri čemu je on upravljao Zorićevim vozilom. Dalje je objasnio da je po dolasku u naselje Rubeža u blizini raskrsnice koja vodi ka njegovoj kući vidio da iz ulice u kojoj se nalazi njegova kuća izlazi vozilo marke Džip kojim je upravljao okrivljeni Blečić, tako da je pretpostavio da je okrivljeni Blečić sa svojim vozilom išao da ga traži kući i pošto ga nije našao da se vraćao, nakon čega je kada su sa vozilom došli naspram kafane Rebus okrivljeni Blečić sa vozilom marke Džip prepriječio put njihovom vozilu, na šta je on Zorićevo vozilo kojim je upravljao vratio u rikverc nekih 20 metara i isto okrenuo u pravcu grada, kada je okrivljeni Blečić izašao iz svog vozila i uputio se ka njihovom vozilu i on je namjeravajući da porazgovara sa okrivljenim Blečićem izašao iz vozila i obratio se okrivljenom Blečiću rekavši mu da se ne svadja, na šta okrivljeni Blečić nije reagovao već je prišao vratima suvozača Zorićevog vozila, ista otvorio i nogom u predjelu glave udario oštećenog Zorić Ranka koji je sjedio na mjestu suvozača, da bi zatim on sjeo na mjesto vozača tog vozila i pokušao</span><span class="s1"> </span><span>da isto stavi u pogon, što nije uspio odmah da učini za koje vrijeme je okrivljeni Blečić izvukao iz auta oštećenog Zorića i nastavio da ga udara nogama u predjelu tijela. Takodje je istakao da je u momentu kada je okrivljeni Blečić išao hodajući u pravcu Zorićevog vozila iz pravca grada na mjesto dogadjaja došlo jedno crveno vozilo, koje se parkiralo neposredno pored vozila okrivljenog Blečića i da je iz tog vozila izašlo jedno njemu nepoznato lice koje je u rukama držalo metalnu šipku i po dolasku do Zorićevog vozila na istom polomio tom šipkom zadnju šoferšajbnu i udario u krov vozila iznad vrata vozača, kada se on upravljajući Zorićevom vozilu u kojem je u tom momentu bio Giljen Mirko sa tog mjesta udaljio jedno 30-40 metara i sa te udaljenosti nakon što je zaustavio vozilo vidio da okrivljeni Blečić drži i udara Zorić Ranka i šakama i nogama i da oštećenom Zoriću prilazi i to drugo lice i da ga udara jedan put šipkom po ledjima, a da zatim okrivljeni Blečić i to lice oštećenog Zorića vuku po asfaltu nekih deset metara i da zatim i okrivljeni Blečić i to drugo lice odlaze sa mjesta dogadjaja, pri čemu nije vidio da li su i okrivljeni Blečić i taj drugi momak sjeli u vozilo okrivljenog Blečića. Dalje je istakao da je on tada sa vozilom prišao oštećenom Zoriću koji je bio povrijedjen i zajedno sa Giljen Mirkom oštećenog smjestio u vozilo, nakon čega su se uputili u pravcu bolnice i dok su se kretali ka bolnici vidio je da je vozilo džip kojim je upravljao okrivljeni Blečić sprječavalo vozilo u kojem su oni bili da dodje do bolnice, da bi nakon što su sa vozilom ušli u krug bolnice okrivljeni Blečić izašao iz svog vozila i došao do vozila u kojem su oni bili i pokušavao da ga spriječi da oštećenog Zorića dovede do ulaza u prostorije bolnice. Objasnio je i da je tog momka koji je sa šipkom udarao po Zorićevom vozilu on vidio samo na kratko i da je prilikom vršenja prepoznavanja u prostorijama stanice policije sa stopostnotnom sigurnošću ustvrdio da je to lice okrivljeni Vojičić Davor, ali da je kasnijim razmišljanjem došao do zaključka da ne može biti siguran da je okrivljeni Vojičić Davor to lice.</span>
</p>
<p class="p2"></p>
<p class="p2">
<span class="s1">	</span><span>U svom iskazu na glavnom pretresu svjedok Djuranović Vesko istakao je</span><span class="s1"> </span><span>da se kritičnog dogadjaja zbog proteka vremena slabije sjeća, ali da se sjeća da je kritične večeri bio u gradu u društvu sa oštećenim Zorić Rankom i Giljen Mirkom, da su se</span><span class="s2"> </span><span>ispred diskoteke Fejs koja se nalazi na Trgu Slobode sreli sa okrivljenim Blečić Vladimirom, koga je on od ranije poznavao, koji im je prišao i sa kojim su se sva trojica pozdravili, da bi zatim dok su razgovarali došlo do neke svadje izmedju Blečića sa jedne i Giljen Mirka sa druge strane, u kojoj su se njih dvojica počupali, a on ih razdavajao i sprječavao da se tuku, nakon čega su on Zorić i Giljen sjeli u Zorićevo vozilo marke Golf, s tim što je on preuzeo upravljanje vozilom i uputili se ka naselju Rubeža, da bi po dolasku u naselje Rubeža, u blizini kafe bara Rebus on vidio da se vozilo okrivljenog Blečića zaustavilo na oko 20 metara ispred vozila u kojem su bili on Djuranović i Zorić i zaustavio vozilo sa kojim je upravljao iza vozila okrivljenog Blečića, jer je imao namjeru da sa Blečićem razgovara i da tako spriječim svaku dalju svadju, u kojoj namjeri je izašao iz vozila i vidio da je i okrivljeni Blečić izašao iz svog vozila i pokušao sam da razgovara sa njim, ali okrivljeni Blečić to očigledno nije želio, već se uputio se ka Zorićevom vozilu otvorio vrata pored mjesta suvozača i oštećenog Zorić Ranka udario nogom u predjelu glave i oštećenog izvukao iz vozila,  nakon čega je on sjeo za volan Zorićevog vozila, isto stavio u pogon i prošao dalje nekih 20 metara, okrenuo vozilo i dok sam se vraćao vidio da je okrivljeni Blečić prvo udarao oštećenog Zorića dok je Zorić ležao na asfaltu, a da je zatim okrivljeni Blečić ušao u svoje vozilo i krenuo sa tog mjesta u pravcu naselja Rubeža, dok su on i Giljen oštećenog Zorića smjestili u vozilo i krenuli da ga odvezu u bolnicu. Istakao je i da se ne sjećaa se da je u naselju Rubeža neko drugi osim okrivljenog Blečića udarao oštećenog Zorića ili da je lomio Zorićevo vozilo, a da po dolasku u grad od vozila kojim je upravljao okrivljeni Blečić nijesu mogli doći do bolnice, odnosno da nakon što je sa Zorićevim vozilom došao do same bolnice nije mogao izaći iz auta jer se okrivljeni Blečić zaletio na njega, nakon čega su se udaljili sa vozilom i uhvatili još jedan krug oko bolnice i tek nakon toga došli do bolnice i u istu uveli oštećenog Zorića radi pružanja medicinske pomoći. </span>
</p>
<p class="p2"></p>
<p class="p6">
<span>Nakon što je upoznat sa sadržinom svog iskaza datog na zapisniku pred zamjenikom ODT-a Nikšić u prethodnom postupku predmetu i pozvan da objasni razlike izmedju tog iskaza i iskaza datog na glavnom pretresu imenovani svjedok je istakao da u cjelosti ostaje pri izjavi koju je dao pred zamjenikom ODT-a u prethodnom postupku, jer mu je u vrijeme davanja tog dokaza bilo svježije pamćenje u odnosu na kritični dogadjaj, a razlike izmedju ta dva iskaza objasnio time što je u periodu od dešavanja kritičnog dogadjaja do davanja iskaza na glavnom pretresu dosta toga u vezi sa kritičnim dogadjajem zaboravio. </span>
</p>
<p class="p2"></p>
<p class="p2">
<span>	Odgovarajući na pitanja postavljena na glavnom pretresu imenovani svjedoka je naveo da kritičnom prilikom vidio da mu je prvo okrivljeni Blečić sa vozilom Džip prepriječio put pored jedne trafike koja se nalazi u naselju Rubeža, tako da nije mogao proći putem koji vodi kroz mjesto Rubeža sa vozilom kojim je upravljao, kada je on vozilo Golf kojim je upravljao ubacio u rikverc i vratio se nekih 20 metara i to vozilo zaustavio na proširenju u blizini kafe bara Rebus, da  se sjeća da oštećeni Zorić dok je bio u vozilu od mjesta Rubeža do nikšićke bolnice jedno vrijeme nije davao nikakve znake svjesnog stanja i da on ne poznaje okrivljenog Vojičić Davora i nakon što je imenovanog okrivljenog vidio u sudnici izjavljuje da istog  kritične večeri nije vidio na mjestu dogadjaja u naselju Rubeža.</span>
</p>
<p class="p2"></p>
<p class="p2">
<span class="s3">	</span><span class="s1">Svjedok Giljen Mirko</span><span> u svom iskazu u bitnom je naveo da je dana 13.11.2011. godine, zajedno sa svojijm drugovima Djuranović Veskom i oštećenim Zorić Rankom bio na glavnom gradskom trgu, u blizini objekta u kojem se prodaje brza hrana, da su se na tom mjestu sreli i pozdravili sa okrivljenim Blečić Vladimirom koji je bio sa svojom djevojkom, da bi ubrzo nakon toga došlo do sukoba izmedju njega i okrivljenog Blečića, čijeg se konkretnog povoda on ne može sjetiti, u kom sukobu su se njih dvojica medjusobno čupali i gurali a možda i udarali, pri čemu se i oštećeni Zorić čupao sa Blečićem, dok je Djuranović sa nekim momcima koji su se tu zatekli uspio da ih razdvoji, nakon čega je okrivljeni Blečić otišao, a oni ostali na trgu još nekih 15 minuta i nakon što su uzeli hranu sjeli u Zorićevo vozilo marke Golf kojim je upravljao Djuranović i uputili se u pravcu naselja Rubeža.</span><span class="s4"> </span><span>Dalje je istakao da su po dolasku u naselju Rubeža, u blizini kafane Rebus, vozilo marke Džip preteklo vozilo u u kojem su oni bili i prepriječilo im put, nakon čega je Djuranović krećući se sa svozilom u rikverc prešao nekih 20 metara, kada je okrivljeni Blečić izašao iz svog vozila i krenuo u pravcu vozila u kojem su oni bili, u kom momentu je na mjesto dogadjaja došlo i jedno crveno vozilo koje se parkiralo neposredno pored Blečićevog vozila, iz kojeg vozila je izašao jedan momak koji je zajedno sa okrivljenim Blečićem došao do njihovog vozila, da bi tada okrivljeni Blečić otvorio vrata suvozača tog vozila i nogom u predjelu glave udario oštećenog Zorić Ranka koji je sjedio na mjestu suvozača, zatim oštećenog Zorića izvukao iz vozila i nastavio da ga udara nogama u predjelu glave i tijela, dok je taj drugi momak sa šipkom polomio zadnje vjetrobransko staklo Zorićevog vozila, a zatim udario po krovu vozila iznad vrata vozača, ali on nije vidio da li je to lice sa šipkom udaralo oštećenog Zorića ili zajedno sa okrivljenim Blečićem istog vuklo po asfaltu. Takodje je istakao da je kritičnom prilikom oštećeni Zorić zadobio vidne povrede, zbog kojih su on i Djuranović istog smjestili u vozilo i krenuli da ga voze u Opštu bolnicu Nikšić radi ukazivanja medicinske pomoći i da ih je na putu ka bolnici vozilo džip kojim je upravljao okrivljeni Blečić i još jedno crveno vozilo sprječavalo da dodju do bolnice, što je sve trajalo 10-15 minuta da bi nakon što su sa vozilom ušli u krug bolnice na to mjesto došli službenici policije, a okrivljeni Blečić pješke ušao u krug bolnice i stao ispred njihovog vozila kako bi ih spriječio da dodju do ulaza u bolnicu.</span>
</p>
<p class="p2"></p>
<p class="p2">
<span class="s3">	</span><span class="s1">Svjedok Tomić Ivona</span><span> u svom iskazu u bitnom je navela da je kritične večeri bila u gradu sa svojom drugaricom Marković Anom, da su jedno vrijeme boravili u diskoteci Fejs, koja se nalazi na Trgu Slobode, da je sa njima u društvu bio i okrivljeni Blečić Vladimir i po izlasku iz diskoteke ona i Marković Ana su otišle do Blečićevog vozila, koje je bilo parkirano u blizini iste, dok je okrivljeni Blečić ostao da razgovara sa nekim momcima i dok su sjedjeli u vozilu ona je u jednom momentu vidjela da je došlo do gužve izmedju okrivljenog Blečića i nekih momaka, pri čemu ne zna da li su to isti oni momci sa kojima je okrivljeni Blečić prethodno stajao i to rekla Marković Ani, koja je odmah zatim izašla iz vozila i ubrzo se vratila u isto sa okrivlejnim Blečićem, nakon čega su se uputili Blečićevim vozilom ulicom Novice Cerovića, u kojoj ulici je u vozilo ušao okrivljeni Vojičić Davor, koji je tada preuzeo upravljanje vozilom, nakon čega su se uputili u pravcu fabrike Željezara, da bi negdje u blizini te fabrike okrivljeni Blečić okrivljenom Vojičiću rekao da zaustavi vozilo, jer se iza njih kreće vozilo u kojem su neki momci sa kojima on želi nešto da raspravi, što je okrivljeni Vojičić i učinio i zaustavio vozilo, a okrivljeni Blečić izašao iz vozila i Vojičiću rekao da produži naprijed i vozilo okrene u pravcu grada, što je okrivljeni Vojičić i učinio, da bi ubrzo zatim u vozilo ušao okrivljeni Blečić</span><span class="s3"> </span><span>kada su se uputili u pravcu grada, a u toj vožnji okrivljeni Blečić je govorio da treba da se vidi sa tim momcima jer hoće da im se izvini i da su ubrzo zatim došli do zgrade bolnice gdje su iz vozila izašli prvo okrivljeni Blečić a zatim i okrivljeni Vojičić, s tim što ona ne zna gdje su otišli, ali da se sjeća da su ubrzo zatim na mjesto dogadjaja došli službenici policije koji su od nje i Marković Ane zatražili lična dokumenta. Takodje je istakla da nije vidjela šta je okrivljeni Blečić radio za vrijeme dok je bio van vozila u naselju Rubeža i da je zbog proteka vremena dosta detalja u vezi sa kritičnim dogadjajem zaboravila, a da se svega što je iznijela su svom svjedočkom iskazu prisjetila nakon što je prije pretresa na kojem je dala svjedočki iskaz razgovarala sa Marković Anom u vezi sa okolnostima kritičnog dogadjaja.</span>
</p>
<p class="p2"></p>
<p class="p2">
<span class="s3">	</span><span class="s1">Svjedok Marković Ana</span><span class="s3"> </span><span>u svom iskazu navela je da je kritične večeri bila u diskoteci Fejs, u društvu  sa okrivljenim Blečić Vladimirom i svojom drugaricom Tomić Ivonom, da su se po izlasku iz te diskoteke uputili ka Blečićevom vozilu koje je bilo parkirano u blizini diskoteke i da su neki momci koji su stajali u blizini počeli nešto da im dobacuju zbog čega je okrivljeni Blečić njoj i Tomić Ivoni rekao da odu i sjednu u vozilo, a on ostao da razgovara sa tim momcima, da bi zatim dok su sjedjeli u vozilu opazila da je došlo do tuče izmedju okrivljenog Blečića sa jedne i tih momaka sa druge strane, nakon ečga je ona izašla iz vozila i okrivljenom Blečiću rekla da udje u isto, što je Blečić i učinio, nakon čega su se vozilom uputili ulicom Novice Cerovića, gdje je u blizini kafe bara Montenegro Pab u vozilo ušao okrivljeni Vojičić Davor i zatim su se jedno vrijeme vozili po gradu, pri čemu su se okrivljeni Blečić i Vojičić mijenjali u upravljanju vozilom, da bi u jednom momentu dok su se vozili ulicom koja vodi ka fabrici Željezara okrivljeni Blečić okrivljenom Vojičiću koji je tada vozio rekao da zaustavi vozilo i izašao iz istog, pri čemu je okrivljenom Vojičiću rekao da vozilo okrene što je isti i učinio, a ubrzo zatim okrivljeni Blečić se vratio u vozilo, kada su se uputili u pravcu grada da bi kada su došli u blizinu bolnice okrivljeni Blečić rekao da je vidio vozilo momaka sa kojima je prethodno imao sukob i da želi da im se izvini, nakon čega su iz vozila u blizini bolnice izašli i okrivljeni Blečić i Vojičić, da bi nakon toga do vozilo u kojem su ostale ona i Tomić Ivona došli službenici policije i od njih tražili lična dokumenta</span><span class="s3">.</span>
</p>
<p class="p2"></p>
<p class="p2">
<span>	Na osnovu interpretiranih i ostalih provedenih dokaza sud je utvrdio sljedeće činjenice:</span>
</p>
<p class="p2"></p>
<p class="p2">
<span>	Iskazom oštećenog Zorić Ranka, i svjedoka Glušica Mirka , Djuranović Veska, Tomić Ivone, Marković Ane, utvrdjeno je da je dana 13.11.2011. godine na Trgu Slobode dok je okrivljeni Blečić Vladimir izlazio iz diskoteke Fejs u društvu sa svjedocima Tomić Ivonom i Marković Anom došlo do prvo verbalnog, a zatim i fizičkog sukoba izmedju okrivljenog Blečić Vladimira sa jedne i Glušica Mirka sa druge strane, u koji sukob se uključio i oštećeni Zorić Ranko čupjući se sa okrivljenim Blečićem, koji sukob se završio tako što su sukobljene strane razdvojene, a okrivljeni Blečić se nesmetano sa svojim vozilom u društvu sa imenovanim svjedokinjama udaljio sa mjesta dogadjaja, dok su oštećeni Zorić i svjedoci Glušica i Djuranović na trgu ostali još neko vrijeme, nakon čega su se sa Zorićevim vozilom marke Golf registarskih oznaka NK BG 818, kojim je upravljao Djuranović, uputili u pravcu naselja Rubeža. </span>
</p>
<p class="p2"></p>
<p class="p2">
<span>	Iskazom oštećenog Zorić Ranka i svjedoka Glušica Mirka i Djuranović Veska utvrdjeno je da je kasnije te večeri okrivljeni Blečić Vladimir sa svojim vozilom marke Džip u naselju Rubeža prepriječio put vozilu marke Golf registarskih oznaka NK BG 818, koje je vlasništvo oštećenog Zorić Ranka, u kom momentu je tim vozilom upravljao Djuranović Vesko , da bi nakon što je svojim vozilom prepriječio put navedenom vozilu okrivljeni Blečić izašao iz istog, prišao vozilu Golf, kada je na mjesto dogadjaja sa drugim vozilom došao jedan momak koji je izašao iz istog držeći u ruci metalnu šipku, da bi okrivljeni Blečić nakon što je prišao vozilu Golf otvorio vrata suvozača i odmah udario nogom u glavu oštećenog Zorić Ranka, zatim istog izvukao iz vozila i nastavio da ga udara nogama i šakama po glavi i tijelu , kada je taj drugi momak sa šipkom polomio zadnje vjetrobransko staklo vozila Golf i udario u krov tog vozila iznad vrata vozača, nakon čega su se Djuranović i Giljen sa vozilom Golf malo udaljili od mjesta dogadjaja, da bi tada to lice sa šipkom u predjelu ledja udarilo jedan put oštećenog Zorića, a zatim zajedno sa okrivljenim Blečićem oštećenog Zorića vukao po asfaltu nekih desetak metara , nakon čega su ostavili okrivljenog Zorića i udaljili se sa mjesta dogadjaja.</span>
</p>
<p class="p2"></p>
<p class="p2">
<span>	Uvidom u fotodokumentaciju Uprave policiej CG PJ Nikšić broj 840/11 od 13.11.2011. godine, utvrdjeno je da je navedenog datuma od strane ovlašćenih policijskih službenika fotografisano oštećenje na vozilu marke Golf registarskih oznaka NK BG 818, u vidu polomljenog zadnjeg vjetrobreanskog stakla, čime je potvrdjeno kazivanje svjedoka Djuranović Veska i Glušica Mirka u pogledu nanošenja oštećenja na navedenom vozilu kritične večeri. </span>
</p>
<p class="p2"></p>
<p class="p2">
<span>	Zapisnikom Ku.br.730 od 16.12.2011. godine o izvršenoj radnji prepoznavanja koju je izvršio svjedok Djuranović Vesko, utvrdjeno je da je imenovani svjedok medju pet lica koja su mu pokazana prilikom vršenja radnje prepoznavanja, nakon što je lice koje je kritičnom prilikom sa šipkom polomilo zadnje vjetrobransko staklo na vozilu Golf i zajedno sa okrivljenim Blečić Vladimirom i napalo oštećenog Zorić Ranka udarajući ga metalnom šipkom opisao kao kratko potšišano, crne kose, nižeg rasta, sa nesumnjivom sigurnošću ukazao na okrivljenog Vojičić Davora , koji je u redu sa ostalim licima prilikom prepoznavanja pokazan imenovanom svjedoku, pri čemu su od tih pet pokazanih lica tri lica bila sličnih karakteristika fizičkog izgleda kao i okrivljeni Vojičić Davor, dok je zapisnicima o prepoznavanju Ku.br. 750 od 16.12.2011. godine, o radnjama prepoznavanja koje su izvršili oštećeni Zorić Ranko i svjedok Glušica Mirko utvrdjeno da oštećeni i imenovani svjedok prilikom vršenja radnje prepoznavanja medju pet lica koja su im bila pokazana, a medju kojima je bio i okrivljeni Vojičić Davor, nijesu mogli prepoznati imenovanog okrivljenog kao lice koje je kritične večeri zajedno sa okrivljenim Blečić Vladimirom napalo oštećenog Zorić Ranka udarajući ga metalnom šipkom u predjelu ledja i metalnom šipkom polomilo zadnje vjetrobransko staklo vozila marke Golf registarskih oznaka NK BG 818.</span>
</p>
<p class="p2"></p>
<p class="p2">
<span>	Stalni sudski vještak medicinske struke dr. Nikolić Krsto u svom nalazu i mišljenju koji je sud cijenio kao jasan stručan i objektivan, jer je isti dat po pravilima struke i na osnovu vjerodostojne medicinske dokumentacije koja se nalazi u spisima predmeta, naveo je da je u medicinskoj dokumentaciji oštećenog Zorić Ranka (otpusna lista sa epikrizom JZU Opšta bolnica Nikšić matični broj istorije bolesti 7296/2011 od 15.11.2011. godine, i izvještajem ljekara stomatologa privatne zdravstvene ustanove Nikčević od 30.11.2011. godine) konstatovano da je dana 13.11.2011. godine, oštećeni Zorić Ranko zadobio povrede u vidu krvnog podliva kože, sa otokom u desnom sljepoočnom predjelu, preloma prvog gornjeg lijevog sjekutića, mnogobrojne nagnječno razderne rane u predjelu nadladnanene strane lijeve i desne šake, koje povrede u vrijeme nanošenja kako pojedinačno tako i u svom ukupnom djelovanju predstavljaju laku tjelesnu povredu koja je nanešena višekratnim dejstvom tupine aktivno zamahnutog mehaničkog orudja kao na primjer udarcem stisnutom pesnicom, nogom, šipkom metalnom palicom i slično. </span>
</p>
<p class="p2"></p>
<p class="p6">
<span>Imajući u vidu navedene činjenice, cijeneći pri tom kazivanje okrivljenog Blečić Vladimira i svjedoka Tomić Ivone i Marković Ane da je kritične večeri na mjestu dogadjaja u naselju Rubeža sa okrivljenim Blečić Vladimirom bio prisutan i okrivljeni Vojičić Davor, sud je pri činjenici da je prilikom vršenja radnje prepoznavanja svjedok Djuranović Vesko sa nesumnjivom sigurnošću ukazao na Vojičić Davora kao lice koje je kritične večeri sa metalnom šipkom polomio zadnje vjetrobransko staklo na Zorićevom vozilu marke Golf i udario u krov vozila iznad mjesta vozača i sa okrivljenim Blečić Vladimirom napalo oštećenog Zorić Ranka na način što ga je udario metalnom šipkom u predjelu ledja, sud je izveo zaključak da je upravo okrivljeni Vojičić Davor lice koje je kritičnom prilikom na mjesto dogadjaja u naselje Rubeža došlo sa drugim vozilom, nakon što je okrivljeni Blečić sa svojim vozilom marke Džip prepriječio put vozilu u kojem su se nalazili oštećeni Zorić i svjedoci Djuranović i Glušica, pa je na osnovu navedenih činjenica i ovakvog zaključka sud na nesumnjiv način utvrdio da su okrivljeni Blečić Vladimir i Vojičić Davor dana 13.11.2011. godine, u Nikšiću, u mjestu Rubeža, vršenjem nasilja, drskim i bezobzirnim ponašanjem prema oštećenom Zorić Ranku remetili javni red i mir, na način što su i to: okrivljeni Blečić Vladimir, nakon prethodne prepirke i fizičkog sukoba u vidu medjusobne razmjene udaraca sa Glušica Mirkom i čupanja sa oštećenim Zorić Rankom, koji dogadjaj se desio prethodno u centru grada na Trgu Slobode, sa svojim vozilom u naselju Rubeža prepriječio put putničkom motornom vozilu marke Golf, registarskih oznaka NK BG 818, vlasništvo oštećenog Zorić Ranka, kojim je upravljao Djuranović Veselin, u kom momentu je okrivljeni Blečić Vladimir iz svog vozila izašao i prišao vozilu marke Golf, kada je otvorio vrata suvozača na kojem mjestu je sjedio oštećeni Zorić Ranko, kada ga je udario nogom u predjelu glave- usta i nosa, nakon čega je oštećenog Zorića izvukao iz vozila i ispred istog više puta ga udario nogama i šakama po glavi i tijelu, u kojem trenutku je iz drugog vozila izašao okrivljeni Vojičić Davor i šipkom polomio zadnju šoferšajbnu na vozilu oštećenog Zorić Ranka, a potom sa šipkom udario u krov vozila iznad vrata vozača, a zatim je šipkom udario u predjelu ledja oštećenog Zorić Ranka i zajedno sa okrivljenim Blečić Vladimirom oštećenog uhvatio rukama za noge i istog vukli po asfaltu kojom prilikom je oštećeni Zorić Ranko zadobio laku tjelesnu povredu u vidu krvnog podliva kože sa otokom u  desnom sljepočnom cijelu, prelom prvog gornjeg lijevog sekutića, mnogobrojnih nagnječeno-razdernih rana u predjelu nad dlanene lijeve šake i mnogobrojnih nagnječeno- razdernih rana u predjelu nad dlanene desne šake, kojim radnjama su okrivljeni počinili krivično djelo nasilničko ponašanje iz člana 399 KZ na način, u vrijeme i na mjestu kako je to predstavljeno u izreci presude. </span>
</p>
<p class="p6"></p>
<p class="p6">
<span>U tom pravcu sud je odbacio odbranu okrivljenog Blečić Vladimira smatrajući da je ista neosnovana i usmjerena na izbjegavanje krivčno pravne odgovornosti iz razloga što je odbrana imenovanog okrivljenog u dijelu u kome isti opisuje način dešavanja kritičnog dogadjaja u naselju Rubeža u potpunosti opovrgnuta svjedočkim iskazom oštećenog Zorić Ranka i iskazima svjedoka Djuranović Veska i Glušica Mirka u dijelu koji se odnosi na način dešavanja dogadjaja koji se desio u naselju Rubeža, a kojim dokazima je sud iz već navedenih razloga poklonio povjerenje i na istima zasnovao odluku o krivici okrivljenih u predmetnom postupku. </span>
</p>
<p class="p6"></p>
<p class="p6">
<span>Iz istih razloga sud je odbacio iskaze svjedoka Tomić Ivone i Marković Ane u dijelu u kome su iste navele da je kritične večeri okrivljeni Vojičić na mjesto dogadjaja došao sa vozilom okrivljenog Blečića, u kojem su pored okrivljenih i one bile, smatrajući da je ovakvo kazivanje imenovanih svjedoka neobjektivno i dato sa namjerom da okrivljenom Vojičiću pomogne u izbjegavanju krivično pravne odgovornosti u predmetnom postupku. Takodje sud nije prihvatio kazivanje svjedoka Djuranović Veska dato u prethodnom postupku i na glavnom pretresu da okrivljeni Vojičić Davor nije lice koje je kritičnom prilikom sa metalnom šipkom polomilo zadnje vjetrobransko staklo Zorićevog vozila i zatim sa okrivljenim Blečić Vladimirom napalo oštećenog Zorić Ranka udarajući ga metalnom šipkom po ledjima i vukući oštećenog po asfaltu, jer je svjedok Djuranović Vesko prilikom vršenja radnje prepoznavanja sa nesumnjvom sigurnošću ukazao na okrivljenog Vojičića kao lice koje je preduzelo navedene radnje kritičnom prilikom, tako da je po ocjeni suda očigledno da je njegovo kasnije kazivanje prilikom saslušanja pred zamjenikom ODT-a da nije potpuno siguran da je okrivljeni Vojičić to lice i kazivanje na glavnom pretresu da okrivljeni Vojičić kritične večeri uopšte nije bio na mjestu dešavanja kritičnog dogadjaja dato sa očiglednom namjerom da se okrivljenom Vojičuću pomogne u izbjegavanju krivično pravne odgovornosti u predmetnom krivičnom postupku.  </span>
</p>
<p class="p2"></p>
<p class="p2">
<span>	Prilikom donošenja odluke o krivici okrivljenih sud je cijeneći sve okolnosti dešavanja kritičnog dogadjaja našao da dogadjaj koji se prethodno desio iste večeri u centru grada, na Trgu Slobode izmedju okrivljenog Blečića sa jedne i svjedoka Glušica Mirka sa druge strane, u koji dogadjaj se umiješao oštećeni Zorić tako što se čupao sa okrivljenim Blečićem ne može smatrati povodom zbog koga je kasnije te večeri došlo do kritičnog dogadjaja u naselju Rubeža, iz razloga što se dogadjaj na Trgu Slobode završio razdvajanjem učesnika u istom, nakon čega se okrivljeni Blečić Vladimir fizički nepovrijedjen nesmetano svojim vozilom udaljio sa mjesta tog dogadjaja, tako da je njegovo kasnije postupanje na način bliže opisan u izreci presude, dakle postupanje u vidu toga što je sa svojim vozilom prepriječio put vozilu u kojem su se nalazili oštećeni Zorić i svjedoci Glušica i Djuranović, zatim prišao tom vozilu otvorio vrata istog i bez ikakvog razgovora udario nogom u glavu oštećenog Zorić Ranka, a zatim u daljem toku tog dogadjaja preduzeo radnje bliže opisane u izreci presude, po ocjeni suda predstavlja neizazvano vršenje nasilja i drsko i bezobzirno ponašanje prema oštećenom Zorić Ranku koje je preduzeto sa jasnim ciljem da se na taj način remeti javni red i mir , u kojim radnjama je na način bliže opisan u izreci presude zajedno sa okrivljenim Blečićem učestvovao i okrivljeni Vojičić Davor. </span>
</p>
<p class="p2"></p>
<p class="p2">
<span>	Cijeneći subjektivni odnos okrivljenih prema izvršenom krivičnom djelu sud je našao da su opkrivljeni prilikom izvršenja predmetnog krivičnog djela postupali sa direktnim umišljajem, jer iz utvrdenog činjeničnog stanja proizilazi da su okrivljeni preduzimajući radnje opisane u izreci presude postupali sa očiglednom namjerom da neizazvanim vršenjem nasilja i drskim i bezobzirnim ponašanjem na javnom mjestu remete javni red i mir, odakle nedvosmisleno proizilazi da su okrivljeni prilikom izvršenja predmetnog krivičnog djela bili svjesni istog i htjeli njegovo izvršenje, uslijed kojih radnji okrivljenih je nastupila posljedica u vidu nanošenja lakih tjelesnih povreda oštećenom Zorić Ranku kao objektivnog elementa neophodnog za postojanje predmetnog krivičnog djela. Prilikom donošenja navedene odluke o stepenu vinosti okrivljenih sud je cijenio i kazivanje okrivljenog Blečića, koje je potvrdjeno kazivanjem svjedoka Glušica Mirka, da je okrivljeni Blečić kritične večeri bio pod dejstvom alkohola i našao da ta činjenica nije od uticaja na donošenje drugačije odluke o stepenu vinosti okrivljenog Blečića, jer je s obzirom na činjenicu da je imenovani okrivljeni u svojoj odbrani rekonstruisao kritične dogadjaje dajući svoje vidjenje istih, uz precizan opis detalja tih dogadjaja, po mišljenju suda očigledno da je okrivljeni Blečić Vladimir kritične večeri bio u stanju tzv.običnog pijanstva, jer u slučaju da je stepen alkoholisanosti imenovanog okrivljenog kritičnom prilikom bio takav da je mogao uticati na sposobnost okrivljenog da upravlja svojim postupcima, okrivljeni Blečić ne bi bio u mogućnosti da svoju odbranu iznese na način kako je to učinio u predmetnom postupku. </span>
</p>
<p class="p2"></p>
<p class="p2">
<span>	Za napomenuti je da je sud, na osnovu utvrdjeno činjeničnog stanja djelimično izmijenio činjenični opis predmetnog krivčnog djela u odnosu na način dešavanja dogadjaja koji se kritične večeri desio izmedju okrivljenog Blečića sa jedne i svjedoka Glušice i oštećenog Zorića sa druge strane u centru grada prije kritičnog dogadjaja, u odnosu na činjenični opis naveden u optužnom predlogu ODT Nikšić, smatrajući pri tom da ovakvom izmjenom činjeničnog opisa predmetnog krivičnog djela u presudi, u odnosu na činjenični opis istog u optužnom aktu nije povrijedjen objektivni identitet optužbe na štetu okrivljenih, jer ovakvom izmenom okrivljenima nije stavljena na teret kriminalna količina veća od one koja je bila navedena u optužnom aktu ODT-a.</span>
</p>
<p class="p2"></p>
<p class="p2">
<span>	Prilikom donošenja odluke o vrsti i visini kazne okrivljenima sud je u smislu člana 42 stav 1 KZ kao olakšavajuće okolnosti na strani okrivljenih našao činjenicu da se kritični dogadjaj desio nakon što je prethodno na Trgu Slobode došlo do verbalnog i fizičkog sukoba izmedju okrivljenog Blečića i svjedoka Glušica Mirka u situaciji kada je okrivljeni Blečić izlazio iz diskoteke Fejs u društvu sa Tomić Ivonom i Marković Anom, a svjedok Glušica bio u društvu sa oštećenim Zorićem i svjedokom Djuranović Veskom, koje okolnosti tog dogadjaja ukazuju da je do istog došlo zbog povoda koji je potekao od  svjedoka Glušica Mirka, jer te okolnosti upućuju na zaključak da okrivljeni Blečić s obzirom da je bio u društvu sa dvije djevojke u odnosu na svjedoka Glušicu koji je bio u društvu sa dva druga nije imao namjeru da isprovocira bilo kakvu vrstu konflikta, dok je kao otežavajuću okolnost na strani okrivljenih, u sklopu njihove ličnosti, sud našao raniju osudjivanost okrivljenih utvrdjenu uvidom u izvod iz kaznene evidencije za okrivljene, jer je očigledno da kazne koje su okrivljenima izricane prilikom prethodne osudjivanosti na iste nijesu u dovoljnoj mjeri uticale da ne čine nova krivična djela. Imajući u vidu navedenu olakšavajuću okolnost sud je našao da se radi o osobito olakšavajućoj okonosti i primjenom odredbi člana 36 KZ svakog okrivljenog pojedinačno osudio na kaznu zatvora u trajanju od po 4 mjeseca, koje kazne su na osnovu člana 45 i 46 KZ okrivljenima ublažene ispod zakonskog minimuma predvidjenog za predmetno krivično djelo, smatrajući da su ovakve kazne primjerene težini izvršenog krivičnog djela i okrivljenima kao učiniocima istog i da će se sa ovakvim kaznama na okrivljene u dovoljnoj mjeri uticati da ubuduće ne vrše nova krivična djela i da će se na taj način u ovom konkretnom slučaju ostvariti svrha kažnjavanja iz člana 32 KZ u okviru opšte svrhe izricanja krivičnih sankcija iz člana 4 stav 2 KZ.</span>
</p>
<p class="p2"></p>
<p class="p2">
<span>	Odluku o troškovima krivičnog postupka sud je donio na osnovu člana 226 i 229 ZKP-a i istom okrivljene obavezao da na ime troškova krivičnog postupka solidarno plate iznos od 44,00 eura, koji se odnosi na ime nagrade vještaku medicinske struke za dati nalaz i mišljenje, i da na ime paušala pojedinačno plate iznose od po 100,00 eura krivičnog postupka koji iznosi su odredjeni imajući u vidu složenost predmeta, trajanje postupka i imovne prilike okrivljenih</span>
</p>
<p class="p2"></p>
<p class="p2">
<span>	Na osnovu svega izloženog, primjenom člana 374 ZKP-a odlučeno je kao u izreci presude.</span>
</p>
<p class="p2"></p>
<p class="p3">
<span class="s1">OSNOVNI SUD U NIKŠIĆU</span><span>, dana 31.01.2013. godine.</span>
</p>
<p class="p2">
<span> </span>
</p>
<p class="p2"></p>
<p class="p2">
<span>Zapisničar                                     	                      	</span><span class="s1">	                          S U D I J A</span>
</p>
<p class="p2">
<span class="s1">Papović Budimirka s.r.                                                                                 Djuričković Igor s.r. </span>
</p>
<p class="p2"></p>
<p class="p2">
<span class="s1">                                                                                     </span>
</p>
<p class="p2">
<span class="s1">	      Za tačnost otpravki tvrdi i ovjerava: Službenik suda </span>
</p>
<p class="p2"></p>
<p class="p2">
<span class="s1">PRAVNA POUKA: </span><span>Protiv ove presude dozvoljena je žalba u roku od 8 dana od dana prijema iste  preko ovog suda Višem sudu Podgorica </span>
</p>
<p class="p2"></p>
<p class="p2"></p>
<p class="p2">
<span class="s4">	</span>
</p>
<p class="p2"></p>
<p class="p8"></p>
<p class="p8"></p>
<p class="p8"></p>


</body>
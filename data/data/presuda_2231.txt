<strong>K br.89/10</strong><br>
&nbsp;<br>
&nbsp;<br>
<strong>U IME NARODA</strong><br>
&nbsp;<br>
&nbsp;<br>
<strong>OSNOVNI SUD U KOLA</strong>ŠINU, kao prvostepeni krivični u vijeću sastavljenom od sudije&nbsp; Mirjane&nbsp; Čepić kao predsjednika vijeća I sudija porotnika M. T. I S. L. kao članova vijeća,uz učešće zapisničara Vrhovac Nade, u krivičnom predmetu protiv okrivljenog R. G. iz K. zbog krivičnog djela iz čl.327 st1u sticaju sa krivičnim djelom iz čl.403 st1 i krivčno djelo iz čl.376 st3 u vezi st.1 KZCG, postupajući po optužnici ODT iz Kolašina Kt.br.27/10 od 23.06.2010 nakon održanog glavnog javnog pretresa u prisustvu zastupnika optužnice ODT Vojislava Grujića, optuženog I njegovog branioca advokata N. V. donio je I javno objavio dana 21.06.2011.god.<br>
&nbsp;<br>
<strong>P R E S U D U</strong><br>
&nbsp;<br>
<strong>OKRIVLJENI:</strong><br>
<strong>.R. G., </strong>od oca K. I majke M. rodjene M.,<strong> rodjen …..godine u K.,</strong> gdje je I nastanjen&nbsp; , školu, srednjeg imovnog stanja, do sada osudjivan,<br>
&nbsp;<br>
K R I V &nbsp;J E<br>
Zato što je:<br>
Dana 23.03.2010 godine u Nacionalnom restoranu V. u ul.J. B. u K., opšteopasnom radnjom I opšteopasnim sredstvom&nbsp; izazvao opasnost za život I tijelo ljudi, na način što je iz pištolja marke CZ M-57,lkalibra 7,62 mm, serijskog brojaC ... koje je protivno čl.11Zakona o orućju CG, neovlašćeno nosio na javnom mjestu, na spratu restorana nekontrolisano ispalio dva metka u patos kada su se u prizemlju nalazili P. M. I V. V. od kojih se jedan metak zaustavio u patosnu gredu,dok je drugi prošao kroz patos I pogodio u drveni šank u prizemlju, čime je izazvao konkretnu opasnost za život I tijelo oštećenih ,a nakon toga kada je priveden u prostorije Ispostave K. prijetio da će napasti službeno lice policajca L.M. u vršenju poslova javne bezbijednosti, I to tako što mu je u prostoriji dežurne službe ,nakon što ga je oštećeni priveo, uputio riječi da će ga zgaziti vozilom, da će mu baciti bombu I da će ga ubiti<br>
&nbsp;<br>
-čime je izvršio krivično djelo izazivanje opšte opasnosti iz čl.327 st1 u sticaju sa krivičnim djelom nedozvoljeno držanje oružja i eksplozivnih materija iz čl.403 st1 i krivično djelo napad na službeno lice u vršenju službene dužnosti iz&nbsp; čl.376 st 3 u vezi st1KZ.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Pa mu sud primjenom citirane zakonske odredbe i čl. 36 i 48 KZ CG, te čl. 364<br>
<strong>utvrdjuje</strong><br>
&nbsp;<br>
&nbsp;<br>
<ol>
	<li>
		Za krivično djelo izazivanje opšte opasnosti iz čl. 327 st. 1, &nbsp;kaznu zatvora u trajanju od 6 /šest/ mjeseci,</li>
	<li>
		Za krivično djelo nedozvoljeno držanje oružja I eksplozivnih materija iz čl. 403 st. 1 KZ, kaznu zatvora u trajanju od 2 /dva/ mjeseca,</li>
	<li>
		Za krivično djelo napad na službeno lice u vršenju službene dužnosti iz čl. 376 st. 3 u vezi st. 1, kaznu zatvora u trajanju od 6 /šest/ mjeseci.</li>
</ol>
&nbsp;<br>
Pa mu sud na osnovu čl. 48, 52, 53 I 54 KZ CG, I čl. 364 ZKP-a,<br>
<strong>I z r i č e &nbsp;–</strong><br>
&nbsp;<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; <strong>USLOVNU OSUDU</strong><br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Kojom okrivljenom&nbsp; <strong>UTVRDJUJE</strong> jedinstvenu kaznu zatvora u trajanju od 12 /dvanaest/ mjeseci I istovremeno odredjuje da se ista neće izvršiti ukoliko okrivljeni u roku od 1 /jedne/ godine ne počini novo krivično djelo.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; <strong>OBAVEZUJE</strong> se okrivljeni da na ime troškova krivičnog postupka &nbsp;uplati&nbsp; iznos od 154,00 €ura, te da na ime sudskog paušala uplati iznos od 50,00 €ura, prednje u roku od 15 dana od dana pravosnažnosti presude pod prijetnjom prinudnog sudskog izvršenja na žiro račun br. 832-196-94 koji se vodi na ime Osnovnog suda – Kolašin.<br>
&nbsp;<br>
Na osnovu čl. 66, 67, 68 I 75 KZ CG prema okrivljenom<br>
<strong>I z r i č e&nbsp;&nbsp; s e -</strong><br>
&nbsp;<br>
&nbsp;<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; <strong>MJERA BEZBIJEDNOSTI</strong><br>
<strong>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp; Oduzimanje predmeta</strong><br>
&nbsp;<br>
&nbsp;<br>
Pa se od okrivljenog R. G. oduzima pištolj marke ,,CZ,, M-57 kalibra 7,62 mm, serijskog broja C...<br>
&nbsp;<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; <strong>O b r a z l o ž e nj e</strong><br>
&nbsp;<br>
&nbsp;<br>
ODT iz Kolašina svojim optužnim aktom Kt.br. 27/10 od 23.06.2010.godine stavio je na teret okrivljenom R. G. da je počinio krivično djelo&nbsp; izazivanje opšte opasnosti iz čl. 327 st. 1 u sticaju sa krivičnim djelom nedozvoljeno držanje oružja I eksplozivnih materija iz čl. 403 st. 1 I krivično djelo napad na službeno lice u vršenju službene dužnosti iz čl. 376 st. 3 u vezi st. 1 KZ, na način, mjesto I vrijeme činjenično I pravno opisano izrekom presude. Pri podnijetoj optužnici ODT Vojislav Grujić ostao je do okončanja glavnog pretresa predlažući u završnoj riječi da sud okrivljenog oglasi krivim I osudi po Zakonu.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Okrivljeni je prisustvovao glavnom pretresu I u svojoj odbrani u bitnom naveo da nije kriv za predmetni dogadjaj, jer je u vrijeme izvršenja krivičnog djela koristio terapiju antidepresivima, koju koristi danas, a inače je težak dijabetičar. &nbsp;Kritičnom prilikom pored uobičajene terapije konzumirao je I alkohol. Obzirom da nije bio svjestan svojih postupaka ne osjeća se krivim za djelo koje mu se stavlja na teret, jer svakako isto ne bi učinio da je bio u svjesnom stanju, nakon ovog dogadjaja ostvario je pravo na invalidsku penziju. Nakon privodjenja u Ispostavu – K. pozlilo mu je pa je poveden u Dom zdravlja gdje mu je ukazana pomoć, tada je dobio uput za bolničko liječenje u Klinički centar, medjutim policija ga je ponovo vratila u Stanicu policije, radi davanja izjave, nakon toga mu je ponovo pozlilo I kola hitne pomoći su došla po njega ispred Stanice policije, gdje ponovo dobija uput za bolničko liječenje, nakon čega je ponovo vraćen u policiju I tek sjutradan upućen u KC – Podgorica, nakon pregleda u KC ponovo je vraćen kod Istražnog sudije – Osnovnog suda u K., radi davanja izjave I pored činjenice da ga je dežurni ljekar zadržavao na liječenju, o čemu prilaže dokumentaciju. U ostalom dijelu ostao je pri navodima odbrane datom na zapisniku pred istražnim sudijom od 25.03.2010.godine, gdje je naveo da je kritičnom prilikom kao I svakog dana kući popio terapiju, a potom nekoliko čaša rakije, nakon ovoga već je bio u nekom čudnom stanju, I potom je krenuo teretnim vozilom marke ,,TAM,,&nbsp; u pravcu grada. Došao je do R. V. gdje je vozilo parkirao I ušao u restoran jer je&nbsp; u istom bio zaposlen kao radnik na obezbedjenju. Pošao je na sprat restorana I od konobara M. P. naručio kafu, tamo nije konzumirao alkohol. Nije se mogao izjasniti kako mu se u rukama stvorio pištolj ,,Tetejac,, pretpostavlja da je pištolj bio u prostorijama restorana, jer ga je obično&nbsp; tamo držao, sjeća se da je opalio jedan metak u pod restorana, ali su mu kasnije rekli da je opalio dva metka. Zna zasigurno da nije imao namjeru da ispali hitce iz pištolja, niti da bilo koga povrijedi. Sjeća se da na spratu nije bilo nikoga od gostiju, a da je u donjem spratu bilo osoblje restorana. Sledeće čega se sjeća je da je izašao ispred restorana gdje je vidio dosta policajaca kao I konobara M. P.. Iz restorana je izašao sa pištoljem u ruci I isti unio u kamion. &nbsp;Izrazio je žaljenje što se odigralo sve na ovakav način. Za predmetni pištolj posjeduje oružni list. Što se tiče policajaca ne isključuje mogućnost da je u tom trenutku povrijedio nekog od njih, jer je bio u teškom psihičkom stanju, vjerovatno verbalno. U završnoj riječi branilac okrivljenog je istakla da je tokom postupka okrivljeni priznao krivična djela izazivanje opšte opasnosti u sticaju sa krivičnim djelom nedozvoljeno držanje oružja. Oštećeni P. M. I V. V.nijesu se pridružili krivičnom gonjenju protiv okrivljenog. Što se tiče krivičnog djela napad na službeno lice u vršenju službene dužnosti okrivljeni je naveo da se ne sjeća da je oštećenom M. uputio riječi koje su bliže navedene činjeničnim opisom djela, medjutim, ostavio je mogućnost I kazao da ako je tako nešto rekao on se izvinjava. Pri činjenici da je okrivljeni tog dana bio u teškom alkoholisanom stanju, da mu je I uračunljivost zbog toga bila bitno smanjena, da je dijabetičar, da je porodičan čovjek, da je izazio kajanje zbog radnji koje je učinio, da je izdržavalac porodice I otac, predložila je da se prema okrivljenom izrekne uslovna osuda, bez obzira na činjenicu što je okrivljeni do sada osudjivan, jer se iz izvoda iz KE utvrdjuje da je okrivljeni kažnjen 1990.godine, dakle prije 21 godinu I da do danas nije vršio krivična djela.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Okrivljeni je u završnoj riječi prihvatio &nbsp;u cjelosti odbranu svog branioca.<br>
U dokaznom postupku sud je saslušao svjedoke-oštećene P. M.,V. V.,M. L.,pročitao službenu zabilješku Uprave policije Ispostave kolašin br.19/3-240-347 od 24.03.2010 sa foroelaboratom I skicom lica mjesta ,sl.zabilješka uprave policije Ispostave Kolašin br.240-347/2 od 24.03.2010.god.,izvještaj odjeljenja za sudsku medicinu KCCg A br.382 od 26.03.2010,zapisnik o daktiloskopskoj pretrazi papilarnih linija br.317/10 forenzičkog centra uprave policije CG,izvještaj o balističkom vještačenju br.1180/10,izvještaj o analizi parafinskih rukavica br.1182/10,izvod iz KE na ime okrivljenog izdat od Uprave policije ispostave Kolašin br,245/10-669/2 od 27.05.2010,te pročitao iskaze svjedoka Č. V.,A. N.,B. S.,izvršio uvid u Izvještaj forenzičkog centra 1185/10,te proćitao nalaz I mišljenja vještaka neuropsihijatra prof.dr.M. S..<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Iz iskaza oštećenog P. M. utvrdjuje se da je isti ostao pri iskazu datom na zapisnik pred istražnim sudijom od 8.06.2010.godine, gdje je u bitnom istakao da je bio na poslu u restoranu ,,V.,, gdje radi kao konobar, da je sa njim u smjeni bila I kuvarica V. V. kada u restoran dolazi R. G. koji je inače zaposlen u pomenutom restoranu kao obezbedjenje. Isti je bio u pripitom stanju I želio je da razgovara sa šefom S. B.. U restoranu je bilo pet gostiju I kada je okrivljeni počeo da galami oni su napustili restoran. Nakon ovoga V. V.silazi sa gornjeg sprata na kojem je sjedio okrivljeni dok je oštećeni P. ostao sa njim. U medjuvremenu, okrivljeni ispaljuje dva hica iz pištolja, jedan hitac ispalio je u pod a drugi pravolinijski duž restorana. Nakon ispaljivanja hitaca oštećeni napušta restoran I ne vraće se do dolaska policije. Nije se pridružio krivičnom gonjenju niti je istakao imovinsko-pravni zahtjev protiv okrivljenog.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Iz iskaza oštećene V. V.utvrdjuje se da ista ostaje pri navodima datim na zapisnik pred istražnim sudijom od 8.06.2010.godine, gdje je navela da je kritičnom prilikom&nbsp; radila kao kuvar u restoranu ,,V.,, da je sa njom u smjeni bio P. M. – konobar. U restoran je došao R. u vidno pijanom stanju I tražio šefa kako bi razgovarao sa njim. U medjuvremenu P. zove šefa da ne dolazi u restoran dok R. ne ode. Tada ona I P. odlaze kod R. na sprat I sa njim razgovaraju, kako bi sve proteklo u što smirenijoj atmosferi. Oštećena nakon toga odlazi da radi na donji sprat, I kada je bila na polovini stepenica začula je pucnje iz pištolja, pozvala je P. bojeći se da ga nije R. ubio, kada joj se M. odazvao shvatila je da nije povrijedjen I njih dvoje su zajedno izašli iz restorana. &nbsp;P. potom poziva šefa da o dogadjaju obavijesti policiju. U medjuvremenu u restoran dolaze zet I kćerka okrivljenog koja odlazi kod njega na sprat. Oštećena se nije pridružila krivičnom gonjenju niti je istakla imovinsko pravni zahtjev.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Oštećeni M.L. ostao je pri navodima datim pred istražnim sudijom od 15.06.2010.godine, gdje je u bitnom naveo da je u restoranu ,,V.,, došlo do upotrebe vatrenog oružja od strane okrivljenog, pa je tamo upućena patrola, a oštećeni sa Č. V. odlazi na lice mjesta radi privodjenja okrivljenog. &nbsp;Dolaskom u restoran zatiče okrivljenog kako sjedi, dok su službene radnje već preduzimali inspektor A. N. I policajac B. S.. Kada su oštećeni I Č. krenuli da izvode okrivljenog iz restorana isti je pružao aktivni otpor I psovao, otimajući se, kada nogom udara A. N.. Okrivljenom su stavljene lisice na ruke I uveden je u službeno vozilo kojim je priveden u Stanicu policije, gdje nastavlja da oštećenog psuje upućujući mu riječi prijetnje da će mu baciti bombu, da će ih sve pobiti I slično. R. kćerka takodje je pokušala da ometa policiju u postupku privodjenja njenog oca. Nakon privodjenja u Stanicu policije okrivljeni je poveden u Dom zdravlja, radi ukazivanja ljekarske pomoći. Oštećeni se pridružio krivičnom gonjenju, dok imovinsko-pravni zahtjev nije istakao.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Iz službene zabilješke Uprave policije – Ispostave Kolašin br. 19/3-240-347 od 24.03.2010.godine sa foto elaboratom I skicama lica mjesta utvrdjuje se da se kritični dogadjaj desio u prostorijama restorana ,,V.,, koji se nalazi u Ul. J. B. da je do upotrebe vatrenog oružja od strane okrivljenog došlo na gornjem spratu navedenog restorana, da je uvidjajna ekipa izuzela dvije šaure – dva projektila koji potiču iz pucnjave, da na licu mjesta nije pronadjen pištolj iz kojeg je pucano, već da je isti pronadjen prilikom kontrole teretnog motornog vozila kojim je upravljao neposredno prije dogadjaja okrivljeni, a koje je zatečeno ispred njegove porodične kuće u mjestu D.. Konkretnom prilikom pronadjen je pištolj marke ,,CZ M-57,, kalibra 7,62 mm, serijski br. C... u kom se nalazio okvir sa četiri metka.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Iz službene zabilješke br. 347/2 od 24.03.2010.godine utvrdjuje se da je policija došla u posjed saznanja da je R. G. nakon upotrebe vatrenog oružja isto sakrio u TMV marke ,,T., kojim je prethodno došao do restorana, a koje vozilo je sa lice mjesta uklonio zet okrivljenog B. R.. Vozilo je pronadjeno ispred porodične kuće I u vozilu pištolj naprijed navedenih karakteristika.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Iz izvještaja KC CG A br. 382 od 26.03.2010.godine utvrdjeno je da je okrivljeni u vrijeme izvršenja krivičnog djela bio u pijanom stanju pri koncentraciji od 2,20 % apsolutnog alkohola u krvi.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Iz izvještaja Forenzičkog centra Uprave policije CG o daktiloskopskoj pretrazi tragova papilarnih linija br. 317/10 utvrdjeno je da DKT pretragom na dostavljenim uzorcima I to pištolju ,,CZ,, kalibra 7,62 mm I okviru pištolja u kome se nalaze četiri metka nijesu pronadjeni tragovi papilarnih linija.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Iz izvještaja o balističkom vještačenju br. 1182/10 utvrdjeno je da je predmetni pištolj funkcionalan, te da je iz istog pucano, nakon čega cijev nije čišćena. Dostavljeni projektil u potpunosti je deformisan, ali se utvrdjuje da sporni projektil I sporne čaure pripadaju pištoljskoj municiji kalibra 7,62 mm. I sporne I nesporne čaure imaju karakteristike koje imaju identifikacionu vrijednost, a koje su nastale dejstvom udarne igle I dejstvom čela zatvarača. &nbsp;<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Iz izvještaja o analizi parafinskih rukavica br. 1182/10 utvrdjuje se prisustvo barutnih česnica na šakama R. G., te se ne može isključiti mogućnost da je isti bio povezan sa procesom ispaljenja metka iz vatrenog oružja, prije skidanja parafinskih rukavica.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Iz iskaza svjedoka A. N. datog na zapisnik pred istražnim sudijom od 15.06.2010.godine utvrdjuje se da je isti obaviješten od strane patrole policije da je u restoranu ,,V.,, došlo do upotrebe vatrenog oružja, te je svjedok otišao na lice mjesta. Pri dolasku ispred R. zatiče osoblje P. M. I V. V. Ulazi u restoran I u prizemlju primjećuje razbacane stvari, kao I jednu probušenu metalnu posudu, ista je bila probušena projektilom, te je krenuo uza stepenice, kada je došao na polovinu stepenica za stolom u uglu sa njegove lijeve strane sjedio je okrivljeni, a pored njega je stajala jedna mladja ženska osoba, njemu nepoznata, za koju je kasnije saznao da je kćerka okrivljenog. Tada u objekat dolaze policajci B. S. I V. R. koji prilaze R.. Kada se svedok A. obratio okrivljenom isti mu je grubo odgovorio da mu svjedok čitav život pravi probleme, da mu je pritvarao sina I da će mu se za to osvetiti. &nbsp;Policija je izvršila pretres okrivljenog I utvrdjeno je da isti kod sebe nema oružje, kada dolaze policajci Č. V. I M. L. koji okrivljenog izvode ispred restorana. Isti odbija da podje, pa je zbog pružanja fizičkog otpora savladan I stavljena su mu sredstva za vezivanje. Pištolj iz kojeg je R. pucao kasnije je pronadjen &nbsp;u kamionu ispred njegove porodične kuće. &nbsp;Svjedok dalje navodi da nije odlazio u prostorije dežurne službe gdje je okrivljeni priveden, tako da o daljem toku dogadjaja nije mogoa dati svoj iskaz.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Iz iskaza Č. V. datog na zapisnik pred istražnim sudijom od 8.06.2010.godine utvrdjeno je &nbsp;da je isti od strane policije obaviješten da je došlo do pucnjave u restoranu ,, V.,,&nbsp; da je pucao R. G. koji je inače zaposlen u ovom restoranu. Dolaskom na lice mjesta svjedok zatiče okrivljenog u vidno pijanom stanju, I jako agresivnog. Tamo su već od strane policije bili S. B., M. L.I N. A.. Za stolom je sjedio okrivljeni koji se obraćao inspektoru A., prijeteći mu osvetom zbog privodjenja sina. Prilikom izvodjenja iz prostorija restorana okrivljeni je pružao otpor, istrgao je ruke I uhvatio A. za džemper, nakon čega je od strane policije vezan sredstvima za vezivanje I priveden u prostorije Ispostave. &nbsp;<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Iz iskaza svjedoka B. S. datog na zapisnik pred istražnim sudijom od 8.06.2010.godine utvrdjuje se&nbsp; isto što I iz iskaza svjedoka Č. V., stim što se svjedok izjasnio I na dogadjaje u prostorijama dežurne službe Ispostave – Kolašin, pa navodi da je okrivljeni u dežurnoj službi vrijedjao službenika M.L. govoreći mu da će ga zgaziti vozilom, da će mu baciti bombu. Nakon što je okrivljeni rekao da je dijabetičar I da mu je loše svjedok ga je zajedno sa kolegama prevezao u Dom zdravlja radi ukazivanja ljekarske pomoći.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Iz izvoda iz KE izdatog na ime okrivljenog od strane Uprave policije – Ispostave Kolašin br. 245/09-669/2 utvrdjeno je da je okrivljeni do sada osudjivan I to: presudom Opštinskog suda u Kolašinu K.br. 41/83 od 4.11.1983.godine za krivično djelo iz čl. 152 st. 1 KZ SRCG izrečena kazna dva mjeseca zatvora uslovno na dvije godine, presudom Osnovnog suda – Kolašin K.br. 119/89 od 11.09.1990.godine za krivično djelo iz čl. 58 st. 1 KZ RCG I čl. 213 KZ RCG, te čl. 84 st. 1 KZ RCG četiri mjeseca zatvora uslovno na jednu godinu.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Iz izvještaja o vještačenju Forenzičkog centra Danilovgrad od 16.06.2010.godine br. 1185/10 utvrdjuje se da je predmet vještačenja bila vaga sa djelovima koja je dostavljena na vještačenje iz restorana ,,V.,, te je bilo potrebno utvrditi da li su oštećenja na metalnom tasu vage nastala djelovanjem projektila ispaljenog iz vatrenog oružja. &nbsp;Na osnovu vještačenja proizilazi da su mehanička oštećenja na tasu vage, metalnom dijelu vage, kao I samoj vagi nastala usled projektila ispaljenog iz vatrenog oružja.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Iz izvještaja vještaka neuropsihijatra Prof. dr S. M. od 14.06.2011.godine utvrdjuje se da okrivljeni ne boluje od trajnog duševnog oboljenja, već da su kod istog prisutni simptomi periodične depresije koja se može smatrati simptomom alkoholne zavisnosti. Krivično djelo je psihopatološki motivisano akutnom alkoholnom intoksikacijom optuženog u vrijeme izvršenja krivičnog djela, kao I karakteristika poremećaja ličnosti. Sposobnost shvatanja djela I mogućnost upravljanja postupcima u vrijeme izvršenja krivičnog djela kod optuženog je bila bitno smanjena.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Cijeneći sve izvedene dokaze kako pojedinačno tako I u njihovom medjusobnom odnosu na nesumnjiv način je utvrdjeno da je okrivljeni dana 23.03.2010.godine u restoranu ,,V.,, opšteopasnom radnjom I opšte opasnim sredstvom &nbsp;izazvao opasnost za život ljudi tako što je iz pištolja marke ,,CZ M-57,, kalibra 7,62 mm, serijskog br. C..., na spratu restorana ispalio dva metka od kojih je jedan pogodio u patosnu gredu, a drugi prošao kroz patos I pogodio drveni šank u prizemlju, u kojim prostorijama su se nalazili oštećeni P.&nbsp; M. I V. V. čime je stvorio konkretnu opasnost za život oštećenih. Prednje činjenice utvrdjene su iz službene zabilješke Uprave policije, čiji sastavni dio čine skica lica mjesta&nbsp; I foto elaborat, te iz iskaza svjedoka – oštećenih P. M. I V. V. koji su na gotovo istovjetan način opisali predmetni dogadjaj, kojim radnjama je okrivljeni ostvario sve bitne elemente krivičnog djela izazivanje opšte opasnosti iz čl. 327 st. 1 KZ CG. Nesporno je utvrdjeno tokom postupka da je okrivljeni vatreno oružje, pištolj naprijed opisanih karakteristika nosio na javnom mjestu, što je protivno odredbi čl. 11 Zakona o oružju CG kojim je utvrdjena zabrana nošenja oružja na javnom mjestu, pa su se kroz ove radnje &nbsp;stekli I svi bitni elementi bića krivičnog djela nedozvoljeno držanje oružja iz čl. 403 st. 1 KZ. Iz iskaza svjedoka ođštećenog M. L. te iskaza svjedoka – službenika policije Č. V., A. N. I B. S. utvrdjuje se da je isti prilikom privodjenja pružao aktivni otpor, te konkretno u prostorijama dežurne službe prijetio policajcu M. L. da će ga zgaziti svojim vozilom, da će ih pobiti sve I da će mu baciti bombu, kojim radnjama je ostvario sve bitne elemente bića krivičnog djela napad na službeno lice u vršenju službene dužnosti iz čl. 376 st. 3 u vezi st. 1 KZ CG. U prilog ovakvog zaključvanja suda da je kritičnom prilikom došlo do upotrebe vatrenog oružja od strane okrivljenog idu I posredni dokazi I to izvještaj o balističkom vještačenju iz kojeg proizilazi da je predmetni pištolj funkcionalan, da ispaljene čaure odgovaraju pištoljskoj municiji, te da nakon ispaljenja &nbsp;projektila pištolj nije čišćen, iz izvještaja o analizi parafinskih rukavica&nbsp; nesumnjivo&nbsp; se zaključuje da prisustvo nitratnih čestica na šakama okrivljenog potiče od upotrebe vatrenog oružja I pucanja iz istog.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; U cilju provjere navoda odbrane, gdje okrivljeni tvrdi da se zbog teškog psihičkog stanja, terapije antidepresivima, a I zbog činjenice da je dijabetičar, I da je &nbsp;pored terapije kritičnom prilikom konzumirao alkohol, te se u vrijeme izvršenja krivičnog djela nalazio u neuračunljivom stanju, sud je izveo u dopunu dokaznog postupka vještačenje po vještaku neuropsihijatru, koji je pak našao da okrivljeni ne pati od trajnog duševnog oboljenja koje bi ga činilo neuračunljivim, ali da se zbog stanja zavisnosti o alkoholu, pri akutnom alkoholisanom stanju, što proizilazi I iz izvještaja KC CG nalazio u stanju bitno smanjene uračunljivosti, koja ne isključuje postojanje krivične odgovornosti za djela koja mu se stavljaju na teret, te je ovakvu odbranu okrivljenog sud odbacio kao sračunatu na umanjenje ili pak eventualno izbjegavanje krivično pravne odgovornosti.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Opredjeljujući se za krivičnu sankciju kod okrivljenog sud je cijenio sve okolnosti od značaja za individualizaciju iste, a tiču se ličnosti okrivljenog I djela stavljenog mu na teret, pa je na strani okrivljenog kao olakšavajuće okolnosti cijenio činjenicu da je riječ o porodičnom čovjeku, ocu troje djece, te činjenicu da se oštećeni &nbsp;P. M. I V. V. nijesu pridružili krivičnom gonjenju protiv okrivljenog. Činjenicu da je okrivljeni do sada osudjivan sud nije cijenio kao otežavajuću sa razloga što je od poslednje osude protekao relativno dug period od 21 godinu. Obzirom na činjenicu da je okrivljeni počinio više krivični djela, I to: krivično djelo izazivanje opšte opasnosti iz čl. 327 st. 1 KZ CG za koje djelo je predvidjena kazna &nbsp;zatvora od šest mjeseci do pet godina,&nbsp; za ovo krivično djelo sud je okrivljenom izrekao kaznu zatvora u trajanju od šest mjeseci, za krivično djelo iz čl. 403 st. 1 predvidjena je kazna zatvora do tri godine, sud je okrivljenom izrekao kaznu zatvora u trajanju od dva mjeseca, za krivično djelo iz čl. 376 st. 3 u vezi st. 1 KZ predvidjena je kazna zatvora od šest mjeseci do pet godina, pa je sud za ovo krivično djelo okrivljenom izrekao kaznu zatvora u trajanju od šest mjeseci, primjenjujući odredbe o sticaju krivičnih djela predvidjene čl. 48 KZ CG sud je okrivljenom utvrdio jedinstvenu kaznu zatvora u trajanju od 12 mjeseci I istu uslovio na period od jedne godine, koji je po mišljenju suda dovoljno dug u cilju provjere počinioca, pa se smatra da će se ovakvom krivičnom sankcijom postići svrha kako specijalne tako I generalne prevencije.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Kako je okrivljeni oglašen krivim to ga je sud shodno čl. 202 u vezi čl. 199 ZKP-a obavezao na plaćanje troškova krivičnog postupka u iznosu od 154,00 €ura, a koji se odnose na naknadu za dati nalaz&nbsp; I mišljenje vještaku neuropsihijatru S. M., kao I na plaćanje sudskog paušala u iznosu od 50,00 €ura koji je srazmjeran dužini trajanja postupka I imovinskim prilikama okrivljenog.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp; Obzirom na činjenicu da je kod okrivljenog pronadjen pištolj marke CZ M-57 , kalibra 7,62 mm, serijskog br. C1... sud je shodno čl. 75 KZ izrekao mjeru bezbijednosti kojom se okrivljenom trajno oduzima predmetni pištolj.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Sa svega naprijed iznijetog odlučeno je kao u izreci presude.<br>
&nbsp;<br>
&nbsp;<br>
&nbsp;<br>
&nbsp;<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; <strong>OSNOVNI SUD U KOLAŠINU,</strong><br>
<strong>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp; Dana, 21.06.2011. godine.</strong><br>
&nbsp;<br>
&nbsp;<br>
&nbsp;<br>
&nbsp;<br>
<strong>Zapisničar,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Predsjednik vijeća-sudija,</strong><br>
<strong>Vrhovac Nada s.r.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp; Čepić Mirjana s.r.</strong><br>
&nbsp;<br>
&nbsp;<br>
<strong>PRAVNA POUKA: Protiv ove presude dozvoljena je žalba Višem sudu – Bijelo Polje I to u roku od 15 dana od dana prijema iste. Žalba se podnosi preko Ovog suda.</strong><br>

<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.s1{text-decoration:underline;}
.s2{font-weight:bold;}
.p1{text-align:end;hyphenate:auto;keep-with-next.within-page:always;font-family:Arial;font-size:12pt;}
.p2{text-align:start;hyphenate:auto;font-family:Arial;font-size:12pt;}
.p3{text-align:center;hyphenate:auto;font-family:Arial;font-size:12pt;}
.p4{text-align:justify;hyphenate:auto;font-family:Arial;font-size:12pt;}
.p5{text-align:center;hyphenate:auto;keep-with-next.within-page:always;font-family:Arial;font-size:12pt;}
.p6{text-align:start;hyphenate:auto;keep-with-next.within-page:always;font-family:Arial;font-size:12pt;}
.p7{text-align:start;hyphenate:auto;font-family:Times New Roman;font-size:12pt;}
.p8{text-indent:0.5in;margin-left:2.0in;text-align:start;hyphenate:auto;keep-with-next.within-page:always;font-family:Arial;font-size:12pt;}
.p9{text-indent:0.5in;text-align:justify;hyphenate:auto;font-family:Arial;font-size:12pt;}
</style>
<meta content="ivan.adamovic" name="author">
</head>
<body class="b1 b2">
<p class="p1">
<span>										</span><span class="s1">K. br. 412/11</span>
</p>
<p class="p2"></p>
<p class="p3">
<!--Image link to '0.jpg' can be here-->
</p>
<p class="p4"></p>
<p class="p3">
<span>U IME CRNE GORE</span>
</p>
<p class="p3"></p>
<p class="p4"></p>
<p class="p4">
<span>	OSNOVNI SUD U BIJELOM POLJU, sudija pojedinac Ivan Adamović, uz učešće namještenika suda Jovanke Raičević, kao zapisničara, rješavajući po optužnici Osnovnog državnog tužilaštva u Bijelom Polju, Kt. br. 662/09 od 22. 11. 2010 godine, podnijetoj protiv okrivljenih F.A.a i M.A.a, iz R.a, opština Bijelo Polje, zbog krivičnog djela teška krađa iz čl. 240 st. 1 tač. 1 Krivičnog zakonika izvršenog u saizvršilaštvu, nakon održanog glavnog i javnog pretresa, u prisustvu zamjenika Osnovnog državnog tužioca u Bijelom Polju Cmiljane Perović, okrivljenog F.A.a i branioca po službenoj dužnosti okrivljenog M.A.a adv. N.S.a, iz Bijelog Polja, a u odsustvu okrivljenog M.A.a, kome se, shodno rješenju Krivičnog vijeća ovog suda KV. br. 127/2011 od 24. 03. 2011 godine sudilo u odsustvu i oštećenog M.R.a, donio je i objavio, dana 23. 03. 2012  godine,</span>
</p>
<p class="p4">
<span> </span>
</p>
<p class="p5"></p>
<p class="p6">
<span class="s2">	</span><span>	P R E S U D U</span>
</p>
<p class="p7"></p>
<p class="p4"></p>
<p class="p4">
<span>	Okrivljeni F.A., od oca R., majke S., rođene P., rođen ... godine u Bijelom Polju, sa prebivalištem u mjestu R.o, opština Bijelo Polje, Crnogorac, neoženjen, završio SSS, srednjeg imovnog stanja, osuđivan presudama: Višeg suda u Bijelom Polju Km. br. 2/08 od 15. 11. 2008 godine zbog kriv. djela iz čl. 204 st. 3 u vezi st. 1 KZ CG i čl. 20 KZ CG izrečena mu vaspitna mjera pojačan nadzor od strane organa starateljstva; Osnovnog suda u Bijelom Polju Km. br. 26/11 od 05. 06. 2010 godine zbog kriv. djela iz čl. 240 st. 1 u vezi čl. 23 i 49 izrečena mu vaspitna mjera pojačan nadzor od strane organa starateljstva; i Osnovnog suda u Bijelom Polju K. br. 26/11 od 10. 05. 2011 godine zbog kriv. djela iz čl. 240 st. 1 tač. 1 KZ CG na 3 mjeseca zatvora,  </span>
</p>
<p class="p4"></p>
<p class="p4">
<span>	Okrivljeni M.A., od oca Ć., majke N., rođene B., rođen 29. 12. 1985 godine u Bijelom Polju, sa prebivalištem u mjestu R.o, opština Bijelo Polje, Musliman, drž. CG, oženjen, bez djece, završio SSS, srednjeg imovnog stanja, osuđivan presudom Osnovnog suda u Bijelom Polju K. br. 101/10 od 16. 06. 2010 godine, zbog kriv. djela iz čl. 326/2 KZ na novčanu kaznu od 1.200,00 eura, </span>
</p>
<p class="p4"></p>
<p class="p8"></p>
<p class="p8">
<span>K R I V I     S U</span>
</p>
<p class="p2"></p>
<p class="p2">
<span>	-Zato što su:</span>
</p>
<p class="p2"></p>
<p class="p4">
<span>	-Neutvrđenog dana u septembru mjesecu 2009 godine, u mjestu R.o, opština Bijelo Polje, po prethodnom dogovoru, obili kuću oštećenog R.M.a, iz Njemačke, na način što su na spratnom dijelu kuće, upotrebom podesnog sredstva, polomili staklo na ulaznim vratima i kroz tako napravljen otvor ušli u unutrašnjost kuće, a nakon toga fizičkom snagom - natezanjem otvorili vrata od tri spavaće sobe, koje su bile zaključane, iz kojih su oduzeli veću količinu suđa i tekstilne robe i to: lonac i dva poslužaonika od rostfraja, kristalni komplet od dvanaest čaša za vino, tri kompleta od po dvadeset čaša od običnog stakla, dvije kristalne činije za staklo sa poklopcem od rostfraja, stalak za kolače od porcelana, pekač sa poklopcem, neraspakovani komplet od tri peškira, bade mantil, muški džemper, muške farmerke, četiri jastučnice, pet tacni i šolja od rostfraja, čija je ukupna vrijednost 282,69 €, u namjeri da njihovim prisvajanjem sebi pribave protivpravnu imovinsku korist, </span>
</p>
<p class="p4"></p>
<p class="p4">
<span>	-čime su, kao saizvršioci, izvršili krivično djelo teška krađa iz čl. 240 st. 1 tač. 1 Krivičnog zakonika, </span>
</p>
<p class="p4"></p>
<p class="p4">
<span>	-pa ih sud,  primjenom citiranog  zakonskog propisa i čl. 2, 4, 5, 13, 15,  32, 36, 42, 45 i 46 Krivičnog zakonika (Kz-a), i čl. 226, 229 i 374 Zakonika o krivičnom postupku (Zkp-a),  </span>
</p>
<p class="p4"></p>
<p class="p2"></p>
<p class="p5">
<span>O S U Đ U J E</span>
</p>
<p class="p2"></p>
<p class="p4"></p>
<p class="p4">
<span>	Na kazne zatvora od po 3 (tri) mjeseca.</span>
</p>
<p class="p4"></p>
<p class="p4">
<span>	Okrivljeni se obavezuju da na ime paušala plate sudu iznos od po 40,00€, kao i na ime ostalih troškova postupka, solidarno, iznos od 214,50€, kao i da okrivljeni M.A. plati sudu iznos od 950,00€, koji troškovi se odnose na troškove branioca po službenoj dužnosti koje iznose su dužni uplatiti na račun Depozita novčanih kazni, troškova postupka i paušala CG, broj: 832-151-35, u roku od 15 dana, po pravnosnažnosti presude, pod prijetnjom prinudnog izvršenja, s tim što su dokaze o uplati istih dužni dostaviti krivičnoj pisarnici ovog suda. </span>
</p>
<p class="p4">
<span>	</span>
</p>
<p class="p4">
<span>	 Imovinsko pravnog zahtjeva nije bilo.</span>
</p>
<p class="p4">
<span> </span>
</p>
<p class="p4">
<span>	</span>
</p>
<p class="p3">
<span>O b r a z l o ž e nj e</span>
</p>
<p class="p4">
<span> </span>
</p>
<p class="p4"></p>
<p class="p4">
<span>	Optužnicom Osnovnog državnog tužilaštva u Bijelom Polju, Kt. 662/09 od 22. 11. 2010 godine, optuženi su F.A. i M.A., iz R.a, opština Bijelo Polja, zbog krivičnog djela, teška krađa iz čl. 240 st. 1 tač. 1 Krivičnog zakonika, izvršenog u saoizvršilaštvu s tim što je zamjenik ODT-a u Bijelom Polju, prije davanja završne riječi, precizirala činjenični opis optužbe u pogledu imena lica oštećenog i visine vrijednosti oduzetih stvari, pa je shodno tome i sadržano u izreci presude.  </span>
</p>
<p class="p4"></p>
<p class="p4">
<span>	Postupajući po ukidnom rješenju Višeg suda u Bijelom Polju Kž. br. 841/11 od 07. 10. 2011 godine, glavni pretres je održan i zaključen  u prisustvu, zamjenika Osnovnog državnog tužioca u Bijelom Polju Cmiljane Perović, okrivljenog F.A.a i branioca po službenoj dužnosti okrivljenog M.A.a adv. N.S.a a u odsustvu  oštećenog M.R.a, iz Italije i okrivljenog M.A.a, kome se, shodno rješenju Krivičnog vijeća ovog suda KV. br. 127/2011 od 24. 03. 2011. godine, sudilo u odsustvu, s obzirom da isti nije dostižan organima gonjenja.       </span>
</p>
<p class="p4"></p>
<p class="p4">
<span>	Zamjenik ODT-a u završnoj riječi je izjavila da ostaje pri preciziranoj optužbi, pismenim razlozima optužnice i predložila sudu da okrivljene, za krivično djelo koje im je stavljeno na teret, oglasi krivim i osudi na kaznu po zakonu.   </span>
</p>
<p class="p4"></p>
<p class="p4">
<span>	Punomoćnica oštećenog O.D.a tokom postupka izjasnila se  da se ne pridružuje krivičnom gonjenju protiv okrivljenih, niti je postavila imovinsko pravni zahtjev.</span>
</p>
<p class="p4"></p>
<p class="p4">
<span>	Okrivljeni F.A., u svojoj odbrani u istražnom postupku, je izjavio da je kritičnog dana, zajedno sa svojim drugom M.A.om, u popodnevnim časovima konzumirao alkohol i tako su ostali do kasno u noć, nakon čega je u pratnji M.A.a krenuo u pravcu svoje kuće koja je udaljena oko 500 metara. Naveo je da se na pola puta nalazi kuća O.D.e, koja inače živi u Beogradu, i u kojoj ne stanuje niko. Kako mu je bilo loše zbog alkohola naveo je da su odlučili da stanu ispred kuće O.D.e, obzirom da kuća ima nadstrešnicu, a te večeri je padala kiša. Dalje je naveo da dok su stajali ispred vrata primijetio je polomljeno staklo na vratima, pa su odlučili da uđu u kuću, iz razloga da ne bi u tako pijanom stanju išao svojoj kući. Dok su se nalazili u kući, u kojoj su se zadržali oko 40 minuta, okrivljeni F. je naveo, da je sjedio u predsoblju na starom krevetu, te da nije obilazio druge sobe, niti je bilo šta oduzeo iz te kuće. Naveo je još, da zbog dobrih odnosa sa porodicom O.D.e iz njene kuće ne bi ništa ni oduzeo. Naveo je i da su iz kuće izašli obojica zajedno, kroz isti otvor kroz koji su i ušli, nakon čega su se razišli i uputili se svak u pravcu svoje kuće. </span>
</p>
<p class="p4"></p>
<p class="p4">
<span>	U svojoj odbrani na glavnom pretresu od 29.03.2011.godine,okrivljeni F.A. navodi da mu je poznata kuća O.a, jer prolazi pored nje, a da je znao da u toj kući žive neki stanari i nije znao da u toj kući nema nikoga. Dalje je naveo da je alkohol konzumirao zajedno sa M.A.om ispred kuće u izgradnji, a koja se nalazi u blizini kuće M.A.a, te da je sam krenuo ka svojoj kući, i da je zastao pored kuće O.a da se pribere, obzirom da mu je bilo loše. Naveo je da je tada, dok je bio ispred kuće, mobilnim telefonom pozvao M.A.a, kako bi mu ovaj pomogao da ode do svoje kuće, što je M.A. i učinio, i došao do mjesta gdje se nalazio okrivljeni F.. Naveo je da su se ispred kuće zadržali između 30 i 45 minuta, odakle su otišli do njegove kuće. Naveo je da u kuću nije ulazio, niti je iz nje uzimao bilo kakve stvari. U svojoj odbrani na glavnom pretresu od 10.02.2012. godine, okrivljeni F.A. izjasnio se da nije izvršio krivično djelo koje mu je stavljeno na teret te da se ne osjeća krivim. Ponovio je odbranu datu na glavnom pretresu od 29.03.2011. godine, a upozoren na razlike kazao je da ostaje pri odbrani datoj na ovom glavnom pretresu.</span>
</p>
<p class="p4"></p>
<p class="p4">
<span>	U završnoj riječi okrivljeni F.A. je izjavio da nije počinio krivično djelo koje mu je stavljeno na teret i predložio je sudu da ga oslobodi od optužbe.  </span>
</p>
<p class="p4"></p>
<p class="p4">
<span>	Okrivljeni M.A. u svojoj odbrani u istražnom postupku je izjavio da je sjedio u svojoj kući sa  F.A.om, gdje su razgovarali i konzumirali alkohol. Kada je A. krenuo kući naveo je da je pošao da ga isprati, jer je A. bio u vidno alkoholisanom stanju. U putu prema A.ovoj kući, A. je kazao da će svratiti u kuću svog rođaka. Obzirom da je padala kiša, njih dvojica su se stepenicama popeli na sprat kuće i kada su došli ispred ulaznih vrata primijetio je da je staklo od ulaznih vrata polomljeno dok su vrata bila zaključana. Okrivljeni M. je dalje naveo da je F.A. tada kazao da hoće da uđe u kuću i malo se odmori, u čemu mu je pomogao M., da prođe kroz otvor na vratima, kako se ovaj ne bi isjekao, obzirom da je virjelo staklo iz okvira vrata, nakon čega je F. i ušao u kuću, a za njim je u kuću ušao i on. Okrivljeni M. je dalje naveo, da je A. legao na jedan dvosjed, gdje je odspavao otprilike pola sata, dok je on sjedio pored njega, nije palio svijetlo, a naveo je i da se nije osjećao slobodno jer nije znao čija je to kuća. Naveo je i da nije razgledao prostorije u kući, te da ne zna da li su ostala vrata u kući bila zaključana, ili otključana. Dalje je objasnio da kada je A. ustao, obojica su izašli iz kuće, na isti način na koji su i ušli, tj. kroz polomljeni prozor na vratima. Naveo je i da nije primijetio da je bilo premetačine stvari u prostoriji u kojoj su bili, već je objasnio da je soba bila lijepo namještena, a po izlasku iz kuće, okrivljeni M. navodi da se uputio prema svojoj kući, dok je okrivljeni F. pošao u pravcu svoje kuće. Dalje je naveo da kuća u kojoj je boravio zajedno sa F.A.om nije mnogo udaljena od njegove kuće, s tim što navodi da nije znao čija je to kuća. </span>
</p>
<p class="p4"></p>
<p class="p4">
<span>	Odbrana okrivljenog M.A.a na glavnom pretresu, kao i završna riječ je izostala, s obzirom da je istom suđeno u odsustvu, a njegov branilac po službenoj dužnosti, u završnoj riječi, je izjavio da iz sadržine izvedenih dokaza se ne može izvesti pouzdan zaključak da je M.A., zajedno sa F.A.om, izvršio radnje koje im se stavljaju na teret. Dalje je naveo da je sud pokušao da utvrdi činjenice od značaja za presuđenje, pa u nemogućnosti da postupi po nalogu Višeg suda iz objektivnih razloga, a pošto neke ključne činjenice nije moguće utvrditi na pouzdan način, smatra da u takvoj situaciji sud mora koristiti pravilo kod sumnje u korist okrivljenih, tako da smatra da je jedina moguća i pravilna odluka u ovom predmetu oslobađajuća presuda, usled nedostatka dokaza, pa je predložio da sud njegovog branjenika oslobodi od optužbe.  </span>
</p>
<p class="p4"></p>
<p class="p9">
<span>Radi utvrđivanja odlučnih činjenica i donošenja pravilne i zakonite odluke, sud je izveo dokaze: pročitao iskaz svjedoka O.D.e; pročitao nalaz i mišljenje vještaka ecc. struke Š.D.a od 17. 04. 2010 godine; pročitao zapisnik o uviđaju UP-PJ B.Polje od 04. 10. 2010 godine; izvršio uvid u foto-tehničku dokumentaciju broj 408/09 sačinjenu od UP-PJ u Bijelom Polju 04. 10. 2010 godine; pročitao nalaz i mišljenje vještaka med. struke dr G.K. od 19. 03. 2012 godine, pročitao nalaz i mišljenje Forenzičkog centra Uprave policije CG u Danilovgradu br. 959/09-1; te izvršio uvid u izvode iz kaznene evicencije na ime okrivljenih. </span>
</p>
<p class="p9">
<span>Sud nije izveo dokaz saslušanje oštećenog M.R.a, obzirom da nije mogao saznati njegovu adresu, a saslušanjem istog ne bi se moglo utvrditi koje su stvari oduzete kritičnog dana, obzirom da se isti, prema izjavi njegove tetke O.D.e, nikada nije pojavio u predmetnoj kući, tako da isti po ocjeni ovog suda, ne zna koje su se stvari nalazile u toj kući i koje su eventualno otuđene. Takođe, sud nije izveo dokaz pribavljanja izvještaja od Hidrometeorološkog zavoda o vremenskim prilikama u mjestu izvršenja krivičnog djela, obzirom da se tačan dan izvršenja djela ne može utvrditi a okrivljeni F. je izjavio da ne zna kog dana je prolazio pored kuće koja je obijena, pa pribavljanje dokaza za cio vremenski period koji je predstavljen optuženjem ne bi uticalo na razjašnjenje ove krivično-pravne stvari zbog dužeg vremenskog perioda u kome je, po ocjeni ovog suda imajući u vidu da se radi o septembru mjesecu, vrlo moguće da je bilo kišnih padavina.  </span>
</p>
<p class="p9"></p>
<p class="p9">
<span>Cijeneći odbrane okrivljenih i dokaze pojedinačno i u međusobnoj vezi, a shodno čl. 370 Zakonika o krivičnom postupku, sud je utvrdio činjenično stanje, kao u dispozitivu presude i zaključio da su okrivljeni izvršili krivično djelo stavljeno im na teret, te da su za isto krivi. </span>
</p>
<p class="p9"></p>
<p class="p4">
<span>	Naime, iz iskaza svjedokinje O.D.e, datog pred Prvim Osnovnim sudom u Beogradu, dana 29. 10. 2010 godine, proizilazi da je septembra mjeseca 2009 godine, ali ne zna tačno kog datuma, obijena kuća njene porodice, koja se nalazi u mjestu R.o, opština Bijelo Polje. Objasnila je da je to kuća gdje je rođena i odrasla, ali da u njoj trenutno niko ne živi, obzirom da ona živi u Beogradu, a sin njene pokojne sestre, na koga se kuća vodi, nije ulazio poslednjih osam godina od kada mu je majka umrla, ali ona je godišnje dolazila u tu kuću da je obiđe i radi održavanja iste. Ne zna kada, ali u septembru 2009 godine javila joj je komšinica da je prethodne noći njena kuća obijena, te da je vidjela da je razbijeno staklo na ulaznim vratima, pa je ona došla u Bijelo Polje i zatekla stanje tj. razbijeno staklo na ulaznim vratima. Objasnila je da se radi o tzv. »mutnom staklu«, kroz koje je protkana tanka čelična žica, pa je staklo bilo razbijeno, a pomenuta žica presječena, kao i da je obijeno troje vrata od spavaćih soba koje su bile zaključane, a po kući je izvršena premetačina. Dalje je navela da su iz kuće odnijete stvari i to, jedan lonac od rostfraja; dva poslužaonika od rostfraja; jedan kristalni komplet čaša za vino 12 komada; 3 kompleta od 12 komada čaša od običnog stakla; dvije kristalne činije za slatko sa poklopcem od rostfraja; stalak za kolače od porcelana; jedan pekač sa poklopcem; jedan ne raspakovani komplet od 3 peškira i jedan bade-mantil; jedan muški džemper i farmerke; 4 jastučnice; 5 tacni i jedna šolja od rostfraja. Dalje je objasnila da su sve prethodno nabrojane stvari bile nove, a da je na inventaru kuće pričinjena šteta, obzirom da joj je uništena natkasna u spavaćoj sobi, isiječene fotelje, i razvaljene brave na vratima spavaćih soba. </span>
</p>
<p class="p4">
<span>	</span>
</p>
<p class="p4">
<span>	U svom iskazu na glavnom pretresu svjedokinja je navela da je kuća koja je obijena vlasništvo njenog sestrića R.M.a, koji se nalazi u Njemačkoj, čiju adresu ona nema,  a istu je dobio po osnovu nasleđa iza smrti njegove majke a njene sestre M.D., pa sve stvari i kuća su njegovo vlasništvo, a da samo ona obilazi i održava kuću. Navela je da je znala koje su se stvari nalazile u kući, jer je te stvari donosila njena sada pok. sestra. Dalje je navela da su sve do 2005 godine u toj kući živjeli stanari, koji su koristili dvije sobe, a po njihovom iseljenju izvršen je popis stvari i utvrđeno da ništa ne nedostaje. Iskaz ove svjedokinje sud je u potpunosti prihvatio, cijeneći ga jasnim, doslednim i određenim i iz iskaza ove svjedokinje, datog u istražnom postupku, sud je utvrdio koje su stvari oduzete iz kuće i stanje zatečeno nakon izvršene provale.    </span>
</p>
<p class="p9"></p>
<p class="p9">
<span>Iz zapisnika o uviđaju UP-PJ Bijelo Polje,  utvrđeno je da je isti sačinjen dana 04. 10. 2009. godine, a povodom obavještenja da je izvršena provalna krađa u predmetnoj kući. Kuća se nalazi u mjestu R.o - Francuska mahala, dimenzija 11x10 m, a sastoji se od podrumskih prostorija i spratnog dijela za stanovanje. Ulazna vrata postavljena sa južne strane na kojima je polomljeno staklo, a parčad stakla pronađena na terasi kuće i u hodniku. Od ulaznih vrata nalazi se hodnik, a sa lijeve strane vitrina sa ormarom, gdje su ladice izvučene do pola i iz istih izbačene stvari, koje su pronađene po patosu hodnika. Sa desne strane nalazi se spavaća soba, a ulazna vrata od te sobe su nasilno otvorena i vidljivi su tragovi na bravi i ulošcima od brave, oštećena je i drvena kasa na vratima u dijelu gdje se vrata zaključavaju, a jezičak pronađen u zaključanom položaju. Na središtu te spavaće sobe pronađena je veća količina garderobe i posteljine. Na vitrini, koja se nalazila u toj sobi, četiri ladice su izvaljene iz ležišta, a dvije ladice su polomljene. Pravo niz hodnik nalazi se dnevni boravak na kojem vrata nijesu bila zaključana i pronađena su u otvorenom položaju. U toj prostoriji nalazi se manji plastični sto, šporet na drva, kauč na kome je pronađena jedna posteljina i muške vunene čarape, u sredini sobe drveni sto sa 6 stolica, a u dijelu gdje se nalaze kuhinjski elementi, iz vitrtine i natkasni su izbačene stvari - posuđe, koje se nalazilo po patosu, a zamrzivač je pronađen u otvorenom položaju. Vrata na toaletu pronađena u otvorenom položaju, iz koga nije ništa otuđeno. Sa desne strane hodnika nalazi se spavaća soba dimenzija 4x3,4 m, gdje su vrata pronađena otključana, a prethodno su bila zaključana i vidjeni su tragovi nasilnog otvaranja, jer je brava i uređaj za zaključavanje oštećen. U predjelu drvene kase, gdje su se vrata zaključavala došlo je do oštećenja na istim u vidu cijepanja. U toj prostoriji se nalazi trosjed, na kome se nalazila veća količina garderobe, posteljine i peškira. Na sredini te sobe se nalazio veći sto, na kome je pronađena veća količina posuđa. U toj sobi su se nalazile i dvije fotelje, na kojima je pronađena veća količina garderobe a posteljina je izbačena iz vitrina i ormara. Sa lijeve strane te sobe nalazi se ormar na kome su sva vrata bila otvorena, a stvari iz njega izbačene na patos, dok su ladice iz tog ormara izvađene i razbacane po sobi a dvije su i polomljene. Sa lijeve strane hodnika se nalazi spavaća soba dimenzija 4x3,4 m, koja je soba bila zaključana, dok su vrata pronađena u otvorenom položaju, a vidljivi su tragovi  na drvenom dijelu vrata u vidu oštećenja jer su ista nasilno otovrena. Jezičak brata je pronašen u otvorenom položaju, a oštećenja na kasi su u predjelu brave. U toj prostoriji sa lijeve strane nalazi se veći ormar sa vitrinom, a u središnjem dijelu je francuski ležaj. Iz ormara su sve stvari izbačene i pronađe su na patosu i francuskom ležaju. Na zidu hodnika, u blizini ulaza na tavan nađeni su tragovi od obuće. </span>
</p>
<p class="p9">
<span>Uvidom u foto-tehničku dokumentaciju utvrđeno je da je podudarna sa navodima iz zapisnika o uviđaju, kao i u pogledu stanja ulaznih vrata, kao i vrata na sobama predmetne kuće. </span>
</p>
<p class="p9"></p>
<p class="p9">
<span>Iz nalaza i mišljenja vještaka ecc. struke Š.D.a, od 17. 04. 2011. godine, sud je utvrdio da su predmetnim nalazom i mišljenjem bile obuhvaćene sledeće stvari, jedan lonac od rostfraja; dva poslužaonika od rostfraja; kristalni komplet čaša za vino 36 komada; 3 kompleta od 12 komada čaša od običnog stakla; dvije kristalne činije za slatko sa poklopcem od rostfraja; stalak za kolače od porcelana; jedan pekač sa poklopcem; jedan ne raspakovani komplet od 3 peškira i jedan bade-mantil; jedan muški džemper i farmerke; 4 jastučnice; 5 tacni i jedna šolja od rostfraja. Vještak je naveo da je procjenu vrijednosti oduzetih stvari zasnovao na uporednim cijenama u Crnoj Gori uvećanu za 20%, zbog standardizacije materijala i proizvoda u zemljama EU. Prema mišljenju ovog vještaka ukupna fer vrijednost prethodno nabrojane robe iznosi 282,69 eura. Nalaz i mišljenje ovog vještaka sud je prihvatio kao jasan, stručan i objektivan. </span>
</p>
<p class="p9"></p>
<p class="p9">
<span>Iz nalaza vještaka dr G.K., od 19. 03. 2012 godine, sud je utvrdio da u vrijeme pregleda kod F.A.a ne postoji stanje trajne ili privremene duševne bolesti ili poremećenosti, kao ni zaostalog umnog razvoja. Ne postoje medicinski indikatori koji bi ukazivali da je bolovao od neke duševne bolesti u vrijeme kritičnog događaja. U slučaju da je F.A. konzumirao oko pola litra domaće rakije za vrijeme od oko pet sati u kritičnom preriodu, preračunavanjem se dobija da je u kritično vrijeme bio u stanju pravog pijanstva. Takvo stanje daje veoma uočljive znake alkoholisanosti koji se odlikuju teturavim hodom, otežanim govorom, slabljenjem motorne snage i nepreciznošću pri svim radnjama. Česte su mučnine i povraćanja, a san u koji zapadnu ljudi nakon takve opijenosti je dugotrajan – do nekoliko sati. Pamćenje fluktuira i nerijetko se ne sjećaju toka događaja, ne povezuju šta je bilo prije a šta poslije, teško se orijentišu o vremenskom protoku i sl. Osoba u stanju pravog pijanstva ne bi mogla da se bezbjedno dva puta provuče kroz opasan otvor ako postoje komadi polomljenog stakla, ne bi imala snage za nasilno obijanje vrata jer za to treba snage i preciznosti i ne bi klasifikovala stvari koje su bile vrednije za kasniju prodaju. Za ovo stanje nije karakteristično da se sjećaju dobro događaja do jednog trena, a zatim da nastupi potpuni prekid sjećanja. Vještak je dalje navela, da analizom izjave date na zapisniku o ispitivanju okrivljenog od 29. 01. 2010 godine, sa psihijatrijskog stanovišta kod osobe kod koje ne postoje znaci duševne bolesti i koja je normalne inteligencije, kako je utvrđeno pregledom kod F.A.a, ukazuje da je nivo alkoholisanosti bio mali, najviše do pripitog stanja. Mišljenja je da kod F.A.a u sadašnje vrijeme ne postoje znaci i simtomi privremene ili trajne duševne bolesti ili duševne poremećenosti, kao ni duševne zaostalosti, niti postoje indikatori da ih je bilo u vrijeme izvršenja djela stavljenih mu na teret. Dalje je navela da u slučaju da sud prihvati izjave F.A.a date pri psihijatrijskom pregledu o količini popijenog alkohola u kritičnom periodu, u vrijeme izvršenja krivičnog djela koje mu se stavlja na teret kao tačne, optuženi je bio u stanju pravog pijanstva. U tom slučaju psihofizičko stanje bi odgovaralo opisu datom u zaključnoj analizi.  Dalje je mišljenja, da za slučaj da sud ne prihvati ove izjave, već se prihvati izjavu datu na zapisniku o ispitivanju okrivljenog od 29. 01. 2010 godine, optuženi je bio u stanju lake alkoholisanosti koja nije značajno uticala na njegovo psihičko stanje niti na umanjenje fizičkih sposobnosti njegovog organizma. Analizirajući nalaz i mišljenje ovog vještaka sud je isti prihvatio u dijelu gdje se vještak izjasnila da je okrivljeni F.A. u vrijeme izvršenja krivičnog djela bio u stanju lake alkoholisanosti koja nije značajno uticala na njegovo psihičko stanje niti je uticala na njegove fizičke sposobnosti, upravo iz razloga koje i vještak navodi u svom nalazu a koje se tiču načina ulaska ovog okrivljenog u objekat i njegovog daljeg postupanja. </span>
</p>
<p class="p4"></p>
<p class="p9">
<span>Iz nalaza i mišljenja vještaka Forenzičkog centra Danilovgrad - Grupe za daktiloskopska ispitivanja broj 959/09, sud je utvrdio da nakon izvršene fotografske obrade dostavljenih spornih tragova (transparentne DKT folije) izvršen je pregled fotografija istih tragova te je utvrđeno, da je dostavljeni sporni trag papilarnih linija označen br. 2 podesan za identifikaciju i da je sporni trag papilarnih linija označen br. 1 djelimično podesan. Dalje je u nalazu navedeno da su tragovi papilarnih linija označeni br. 1 i 2, upoređeni sa otiscima papilarnih linija F.A.a, te na osnovu utvrđenih principa daktiloskopije, mišljenja je da tragovi papilarnih linija označeni br. 1 i 2 izazvani na licu mjesta (vratima dnevne sobe sa spoljne strane), krivičnog djela teška krađa iz kuće vl. O.D.e, koja je locirana u naselju R.o, SO Bijelo Polje, izvršeno dana 04. 10. 2009 godine, utvrdili su da isti ne potiču od F.A.a.Sud je nalaz ovog vještaka prihvatio kao jasan, stručan i objektivan. Činjenica da tragovi papilarnih linija, označenih brojem 1 i 2 u foto dokumentaciji ne potiču od F.A.a, po ocjeni ovog suda, a kod činjenice da vještaci Forenzičkog centra u svojoj bazi nijesu imali otiske papilarnih linija M.A.a, nijesu dokaz da se okrivljeni F.A. kritičnog dana i vremena nije nalazio u objektu koji je provaljen izmedju ostalog i zbog činjenice što predmetni pronađeni tragovi mogu poticati od drugooptuženog M.A.a.</span>
</p>
<p class="p9"></p>
<p class="p9">
<span>Cijeneći odbrane okrivljenih i dovodeći ih u vezu sa izvedenim dokazima, sud iste ne prihvata. Naime, okrivljeni F.A. u svojoj odbrani, datoj u istražnom postupku, negira izvršenje krivičnog djela stavljenog mu na teret predstavljajući da je kako navodi kritičnog dana konzumirao alkohol zajedno sa M.A.om, nakon čega se zaputio u pravcu svoje kuće, a M. je pošao sa njim da ga isprati. Naveo je da se na pola puta nalazi kuća O.D.e, te predstavlja da je zbog stanja u kom se nalazio odlučio da stane ispred kuće O.D.e, obzirom da kuća ima nadstrešnicu, a tog momenta je padala kiša. Navodi da je sasvim slučajno vidjevši polomljeno staklo na ulaznim vratima odlučio da uđe u kuću zajedno sa M.em. Analizom ovakve odbrane okrivljenog i dovodeći je u vezu sa odbranom okrivljenog M.a, sud istu ne prihvata iz razloga što je M. u svojoj odbrani naveo da su sjedjeli zajedno u kući M.A.a gdje su konzumirali alkohol, a pri odlasku svojoj kući, F. je kazao M.u da će svratiti u kuću svog rođaka. Za ovaj sud je životno nelogična odbrana okrivljenog F. da je zbog "lošeg stanja" odlučio da uđe u kuću kroz, kako je prethodno naveo, polomljeno staklo, jer da je samo htio da se zakloni od kiše dovoljno bi bilo njegovo prisustvo ispod nastrešnice, pa njegov ulazak u kuću bi bio nepotreban, ako je jedini razlog ulaska u kuću bio taj da se skloni od kiše i pribere zbog navodno alkoholisanog stanja. Okrivljeni F. je dalje naveo da je po ulasku u kuću sjedio u predsoblju na starom krevetu, te da nije ulazio u druge sobe, niti je iz njih bilo šta otuđio. Ovakvu odbranu sud ne prihvata obzirom da iz zapisnika o uviđaju jasno proizilazi da se u predsoblju - hodniku, na dan uviđaja nije nalazio nijedan krevet, već da su svi kreveti i francuski ležaj bili u sobama na spratu te kuće. Osim toga, kako okrivljeni predstavlja svoje alkoholisano stanje, po ocjeni ovog suda, nelogično je da u takvom stanju ulazi u tuđi objekat samo da bi se pribrao i da pri tom prolazi kroz okvir vrata na čijim ivicama još ima ostataka stakla, jer bi u takvom slučaju postojala mogućnost da se povrijedi, pa obzirom da okrivljeni M. navodi da su alkohol konzumirali u njegovoj kući, to bi bilo najlogičnije da se u kući M.a i pribrao, a radi odlaska svojoj kući. Odbranu okrivljenog datu na glavnom pretresu sud ne prihvata, obzirom da okrivljeni F. navodi da mu je kuća O.a poznata, jer pored nje prolazi kad ide kod M.A.a, a naveo je da je znao kako u toj kući žive neki stanari i navodno nije znao da tog kritičnog dana u kući nije bilo nikoga, dok je u svojoj odbrani u istražnom postupku naveo da zna da O.D.a živi u Beogradu i da u njenoj kući ne stanuje niko. Takođe, navodi iz odbrane okrivljenog, date na glavnom pretresu, da je alkohol konzumirao u nekakvoj nedovršenoj kući zajedno sa M.A.om, sud ne prihvata, obzirom da je okrivljeni M. naveo da su alkohol konzumirali u njegovoj kući. Takođe, navode da je navodno zastao pred kućom O.a, kako bi se pribrao, jer mu je bilo loše, i tada navodno pozvao telefonom M.A.a kako bi mu ovaj pomogao da ode kući, sud ne prihvata, obzirom da okrivljeni F. u svojoj odbrani tokom istražnog postupka jasno navodi da je M.A. zajedno pošao sa njim kada je F. krenuo iz pravca kuće M.a, prema svojoj kući. Takođe i okrivljeni M. u svojoj odbrani navodi da su zajedno krenuli od njegove kuće prema kući okrivljenog F.. Predstavljajući dalji razvoj događaja na glavnom pretresu okrivljeni F. navodi da nije ulazio u kuću O.D.e, već da je po dolasku M.a sa njim se zadržao ispred kuće nekih 45 minuta, sud ne prihvata, jer su oba okrivljena u svojim odbranama tokom istražnog postupka jasno naveli da su ulazili u kuću O.a, objašnjavajući i razloge ulaska u kuću, koji su za ovaj sud ne prihvatljivi. </span>
</p>
<p class="p9"></p>
<p class="p9">
<span>Analizirajući odbranu okrivljenog M.A.a sud istu prihvata u dijelu da je kritičnog dana u popodnevnim časovima sjedio u svojoj kući, zajedno sa F.A.om, gdje su razgovarali i konzumirali alkohol. Takođe, navode ovog okrivljenog da su zajedno krenuli u pravcu kuće F. sud prihvata, dok navode ovog okrivljenog da je okrivljeni F. predložio da svrate u kuću svog rođaka, za ovaj sud su neprihvatljivi, jer oba okrivljena predstavljaju da se kuća O.a nalazi između kuća ova dva okrivljena, pa obzirom da žive u istom naselju, životno je logično i da znaju čija je kuća u pitanju, pa sa tog razloga ovaj sud ne prihvata odbranu okrivljenog M.a da su navodno krenuli da ulaze u kuću rođaka okrivljenog F.A.a. Objašnjenje ovog okrivljenog da je, iako je primijetio da je staklo na ulaznim vratima polomljeno a da su vrata bila zaključana, pomogao F.A.u da uđe u kuću i to kroz otvor na vratima kako bi se A. odmorio, za ovaj sud je neprihvatljivo, jer je i pod pretpostavkom da je jedini razlog ulaska u kuću navodni odmor okrivljenog F., taj isti odmor mogao da ostvari na nekom drugom mjestu, a ne ulaskom u tuđu kuću i to kroz polomljeni prozor na ulaznim vratima. Navode iz odbrane ovog okrivljenog da je A. po ulasku u kuću odspavao na nekakvom dvosjedu oko pola sata, te da ovaj okrivljeni nije ulazio u druge prostorije, te da nije primijetio nikakvu premetačinu po kući, već navodi da je sve bilo lijepo namješteno, za ovaj sud je neprihvatljiva, obzirom da je zapisnikom o uviđaju utvrđeno sasvim drugačije stanje od onog kako ga predstavlja okrivljeni M., dok navode okrivljenog M.a da kritičnom prilikom nije palio svijetlo sud prihvata, jer je ovo životno logično, imajući u vidu utvrđenje ovog suda sa kojim razlogom su okrivljeni F. i M. ušli u kuću. </span>
</p>
<p class="p9"></p>
<p class="p4">
<span>	Imajući u vidu navode iz iskaza svjedokinje O.D.e, koje je ovaj sud prihvatio, a koji se odnose na stvari koje su nedostajale iz predmetne kuće, ovaj sud je jasno utvrdio da su iz kuće vlasništvo R.M.a otuđene stvari navedene u izreci ove presude. Imajući u vidu takođe odbrane okrivljenih, dovodeći ih u vezu sa izvedenim dokazima, ovaj sud izvodi jedini mogući logičan zaključak da su  okrivljeni F. i M. izvršili predmetno krivično djelo, jer su oba u svojim odbranama u istražnom postupku jasno naveli da su ulazili u kuću, ne sa namjerom da se odmore, kako oni to navode, već upravo sa razloga kako bi iz kuće otuđili stvari. Imajući u vidu da su oba okrivljena navela da su prethodno zajedno sjedjeli, te kod činjenice da se kuća M.R.a (O.D.e)  nalazi u njihovom komšiluku, okrivljeni su i znali da ista nije nastanjena, pa su po prethodno sklopljenom dogovoru, i izvršili radnje, opisane u dispozitivu ove presude, čime su izvršili krivično djelo koje im je stavljeno na teret. </span>
</p>
<p class="p4"></p>
<p class="p4">
<span>	Činjenice, koje se odnose na način nasilnog ulaska u objekat, utvrđene su iz zapisnika o uviđaju i foto-tehničke dokumentacije, iz kojih jasno proizilazi da je staklo na ulaznim vratima polomljeno, te da su vrata od soba na prvom spratu nasilno otvarana, jer su bila zaključana, a što jasno proizilazi iz oštećenja nastalih na mehanizmu za otvaranje i zaključavanje vrata, a koje radnje su preduzeli okrivljeni M. i F., sa namjerom oduzimanja stvari iz kuće.     </span>
</p>
<p class="p4"></p>
<p class="p4">
<span>  	Dakle, iz izvedenih dokaza tokom postupka kao nesumnjivo je utvrđeno da su okrivljeni F.A. i M.A., po prethodnom dogovoru obili kuću oštećenog R.M.a i iz iste otuđili stvari navedene u izreci ove presude, a sve u namjeri da sebi pribave protivpravnu imovinsku korist. Postupajući na opisani način okrivljeni su u svojim radnjama ostvarili elemente krivičnog djela teška krađa iz čl. 240 st. 1 Kz-a. Okrivljeni su krivično djelo koje im je stavljeno na teret izvršili kao saizvršioci, obzirom da su oba aktivno učestvovali u radnji izvršenja, što ukazuje na njihovu zajedničku svijest da učestvuju u izvršenju krivičnog djela. </span>
</p>
<p class="p9">
<span>Krivično djelo za koje se terete okrivljeni F.A. i M.A. su  izvršili sa umišljajem, pa iako se u vrijeme izvršenja djela okrivljeni F.A. nalazio u pripitom stanju, koje jeste imalo uticaja na njegove postupke, s tim što je okrivljeni i u takvom stanju alkoholisanosti, mogao da upravlja svojim postupcima i mogao je da shvati značaj svog djela, jer stanje lake alkoholisanosti, ne smanjuje niti isključuje uračunljivost, pa je postupajući na način opisan u izreci presude, okrivljeni F.A.  krivično djelo izvršio sa umišljajem. Okrivljeni M.A. je krivično djelo izvršio sa umišljajem jer je bio svjestan da ulazi nelegalno u tuđi objekta iz koga otuđuje stvari. </span>
</p>
<p class="p4"></p>
<p class="p4">
<span>	Kako je sud iz nalaza i mišljenja vještaka ecc. struke utvrdio vrijednost oduzetih stvari, a zastupnica oštećenog tokom postupka nije postavila imovinsko-pravni zahtjev, to sud okrivljene nije obavezao povraćaj oduzetih stvari, ili nadoknadu u novčanoj protivvrijednosti. </span>
</p>
<p class="p4">
<span> </span>
</p>
<p class="p4">
<span>	Odlučujući u pogledu vrste i visine kazne sud je kod okrivljenog F.A.a  od olakšavajućih okolnosti našao da se radi o mlađem licu, te da se zastupnik oštećenog nije pridružila krivičnom gonjenju, od otežavajućih okolnosti sud je cijenio raniji život okrivljenog kao maloljetnika, dok osuda presudom  K. br. 26/11 zbog kriv. djela iz čl. 240 st. 1 tač. 1 KZ CG na 3 mjeseca zatvora,  je izrečena nakon izvršenja djela stavljenog mu na teret optužbom Kt. 662/09 od 22. 11. 2010 godine. </span>
</p>
<p class="p9">
<span>Od olakšavajućih okolnosti na strani okrivljenog M.A.a sud je našao da se radi o mlađoj porodičnoj osobi, da se zastupnik oštećenog nije pridružila krivičnom gonjenju, s tim što osudu presudom od 16.06.2010. godine, nije cijenio kao raniju osuđivanost obzirom da je presuda izrečena nakon izvršenja djela stavljenog mu na teret optužbom Kt. 662/09 od 22. 11. 2010 godine, pa je mišljenja da sve olakšavajuće okolnosti na strani okrivljenih, predstavljaju osnov za ublažavanje kazne, te da će se i sa ublaženom kaznom zatvora od po 3 mjeseca, postići svrha kažnjavanja predviđena u čl. 32 Kz-a,  smatrajući da će ista dovoljno uticati na okrivljene da u buduće ne vrši ova i slična krivična djela.</span>
</p>
<p class="p9"></p>
<p class="p9">
<span>Shodno čl. 226 i 229 Zkp-a, okrivljeni su obavezani  da plate ovom sudu, na ime paušala iznos od po 40,00€, pri čemu je sud imao u vidu složenost i trajanje krivičnog postupka, te imovinske prilike okrivljenih, a u pogledu troškova krivičnog postupka okrivljeni su obavezani da plate sudu, solidarno, iznos od 214,50€, koji troškovi se odnose na troškove vještaka ecc. struke za izvršeno vještačenje u visini od 71,50€, troškovi vještaka med. struke dr G.K. u visini od 99,00€, i Forenzičkom centru za vještaka za daktiloskopska vještačenja iznos od 44,00€;  dok je okrivljeni M.A. obavezan da plati sudu na ime ostalih troškova postupka još iznos od 950,00€, koji troškovi se odnose na troškove branioca po službenoj dužnosti umanjeni za 50% od iznosa utvrđenog AT-om, shodno Odluci o visini naknade za rad advokata za odbrfanu po službenoj dužnosti ("Sl. list CG" br. 42/10 od 08. 04. 2010. godine, i to: za pristup na četiri održana iznos od po 100,00€, po tar. br. 1 st. 1 tač. 3 AT-a;  za pet odloženih glavnih pretresa iznos od po 50,00€, po tar. br. 1 st. 2 tač. 3 AT-a; i za razmatranje i pregledanje spisa iznos od 100,00€, po tar. br. 13 st. 1 tač. 2 AT-a, i iznos od 200,00€, na ime sastava žalbe na presudu po tar. br. 4 AT-a;  a sve u vezi sa tar. br. 17 AT-a. </span>
</p>
<p class="p9"></p>
<p class="p4">
<span>	Imovinsko pravnog zahtjeva nije bilo. </span>
</p>
<p class="p9">
<span> 	</span>
</p>
<p class="p4">
<span>	Iz iznijetog je odlučeno kao u izreci presude, shodno čl. 374 Zkp-a. </span>
</p>
<p class="p4"></p>
<p class="p4"></p>
<p class="p5">
<span>OSNOVNI SUD U BIJELOM POLJU</span>
</p>
<p class="p3">
<span>Dana 23. 03. 2012 godine,  </span>
</p>
<p class="p3"></p>
<p class="p3"></p>
<p class="p4">
<span>Zapisničar,									S u d i j a, </span>
</p>
<p class="p4">
<span>Jovanka Raičević s.r. 							Ivan Adamović s.r. </span>
</p>
<p class="p4"></p>
<p class="p4"></p>
<p class="p4"></p>
<p class="p4">
<span> </span>
</p>
<p class="p4"></p>
<p class="p2"></p>
<p class="p2"></p>
<p class="p7"></p>


</body>
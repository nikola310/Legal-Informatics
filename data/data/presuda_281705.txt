<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{color:#000000;font-family:'Arial'}
.span3{color:#FF0000;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span class="span1">K. br. 652/17</span>
</p>
<p>&nbsp;</p>
<p style="text-align:center;">
<span class="span1"></span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>&nbsp;</p>
<p>
<span class="span1">OSNOVNI SUD U PODGORICI, kao krivični, prvostepeni, po sutkinji Željki Jovović, uz učešće samostalnog referenta Danijele Rajković kao zapisničarke, u krivičnom predmetu protiv okrivljenog V. R., zbog </span><span class="span2">krivičnog djela </span><span class="span1">laka tjelesna povreda iz čl. 152 st. 2 u vezi st. 1 Krivičnog zakonika Crne Gore, </span><span class="span1">odlučujući po optužnom predlogu ODT-a Podgorica </span><span class="span1">Kt. br. 1065/17 od 03. 10. 2017. godine, </span><span class="span1">nakon glavnog i javnog pretresa održanog dana 05. 02. 2018. godine, u prisustvu zastupnika optužbe V. R., državnog tužioca u ODT-u Podgorica i okrivljenog, izrekao je i dana 07. 02. 2018. godine javno objavio</span>
</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>
<span class="span1">Okrivljeni:</span>
</p>
<p>&nbsp;</p>
<p>
<span class="span1">V. R., sa nadimkom V., JMB xxxxxxxxxxxxx, od oca V. i majke M., rođene V., rođen xx. xx. 19xx. godine u P., sa prebivalištem u P., državljanin Crne Gore, pismen, završio osnovnu školu, zaposlen, neoženjen, bez djece, lošeg imovnog stanja, osuđivan presudama Osnovnog suda u Podgorici K. br. 344/16 od 23. 12. 2016. godine, zbog krivičnog djela nedozvoljeno držanje oružja i eksplozivnih materija iz čl. 403 st. 1 Krivičnog zakonika Crne Gore - 3 (tri) mjeseca zatvora, Osnovnog suda u Podgorici K. br. 458/16 od 09. 11. 2016. godine, zbog produženog krivičnog djela sitna krađa, utaja i prevara iz čl. 246 st. 1 u vezi čl. 49 Krivičnog zakonika Crne Gore - 5 (pet) mjeseci zatvora, Osnovnog suda u Podgorici K. br. 42/14 od 20. 06. 2014. godine, zbog krivičnog djela teška krađa iz čl. 240 st. 1 tač. 1 u vezi čl. 49 Krivičnog zakonika Crne Gore - 1 (jedna) godina i 3 (tri) mjeseca zatvora, Višeg suda u Podgorici K. br. 262/10 od 08. 06. 2011. godine, zbog krivičnog djela neovlašćena proizvodnja, držanje i stavljanje u promet opojnih droga iz čl. 300 st. 1 Krivičnog zakonika Crne Gore - 7 (sedam) mjeseci zatvora i Osnovnog suda u Podgorici K. br. 392/10 od 06. 10. 2010. godine, zbog krivičnog djela teška krađa iz čl. 240 st. 1 tač. 1 u vezi čl. 49 Krivičnog zakonika Crne Gore - 12 (dvanaest) mjeseci zatvora.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">Kriv je</span>
</p>
<p>&nbsp;</p>
<p>
<span class="span1">Što je:</span>
</p>
<p>&nbsp;</p>
<p>
<span class="span2">Dana 13. septembra 2017. godine, oko 11:30 časova, u Podgorici, u ulici x. j., u autolimarskoj radnji "DMB", svjestan svog djela čije je izvršenje htio i svjestan da je njegovo djelo zabranjeno, drugog lako tjelesno povrijedio sredstvom podobnim da tijelo teško povrijedi i zdravlje teško naruši, na način što je metalnom šipkom - pajserom, dužine pola metra, prečnika dva santimetra, gađao oštećenog V. R., </span><span class="span2">pogodio ga u predjelu desne strane leđa, i nanio mu krvni podliv sa površinastom oguljotinom i crvenilom na zadnjoj strani grudnog koša sa desne strane, </span>
</p>
<p>
<span class="span1">- čime je izvršio krivično djelo laka tjelesna povreda iz čl. 152 st. 2 u vezi st. 1 Krivičnog zakonika Crne Gore.</span>
</p>
<p>&nbsp;</p>
<p>
<span class="span1">Pa ga sud na osnovu čl. 4. st. 2, 32, 36, 42 st. 1 i 51 Krivičnog zakonika Crne Gore, te čl. 226, 229 i 374 Zakonika o krivičnom postupku </span>
</p>
<p>&nbsp;</p>
<p style="text-align:center;">
<span class="span1">O S U Đ U J E</span>
</p>
<p>&nbsp;</p>
<p>
<span class="span1">Na kaznu zatvora u trajanju od 3 (tri) mjeseca, u koju kaznu mu se uračunava vrijeme lišenja slobode, od 13. 09. 2017. godine od 17:20 časova, do 14. 09. 2017. godine u 09:40 časova. </span>
</p>
<p>&nbsp;</p>
<p>
<span class="span2">Na osnovu člana 71 Krivičnog zakonika Crne Gore prema okrivljenom se izriče:</span>
</p>
<p>&nbsp;</p>
<p style="text-align:center;">
<span class="span2">MJERA BEZBJEDNOSTI</span>
</p>
<p style="text-align:center;">
<span class="span2">OBAVEZNO LIJEČENJE NARKOMANA</span>
</p>
<p>&nbsp;</p>
<p>
<span class="span2">Koja će se izvršiti u ustanovi za izvršenje kazne - Zavodu za izvršenje krivičnih sankcija Podgorica, s tim što mu se vrijeme provedeno u ovoj ustanovi uračunava u izrečenu kaznu zatvora. Navedena mjera će trajati dok postoji potreba za liječenjem, ali ne duže od 3 (tri) godine.</span>
</p>
<p>&nbsp;</p>
<p>
<span class="span2">Obavezuje se okrivljeni da plati na ime troškova krivičnog postupka iznos od 272,00 eura, u roku od 15 dana po pravosnažnosti presude, pod prijetnjom prinudnog izvršenja. </span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span2">O b r a z l o ž e nj e</span>
</p>
<p>&nbsp;</p>
<p>
<span class="span2">Optužnim predlogom ODT-a Podgorica </span><span class="span1">Kt. br. 1065/17 od 03. 10. 2017. godine stavljeno je na teret okrivljenom V. R. izvršenje krivičnog djela laka tjelesna povreda iz čl. 152 st. 2 u vezi st. 1 Krivičnog zakonika Crne Gore. Zastupnik optužbe je u završnoj riječi ostao kod podnijetog optužnog predloga, navodeći da smatra da je krivica okrivljenog nesumnjiva, koji zaključak izvodi na osnovu dokaza provedenih tokom postupka, u konačnom predlažući sudu da okrivljenog oglasi krivim i izrekne mu zatvorsku kaznu, jer se nesporno radi o ranije osuđivanoj osobi, a uz tu kaznu, shodno nalazu i mišljenju vještaka neuropsihijatra, i odgovarajuću mjeru bezbjednosti medicinskog karaktera.</span>
</p>
<p>
<span class="span1">Okrivljeni V. R. je u svojoj odbrani u prethodnom postupku naveo da je dana 13. septembra, oko 11:00 časova, pošao u autolimarsku radnju, koja je vlasništvo D. J., i ista se nalazi na Zabjelu, gdje je htio da se vidi sa bratom M. R., kako bi pričali o dugu od pet eura koji ima prema njemu, a obzirom da mu i vlasnik radnje duguje 120,00 eura, i to je bio povod njegovog odlaska. Kada je stigao u radnju, brat mu je dao novac, a J. je rekao da nema da mu da pare, na šta je počeo da se buni jer zna da ima pare, da bi odjednom došao V. R., koji radi kod J., da brani gazdu, rekavši mu "ajde bježi odavde, mrš odavde", što ga je iznerviralo pa je krenuo da ga bije. Uhvatio je i počeo da ga udara pesnicama po glavi i tijelu, pri čemu ga nije udario nikakvim sredstvom, jer šipke ne koristi. Za to vrijeme, R. je vikao "maknite ga, maknite ga sa mene", nakon čega su ga J. i brat gurnuli i pao je na tlo. Kad je ustao, izrevoltiran situacijom, uzeo je parče betonskog bloka i njime polomio zadnje staklo </span><span class="span1">na vozilu R.. Tada je dotrčao J. sa metalnom šipkom i udario ga u predjelu lijevog oka, od čega je imao povredu, a onda su J. i R. skočili na njega da ga biju, što je njegov rođeni brat samo gledao. J. ga je udarao šipkom po rukama i leđima, a R. ga je udarao pesnicama, ali i pored toga nisu uspjeli da ga obore na zemlju. Utoliko je došla policija i spasila ga, dodajući da je u ovom događaju on oštećeni, a ne okrivljeni. Ne zna zašto je njegov brat za njega rekao da je udarao i gađao šipkom R., prodao bi ga za 20,00 eura, a vjerovatno nije htio da izgubi posao jer radi kod J., za koga radi i R.. Pojasnio je da je šipka kojom ga je J. udario ona koja se koristi za ispravljanje auta, dužine od oko 40 cm, i dobro je što ga nije njome direktno udarao jer bi ga ubio, već ga je J. predmetnom šipkom samo okrznuo, jer se izmakao. Kritičnom prilikom nikom nije prijetio da će ih pobiti i poklati i uzeti nož, niti je koga gađao bilo čime. Dodao je da je do autoservisa dolazio dva puta, jednom da uzme pare od brata, koji put je htio da uzme pare i od Janjića koje mu ovaj duguje i rekao je da neće ići iz radnje dok mu ih ne da, pa je njegov brat Marko zvao policiju koja je došla i smirila situaciju, nakon čega je otišao kod djevojke, da bi se nakon pola sata opet vratio u radionicu da priča sa J. i pita ga kad planira da mu vrati pare, kada su se i sukobili, pa misli da oni sve ovo rade da bi izbjegli plaćanje duga. Zbog povreda se pregledao u Kliničkom centru, a dolazila je i Hitna pomoć, jer, dok je bio lišen slobode, u policiji je povraćao krv, tvrdeći da govori istinu. Već dvije godine se ne bavi vršenjem krivičnih djela, ima curu, radi, koristi terapiju za odvikavanje od heroina, ranije je krao iz R. D. i prodavao malo trave, ali se stvarno time više ne bavi i ne može da ide u zatvor za nešto što nije učinio. J. i R. nemaju povrede koje potiču iz njihovog sukoba, što je vidio kad je policija došla i smirila situaciju, jer bi od šipke povreda morala ostati. Na glavnom pretresu je priznao izvršenje krivičnog djela stavljenog mu na teret, navodeći da je kritičnog dana, oko 11:00 časova, došao u autolimarsku radnju vlasništvo D. J. gdje se tukao sa svima koje je sreo, čak i sa rođenim bratom. Žao mu je što je udario V. R., kao i B. V. i D. J., i brata M. R., ali je taj dan bio pod velikom dozom narkotika i u lošem stanju. Ne sjeća se kako je koga udarao, samo da se tukao. Nakon što mu je pročitana odbrana iz prethodnog postupka, okrivljeni je naveo da je tačno ono što je rekao na glavnom pretresu, on je taj koji je zadao udarce V. R. i svom bratu. Čini mu se da su i oni njega tukli, ne sjeća se pojedinosti, ali se sjeća da je R., dok ga je tukao, govorio "maknite ga, maknite ga", ali ne zna detalje. Pojasnio je da je drogu koristio samo 15 dana, i to kokain koji je uzimao intravenski, ali nije ovisnik o kokainu. Već tri mjeseca se nalazi u pritvoru i ne uzima ništa od narkotika, a inače se drogira od 14. godine, počeo je sa marihuanom, zatim kokainom i na kraju heroinom. Kritičnog jutra je ustao oko 7:00 časova i do 11:00 časova se bio ubo već četiri - pet puta, tako da je bio potpuno drogiran kada je došao u radnju, pri čemu se poslednji put drogirao nekih pola sata prije tuče, na Zabjelu, u blizini radnje. Nije se mogao sjetiti da li je tužiocu rekao da je bio drogiran kritičnom prilikom, zna samo da se borio da ne ode u pritvor. Nakon što mu je predočena odbrana data kod tužioca, odnosno odgovor na pitanje kojom prilikom je rekao da koristi terapiju za odvikavanje, pojasnio je da je tačno da je koristio terapiju za odvikavanje od heroina, a tačno je i ono što je rekao na glavnom pretresu, da je kritičnog dana uzeo i kokain. Dodao je da se dva mjeseca liječio u Kotoru u toku 2013. godine. U završnoj riječi je naveo da ostaje pri odbrani datoj u toku postupka.</span>
</p>
<p>
<span class="span1">Sud je u dokaznom postupku saslušao svjedoka oštećenog V. R., svjedoke D. J. i M. R., pročitao medicinsku dokumentaciju na ime oštećenog V. R. i medicinsku dokumentaciju na ime okrivljenog, po saglasnom predlogu stranaka pročitao nalaz i mišljenje sudskog vještaka medicinske struke prof. dr D. Č. od 25. 09. 2017. godine i nalaz i mišljenje vještaka neuropsihijatra prof. dr S. M. od 29. 01. 2018. godine, te </span><span class="span1">pročitao uvjerenje iz kaznene evidencije na ime okrivljenog V. R. od 09. 10. 2017. godine.</span>
</p>
<li>
<span class="span1">Svjedok oštećeni V. R. je u svom iskazu u prethodnom postupku naveo da je kritičnog dana, oko 08:00 časova, krenuo da odveze djecu u vrtić, nakon čega je u 11:30 časova došao u radionicu u kojoj radi kao autolimar, koja se nalazi u ulici x. j. br. xx i xx u Podgorici. Ispred radnje je zatekao policiju, V. R. i kolegu sa posla, M. R., V. brata. Pitao je M. o čemu se radi, pa mu je objasnio da je zvao policiju jer mu je V. prijetio nožem, a prethodno ga je fizički napao, da bi, kad je policija došla, razrezao sebi majicu nožem i nanio povrede kako bi ispalo da mu ih je M. nanio. Tada se, zajedno sa M., obratio policiji, tražeći da udalje V. iz kruga servisa, koji je tada otišao, kao i policija, ali se po njihovom odlasku V. odmah vratio i krenuo za M. sa nožem - britvom, na šta je on krenuo za njim kako bi spriječio da ga napadne. Bilo je svakakvih uvreda od strane V., koje u životu nije čuo, pa mu je u jednom trenutku rekao "izađi iz kruga servisa, napusti kapiju", a ovo zbog mušterija koje su tu bile i sve gledale. Kad je V. čuo ove riječi počeo je da se ponaša kao manijak, uzeo je iz servisa pajser prečnika 2 cm, dužine oko pola metra, i krenuo prema njemu. Udaljavao se kako bi izbjegao sukob, ali ga je V. sustigao i gađao pajserom, sa daljine od oko 2-3 m, pogodivši ga u predjelu desne lopatice, odnosno desne strane leđa, od čega je zadobio povredu, koja se jasno vidjela. Tada su ga kolege i mušterije koje su bile prisutne, zamolile da ništa ne preduzima prema V., pa je tako i postupio, da bi V. počeo da se prepire sa B. V., jednom od mušterija servisa, nakon čega ga je pesnicom udario u predjelu lijevog oka, odnosno u predjelu između uha i oka. Kako bi mu vratio, zadao mu je par udaraca u predjelu glave i odbranio se. Tada su B., M., M. i R., kao i druge mušterije koje su bile prisutne, krenuli da ih razdvajaju i odvukli V. od njega, u kojem trenutku je odlučio da neće više da se svađa. Međutim, V. uzima betonski blok sa asfalta, sa stovarišta koje se nalazi u blizini, i njime gađe i lomi zadnje staklo na njegovom vozilu, koje je bilo parkirano ispred servisa. Tada je D. J. krenuo prema V. sa namjerom da ga udalji, a kako se i on tu nalazio, V. je uspio preko D. opet da ga udari pesnicom na gotovo istom mjestu kao i prethodni put, zbog čega je i on V. udario pesnicom par puta u predjelu glave. Ubrzo nakon ovog događaja došla je policija, pri čemu napominje da je V., do dolaska policije, sve vrijeme psovao njegovu kćerku, pri čemu je tokom trajanja kritičnog događaja bilo raznih psovki. Dok nije došao u servis, tri puta je pozivao dežurnu službu policije, koja je došla tek na samom kraju događaja i spriječila njegov nastavak. Dodao je da, koliko mu je poznato, J. nema dugovanja prema V., dok mu je brat M. dugovao 3,5 eura, iz kog razloga je V. došao u servis da mu ih traži. Ni J. ni M. nisu udarali V., niti je on udarao njih, već je samo njega udarao ovom prilikom, i to zbog toga što mu je rekao da napusti servis. Zbog povreda je pregledan u Kliničkom centru Crne Gore, koje povrede je, na zahtjev tužioca, zavrćući majicu i pokazao, pri čemu se vidjelo da na desnoj strani grudnog koša ima povredu dužine više centimetara, za koju je naveo da potiče od udarca pajserom. Pojasnio je da je V. zadao više udaraca pesnicom i zna da je od toga zadobio povredu izviše oka jer mu je rascijepao kožu, a sve je bilo u samoodbrani. Na glavnom pretresu je, u cjelosti ponavljajući iskaz, dodao da se ne pridružuje krivičnom gonjenju protiv okrivljenog, niti postavlja imovinskopravni zahtjev. Kritičnom prilikom nije dozvolio V. da uzme šipku, iz razloga da ne bi nekog povrijedio, a i kako je kritičnom prilikom u servisu bilo skupocjenih auta, da ne bi napravio neku štetu. Pojasnio je da mu V. R. kritičnog dana nije djelovao normalno, te misli da je bio pod uticajem neke droge ili alkohola. </span>
</li>
<li>
<span class="span1">Svjedok D. J. je u svom iskazu datom u prethodnom postupku i na glavnom pretresu naveo da u njegovom servisu skoro mjesec dana radi M. R., koji ga je prije 10 dana pitao može li se u servisu zaposliti njegov brat V., tako što će njemu pomagati, na šta je pristao, navodeći da mu nije problem da V. na kraju dana daje </span><span class="span1">pet eura ili više. Od sedam do 10 dana ovo je dobro funkcionisalo, da bi nakon toga primijetio da postoji određeni sukob između M. i V., ali se nije miješao, jer mu se činilo da su u pitanju porodične stvari. Kritičnog dana, oko 11:00 - 12:00 časova, primijetio je da se V. i M. raspravljaju u krugu radionice, ali opet nije htio da se miješa, već je radio nešto u krugu i pošao do knjigovođe. Nakon što se vratio nekih sat vremena kasnije, zatekao je još zategnutiju situaciju, pri čemu mu je M. tražio telefon da zovne policiju, jer svoj nema, pa mu je on telefon dao i pitao ga o čemu se radi i može li se to riješiti bez policije, da bi mu M. odgovorio da će on to završiti. Ubrzo je došla policija i obavila razgovor sa M. i V., a primijetio je da je nakon toga V. napustio krug radionice, poslije čega je i policija otišla. Nedugo nakon toga, V. se vratio u radionicu i ponovo počeo da se raspravlja sa M., da bi njegov drugi radnik V. R. rekao da ide da ih umiri i razdvoji, ali im on nije prilazio. U jednom trenutku je primijetio da između njih trojice, V., M. i V., postoji neki sukob, pri čemu se V. posvađao sa kolegom B. V. koji je u radionicu dovezao Tamića radi opravke i utrčao u radionicu, vjerovatno da nešto uzme, u čemu su ga spriječili M. i V. i u tom čupanju i guranju došlo je do međusobnog udaranja između V. i V., a M. ih je sve vrijeme razdvajao, što je na kraju i uspio. Nakon toga V. je uzeo dva pajsera, od kojih je jedan bio dužine 40 cm i nepravilnog oblika, a drugi je bio duži, i istima je jurio V., koji je bježao, ali ga je ovaj gotovo sustigao gađajući ga kraćim pajserom nepravilnog oblika i pogodivši ga u predjelu leđa. V. je uspio da se skloni, da bi V. nastavio da psuje i prijeti govoreći da će da ih sve pobije i pokolje, pa je V. opet krenuo prema njemu, pri čemu misli da je V. ovom prilikom držao neki predmet, ali ostali zaposleni su ih spriječili da se sukobe. Potom je M. otpratio V. izvan radionice, i mislio je da je tu sve završeno, ali se V. poslije 10 minuta ponovo pojavio i došlo je do fizičkog sukoba između njega i V., kome je V. prethodno psovao kćerku. Sjeća se da su te riječi tako pogodile V. da ga niko nije mogao spriječiti u namjeri da se obračuna, a kada je vidio da V. drži betonski blok i ide prema V., krenuo je da to spriječi, zadržavajući V. na način što mu je prepriječio put prema V., pa kada je vidio da neće moći da dođe do njega, blokom je razbio šoferšajbnu na vozilu koje je tu bilo parkirano, za koje je kasnije utvrdio da je V.. Tada je fizički razdvojio V. od V., kojom prilikom su se oni preko njega udarali pesnicama, da se on čak izmakao, dok su se oni nastavili tući. Sve je prestalo tek kad je došla hitna i policija, a osim udaraca, bilo je i međusobnih prijetnji i psovki, a zbog kritičnog događaja je doveden u nezgodnu situaciju i osjeća se ugroženim. Pojasnio je da u kritičnom događaju nikog nije udarao, osim što je odgurnuo V. nakon što je blokom gađao u auto, dodajući da V. ne duguje nikakav novac. Nije vidio da je kritičnom prilikom iko koristio nož, a V. i V. su imali povrede, odnosno V. je bio krvav u predjelu lica i bila mu je pocijepana majica, a V. je imao povredu na leđima i na licu, koje je tom prilikom pokazivao.      </span>
</li>
<li>
<span class="span1">Svjedok M. R. je u svom iskazu u prethodnom postupku naveo da je kritičnog dana u radionici u kojoj radi, oko 10:00 časova, došao njegov rođeni brat V. R., koji je mu je inače par dana prije toga pomagao u servisu. Tražio mu je novac koji mu navodno duguje, zbog koga su se i prepirali, da bi V. nožem, odnosno britvom koju je imao, pocijepao sebi majicu, a zatim zvao policiju da prijavi da ga je on ubo i da ima drogu u servisu. Bojao se da nije kakvu drogu ostavio u servisu, jer se V. ranije drogirao, a misli da to i sad radi, pa kako mu nešto ne bi podmetnuo, kada je stigla policija, zamolio ih je da ga samo udalje od servisa, što su oni i učinili i otišli, da bi se V., nakon što su pošli, odmah vratio. Tom prilikom je verbalno napadao svaku mušteriju koja je došla u servis, a da nije žena i dijete, kao i zaposlene, zaustavljao je saobraćaj, a sjeća se i da je uzimao pajsere i kolegu V. R. jednim udario po leđima. Sjeća se i da je betonskim blokom V. razbio auto, kojom prilikom je slomio i njegov auto, odnosno blatobran i retrovizor. Zajedno sa drugim zaposlenim, njih desetoro, pokušali su da ga udalje i razdvoje, ali nisu mogli da ga uhvate, jer je držao britvu i </span><span class="span1">pajsere, iz kog razloga mu nisu ni mogli prići. V. se najprije pobio sa njegovim drugom B. V., a zatim je krenuo u servis da uzme pajser, kako se i sa njim obračunao, u čemu ga je V., međutim, spriječio tako što je stao na vrata servisa, pa Vasilije nije mogao doći do pajsera, a navedeno je bilo nakon što je V. udarao i gađao pajserom. Tada su se V. i V. sukobili i udarali pesnicama, ali ih je razdvojio i otpratio V. iz servisa vukući ga, međutim, on se opet vratio i betonskim blokom razbio zadnju šoferšajbnu Veljkovog auta. U tom trenutku je V. sam od sebe pao, a J. je pokušao da ga spriječi da polomi druga auta, jer nisu znali šta će dalje uraditi, da bi ubrzo potom došla i policija. Dodao je da osim V., koji se pobio sa V., niko drugi nije udarao V., pri čemu zna da je tokom ovog događaja V. psovao V. kćerku. Siguran je da je V. V. udario pajserom koji je držao u ruci, koji je bio dužine oko pola metra,</span><span class="span3"> </span><span class="span1">a potom ga je drugim pajserom koji je držao u drugoj ruci gađao, jer nije mogao da ga stigne, ali ga je promašio, od čega je R. imao povrede, dok su V. povrede bile od tuče. Naveo je i da J. nije ništa dugovao V. za to što je radio sa njim u radionici, već ga je J. čak i preplatio, a ni on mu nije ništa dugovao, iako je V. tvrdio da mu duguje 3,5 eura, pri čemu mu je na kraju dao 5,00 eura, samo da ništa ne bi učinio. Na glavnom pretresu je, u cjelosti ponavljajući iskaz, dodao da je spriječio V. da se bije sa V. iz razloga što je to bilo u krugu radnje u kojoj radi, pri čemu njih desetoro nije moglo da zaustavi V., jer nije bio normalan tog dana.           </span>
</li>
<p>
<span class="span1">Iz medicinske dokumentacije na ime oštećenog V. R., medicinske dokumentacije na ime okrivljenog i nalaza i mišljenja sudske vještakinje medicinske struke prof. dr D. Č. od 25. 09. 2017. godine, sud je utvrdio da je V. R. u predmetnom događaju zadobio sljedeće povrede: otok desne šake, crvenilo (i krvni podliv) na zadnjoj strani grudnog koša, sa desne strane (dužine više centimetara), koje povrede se, u vrijeme nanošenja, pojedinačno i zbirno, kvalifikuju kao laka tjelesna povreda. Navedene povrede su nastale djelovanjem tupine mehaničkog oruđa: povreda u predjelu leđa nastala je udarcem tupim mehaničkim oruđem izduženog oblika, kakav je npr. pajser, a ne može se pouzdano zaključiti da li je ova povreda nastala direktnim udarcem, dok se pajser nalazio u ruci osumnjičenog ili tako što je osumnjičeni "gađao" pajserom oštećenog i pogodio ga u leđa; povreda u vidu otoka desne šake nastala je djelovanjem tupinom mehaničkog oruđa, bilo udarcem po desnoj šaci od strane drugog lica, bilo da je R. svojom desnom šakom udario u drugoga. Povreda u predjelu leđa V. R. bila je vidljiva i skoro 24 sata nakon događaja (konstatovao i tužilac), tako da se nije radilo o "crvenilu" koje nije povreda, već vjerovatno o krvnom podlivu sa površinastom oguljotinom. Što se tiče povreda u predjelu lica, u medicinskoj dokumentaciji se navodi da je objektivno konstatovana "bolnost" u predjelu lijevog donjoviličnog zgloba, što ukazuje da je mehanička sila djelovala na taj predio, ali bez nastanka vidljivih povreda. V. R. je u predmetnom događaju zadobio ranu razderinu u predjelu lijevog oka, koja povreda se, u vrijeme nanošenja, kvalifikuje kao laka tjelesna povreda. Bez obzira na činjenicu što u medicinskoj dokumentaciji stoji dijagnoza "rana sjekotina", koja se nanosi sječivom mehaničkog oruđa (npr. nožem), pouzdano se može zaključiti da se radilo o rani razderini, koja je nastala djelovanjem tupine mehaničkog oruđa, gdje spada i šaka stisnuta u pesnicu i druga tupa sredstva. Navedena povreda je mogla nastati udarcem pesnicom.</span>
</p>
<p>
<span class="span1">Ovako dati nalaz i mišljenje vještaka medicinske struke, sud je u potpunosti prihvatio kao stručan, jasan, precizan i zasnovan na pravilima struke. </span>
</p>
<p>
<span class="span1">Iz nalaza i mišljenja vještaka neuropsihijatra prof. dr S. M. od 29. 01. 2018. godine, sud je utvrdio da je okrivljeni V. R. osoba ispod prosječnih intelektualnih sposobnosti, ne pokazuje simptome trajnog duševnog oboljenja, zaostalog duševnog razvoja. Ispunjava standarde politoksikomanske zavisnosti od više psihoaktivnih supstanci, u prošlosti marihuane, a aktuelno heroina i kokaina. Primarno se radi o </span><span class="span1">emocionalno nestabilnom poremećaju ličnosti, disforičnog raspoloženja, pratećim simptomima pojačane razdražljivosti. Prisutni su kognitivni poremećaji blagog stepena u sferi neposrednog pamćenja, usporenog procesa mišljenja, kao i promjene na afektivnom planu u vidu afektivne niveliranosti, što je posljedica dugogodišnje intoksikacije heroinom i povremene upotrebe kokaina i marihuane. Krivično djelo je psihopatološki motivisano upotrebom psihoaktivnih supstanci, heroina i kokaina, a time postoji uzročna veza između zavisnosti počinioca od opojnih droga i učinjenog krivičnog djela. Sposobnost shvatanja značaja krivičnog djela i upravljanja svojim postupcima u vrijeme izvršenja krivičnog djela kod okrivljenog bila je bitno smanjena. Obzirom da okrivljeni ispunjava standarde politoksikomanske zavisnosti o više psihoaktivnih supstanci, dominantno zavisnost o opijatima (heroinu) i kokainu i ukoliko se ne bi liječio postoji mogućnost ponavljanja krivičnog djela. Vještak je mišljenja da je potrebno primijeniti mjere obaveznog liječenja narkomanije koje se može provesti u Specijalnoj bolnici za psihijatriju Dobrota Kotor ili penalnoj ustanovi, primjenom susptitucione terapije buprinorfina, uz ostalu terapiju psihofarmaka.</span>
</p>
<p>
<span class="span1">Prednje citirani nalaz i mišljenje vještaka neurospihijatra, sud je u potpunosti prihvatio, nalazeći ga za stručan, jasan, precizan i zasnovan na pravilima struke. </span>
</p>
<p>
<span class="span1">Ocjenom provedenih dokaza, kako pojedinačno, tako i u njihovoj međusobnoj vezi i dovodeći ih u vezu sa odbranom okrivljenog, sud je na nesumnjiv način utvrdio da je okrivljeni </span><span class="span2">dana 13. septembra 2017. godine, oko 11:30 časova, u Podgorici, u ulici 4. jula, u autolimarskoj radnji "DMB", svjestan svog djela čije je izvršenje htio i svjestan da je njegovo djelo zabranjeno, drugog lako tjelesno povrijedio sredstvom podobnim da tijelo teško povrijedi i zdravlje teško naruši, na način što je metalnom šipkom - pajserom, dužine pola metra, prečnika dva santimetra, gađao oštećenog V. R., pogodio ga u predjelu desne strane leđa, i nanio mu krvni podliv sa površinastom oguljotinom i crvenilom na zadnjoj strani grudnog koša sa desne strane, čime je ostvario sve bitne elemente bića krivičnog djela </span><span class="span1">laka tjelesna povreda iz čl. 152 st. 2 u vezi st. 1 Krivičnog zakonika Crne Gore.</span>
</p>
<li>
<span class="span1">Činjenično stanje sud je utvrdio iz iskaza</span><span class="span3"> </span><span class="span1">svjedoka oštećenog V. R., koji na jasan, detaljan i sveobuhvatan način opisuje da je kritičnog dana, ispred radionice u kojoj radi kao autolimar, zatekao policiju, V. R. i M. R., V. brata, koji mu je objasnio da je zvao policiju jer mu je V. prijetio nožem i prethodno ga fizički napao. Nakon što je policija otišla sa lica mjesta, V. je takođe pošao za njima, ali se odmah potom i vratio i krenuo na M., pa kako bi ga u tome spriječio, krenuo je na okrivljenog govoreći mu "izađi iz kruga servisa, napusti kapiju". Kad je V. čuo ove riječi, počeo je da se ponaša kao manijak, uzeo je iz servisa pajser prečnika 2 cm i dužine pola metra, krenuo prema njemu, pa iako se udaljavao kako bi izbjegao sukob, V. ga je sustigao i gađao pajserom, sa daljine od oko 2-3 m i pogodio ga u predjelu desne lopatice, odnosno desne strane leđa, od čega je zadobio povredu koja se jasno vidjela. Nakon što je V. počeo da se prepire sa B. V., jednom od mušterija servisa, opet ga je udario pesnicom u predjelu lijevog oka, odnosno u predjelu između uha i oka, a kako bi mu vratio, V. je zadao par udaraca u predjelu glave i odbranio se. Zbog povreda je pregledan u Kliničkom centru Crne Gore, pri čemu je na desnoj strani grudnog koša imao povredu dužine više centimetara. Nadalje, svjedok D. J., vlasnik autolimarske radnje, navodi da je kritičnom prilikom primijetio da se V. i M. raspravljaju u krugu radionice, ali nije htio da se miješa, jer je smatrao da su u pitanju porodične stvari, da bi u jednom trenutku M. od njega tražio telefon da pozove policiju, koja je ubrzo i došla, nakon čega je V. napustio krug radionice. Nedugo nakon toga, V. se vratio i ponovo počeo da se raspravlja sa M., zbog čega je njegov radnik V. R. otišao da ih umiri i razdvoji, pa je u jednom trenutku primijetio da je nastao sukob između njih troje. Kako je V. prethodno došao u sukob sa B. V., koji je </span><span class="span1">kritičnom prilikom dovezao kamion radi opravke, M. i V. su pokušalii da ga u tome spriječe i u tom čupanju i guranju došlo je do međusobnog udaranja između V. i V., koje je M. se vrijeme pokušavao da razdvoji. U jednom trenutku, V. uzima dva pajsera, od kojih je jedan bio dužine 40 cm i nepravilnog oblika, a drugi je bio duži, pa ga je ovim kraćim, jureći, gađao i pogodio u predjelu leđa. Sve navedeno u bitnom potvrđuje i svjedok M. R., navodeći u svom iskazu da je kritičnog dana u servis u kojem radi došao njegov brat, V. R., koji mu je prethodnih dana pomagao i radio sa njim, tražeći mu pare koje mu navodno duguje. Kako se bojao da mu V. nije podmetnuo drogu u servis, jer se ranije drogirao, a sumnja da i sad koristi drogu, pozvao je policiju i tražio im da ga udalje, međutim, nedugo zatim V. se vratio i počeo verbalno da napada svaku mušteriju koja bi došla u servis i zaposlene, zaustavljao je saobraćaj, a zna i da je uzeo pajsere i kolegu V. R. jednim koji je družao u ruci, dužine oko pola metra, udario po leđima, a onda mu betonskim blokom razbio auto. Sud je pritom imao u vidu činjenicu</span><span class="span3"> </span><span class="span1">da svjedok oštećeni i svjedok J. navode da je okrivljeni oštećenog kritičnom prilikom gađao i pogodio pajserom u predjelu leđa, dok svjedok R. opisuje da ga je okrivljeni udario pajserom, što, prema nalaženju suda, predstavlja percepciju događaja svjedoka R. i ne čini spornim da je okrivljeni izvršio krivično djelo stavljeno mu na teret upravo na način kako mu je to dispozitivom optužnog akta stavljeno na teret, posebno imajući u vidu da svi svjedoci nedvosmisleno i saglasno navode da je u pitanju pajser dužine oko pola metra, te da je upravo njime oštećeni zadobio udarac. Konačno i sam okrivljeni u svojoj odbrani na glavnom pretresu ne spori da se kritičnog dana, u autolimarskoj radnji, tukao sa svima koje je sreo, te da je zadao udarce oštećenom V. R.. Vrstu i mehanizam nanošenja oštećenom lake tjelesne povrede kritičnom prilikom sud je utvrdio iz medicinske dokumentacije na ime oštećenog i nalaza i mišljenja sudskog vještaka medicinske struke prof. dr D. Č. od 25. 09. 2017. godine,</span><span class="span3"> </span><span class="span1">pri čemu je vještak ostavila mogućnost da je navedena povreda nastala tako što je okrivljeni gađao oštećenog i pogodio ga u leđa tupim mehaničkim oruđem izduženog oblika, poput pajsera, kako to navodi oštećeni u svom iskazu.</span>
</li>
<p>
<span class="span1">Postupajući na naprijed opisani način, sud nalazi da je okrivljeni bio svjestan da može oštećenog V. R. lako tjelesno povrijediti, pri tome svjestan da to čini metalnom šipkom - pajserom, kao sredstvom podobnim da tijelo teško povrijedi ili zdravlje teško naruši, što je prema činjeničnom stanju utvrđenom tokom postupka nesporno i htio, tako da se njegov psihički odnos prema učinjenom krivičnom djelu manifestuje kao direktni umišljaj, čime je pored objektivnih, ostvaren i subjektivni element krivičnog djela stavljenog mu na teret.</span>
</p>
<p>
<span class="span1">Sud je imao u vidu i da je okrivljeni u predmetnom događaju zadobio laku tjelesnu povredu u vidu rane razderine u predjelu lijevog oka, nastalu djelovanjem tupine mehaničkog oruđa, gdje spada i šaka stisnuta u pesnicu, što proizilazi iz medicinske dokumentacije na ime okrivljenog i nalaza i mišljenja vještaka medicinske struke prof. dr D. Č. od 25. 09. 2017. godine. Međutim, polazeći od nesporne činjenice koja proizilazi iz iskaza svih saslušanih svjedoka, da je do fizičkog obračuna i udaranja pesnicama između okrivljenog i oštećenog, kojom prilikom je okrivljeni i zadobio povredu, dolazilo u dva navrata i to u odvojenim vremenskim intervalima prije i poslije kritičnog događaja u kome je okrivljeni oštećenog gađao pajserom, sud je, polazeći od principa identiteta presude i optužbe, predviđenog čl. 369 Zakonika o krivičnom postupku, koji propisuje da se presuda može odnositi samo na lice koje je optuženo i samo na djelo koje je predmet optužbe, našao da okolnosti vezane za povrede okrivljenog nisu od uticaja na drugačije presuđenje u ovoj krivičnoj stvari, pri čemu su, kako je već objašnjeno, tokom postupka nesporno utvrđene činjenice koje su od značaja za postojanje bitnih elemenata krivičnog djela, onako kako je ono okrivljenom optužnim aktom stavljeno na teret.  </span>
</p>
<p>
<span class="span1">Cijeneći navode odbrane okrivljenog date u prethodnom postupku, u kojoj negirajući izvršenje djela navodi da je on u ovom događaju oštećeni, a ne okrivljeni, sud je našao da su isti neprihvatljivi, te sračunato dati s ciljem izbjegavanja krivice, a ovo kod činjenice što je svim dokazima provedenim u toku postupka nedvosmisleno utvrđeno da je okrivljeni izvršio krivično djelo stavljeno mu na teret, a ovo polazeći od jasnih i dosljednih iskaza svjedoka, koje je sud u cjelosti prihvatio, kako je to već pojašnjeno, te i iz materijalnih dokaza provedenih u toku postupka. Konačno, i sam okrivljeni na glavnom pretresu, nasuprot navodima odbrane iz prethodnog postupka, priznaje izvršenje krivičnog djela stavljenog mu na teret, navodeći da je bio pod dejstvom narkotika, pa iako se ne sjeća svh pojedinosti, ističe kako je tukao sve koje je sreo kritičnog dana, uključujući i oštećenog, koga je, za vrijeme dok ga je tukao, čuo kako govori "maknite ga, maknite ga", što sve nedosmisleno upućuje na neobjektivnost i netačnost njegove odbrane iz prethodnog postupka, zbog čega sud istu nije ni prihvatio. </span>
</p>
<p>
<span class="span1">Odlučujući o kazni, sud je na strani okrivljenog, u smislu čl. 42 st. 1 Krivičnog zakonika Crne Gore, cijenio sve okolnosti koje utiču da kazna bude manja ili veća, pa je od olakšavajućih okolnosti cijenio njegovo loše imovno stanje i činjenicu da se oštećeni nije pridružio krivičnom gonjenju, dok je od otežavajućih okolnosti cijenio njegovu raniju osuđivanost, što je sud utvrdio uvidom u Uvjerenje iz kaznene evidencije na ime okrivljenog od 09. 10. 2017. godine. Imajući u vidu navedeno, sud je okrivljenog, primjenom čl. 36 Krivičnog zakonika Crne Gore, osudio na kaznu zatvora u trajanju od 3 (tri) mjeseca, u koju kaznu mu se, shodno čl. 51 Krivičnog zakonika Crne Gore, uračunava vrijeme lišenja slobode, kako je to navedeno u izreci presude, nalazeći da će se ovom kaznom na okrivljenog u dovoljnoj mjeri uticati da ubuduće ne vrši nova krivična djela i da će se, u konkretnom slučaju, ostvariti svrha kažnjavanja iz čl. 32 Krivičnog zakonika Crne Gore, u okviru opšte svrhe propisivanja i izricanja krivičnih sankcija iz čl. 4 st. 2 Krivičnog zakonika Crne Gore.</span>
</p>
<p>
<span class="span1">Na osnovu čl. 71 Krivičnog zakonika Crne Gore, okrivljenom je izrečena mjera bezbjednosti obavezno liječenje narkomana, koja će se izvršiti u ustanovi za izvršenje kazne - Zavodu za izvršenje krivičnih sankcija Podgorica, s tim što mu se vrijeme provedeno u ovoj ustanovi uračunava u izrečenu kaznu zatvora, a navedena mjera će trajati dok postoji potreba za liječenjem, ali ne duže od 3 (tri) godine. Prednje navedeno, imajući u vidu nalaz i mišljenje vještaka neuropsihijatra dr S. M., iz koga proizilazi da su kod okrivljenog prisutni kognitivni poremećaji blagog stepena u sferi neposrednog pamćenja, usporenog procesa mišljenja, kao i promjene na afektivnom planu u vidu afektivne niveliranosti, a što je posljedica dugogodišnje intoksikacije heroinom i povremene upotrebe kokaina i marihuane. Krivično djelo je psihopatološki motivisano upotrebom psihoaktivnih supstanci, heroina i kokaina, a time postoji uzročna veza između zavisnosti počinioca od opojnih droga i učinjenog krivičnog djela, te je sposobnost shvatanja značaja krivičnog djela i upravljanja svojim postupcima u vrijeme izvršenja krivičnog djela kod okrivljenog bila bitno smanjena. Obzirom da okrivljeni ispunjava standarde politoksikomanske zavisnosti o više psihoaktivnih supstanci, dominantno zavisnost o opijatima (heroinu) i kokainu i ukoliko se ne bi liječio postoji mogućnost ponavljanja krivičnog djela, iz nalaza slijedi da bi bilo potrebno primijeniti mjere obaveznog liječenja narkomana koje se može provesti u Specijalnoj bolnici za psihijatriju Dobrota Kotor ili penalnoj ustanovi, primjenom susptitucione terapije buprinorfina, uz ostalu terapiju psihofarmaka. Slijedom navedenog, sud je okrivljenom, shodno gore citiranom članu, izrekao mjeru bezbjednosti obavezno liječenje narkomana, nalazeći da će se takvom mjerom otkloniti stanje ili uslovi koji mogu biti od uticaja da učinilac ubuduće vrši krivična djela, kojom će se, po stanovištu ovog suda, ostvariti svrha izricanja mjera </span><span class="span1">bezbjednosti iz čl. 66 Krivičnog zakonika Crne Gore, a u okviru opšte svrhe krivičnih sankcija iz čl. 4 st. 2 Krivičnog zakonika Crne Gore. </span>
</p>
<p>
<span class="span1">Budući da je okrivljeni oglašen krivim, sud ga je, shodno čl. 226 i 229 Zakonika o krivičnom postupku, obavezao da na ime troškova krivičnog postupka plati ukupan iznos od 272,00 eura, od kojih se iznos od 60,50 eura odnosi na ime vještačenja po vještaku medicinske struke, a iznos od 181,50 eura na ime vještačenja po vještaku neuropsihijatru, dok je iznos od 30,00 eura opredijeljen na ime paušala, kao dijela troškova krivičnog postupka, koji je srazmjeran trajanju, složenosti krivičnog postupka i imovnim prilikama okrivljenog.</span>
</p>
<p>
<span class="span1">Na osnovu izloženog, primjenom čl. 374 Zakonika o krivičnom postupku, odlučeno je kao u izreci presude.</span>
</p>
<p>&nbsp;</p>
<p style="text-align:center;">
<span class="span2">OSNOVNI SUD U PODGORICI, dana 07. 02. 2018. godine.</span>
</p>
<p>&nbsp;</p>
<p>
</p><table border="1" cellpadding="3" cellspacing="0" style="border-collapse: collapse;">
<tbody><tr style="">
<td style="width:2.7in;text-align:center;vertical-align:top">
<div style="text-align:center;">
<span class="span2">ZAPISNIČARKA:</span>
</div>
</td><td style="width:3.75in;text-align:center;vertical-align:top">
<div style="text-align:center;">
<span class="span2">SUTKINJA</span>
</div>
</td>
</tr>
<tr style="">
<td style="width:2.7in;text-align:center;vertical-align:top">
<div style="text-align:center;">
<span class="span2">Danijela Rajković,s.r.</span>
</div>
<p>&nbsp;</p>
</td><td style="width:3.75in;text-align:center;vertical-align:top">
<div style="text-align:center;">
<span class="span2">Željka Jovović,s.r.</span>
</div>
<p>&nbsp;</p>
</td>
</tr>
</tbody></table>
<p></p>
<p>&nbsp;</p>
<p>
</p><table border="1" cellpadding="3" cellspacing="0" style="border-collapse: collapse;">
<tbody><tr style="">
<td style="width:1.95in;vertical-align:top">
<div>
<span class="span2">PRAVNA POUKA:</span>
</div>
</td><td style="width:3.5in;vertical-align:top">
<div>
<span class="span2">Protiv ove presude dozvoljena je žalba u roku od 8 dana od dana prijema pismenog otpravka iste, preko ovog suda Višem sudu u Podgorici. </span>
</div>
<p>&nbsp;</p>
</td>
</tr>
</tbody></table>
<p></p>
<p style="text-align:center;">
<span class="span2">ZTO Danijela Rajković</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>
</p><table border="1" cellpadding="3" cellspacing="0" style="border-collapse: collapse;">
<tbody><tr style="">
<td style="width:2.7in;text-align:center;vertical-align:top">
<div style="text-align:center;">
<span class="span2">ZAPISNIČARKA:</span>
</div>
</td><td style="width:3.75in;text-align:center;vertical-align:top">
<div style="text-align:center;">
<span class="span2">SUTKINJA:</span>
</div>
</td>
</tr>
<tr style="">
<td style="width:2.7in;text-align:center;vertical-align:top">
<div style="text-align:center;">
<span class="span2">Danijela Rajković</span>
</div>
<p>&nbsp;</p>
</td><td style="width:3.75in;text-align:center;vertical-align:top">
<div style="text-align:center;">
<span class="span2">Željka Jovović</span>
</div>
<p>&nbsp;</p>
</td>
</tr>
</tbody></table>
<p></p>
<p>
<span class="span2">           DN-a: Po primjerak presude dostaviti:</span>
</p>
<p>
<span class="span2">- ODT-u Podgorica,</span>
</p>
<p>
<span class="span2">- Okrivljenom,</span>
</p>
<p>
<span class="span2">- A/a.</span>
</p>
<p>
<span class="span2">Postupljeno dana ______________</span>
</p>
<p>
<span class="span2">Radnik suda __________________</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
<div style="text-align: justify">
	OSNOVNI SUD U PLAVU<br>
	K.br. 36/2011<br>
	<br>
	<br>
	&nbsp;</div>
<div style="text-align: center">
	U IME NARODA</div>
<div style="text-align: justify">
	<br>
	<br>
	<br>
	Osnovni sud u Plavu , sudija Hilmija Sujković, sa zapisničarem Senadom Radončić , u krivičnom predmetu okrivljenog D.Š., iz sela G. R., opština P., zbog krivičnog djela prevara iz čl. 244. st. 1. Krivičnog Zakonika, po optužnom predlogu&nbsp; Osnovnog državnog tužilaštva u Plavu, KT.br. 26/2011 od 28.04.2011 god. , po održanom usmenom, javnom, glavnom pretresu, u prisustvu: okrivljenog , zamjenika ODT u Plavu R. D. i oštećenog Š. E.,&nbsp; donio je i javno objavio dana 15.06.2011&nbsp;&nbsp; godine<br>
	<br>
	&nbsp;</div>
<div style="text-align: center">
	P R E S U D U</div>
<div style="text-align: justify">
	<br>
	<br>
	Okrivljeni:<br>
	<br>
	D. Š. od oca Lj. i majke M., rodj. Š., rodjen&nbsp; ... god. u Beranama, sa prebivalištem u selu G. R., opština P., državljanin Crne Gore, JMBG ... nezaposlen, nezaposlen, razveden. otac 3 djece, pismen, završio SSS&nbsp; , srednjeg imovnog stanja, osudjivan presudom Osnovnog suda Plav K.br. 70/04 od 22.10.2004 god. za krivično djelo iz čl. 239. st. 1. KZ RCG na kaznu zatvora u trajanju od 30 dana - uslovno za jednu godinu.<br>
	<br>
	Na osnovu čl. 363 st.1. tač.1. ZKP<br>
	<br>
	&nbsp;</div>
<div style="text-align: center">
	OSLOBADJA&nbsp; SE OD OPTUŽBE</div>
<div style="text-align: justify">
	<br>
	<br>
	&nbsp; Da je:<br>
	<br>
	&nbsp; Dana 26 oktobra 2010 god., u selu Brezojevice, opština Plav, u namjeri da sebi pribavi protivpravnu imovinsku korist , lažnim prikazivanjem činjenica doveo u zabludu oštećenog Š. E., vlasnika Auto servisa d.o.o. "S",&nbsp; na način što mu je lažno predstavio da želi da kupi PMV marke "Golf III", reg. oznaka BR ..., za cijenu od 2.000,00 eura, te je s njim dogovorio da će mu za vrijednost od 500,00 eura odraditi poslove u njegovom Auto servisu a da će mu preostali dio cijene od 1.500,00 eura , isplatiti u roku od mjesec dana , iako je znao da to neće učiniti , te da će nakon isplate cijene preuzeti saobraćajnu dozvolu za isto vozilo i time ga naveo da mu na štetu svoje imovine da navedeno vozilo , nakon čega je poslije nekoliko dana rada u Auto servisu oštećenog obustavio dalje radove ne izvršivši iste u dogovorenoj vrijednosti niti mu je platio kupoprodajnu cijenu vozila po isteku dogovorenog roka izbjegavajući svaki telefonski kontakt sa oštećenim, niti mu je vozilo vratio, već je isto bez saobraćajne dozvole prodao J. E. i R. R., rekavši im pri tom da isto rasture u djelove i kao takvo prodaju,<br>
	<br>
	-čime bi&nbsp; izvršio krivično djelo prevara iz čl. 244. st. 1. Krivičnog zakonika.<br>
	<br>
	Troškova krivičnog postupka nije bilo.<br>
	<br>
	Oštećeni Š. E., iz P., se radi ostvarivanja imovinsko pravnog zahtjeva za naknadu štete upućuje na parnicu.<br>
	<br>
	<br>
	&nbsp;</div>
<div style="text-align: center">
	O b r a z l o ž e n&nbsp; j e</div>
<div style="text-align: justify">
	<br>
	<br>
	Osnovno državno tužilaštvo u Plavu, optužnim predlogom KT.br. 26/2011 od 28.04.2011 god. , optužilo je D.Š., iz sela G. R., opština P. , za krivično djelo prevara iz čl. 244. st. 1.&nbsp; KZ.<br>
	<br>
	Pri podnesenom optužnom predlogu je sve do kraja krivičnog postupka u svemu ostala i zamjenik ODT u Plavu&nbsp; R. D., pa je u završnoj riječi predložila sudu da optuženog D.Š.a oglasi krivim za navedeno krivično djelo i kazni ga po zakonu.<br>
	<br>
	Oštećeni Š. E. se u završnoj riječi pridružio krivičnom gonjenju protiv okrivljenog i postavio odštetni zahtjev u visini dogovorene kupoprodajne cijene za sporno vozilo ili pak da mu okrivljeni sporno vozilo vrati,&nbsp; ali u stanju u kojem ga je preuzeo od njega.<br>
	<br>
	Izjašnjavajući se o optužnom predlogu ODT u Plavu, okrivljeni D.Š. ne priznaje izvršenje krivičnog djela koje mu je javnom optužbom stavljeno na teret. U svoju odbranu navodi da je u oktobru mjesecu 2010 god. počeo da radi u auto servisu oštećenog Š.E., kao električar, uz dogovor da od svakog odradjenog posla 50%&nbsp; novca pripadne njemu a 50% oštećenom. Kako je iz sela u kojem živi&nbsp; do Plava morao&nbsp; stalno putovati te kako je oštećeni Š.E. imao na prodaju putničko vozilo marke "Golf III", to su se na predlog oštećenog dogovorili da mu isti ovo vozilo proda za cijenu od 2.000,00 eura,&nbsp; na način&nbsp; što bi ovu cijenu oštećeni naplatio u cjelosti od zarade koju bude ostvarivao kod njega. Kako je smatrao da je vozilo koje je kupio kod oštećenog njegovo bez obzira na to što ga nije u potpunosti isplatio, to je sjutradan isto&nbsp; zamijenio sa Š. R., iz P., za motorno vozilo marke BMW. Kako mu oštećeni prilikom predaje vozila za isto nije dao saobraćajnu dozvolu uz obrazloženje da se još uvijek nalazi kod ranijeg vlasnika te kako mu ovu dozvolu na njegovo traženje nije htio dati ni kasnije, to je poslije 1,5 do 2 mjeseca napustio posao kod njega. Ne zna koliko je pri tom u ovom periodu zaradio novca u auto servisu oštećenog jer je&nbsp; evidenciju o obavljenom poslu vodio oštećeni. Dalje je naveo da je i nakon što je napustio posao nekoliko puta dolazio kod oštećenog sa Š.R.,&nbsp; ali mu on ni tada nije htio dati saobraćajnu dozvolu za kupljeno vozilo. Zbog toga mu je Š. u martu mjesecu 2011 god. vratio vozilo marke "Golf III" a on njemu njegovo vozilo marke BMW.&nbsp; Poslije nekoliko dana&nbsp; je ovo vozilo zamijenio sa&nbsp;&nbsp; R. R. za putničko motorno vozilo marke "Golf II" stim što mu je R. za isto doplatio još 400,00 eura. Prilikom preuzimanja vozila R. mu je na ruke dao 200,00 eura , uz dogovor da mu ostalih 200,00 eura da do 01.01.2011 god.Ovom njihovom dogovoru je prisustvovao i J. E., od kojeg su službenici Ispostave policije Plav kasnije oduzeli ovo vozilo, ali se on u vezi svih detalja oko zamjene vozila dogovarao sa R. Na kraju je istakao da je prilikom jednog susreta u gradu oštećeni zahtijevao od njega da mu za vozilo plati 2.000,00 eura,&nbsp; ali da on nije htio pristati na ovaj njegov zahtjev već je&nbsp; tražio od oštećenog da on prvo postupi po dogovoru i preda&nbsp; mu saobraćajnu dozvolu kako bi nakon toga nastavio da radi kod njega do potpune isplate vozila&nbsp; što je oštećeni odbio.<br>
	<br>
	U završnoj riječi je još jednom negirao izvršenje krivičnog djela koje mu je javnom optužbom stavljeno na teret i predložio sudu da ga za ovo djelo oslobodi od optužbe.&nbsp;<br>
	<br>
	Radi provjere odbrane okrivljenog D.Š. kojom isti u potpunosti negira izvršenje krivičnog djela koje mu je javnom optužbom stavljeno na teret, sud je u dokaznom postupku izveo sledeće dokaze: saslušao u svojstvu svjedoka oštećenog Š.E. i svjedoke Š. M., D. D., R. R., J.E. i Š.R., pročitao potvrde Ispostave policije u Plavu o privremenom oduzimanju predmeta od svjedoka J. E. i oštećenog Š.E. i izvod iz kaznene evidencije za okrivljenog D.Š. br. 3749 od 20.05.2011 god. i izvršio uvid u knjigu evidencije oštećenog Š.E. u pogledu izvršenih radova i zaduženja u njegovom auto servisu D.O.O. "S.", pa je svestranom ocjenom izvedenih dokaza&nbsp; i njihovim uporedjivanjem sa navodima javne optužbe i odbranom okrivljenog našao da u radnji okrivljenog&nbsp; činjenično opisanoj u dispozitivu optužnog predloga ODT u Plavu,&nbsp; nijesu sadržani svi bitni elementi krivičnog djela prevare iz čl. 244. st. 1.&nbsp; KZ, te da samim tim djelo koje mu je stavljeno na teret nije krivično djelo,&nbsp; i to iz sledećih razloga .<br>
	<br>
	U toku krivičnog postupka je nesporno utvrdjeno, kako na osnovu odbrane okrivljenog D.Š. tako i na osnovu izjave oštećenog Š.E., da je u toku oktobra mjeseca 2010 god. okrivljeni počeo raditi u auto servisu oštećenog kao električar i da ovaj radni odnos nije zasnovao na zakonit način tj. u zakonito sprovedenom postupku već samo po dogovoru sa oštećenim da sav novac od ostvarene zarade dijele na pola. Na osnovu odbrane okrivljenog, iskaza oštećenog i svjedoka Š. M. i knjige evidencije o ostvarenim zaradama okrivljenog u auto servisu oštećenog, je dalje,&nbsp; takodje nesporno&nbsp; utvrdjeno da je ova evidencija vodjena u običnoj svesci,&nbsp; a ne u za to predvidjenoj knjizi kako nalažu propisi, tako da se iz tog razloga nijesu ni mogla tačno utvrditi medjusobna potraživanja i dugovanja oštećenog i okrivljenog.Na osnovu odbrane okrivljenog i iskaza oštećenog je utvrdjeno i to&nbsp; da je okrivljeni D.Š., narednog dana po stupanju na posao, na predlog oštećenog kod istog kupio putničko motorno vozilo marke "Golf III"&nbsp; za cijenu od 2.000,00 eura i da mu je oštećeni ovo vozilo predao istog dana ali bez saobraćajne dozvole . Konačno, na osnovu odbrane okrivljenog i iskaza oštećenog i saslušanih svjedoka je nesporno utvrdjeno i to&nbsp; da je nakon izvjesnog vremena okrivljeni napustio posao u auto servisu oštećenog i kupljeno vozilo uz doplatu zamijenio sa&nbsp; svjedocima R. R. i J. E. za vozilo marke "Golf II"&nbsp; iako isto oštećenom&nbsp; nije isplatio u cjelosti.<br>
	<br>
	Medjutim, da bi u takvoj radnji okrivljenog D.Š., postojalo biće krivičnog djela prevara iz čl. 244 st. 1.&nbsp; KZ, koje mu je javnom optužbom stavljeno na teret,&nbsp; bilo je potrebno utvrditi ne samo da je prilikom kupovine spornog vozila kod oštećenog, lažnim prikazivanjem činjenica istog doveo u zabludu i naveo ga da mu ovo vozilo proda, već i da je to učinio sa umišljajem odnosno sa namjerom da na taj način sebi pribavi protivpravnu imovinsku korist. Ovo iz razloga jer je čl. 244. st. 1. KZ CG, odredjeno da krivično djelo prevare&nbsp; iz ovog člana i stava čini onaj ko u namjeri da sebi ili drugom pribavi protivpravnu imovinsku korist dovede koga lažnim prikazivanjem ili prikrivanjem činjenica u zabludu ili ga održava u zabludi i time ga navede da ovaj na štetu svoje ili tudje imovine nešto učini li ne učini, što znači da je za postojanje ovog krivičnog djela potrebno ostvarenje sledećih zakonskih elemenata: da izvršilac lažnim prikazivanjem ili prikrivanjem činjenica dovede pasivnog subjekta tj. oštećenog u zabludu ili ga održava u zabludi i na taj način ga navede da na štetu svoje ili tudje imovine nešto učini ili ne učini , kao objektivnog&nbsp; elemenata i da to čini sa namjerom da sebi ili drugom pribavi protivpravnu imovinsku korist, kao subjektivnog elementa, pa nepostojanje bilo kojeg od navedenih elemenata isključuje postojanje samog krivičnog djela a samim tim i krivične odgovornosti.<br>
	<br>
	Optužba inače smatra da su u konkretnom slučaju na strani okrivljenog D.Š. ispunjeni svi zakonski elementi krivičnog djela prevare iz čl. 244. st. 1. KZ, i to kako objektivni tako i subjektivni, dok okrivljeni u svojoj odbrani tvrdi suprotno braneći se da je tačno da je u oktobru mjesecu 2010 god. dok je kao električar radio u auto servisu oštećenog Š.E. kod istog kupio putničko motorno vozilo marke "Golf III" za cijenu od 2.000,00 eura&nbsp; koju cijenu još uvijek nije u potpunosti platio, ali da nije tačno niti da je prilikom kupovine ovog vozila oštećenog doveo u zabludu u vezi plaćanja dogovorene cijene&nbsp; niti da je to učinio sa namjerom i sviješću da na taj način sebi pribavi protivpravnu imovinsku korist.<br>
	<br>
	Da bi provjerio kako osnovanost navoda javne optužbe tako i osnovanost odbrane okrivljenog , sud je , kao što je već navedeno, saslušao okrivljenog i izveo sve ostale potrebne dokaze, pa je njihovom uporednom analizom i ocjenom utvrdio da izvedeni dokazi ne samo da nijesu mogli potvrditi navode javne optužbe&nbsp; u pogledu postojanja objektivnog elementa krivičnog djela prevare koje je ovom optužbom stavljeno na teret okrivljenom D.Š., koji se sastoji u tome da je okrivljeni lažnim prikazivanjem činjenica da će kod oštećenog da kupi sporno vozilo istog doveo u zabludu da mu ovo vozilo preda prije isplate dogovorene kupoprodajne cijene, već i u pogledu postojanja subjektivnog elementa ovog krivičnog djela koji se sastoji u tome da je to učinio sa namjerom da na taj način sebi pribavi protivpravnu imovinsku korist.&nbsp;<br>
	<br>
	Tako navode javne optužbe u pogledu postojanja bitnih elemenata krivičnog djela prevare koje je ovom optužbom stavljeno na teret okrivljenom D.Š. a samim tim i u pogledu krivice i krivično - pravne odgovornosti okrivljenog za ovo krivično djelo, u svom iskazu nije mogao potvrditi ni sam oštećeni Š.E., jer i iz same sadržine njegove izjave i njenog logičkog i&nbsp; jezičkog tumačenja&nbsp; nesporno proizilazi da se u konkretnom slučaju radi o gradjansko pravnom a ne krivično pravnom odnosu. Naime, izjašnjavajući se na okolnosti prodaje putničkog motornog vozila marke "Golf III" okrivljenom D.Š., oštećeni Š.E. je u svojoj izjavi sa glavnog pretresa od 07.06.2011 god. istakao da u Plavu posjeduje auto-servis koji posluje u sastavu preduzeća D.O.O. "S.", koje se pored ostalog bavi i izvodjenjem gradjevinskih radova. Pošto u servisu nije imao zaposlenog autoelektričara te pošto je dana 25.10.2010 god. na jednom vozilu pored mehaničarskih radova trebalo obaviti i opravku elektroinstalacije,&nbsp; to je za taj posao pozvao okrivljenog . Istog dana je okrivljenom ponudio da ostane da radi&nbsp; u njegovom servisu na način što bi zaradu od poslova koje obavi njih dvojica dijelili na pola. Kako mu je okrivljeni tom prilikom kazao da ne posjeduje vozilo kojim bi putovao iz sela G. R., gdje inače živi, do Plava, to mu je sam ponudio na prodaju svoje&nbsp; vozilo marke "Golf III" koje je kupio kao havarisano i u potpunosti ga opravio.&nbsp; Dogovorili su se da mu ovo vozilo proda za cijenu od 2.000,00 eura, stim što bi mu okrivljeni dio kupoprodajne cijene , tačnije iznos od 500,00 eura, platio tako što bi za ovaj iznos odradio posao u servisu,&nbsp; a da mu ostali iznos od 1.500,00 eura, plati u roku od mjesec dana. Poslije ovog dogovora je okrivljenom predao vozilo koje mu je prodao, ali mu tom prilikom uz vozilo nije dao i saobraćajnu dozvolu dok mu u potpunosti ne isplati dogovorenu cijenu.&nbsp; Istovremeno je okrivljenom omogućio da u njegovom servisu obavlja autoelektričarski posao u jednoj od slobodnih garaža.&nbsp; Pošto je u tom periodu njegova gradjevinska firma izvodila radove na izgradnji vodovoda u Bijelom Polju, to je iz tog razloga istog dana otišao u Bijelo Polje. U poslijepodnevnim satima ga je pozvao radnik u njegovom servisu Dj. D. i obavijestio ga da je okrivljeni tog istog dana vozilo prodao nekom drugom licu. Pošto se tih dana stalno nalazio u Bijelom Polju i u Plav dolazio uveče , to iz tog razloga tih dana nije ni vidio okrivljenog.&nbsp; Dalje je naveo da je okrivljeni tih dana u njegovoj prodavnici auto djelova koja posluje u sastavu auto servisa uzeo na veresiju disk - pločice za vozilo marke BMW,&nbsp; koje koštaju 35,00 eura,&nbsp; kao i ležaj i glavčinu od točka vozila marke "Golf III" koje je kupio kod njega za cijenu od 32,00 eura.&nbsp; Pošto je okrivljenom tih dana na njegov zahtjev pozajmio i 20,00 eura , to je ukupan iznos duga koji je okrivljeni imao prema njemu po osnovu uzetih auto djelova i pozajmice iznosio 87,00 eura.&nbsp; Poslije desetak dana rada u servisu , okrivljeni je napustio posao i otputovao za Srbiju tako da mu se nije javljao&nbsp; na telefonske pozive. Pošto je okrivljeni po evidenciji koju je vodila njegova supruga Š. M., za desetak dana rada u njegovom servisu, ukupno odradio posla u vrijednosti od 125,00 eura, to je njegova zarada iznosila polovinu ovog iznosa, tačnije 62,50 eura , tako da mu je isti ostao dužan još 24,50 eura. Jednog dana je u tom periodu otišao kod Š.R., kojem je okrivljeni prodao vozilo koje je kupio kod njega&nbsp; i od istog tražio da mu ovo vozilo vrati , obzirom da mu ga okrivljeni još uvijek&nbsp; nije platio . Šoškić je odbio da mu vozilo vrati uz obrazloženje&nbsp; da je okrivljenom za ovo vozilo dao svoje vozilo marke BMW. Nakon nekoliko dana su kod njega dolazili zajedno Š.R. i okrivljeni, kojom prilikom mu je okrivljeni tražio saobraćajnu dozvolu&nbsp; za ovo vozilo,&nbsp; ali mu je on nije htio dati dok mu&nbsp; isto ne&nbsp; isplati u cjelosti. Poslije nekoliko dana je otputovao za Ameriku gdje se zadržao&nbsp; oko 45 dana,&nbsp; a okrivljeni mu novac nije dao ni do povratka iz Amerike. Kako je po povratku iz Amerike saznao da je okrivljeni vozilo prodao R. R. za djelove, to je i od njega tražio da mu ovo vozilo vrati, što je on takodje odbio&nbsp; uz obrazloženje da je isto kupio kod okrivljenog. Pošto je vidio da su sa vozila maknuti točkovi, sjedišta, akumulator i prednji spojler, to je odmah nakon toga pošao u Ispostavu policije Plav i prijavio ovaj slučaj .<br>
	<br>
	Dakle, kako proizilazi iz izjave oštećenog Š.E., isti ne samo da je okrivljenog D.Š. primio na rad u svom servisu mimo zakonske procedure već je i prodaju svog vozila marke "Golf III" istom izvršio bez ikakvog pismenog dokaza.&nbsp; Pri tom je okrivljenom sam ponudio kupovinu ovog vozila tako da&nbsp; iz tog razloga kao i zbog činjenice&nbsp; da je okrivljenog primio&nbsp; na rad na nezakonit način nije ni mogao biti doveden u zabludu od strane okrivljenog prilikom kupoprodaje ovog vozila kao i prilikom dogovora o rokovima i načinu njegovog plaćanja . Naime , jasno je da se u konkretnom slučaju kupoprodaje spornog vozila izmedju oštećenog Š.E., kao prodavca i okrivljenog D.Š. kao kupca,&nbsp; radi o gradjansko pravnom odnosu , pa se&nbsp; s tim u vezi&nbsp; i&nbsp; postavlja logično pitanje da li oni koji posluju nezakonito i o takvom poslovanju ne posjeduju nikakav pisani trag mogu jedan drugog dovesti u zabludu kad su na te nezakonitosti i eventualne zablude unaprijed pristali.<br>
	<br>
	Navode javne optužbe u pogledu postojanja bitnih elemenata krivičnog djela koje je ovom optužbom stavljeno na teret okrivljenom D.Š. a samim tim i u pogledu njegove krivice i krivično pravne odgovornosti za ovo djelo u svojim iskazima nijesu mogli potvrditi ni svjedoci&nbsp; Š. M.&nbsp; Dj. D. i R. R., jer i iz njihovih izjava u vezi predmetnog slučaja kupoprodaje spornog vozila izmedju oštećenog i okrivljenog i neizmirivanja svojih obaveza po ovom osnovu od strane okrivljenog, takodje nesporno proizilazi da se u konkretnom slučaju radi o gradjansko pravnom a ne krivično pravno odnosu. Naime, izjašnjavajući se na okolnosti koje su im poznate u vezi sa predmetnim slučajem kupoprodaje putničkog motornog vozila marke "Golf III" izmedju oštećenog Š.E., kao prodavca i okrivljenog D.Š., kao kupca , svi pomenuti svjedoci su saglasno istakli da im je lično poznato da je u vrijeme ove kupoprodaje okrivljeni radio kao električar u auto servisu oštećenog uz dogovor da svu zaradu koju ostvari svojim radom njih dvojica dijele na pola. Izjašnjavajući se dalje na okolnosti njihovog dogovora u vezi rokova i načina plaćanja kupljenog vozila od strane okrivljenog , svjedok Dj. D. se nije mogao izjasniti na ove okolnosti iz razloga što nije prisustvovao njihovom dogovoru u tom dijelu, dok je svjedok Š. M. istakla da joj je poznato da su se tom prilikom njih dvojica dogovorili da okrivljeni&nbsp; 500,00 eura od ukupne cijene vozila odradi, a da mu ostalih 1.500,00 eura plati, potvrdivši na taj način iskaz oštećenog Š.E. u tom dijelu.&nbsp; Istovremeno, izjašnjavajući se na iste okolnosti, svjedok R. R. je istakao da mu je nakon kupovine spornog vozila od oštećenog sam okrivljeni ispričao da se dogovorio sa oštećenim da mu cjelokupnu cijenu za vozilo od 2.000,00 eura, odradi. Medjutim, bez obzira na razlike u izjavama pomenutih svjedoka u ovom dijelu, iz obje ove izjave takodje nesporno proizilazi da se u konkretnom slučaju može raditi samo o gradjansko pravnom odnosu te da samim tim u radnjama okrivljenog nema elemenata krivičnog djela prevare koje mu je javnom optužbom stavljeno na teret.<br>
	<br>
	Svjedok Š. M. je dalje istakla da je kao supruga oštećenog Š.E. radila u prodavnici auto djelova koja je poslovala u okviru njegovog servisa za opravku vozila i istovremeno vodila evidenciju oko angažovanja radnika u servisu i naplata izvršenih usluga, tako da joj je&nbsp; otuda i poznato da je okrivljeni D.Š. u ovaj servis počeo raditi kao auto električar od 25.10.2010 god., bez prethodnog oglašavanja ovog radnog mjesta i bez donošenja rješenja o zasnivanju radnog odnosa,&nbsp; uz dogovor sa oštećenim da 50% ostvarene zarade pripadne njemu a 50% oštećenom. Na taj način je&nbsp; ne samo potvrdila navode oštećenog i u ovom dijelu već i stanovište suda kako u pogledu nezakonitosti zasnivanja takvog radnog odnosa i vodjenja evidencije o ostvarenim prihodima servisa, tako i u pogledu nepostojanja mogućnosti da u takvim uslovima nezakonitog poslovanja oštećeni bude doveden u zabludu od strane okrivljenog u pogledu ispunjenja preuzetih obaveza za kupljeno vozilo.<br>
	<br>
	Što se tiče svjedoka J. E. i Š.R., isti se u svojim izjavama nijesu mogli izjasniti&nbsp; na okolnosti vezane za sporni odnos,&nbsp; tačnije niti na okolnosti koje se odnose na samu kupoprodaju spornog vozila izmedju oštećenog Š.E. i okrivljenog D.Š. niti na okolnosti koje se odnose na njihov dogovor u vezi rokova i načina plaćanja ovog vozila , tako da iz tog razloga sud njihove iskaze nije posebno ni cijenio ni obrazlagao.<br>
	<br>
	Konačno na osnovu knjige evidencije u vezi angažovanja okrivljenog&nbsp; D.Š.&nbsp; u auto servisu oštećenog Š.E.&nbsp; i zarade koju je okrivljeni ostvario u periodu dok je radio u ovom servisu, utvrdjeno je da je ova evidencija vodjena u rukopisu i u običnoj svesci a ne u za to predvidjenoj knjizi i na propisan način, dok je na osnovu potvrde Ispostave policije u Plavu o privremeno oduzetim predmetima od 18.04.2011 god. , utvrdjeno da je ovlašćeni policijski službenik ove Ispostave navedenog dana od svjedoka J. E. privremeno oduzeo sporno putničko motorno vozilo marke "Golf III" , pa i ove okolnosti takodje idu u prilog utvrdjenju suda da se u konkretnom slučaju radi o gradjansko pravnom a ne krivično pravnom odnosu i da samim tim u radnjama okrivljenog koje su mu javnom optužbom stavljene na teret nema elemenata krivičnog djela prevare iz čl. 244. st. 1. KZ.<br>
	<br>
	Naime, jasno je da se oštećeni Š.E. , u situaciji kada je nezakonito postupao ne samo prilikom prijema na rad u svoj auto servis okrivljenog D.Š. već i prilikom evidentiranja zarade koju je isti tom prilikom ostvario kod njega, ni na koji način nije mogao pozivati na zabludu u koju ga je prilikom kupoprodaje spornog vozila doveo okrivljeni jer je isti pristajanjem isplate kupoprodajne cijene od zarade koju okrivljeni bude ostvarivao u njegovom servisu nezakonitim radom ustvari prihvatio i rizik takvog svog nezakonitog poslovanja. Ovo utoliko prije što je nezakonitim vodjenjem svojih poslovnih knjiga odnosno nezakonitim evidentiranjem ostvarenih prihoda, pa i&nbsp; zarade okrivljenog&nbsp; D.Š.,&nbsp; oštećeni ne samo izbjegavao svoje obaveze prema državi,&nbsp; već je takvim načinom vodjenja evidencije o zaradi okrivljenog prihvatio i kasniji rizik za nemogućnost dokazivanja svojih navoda kako u pogledu iznosa koji je na ime kupoprodajne cijene naplatio od zarade okrivljenog tako i u pogledu iznosa koji mu okrivljeni još uvijek nije platio.<br>
	<br>
	&nbsp; Konačno, ako se svemu izloženom dodaju&nbsp; i nesporne činjenice utvrdjene kako na osnovu odbrane okrivljenog tako i na osnovu svih izvedenih dokaza, u prvom redu potvrde Ispostave policije Plav od 18.04.2011 god. da je ovlašćeni policijski službenik ove ustanove navedenog dana od svjedoka J. E. oduzeo sporno vozilo marke "Golf III" i da je&nbsp; oštećeni Š.E. prihvatio da mu se isto vrati samo u stanju u kojem ga je predao okrivljenom, to i ove činjenice takodje potvrdjuju ne samo gradjansko pravni karakter predmetnog slučaja već i činjenicu da se u predmetnom slučaju zaštita sporne imovine - vozila,&nbsp; može sprovesti i na drugi način a ne krivično pravnom zaštitom. Naime , da bi neki odnos izmedju stranaka koji ima karakter gradjansko pravnog odnosa prerastao u krivično djelo prevare, kao imovinsko krivično djelo, potrebno je da učinilac prilikom stupanja u takav odnos&nbsp; postupa u namjeri da sebi ili drugom pribavi protivpravnu imovinsku korist i takvu namjeru ostvari obmanom kojom prevarenog navede da na štetu svoje imovine učini neku radnju. Na taj način se imovini pruža jača krivično pravna zaštita jer je jasno da se u takvim situacijama imovini i ne može pružiti druga adekvatna zaštita. Medjutim, kako je u konkretnom slučaju sporno vozilo , kao objekt krivičnog djela prevare, oduzet od strane ovlašćenog službenog lica Ispostave policije u Plavu, te kako je i sam okrivljeni iskazao spremnost da se vrati na posao kod oštećenog do potpune isplate cijene za vozilo koje je kupio pod uslovom da mu oštećeni prije toga preda ključ od ovog vozila , to i ove činjenice ukazuju na pravilnost utvrdjenja suda da se u konkretnom slučaju radi o gradjansko pravnom odnosu kod kojeg se zaštita sporne imovine - vozila, može sprovesti i na drugi način a ne krivično pravnom zaštitom. Pri tom valja napomenuti i činjenicu da se u konkretnom slučaju okrivljenom stavlja na teret da je u cilju pribavljanja protivpravne imovinske koristi oštećenog doveo u zabludu i naveo ga da mu proda sporno vozilo, lažnim prikazivanjem činjenice da ovo auto želi da kupi za cijenu od 2.000,00 eura iako je znao da to neće učiniti. Dakle, u konkretnom slučaju činjenje oštećenog se sastoji u davanju okrivljenom&nbsp; auta marke "Golf III"&nbsp; uz prihvatanje da cijenu auta naplati od zarade koju okrivljeni ostvari u njegovom servisu svojim radom. Medjutim, i pored toga što okrivljeni nije izvršio preuzetu obavezu, neizvršavanje ove obaveze samo po sebi nije bilo dovoljno za izvršenje krivičnog djela prevare koje mu je javnom optužbom stavljeno na teret, jer je bilo potrebno da je okrivljeni prije toga oštećenog doveo u zabludu navodjenjem nečeg neistinitog odnosno navodjenjem tj. lažnim prikazivanjem neke činjenice koja je&nbsp; po svojoj sadržini bila podesna da obmane oštećenog i navede ga da na štetu svoje imovine nešto učini,&nbsp; konkretno da okrivljenom preda sporno vozilo.&nbsp; Kako u toku krivičnog postupka takva činjenica nije utvrdjena, to samim tim u konkretnom slučaju nije utvrdjena ni prevarna namjera okrivljenog u vrijeme stupanja u predmetni odnos sa oštećenim, u prilog čega ide i činjenica, nesporno utvrdjena na osnovu iskaza samog oštećenog, da ovaj odnos nije inicirao okrivljeni&nbsp; već sam oštećeni predloživši&nbsp; okrivljenom da za potrebe putovanja od svog sela do Plava, kod njega kupi sporno vozilo marke "Golf III".&nbsp; Pošto gradjansko pravni odnos u konkretnom slučaju može prerasti u krivično djelo prevare samo ako se utvrdi da je okrivljeni u vrijeme stupanja u takav odnos postupao sa prevarnom namjerom&nbsp; to i sama činjenica da kupovinu spornog vozila od oštećenog&nbsp; nije inicirao on, već sam oštećeni, takodje ide u prilog zaključenju suda da okrivljeni u vrijeme stupanja u odnos kupoprodaje sa oštećenim nije postupao sa namjerom da istog prevari i da samim tim u&nbsp;&nbsp; takvim njegovim radnjama nema elemenata krivičnog djela prevare koje mu je javnom optužbom stavljeno na teret.<br>
	<br>
	Kako na osnovu svega izloženog nesporno proizilazi&nbsp; da navodi javne optužbe, kako u dijelu da je okrivljeni D.Š. lažnim prikazivanjem činjenica doveo u zabludu oštećenog Š.E. i naveo ga da mu proda svoje putničko motorno vozilo marke "Golf III" za cijenu od 2.000,00 eura iako je znao da mu ovu cijenu neće isplatiti&nbsp; tako i u dijelu da je to učinio sa sviješću i namjerom da na taj način sebi pribavi protivpravnu imovinsku korist, ne samo da nijesu potvrdjeni nijednim izvedenim dokazom već da su čak i negirani svim izvedenim dokazima , to je jasno da sud okrivljenog u konkretnom slučaju nije ni mogao oglasiti krivim za ovo krivično djelo.<br>
	<br>
	Prema tome, pošto u konkretnoj krivičnoj stvari, iz već navedenih razloga, u radnji okrivljenog D.Š. nijesu sadržani zakonski elementi krivičnog djela prevara iz čl. 244. st. 1. KZ&nbsp; , to samim tim nije ostvareno ni biće ovog krivičnog djela , pa je sud na osnovu čl. 363. st. 1. tačka 1. ZKP okrivljenog za ovo krivično djelo i oslobodio od optužbe.<br>
	<br>
	Troškova krivičnog postupka nije bilo.<br>
	<br>
	Odluka o imovinsko pravnom zahtjevu za naknadu štete je zasnovana na odredbi čl. 212. st. 3. ZKP .<br>
	<br>
	Na osnovu iznijetih razloga odlučeno je kao u izreci presude.<br>
	<br>
	&nbsp;</div>
<div style="text-align: center">
	OSNOVNI SUD U PLAVU<br>
	Dana 15.06.2011&nbsp; godine<br>
	&nbsp;</div>
<br>
<br>
Zapisničar&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; S U D I J A<br>
Senada Radončić&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Hilmija Sujković<br>
<br>
<br>
PRAVNA POUKA:<br>
<br>
Protiv ove presude nezadovoljna<br>
stranka ima pravo žalbe u roku od<br>
8 dana od dana prijema iste preko<br>
ovog sudaVišem sudu B. Polje&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br>
<br>
DNA: 1 x&nbsp; ODT u Plavu<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 1 x okrivljenom D.Š.&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 1 x oštećenom Š.E.&nbsp;&nbsp;&nbsp;&nbsp;<br>
<br>
<br>
<br>

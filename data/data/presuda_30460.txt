<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.9840278in 0.9840278in 0.9840278in 0.9840278in;}
.s1{font-weight:bold;}
.s2{font-weight:bold;color:black;}
.s3{color:black;}
.s4{font-family:Times New Roman;color:black;}
.s5{font-family:Times New Roman;}
.p1{margin-left:-0.125in;text-align:end;hyphenate:auto;font-family:Times New Roman;font-size:13pt;}
.p2{margin-left:-0.125in;text-align:center;hyphenate:auto;font-family:Times New Roman;font-size:12pt;}
.p3{margin-left:-0.125in;text-align:center;hyphenate:auto;font-family:Times New Roman;font-size:13pt;}
.p4{text-align:center;hyphenate:auto;font-family:Times New Roman;font-size:13pt;}
.p5{text-indent:0.5in;text-align:justify;hyphenate:auto;font-family:Times New Roman;font-size:13pt;}
.p6{text-indent:0.375in;text-align:start;hyphenate:auto;font-family:Times New Roman;font-size:13pt;}
.p7{margin-left:2.5in;text-align:start;hyphenate:auto;font-family:Times New Roman;font-size:13pt;}
.p8{text-indent:0.5in;text-align:start;hyphenate:auto;font-family:Times New Roman;font-size:13pt;}
.p9{text-align:center;hyphenate:auto;font-family:Times;font-size:13pt;}
.p10{text-align:start;hyphenate:auto;font-family:Times New Roman;font-size:13pt;}
.p11{text-indent:0.5in;margin-left:2.0in;text-align:start;hyphenate:auto;font-family:Times New Roman;font-size:13pt;}
.p12{text-align:justify;hyphenate:auto;font-family:Times New Roman;font-size:13pt;}
.p13{text-indent:0.375in;text-align:justify;hyphenate:auto;font-family:Times;font-size:13pt;}
.p14{text-indent:0.5in;text-align:justify;hyphenate:auto;font-family:Times;font-size:13pt;}
.p15{text-indent:0.5in;margin-left:-0.125in;text-align:center;hyphenate:auto;font-family:Times New Roman;font-size:13pt;}
.p16{margin-left:-0.125in;text-align:justify;hyphenate:auto;font-family:Times New Roman;font-size:13pt;}
.p17{margin-left:0.5in;text-align:start;hyphenate:auto;font-family:Times New Roman;font-size:13pt;}
.p18{margin-left:0.25in;text-align:start;hyphenate:auto;font-family:Times New Roman;font-size:13pt;}
.p19{text-align:start;hyphenate:auto;font-family:Times New Roman;font-size:12pt;}
</style>
<meta content="goran.scepanovic" name="author">
</head>
<body class="b1 b2">
<p class="p1">
<span class="s1">K.br. 306/12</span>
</p>
<p class="p1"></p>
<p class="p2"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p4">
<span class="s1">         U IME CRNE GORE</span>
</p>
<p class="p3"></p>
<p class="p5">
<span class="s1">OSNOVNI SUD U BARU</span><span>, kao prvostepeni krivični, sudija Goran Šćepanović, kao sudija pojedinac, sa zapisničarom Milijanom Minić, u krivičnom predmetu okrivljenog </span><span class="s1">BČ</span><span>, zbog krivičnog djela samovlašće iz čl. 384 st.1 Krivičnog zakonika, po optužnom predlogu supsidijarne tužilje M Jelene od 06.07.2012. godine, nakon održanog glavnog javnog pretresa u prisustvu punomoćnika supsidijarne tužilje I F, advokata iz Bara, i okrivljenog, dana 24.01.2013. godine donio je i javno objavio.</span>
</p>
<p class="p6"></p>
<p class="p7">
<span class="s1">      P R E S U D U</span>
</p>
<p class="p5"></p>
<p class="p5">
<span>Okrivljeni </span><span class="s2">B Č</span><span class="s3">, </span>
</p>
<p class="p5"></p>
<p class="p8">
<span class="s1">Na osnovu čl. 373 tačka 1. ZKP-a </span>
</p>
<p class="p9"></p>
<p class="p9">
<span class="s2">  OSLOBAĐA SE OD OPTUŽBE</span>
</p>
<p class="p10"></p>
<p class="p5">
<span class="s3">Da je : </span>
</p>
<p class="p5"></p>
<p class="p5">
<span class="s3">U prvoj polovinu aprila mjeseca 2012. godine u Baru oduzeo tuđe pokretne stvari i to dva rosvajna rezervoara za gorivo zapremine oko 2.000 litara, koji su bili montirani na gliseru Gl 138, vlasništvo oštećene M J, na način što je skinuo rezervoare, a zatim uz pomoć dizalice izvadio iz unutrašnjosti glisera i putem oglasa prodao NN licu u namjeri da isti proda u cilju naplate duga.</span>
</p>
<p class="p10"></p>
<p class="p5">
<span class="s3">- čime bi učinio krivično djelo – </span><span class="s2">samovlašće iz čl. 384 st. 1. Krivičnog zakonika.</span>
</p>
<p class="p5"></p>
<p class="p8">
<span>Jer djelo za koje je optužen po zakonu nije krivično djelo.</span>
</p>
<p class="p5"></p>
<p class="p10">
<span>	Troškovi krivičnog postupka padaju na teret budžetskih sredstava suda.</span>
</p>
<p class="p10"></p>
<p class="p10"></p>
<p class="p11">
<span class="s1">  O b r a z l o ž e n j e</span>
</p>
<p class="p12"></p>
<p class="p5">
<span>Optužnim predlogom supsidijarne tužilje M J od 06.07.2012. godine, stavljeno je na teret okrivljenom izvršenje krivičnog djela bliže opisanog u dispozitivu.</span>
</p>
<p class="p12"></p>
<p class="p12">
<span>	Okrivljeni je u svojoj odbrani izjavio da u toku maja mjeseca 2009. godine </span><span class="s3">radio na koči vlasništvo M  M. Ukupno je radio 3 mjeseca. I ako nema veze sa ovim postupkom navodi da mu nije platio ni radno angažovanje za ta tri mjeseca.  Problem je bio što M nije imao novaca za gorivo za koču i njegov je predlog bio da podignu kredit zaposleni, da mu daju novac za gorivo, a da im on od zarade koju koča  pribavi vrati taj dio koji su oni dali. Kada je on u pitanju, bio je dogovor da on podigne kredit od 1.500 €, da njemu da 750 € i da on taj novac vraća banci, a da on vrati svoj dio od 750 €. On je podigao novac u finansijskoj organizaciji „Alter modus“. On je M predao iznos od 750 € i on je svoj dio vraćao, međutim, M nije vraćao svoj dio, a kako je on bio nosilac tog kredita kamate su se nagomilale i njemu je došlo da plati kamate od 1.045 €, i protiv njega bio pokrenut i postupak izvršenja i u tom postupku sudski izvršitelji su dolazili kod njega da mu zaplijene stvari. On je ukupno platio osim tih 1.045 € i sudske troškove tako da je platio ukupno 1.200 €, plus onih 750 € koje je on banci dao na ime svog dijela kredita. Novac koji je dao je pozajmio. On je u više navrata M molio da mu vrati novac i on mu je govorio da nema problema, on mu novac nije davao i jednom prilikom mu je rekao da on u Marini u Baru ima jedan čamac, da se u tom čamcu nalaze prohromski rezervoari i da mu predlaže da on izvadi te rezervoare, da iste proda i da na taj način pokuša da se namiri. On je njemu odgovorio da mora prvo da vidi te rezervoare, da li imaju vrijednost na tržištu. U vrijeme kada je M bio u Beogradu, on je sa njim ostvarivao telefonsku komunikaciju, on mu je saopštavao da ne može da dođe. Dodao je da je predlog da se on namiri prodajom rezervoara M njemu iznio kada su jednom prilikom bili kod njegove sestre koja se zove R. Razgovor su obavili u prisustvu R i njenog supruga, a misli da se prezivaju D, i tema razgovora bila je vraćanje duga. Njemu je M rekao da on ode da vidi te rezervoare, rekao mu je gdje se čamac nalazi, čamac se nalazio na suvom i on je otišao i u upravu Marine i interesovao se za vlasnika tog čamca i dobio je informaciju da je vlasnik M M. On je nakon toga angažovao D M koji je sa svojom radnom mašinom došao na lice mjesta, izvadio navedene prohromske rezervoare, on je njemu platio 20 € za to i u novinama Oglas on je oglasio prodaju tih rezervoara. On je rezervoare prodao za iznos od 1.200 €. Kada je on rezervoare prodao M je od njega tražio da mu vrati jedan rezervoar jer je on dužan nekom čovjeku u Marini novac, u pitanju je bio vlasnik jednog čamca za prevoz turista Delfin, ne zna mu podatke, ali zna da mu je dugovao 500 € i on je njemu tada rekao da je on te rezervoare prodao i podmirio dug koji je imao po osnovu njegovog dijela kredita. On ne zna podatke lica kojem je prodao rezervoare, ali znam da je on došao i da mu je on predao rezervoare i on je njemu dao novac. On je rezervoare prodao bez ugovora na način što je čovjeku predao rezervoar a njemu dao novac. Gdje se rezervoari sada nalaze nije mu poznato. Koča na kojoj je on radio zove se T a njen vlasnik je M M. Kako je on kasnije čuo on je koču prodao za iznos od 40.000 €, a koliko je tačna ta informacija on ne zna. Kada su u pitanju predmetni rezervoari jedan je bio dimenzija 1.500 litara, a drugi 1.200. On već 30 godina radi kao  električar privatno, nije bilo primjedbi na njegov rad i navodno oduzimanje motora za mašine. On je svjedoku donio GPS uređaj vrijednosti 750 €, on mu je prethodno dao novac, i da je imao namjeru a ga prevari, on bi mu taj novac uzeo. Kada je u pitanju dogovor koji su postigli kod sestre i zeta svjedoka oni su razgovarali o tome da će M njemu vratiti novac koji duguje, a kada su izašli iz kuće i išli prema vozilu, on je njemu rekao „ja imam rezervoare u čamcu koji se nalazi u Marini, mogu li ti oni podmiriti dug“. Nakon par dana, on je otišao i vidio te rezervoare i javio mu da mu to odgovara da proda. </span>
</p>
<p class="p12"></p>
<p class="p12">
<span class="s3">	U dokaznom postupku saslušani su svjedoci M M, D B i D R pročitani su : ugovor br. 2454-3 od 23.03.2004. godine između VP 5437 Kumbor i M J, dopis UP PJ Bar br. 27-03/1-245/2-8938/2 od 17.11.2012. godine, izvršen je uvid u spise predmeta ODT KT br. 230/12.</span>
</p>
<p class="p12"></p>
<p class="p5">
<span class="s3">Svjedok </span><span class="s2">M M</span><span class="s3"> je izjavio da je svojevremeno bio vlasnik koče „Tamara“, ta koča je sada prodata i zbog činjenice da on nije dobio cijeli iznos kupoprodajne cijene trenutno se vodi postupak u ovom sudu. Za vrijeme dok je on još radio sa tom kočom njemu je njegov prijatelj Z N predložio da s vremena na vrijeme kada idu da love ribu sa njima ode i B Č koji za to ne bi tražio nikakvu naknadu jer bi mu izlazak u ribolov predstavljao zadovoljstvo, pa u slučaju potrebe on bi kao frigomehaničar mogao da nešto i popravi. On je poznavao B Č iz jedne druge priče jer je prije nekih 15 godina došao u njegovu kuću u naselju Mišići u Sutomoru, trebao je da popravi mašinu za veš, rekao je da je motor od mašine pokvaren, da taj motor mora da izvadi, da ga odnese na popravku, da ta popravka košta, ne zna koliko novca, ali u svakom slučaju izvadio je motor, on je njemu dao novac koliko je tražio i on nikada više nije došao da popravi mašinu, a od komšija je čuo da se i njima desilo isto iskustvo sa njim. On i ako je to znao nije tome pridavao mnogo značaja, jer je u to vrijeme dobro radio, taj novac koji je njemu dao tada je za njega bio beznačajan i on je pristao da B može da dođe na njegovu koču. Koliko se sjeća B je par puta izašao sa kočom na ribolov. Jednom prilikom  njegov kapetan D Ć se dogovorio sa Č da mu Č iz Hrvatske donese jedan GPS uređaj misli da je koštao 1.000 €, u to vrijeme B je dovozio i neka vozila iz Hrvatske i kada mu je u Herceg Novom predao taj uređaj on je bio zajedno sa suprugom i ona ga je tada pitala „gdje si našao ovog lopova“. Njegova kćerka J S je svojevremeno kupila jedan gliser od vojske za iznos od 3.100 €. Ona je planirala da taj gliser preuredi za turističke djelatnosti, međutim, ona se u međuvremenu udala, otišla da živi u Smederevskoj palanci i brod je ostao na suvom u Marini. On je jednom prilikom zajedno sa B Č u „Agroinvest“ banci podigao kredit u iznosu od 1.500 €. Ne može se sjetiti ko je inicirao podizanje kredita, ali zna da su novac podijelili po pola. On je bio žirant za kredit, ne sjeća se ko je bio drugi žirant. On je vratio jedan dio kredita, ne sjeća se koliko, ali posjeduje dvije potvrde koliko je dao banci. On je u to vrijeme prodao koču „T“ za iznos od 85.000 € B M iz D i on mu je dao kaparu u iznosu od 20.000 € i to je sve što mu je dao a on je preuzeo koču. On je tada B rekao da će mu preostali novac vratiti kada naplati novac od koče i kada je dobio iznos od 20.000 € on je otišao u Agroinvest banku, zatražio je da mu pronađu sve kredite u kojima je on bio obveznik plaćanja i to kako on lično tako i ljudi koji su radili kod njega i on je predao iznos od  8.000 €, a nakon toga još 1.000 € na ime svih kredita. On je to plaćanje obavio na osnovu spiska koji je dobio u banci  i taj kredit koji su podigli B i on bio je obuhvaćen na način što je on platio onaj ostatak do 750 € plus kamatu, budući da je on već platio dvije uplate koje su se sastojale od više rata i njegova je obaveza bila da plati ostatak do svog dijela odnosno do polovine kredita. Jednom prilikom nakon toga njega je pozvao B, otišli su u kafe bar „T“ i on mu je pokazao sudsko rješenje da je on dužan da plati preko 1.100 ili 1.200 €, koliko se sjeća i tada su otišli kod adv. I F koji nije bio u kancelariji, a nakon toga i kod adv. D M koji je rekao da u toj fazi više ne postoje pravni ljekovi i da se mora platiti onoliko koliko je navedeno. On je nakon toga Bu rekao da se raspita da li je neko zainteresovan da kupi čamac vlasništvo njegove kćerke. Nakon toga, on je obaviješten da je B izvadio prohromske rezervoare iz čamca i da je iste prodao. Jednom prilikom B i on su bili kod njegovog zeta D B i u prisustvu B supruge i njegove sestre D R on je njemu predložio da se raspita za prodaju čamca. Nakon što je on čuo da je B prodao prohromske rezervoare on ga je pozvao telefonom da se nađu i da razgovaraju, ali on mu je rekao da je zauzet i da ne može da ostavi posao. U razgovoru koji su oni imali telefonom on je B rekao da je rezervoare prodao u bescjenje jer plastični rezervoari za vodu tih dimenzija koštaju 750 €, a te rezervoare niko ne bi prodao ispod 2.000 €, i kada je mu rekao da mu da bar 1.000 € koje bi on dao svojoj kćerki on je njemu rekao da je on njemu dužan na ime rada na koči, a on je njemu rekao da je on radeći na koči zaradio određen iznos, ne sjeća se koliko je rekao, ali u svakom slučaju sve je ostalo na tome. On nikada B Č nije dao saglasnost da izvrši prodaju predmetnih rezervoara. Razgovor ispred kuće oko prodaje rezervoara nikada nije obavljen jer on nikada nije B ponudio da on proda rezervoare već da pronađe kupca za čamac kao cjelinu. Želim da navedem i to da je u vrijeme koje je navedeno kao vrijeme ovog razgovora B kod D trebao da popravi neki motor i da je to razlog njegovog dolaska. On je B rekao da je predmetni čamac vlasništvo njegove kćerke.</span>
</p>
<p class="p10"></p>
<p class="p5">
<span class="s3">Svjedok </span><span class="s2">D B </span><span class="s3">je izjavio da je njemu poznato da su jednom prilikom kod njega u mojoj kući u naselju Polje bili B Č i M M, koji je njegov šurak. M je već bio kod njega kada je došao B Č koga površno poznaje, koji je pitao da li je tu M, nakon toga je sjeo sa njima. Da li su tom prilikom M i B razgovarali o postojanju nekog duga, načinu za vraćanje tog duga nije mu poznato jer razgovor između njih dvojice nije slušao. Ni prije ni poslije tog razgovora njemu niko od njih nije saopštavao detalje o nekom dugu.</span>
</p>
<p class="p12"></p>
<p class="p12">
<span class="s3">	Svjedok </span><span class="s2">D RADOJKA</span><span class="s3"> je izjavila da B Č zna iz viđenja. Ne može se sjetiti kada je to bilo, ali zna da je bila u kući sa suprugom, kćerkom koja je bolesna i dvoje unučadi i da je kod njih bio M M, koji je inače njen brat, i da je u jednom trenutku došao i B, a nije joj poznato ko je njega pozvao da dođe. ona je skuvala kafu, obavljala poslove po kući i nije bila na mjestu na kome su oni pričali, tako da se ne može izjasniti o tome o čemu su oni razgovarali, jer tok razgovora nije ni čula. Ona ni prije ni poslije toga nije čula o tome da postoji neki drug između njenog brata i B. Zbog porodičnih obaveza i problema nju članovi porodice obično ne opterećuju sa nekim stvarima koje bi je opterećivale i iz tog razloga ne zna nikakve detalje oko predmetnog duga. Dodala je da može da se zakune da nije čula tok razgovora od lica koja su bila prisutna u njenoj kući.</span>
</p>
<p class="p5"></p>
<p class="p5">
<span class="s3">Iz ugovora br. 2454-3 od 23.03.2004. godine između VP 5437 Kumbor i M Jelene, utvrđeno je da je predmet ugovora kupovina motornog glisera G-1138. kupoprodajna cijena iznosi 3.100,00 €. </span>
</p>
<p class="p5"></p>
<p class="p5">
<span class="s3">Iz dopisa UP PJ Bar br. 27-03/1-245/2-8938/2 od 17.11.2012. godine utvrđeno je da je B Č evidentiran u operativnoj evidenciji u predmetu Ku 1/84, zbog krivičnog djela teška krađa, koja prijava je odbačena. Ne postoje podaci o osuđivanosti jer je mjesto rođenja Skoplje. </span>
</p>
<p class="p5"></p>
<p class="p5">
<span class="s3">Uvidomu u spise predmeta ODT KT br. 230/12 utvrđeno je da je rješenjem od 30.05.2012. godine odbačena krivična prijava M M od 26.04.2012. godine koju je podnio M M zbog krivičnog djela samovlašće iz čl. 384 st.5 u vezi st.1 KZ, jer prijavljeno djelo nije krivično djelo za koje se goni po službenoj dužnosti. </span>
</p>
<p class="p5"></p>
<p class="p5">
<span class="s3">Optužnim predlogom predloženo je da se u dokaznompostupku sasluša svjedok M J. Kako M J nije bila svjedok predmetnog događaja donijeto je rješenje da se ista neće saslušati  u dokaznom postupku.</span>
</p>
<p class="p12"></p>
<p class="p5">
<span class="s3">Okrivljeni je rođen u Skoplju, državni organi Makedonije sudu ne dostavljaju traženi izvod iz kaznene evidencije, pa kako sud nije u mogućnosti da pribavi izvod po mjestu rođenja donijeto je rješenje da se u dokazom postupku neće pročitati izvod iz kaznene evidencije na ime okrivljenog. </span>
</p>
<p class="p10"></p>
<p class="p13">
<span>Ocjenom izvedenih dokaza utvrđeno je da djelo predstavljeno u optužnom predlogu po zakonu nije krivično djelo. Okrivljenom je stavljeno na teret da je : „</span><span class="s4">U prvoj polovinu aprila mjeseca 2012. godine u Baru oduzeo tuđe pokretne stvari i to dva rosvajna rezervoara za gorivo zapremine oko 2.000 litara, koji su bili montirani na gliseru Gl 138, vlasništvo oštećene M J, na način što je skinuo rezervoare, a zatim uz pomoć dizalice izvadio iz unutrašnjosti glisera i putem oglasa prodao NN licu u namjeri da isti proda u cilju naplate duga“. Krivično djelo je pravno kvalifikovano kao krivično djelo samovlašće iz čl. 384 st. 1. Krivičnog zakonika. Navedeno krivično djelo u Krivičnom zakoniku ima sledeći opis : „</span><span class="s5">Ko samovlasno pribavlja neko svoje pravo ili pravo za koje smatra da mu pripada, kazniće se novčanom kaznom ili zatvorom do šest mjeseci. Krivično djelo u svom opisu mora imati zakonska obilježja, pa bi i p</span><span>resuda koja ne sadrži zakonska obilježja krivičnog djela bila nerazumljiva.</span><span class="s5"> U optužnom predlogu nije navedeno da li je okrivljeni pribavljao svoje ili pravo koje smatra da mu pripada. U optužnom predlogu je navedeno da je okrivljeni oduzeo tuđe pokretne stvari. Međutim, oduzimanje tuđih  pokretnih stvari predstavlja obilježje više krivičnih djela iz Krivičnog zakonika, ali ne i krivičnog djela samovlašće iz čl. 384 st.1 Krivičnog zakonika. Da opis radnji krivičnog djela predstavljen u optužnom predlogu ima obilježje nekog krivičnog djela koji opis ne odgovara pravnoj kvalifikaciji sud bi mogao promijeniti pravnu kvalifikaciju, što u konkretnom slučaju nije mogao uraditi.</span><span> Sud je ovlašćen da precizira optužni akt i da mijenja </span><span class="s5">činjenični opis u optužnom aktu, samo u onom dijelu koji ne predstavlja zakonska obilježja djela, a ne i u pogledu zakonskih obilježja, jer bi takvim preciziranjem prekoračio optužni akt na štetu okrivljenog, a posebno kada se ima u vidu da je radnja krivičnog djela samovlašće alternativno određena. </span><span> </span>
</p>
<p class="p13"></p>
<p class="p13">
<span>Sud je precizirao optužni predlog u pogledu imena okrivljenog, jer je njegovo ime Č, a ne Č kako je navedeno u optužnom predlogu. </span>
</p>
<p class="p13"></p>
<p class="p14">
<span>Kako optužni predlog ne sadrži zakonska obilježja krivičnog djela koje je okrivljenom stavljeno na teret, odlučeno je kao u dispozitivu na osnovu</span><span class="s4"> čl. 373 tč.1 ZKP. </span>
</p>
<p class="p13"></p>
<p class="p5">
<span>Odluka da t</span><span class="s3">roškovi krivičnog postupka pada na teret budžetskih sredstava suda donijeta je na osnovu čl.230 st.1 ZKP.</span>
</p>
<p class="p5"></p>
<p class="p5">
<span>Na osnovu izloženog odlučeno je kao u izreci presude.</span>
</p>
<p class="p5"></p>
<p class="p15">
<span class="s1">OSNOVNI SUD U BARU</span>
</p>
<p class="p15">
<span class="s1">Dana 24.01.2013. godine</span>
</p>
<p class="p15"></p>
<p class="p10">
<span class="s1">ZAPISNIČAR,					                      		S U D I J A                  </span>
</p>
<p class="p16">
<span class="s1">  Milijana Minić				                           	    Goran Šćepanović</span>
</p>
<p class="p16">
<span> </span>
</p>
<p class="p16"></p>
<p class="p16">
<span class="s1">PRAVNA POUKA</span><span>:Protiv ove presude može se </span>
</p>
<p class="p16">
<span>izjaviti žalba Višem sudu u Podgorici u roku od</span>
</p>
<p class="p16">
<span>8 dana od dana prijema pismenog otpravka.</span>
</p>
<p class="p16">
<span>Žalba se predaje ovom sudu u dva primjerka.</span>
</p>
<p class="p17"></p>
<p class="p10">
<span class="s1">DNA</span><span>:- 1 x ODT</span>
</p>
<p class="p18">
<span>    - 1 x okrivljenom</span>
</p>
<p class="p18">
<span>    - 1 x pun. Fezić Izetu </span>
</p>
<p class="p10">
<span>          -  u spise</span>
</p>
<p class="p19"></p>


</body>
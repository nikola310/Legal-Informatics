<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.s1{font-family:Arial;}
.p1{text-align:end;hyphenate:auto;font-family:Times New Roman;font-size:12pt;}
.p2{text-align:end;hyphenate:auto;font-family:Arial;font-size:12pt;}
.p3{text-align:center;hyphenate:auto;font-family:Arial;font-size:12pt;}
.p4{text-align:justify;hyphenate:auto;font-family:Arial;font-size:12pt;}
.p5{text-align:start;hyphenate:auto;font-family:Arial;font-size:12pt;}
.p6{text-align:start;hyphenate:auto;font-family:Times New Roman;font-size:12pt;}
.p7{margin-left:-0.25in;text-align:center;hyphenate:auto;font-family:Arial;font-size:12pt;}
.p8{margin-left:-0.25in;text-align:justify;hyphenate:auto;font-family:Arial;font-size:12pt;}
.p9{margin-left:0.083333336in;text-align:justify;hyphenate:auto;font-family:Arial;font-size:12pt;}
.p10{margin-right:-0.25in;text-align:start;hyphenate:auto;font-family:Arial;font-size:12pt;}
.p11{margin-left:-0.25in;text-align:justify;hyphenate:auto;font-family:Times New Roman;font-size:12pt;}
.p12{margin-left:-0.25in;text-align:start;hyphenate:auto;font-family:Arial;font-size:12pt;}
.p13{margin-right:0.015277778in;text-align:justify;hyphenate:auto;font-family:Arial;font-size:12pt;}
</style>
<meta content="dragisa.baletic" name="author">
</head>
<body class="b1 b2">
<p class="p1">
<span class="s1">K.br.1435/12</span>
</p>
<p class="p2"></p>
<p class="p2"></p>
<p class="p2"></p>
<p class="p3">
<span>U IME CRNE GORE</span>
</p>
<p class="p4"></p>
<p class="p4">
<span>OSNOVNI SUD U PODGORICI, prvostepeni krivični, po sudiji Larisi Mujušković - Stamatović, uz učešće Valentine Vukašinović, kao zapisničara, u krivičnom postupku protiv okrivljenog R.M., iz Podgorice, zbog krivičnog djela teško djelo protiv bezbjednosti javnog saobraćaja iz člana 348 stav 3 u vezi čl. 339 st. 3 u vezi st. 1 Krivičnog zakonika, odlučujući po optužnom predlogu ODT-a Podgorica Kt.br.1642/12 od 25.12.2012. godine, kojeg je na glavnom pretresu zastupala Juganjac Julija, savjetnik kod ODT-a Podgorica, nakon glavnog i javnog pretresa održanog dana 24.04.2013 godine u prisustvu stranaka, istog dana donio je i javno objavio</span>
</p>
<p class="p4"></p>
<p class="p4"></p>
<p class="p3">
<span>P R E S U D U</span>
</p>
<p class="p3"></p>
<p class="p5">
<span>Okrivljeni:</span>
</p>
<p class="p6"></p>
<p class="p4">
<span>R.M. JMBG ... od oca Đ., rođen ... godine u P., sa prebivalištem u P., državljanin Crne Gore, peznioner, završio fakultet, otac jednog djeteta, oženjen, srednjeg imovnog stanja, ranije neosuđivan</span>
</p>
<p class="p4"></p>
<p class="p4"></p>
<p class="p3">
<span>K R I V   J E</span>
</p>
<p class="p3"></p>
<p class="p3"></p>
<p class="p5">
<span>Zato što je:</span>
</p>
<p class="p5"></p>
<p class="p4">
<span>Dana 23.01.2012 godine oko 10,00 časova, u Podgorici, u ul. Moskovskoj, nepridržavajući se saobraćajnog propisa iz člana 13 stav 1 ZOBS-a na putevima, ugrozio saobraćaj i doveo u opasnost život i tijelo ljudi, na način što je upravljajući putničkim vozilom marke „BMW“ registarskih oznaka PG DF ..., ulicom Moskovskom u pravcu Kliničkog centra Crne Gore, nije obratio dužnu pažnju na pješaka – oštećenog P.V., koji je prelazio kolovoz sa lijeve na desnu stranu, gledano iz pravca kretanja okrivljenog, usljed čega je udario prednjim dijelom putničkog vozila „BMW“ u oštećenog P.V., kojom prilikom je oštećeni zadobio tešku tjelesnu povredu u vidu nagnječenja u predjelu  glave – manje razderine u potiljačnom predjelu, linearnog preloma u predjelu ljuske desne sljepoočne kosti, nagnječenje mozga, preloma u nivou mastoidnog nastavka desne sljepoočne kosti, rascjepa bubne opne desnog uva sa nagnječenjem spoljašnjeg ušnog kanala i krvarenja na desnom uhu, pri čemu je bio svjestan da ovakvom nepropisnom vožnjom može ugroziti javni saobraćaj i dovesti u opasnost život ljudi, ali je olako držao da do toga neće doći, te je u odnosu na težu posljedicu – tešku tjelesnu povredu, takođe postupao sa svjesnim nehatom,</span>
</p>
<p class="p4"></p>
<p class="p4">
<span>- čime je izvršio krivično djelo teško djelo protiv bezbjednosti javnog saobraćaja iz člana 348 stav 3 u vezi čl. 339 st. 3 u vezi st. 1 Krivičnog zakonika,</span>
</p>
<p class="p4"></p>
<p class="p4">
<span>- pa mu Sud, primjenom citiranog zakonskog propisa, te članova 3, 4, 5, 13, 16, 36, 42, 52, 53 i 54 Krivičnog zakonika, te čl. 226, 227, 229 i 374 Zakonika o krivičnom postupku i z r i č e</span>
</p>
<p class="p4">
<span>	</span>
</p>
<p class="p4"></p>
<p class="p7">
<span>USLOVNU OSUDU</span>
</p>
<p class="p7"></p>
<p class="p7"></p>
<p class="p4">
<span>Kojom mu prethodno utvrdjuje kaznu zatvora u trajanju od 30 (trideset) dana i  istovremeno odredjuje da se ista neće izvršiti ako okrivljeni u roku od 1 (jedne) godine po pravnosnažnosti presude ne izvrši novo krivično djelo.</span>
</p>
<p class="p8"></p>
<p class="p4">
<span>Obavezuje se okrivljeni da na ime troškova krivičnog postupka uplati na račun budžetskih sredstava Crne Gore iznos od 148,50 € (stotinučetrdesetosameura pedesetcenti) eura kao i iznos od 50,00 € (pedeseteura) na ime sudskog paušala, sve prednje u roku od 15 dana po pravnosnažnosti presude pod prijetnjom prinudne naplate. </span>
</p>
<p class="p8"></p>
<p class="p5"></p>
<p class="p3">
<span>O b r a z l o ž  e n j e </span>
</p>
<p class="p3"></p>
<p class="p4">
<span>Optužnim predlogom ODT-a Podgorica Kt.br.1642/12 od 25.12.2012 godine okrivljenom R.M. stavljeno je na teret da je izvršio krivično djelo teško djelo protiv bezbjednosti javnog saobraćaja iz člana 348 stav 3 u vezi čl. 339 st. 3 u vezi st. 1 Krivičnog zakonika. Zastupnik optužbe je u završnoj riječi ostala u potpunosti pri podnijetom optužnom aktu predlažući Sudu da okrivljenog oglasi krivim i osudi po zakonu.</span>
</p>
<p class="p9"></p>
<p class="p4">
<span>Okrivljeni je u svojoj odbrani na glavnom pretresu naveo da se predmetnog dana negdje oko 10,00 časova kretao ulicom prema bolnici svojim vozilom marke „BMW“ i to veoma sporo, a ispred njega se, takođe sporo, kretalo jedno vozilo auto škole. Naveo je da se kretao lijevom trakom kada se odjednom ispred njega stvorio pješak koga je primijetio tek nakon što ga je udario prednjim dijelom vozila i to u predjelu lijevog prednjeg točka. Odmah je zaustavio vozilo, prišao pješaku i uz pomoć vozača vozila auto škole ga je ubacio u auto, prevezao u bolnicu i pozvao policiju. Toga dana nije bilo padavina, a vjerovatno zbog drugih auta koja su prolazila nije vidio pješaka do momenta udara, a nakon nezgode je kontaktirao sa porodicom oštećenog i danas je sa njima u dobrim osnosima. </span>
</p>
<p class="p4">
<span>U završnoj riječi okrivljeni je ostao pri svojoj odbrani i naveo da od toga dana više ne vozi jer mu je ta scena stalno pred očima, te da je najvažnije da je oštećeni ostao živ, pa je na kraju predložio Sudu da ga što blaže kazni.</span>
</p>
<p class="p9"></p>
<p class="p4">
<span>Sud je u dokaznom postupku: saslušao svjedoka – oštećenog P.V., svjedoka R.D., pročitao zapisnik o uviđaju UP PJ Podgorica br. 308 od 08.02.2012. godine, pročitao nalaz i mišljenje sudskog vještaka medicinske struke Kt.br. 246/12 od 24.07.2012. godine, pročitao nalaz i mišljenje sudskog vještaka saobraćajne struke Kt.br. 246/12 od 29.06.2012. godine i pročitao izvod iz KE za okrivljenog izdat od strane UP PJ Podgorica br. 29-245/13-618/2-108 od 27.01.2013. godine. </span>
</p>
<p class="p9"></p>
<p class="p4">
<span>Svjedok - oštećeni P.V. je u svom iskazu u toku postupka naveo da se predmetnog dana kretao u pravcu bolnice kada je u jednom momentu vidio autobus „peticu“ koja je išla u pravcu Donje Gorice pa je pokušao da stigne ovaj autobus i presjekao je ulicu tako što je mimo pješačkog prelaza prešao ulicu i skoro stigao do trotoara kada ga je okrivljeni udario prednjim desnim točkom poslije čega se više ništa ne sjeća. Naveo je da prilikom prelaska ulice nije pogledao desno kao što je trebalo, već je gledao samo u pravcu bolnice, a poslije nezgode okrivljeni se interesovao za njegovo zdravlje i dolazio je kod njega kući. Kritičnom prilikom je bilo sunčano, vidljivost dobra i nije bilo padavina.</span>
</p>
<p class="p4">
<span>U završnoj riječi svjedok – oštećeni se nije pridružio krivičnom gonjenju protiv okrivljenog i nije postavio imovinsko - pravni zahtjev. </span>
</p>
<p class="p9"></p>
<p class="p4">
<span>Svjedok R.D. je u svom iskazu u toku postupka naveo da je u vrijeme predmetne saobraćajne nezgode upravljao svojim vozilom marke „Fiat panda“ ulicom Moskovskom u pravcu Vektre prema bolnici i kada je došao pored zgrade RTCG primijetio je jednog starijeg čovjeka koji je prelazi kolovoz sa lijeve na desnu stranu i to iz pravca restorana Anovi prema zgradi RTCG. On je zaustavio svoje vozilo i propustio pješaka, pa nakon što je započeo kretanje na retrovizoru je primijetio jedan crveni „BMW“ koji se kretao iza njega i koji ga je pretekao tako što je prešao na desnu kolovoznu traku i tada je ostvario kontakt sa pješakom. Sve se desilo jako brzo i on je pomogao okrivljenom da pješaka ubace u auto i da ga prevezu u Urgentni. Svjedok je dalje naveo da je toga dana bilo sunčano, da je put bio suv i da je zaustavio svoje vozilo u momentu kada je u retrovizoru vidio kako ovaj pješak pada na cestu.</span>
</p>
<p class="p9"></p>
<p class="p4">
<span>Iz zapisnika o uviđaju UP PJ Podgorica br. 308 od 08.02.2012. godine utvrđuje se da je u Moskovskoj ulici dana 23.01.2012. godine došlo do saobraćajne nezgode u kojoj je oboren pješak, te da je put ravan, suv, sa trotoarom sa obje strane. Konstatovano je da na licu mjesta nijesu zatečeni materijalni tragovi jer je vozilo kojim je upravljano R.M. pomjereno sa lica mjesta, a na tom vozilu, reg. oznaka PG DF ..., postoje obrisi po prednjoj lijevoj strani.</span>
</p>
<p class="p9"></p>
<p class="p4">
<span>Iz nalaza i mišljenja vještaka mašinske i saobraćajne struke Čarapić Gorana od 29.06.2012. godine proizilazi da je na osnovu analiza povreda pješaka i oštećenja vozila brzina vozila „BMW“ kojom je vožen neposredno i u trenutku sudara sa pješakom bila oko 25-30 km/h, da je pješak od mjesta stupanja na kolovoz do mjesta sudara, krećući se poprečno, prešao put od oko 6,3 metra za vrijeme od 7,08 sekundi u kom momentu je vozilo „BMW“ bilo udaljeno 54,09 metara i sa te daljine vozač ne bi mogao da zaustavi vozilo samo ako bi vozio brzinom od preko 80,07 KM/h. Vještak je mišljenja da vozač „BMW“-a nije sa dužnom pažnjom pratio saobraćajnu situaciju ispred svog vozila i imao je sve tehničke uslove za to usljed čega je propustio da zaustavi svoje vozilo do mjesta kontakta, jer bi pravovremenim reagovanjem u trenutku stupanja pješaka na kolovoz zaustavio svoje vozilo ispred mjesta kontakta. Takođe, pješak je prelazio poprečno preko kolovoza na dijelu gdje nema obilježenog pješačkog prelaza i imao je blagovremeno mogućnosti da uoči nailazeći „BMW“ pa je imao razloga da na kolovoz ne stupa ispred nailazećeg automobila, a nije stao ni u zoni lijeve kolovozne trake tj. prije stupanja na desnu kolovoznu traku, pa je ovakvim ponašanjem napravio propuste vezane za nastanak nezgode koji mogu biti posljedica nepažnje, pogrešne procjene i slično. </span>
</p>
<p class="p9"></p>
<p class="p4">
<span>Iz nalaza i mišljenja vještaka medicinske struke Čukić dr. Dragane od 24.07.2012. godine proizilazi da je u predmetnom događaju oštećeni P.V. zadobio povrede u vidu nagnječenja u predjelu  glave –manje razderine u potiljačnom predjelu, linearnog preloma u predjelu ljuske desne sljepočne kosti, negnječenje mozga, preloma u nivou mastoidnog nastavka desne sljepočne kosti, rascjepa bubne opne desnog uva sa nagnječenjem spoljašnjeg usnog kanala i krvarenja u desnom uhu, a koje povrede se u vrijeme nanošenja kvalifikuje kao teška tjelesna povreda, a nastale su kao posljedica tupine mehaničkog oruuđa vjerovatno dok se P.V. nalazio u svojstvu pješaka kada je udaren vozilom nakon čega je došlo do pada na tvrdu podlogu. </span>
</p>
<p class="p9"></p>
<p class="p4">
<span>Iz izvoda iz KE za okrivljenog, izdatog od strane UP PJ Podgorica br. 29-245/13-618/2-108 od 27.01.2013. godine, proizilazi da isti ranije nije osuđivan.  </span>
</p>
<p class="p9"></p>
<p class="p4">
<span>Sud je nakon ocjene navoda optužbe, odbrane okrivljenog, te ostalih provedenih dokaza, kako pojedinačno tako i u njihovoj ukupnosti, utvrdio da je okrivljeni izvršio krivično djelo, na način vrijeme i na mjestu kako je to predstavljeno izrekom presude.</span>
</p>
<p class="p9"></p>
<p class="p4">
<span>U postupku je utvrđeno da je dana 23.01.2012. godine oko 10,00 časova, u Podgorici, u ulici Moskovskoj, došlo do saobraćajne nezgode na način što je okrivljeni, upravljajući putničkim vozilom marke „BMW“ registarskih oznaka PG DF 130, ulicom Moskovskom u pravcu Kliničkog centra Crne Gore, prednjim dijelom putničkog vozila „BMW“ udario u oštećenog P.V., koji je prelazio kolovoz sa lijeve na desnu stranu, gledano iz pravca kretanja okrivljenog, kojom prilikom je oštećeni zadobio tešku tjelesnu povredu u vidu nagnječenja u predjelu  glave – manje razderine u potiljačnom predjelu, linearnog preloma u predjelu ljuske desne sljepočne kosti, negnječenje mozga, preloma u nivou mastoidnog nastavka desne sljepočne kosti, rascjepa bubne opne desnog uva sa nagnječenjem spoljašnjeg usnog kanala i krvarenja u desnom uhu. Prednje činjenično stanje proizilazi kada se zapisnik o uviđaju br. 308 od 08.02.2012. godine, u kojem je konstatovano da je dana 23.01.2012. godine u Moskovskoj ulici došlo do saobraćajne nezgode u kojoj je oboren pješak, a u kojem je učestvovalo vozilo reg. oznaka PG DF ..., dovede u vezu sa iskazom svjedoka – oštećenog koji je naveo da je predmetnog dana prelazio Moskovsku ulicu kako bi stigao autobus koji je išao za Donju Goricu, kada ga je okrivljeni, u momentu kada je stigao gotovo do kraja trotoara, udario prednjim desnim točkom, a koji iskaz je Sud prihvatio kao istinit i objektivan, jer je isti u potpunosti saglasan sa iskazom svjedoka R. koji je naveo da se predmetnog dana kretao svojim vozilom marke „Fiat panda“ ulicom Moskovskom kada je u jednom momentu vidio i propustio starijeg čovjeka da pređe ulicu pa nakon što je započeo kretanje na retrovizoru je primijetio jedan crveni „BMW“ koji se kretao iza njega i koji ga je pretekao tako što je prešao na desnu kolovoznu traku i tada je ostvario kontakt sa pješakom. Da je oštećeni kritičnom prilikom zadobio tešku tjelesnu povredu proizilazi iz nalaza i mišljenja vještaka medicinske struke od 24.07.2012. godine, koji je Sud prihvatio kao stručan i objektivan, a u kojem je navedeno da je u predmetnom događaju oštećeni P.V. zadobio povrede u vidu nagnječenja u predjelu  glave – manje razderine u potiljačnom predjelu, linearnog preloma u predjelu ljuske desne sljepočne kosti, negnječenje mozga, preloma u nivou mastoidnog nastavka desne sljepočne kosti, rascjepa bubne opne desnog uva sa nagnječenjem spoljašnjeg usnog kanala i krvarenja u desnom uhu, a koje povrede se u vrijeme nanošenja kvalifikuje kao teška tjelesna povreda.</span>
</p>
<p class="p4">
<span> </span>
</p>
<p class="p4">
<span>Prema mišljenju Suda okrivljeni je prekršio odredbu člana 13 st. 1 ZOBS-a na putevima i nije obratio dužnu pažnju na pješaka koji je stupio na kolovoz, obzirom da se iz prostorne - vremenske analize date u nalazu i mišljenju vještaka saobraćajne struke od 29.06.2012. godine nesumnijvo zaključuje da je pješak od mjesta stupanja na kolovoz do mjesta sudara, krećući se poprečno, prešao put od oko 6,3 metra za vrijeme od 7,08 sekundi u kom momentu je vozilo „BMW“ bilo udaljeno 54,09 metara, što znači da je okrivljeni imao mogućnosti da pri posjedovanoj brzini od oko 25 – 30 km/h pravovremenim kočenjem zaustavi svoje vozilo mnogo prije mjesta kontakta, a što  je naveo i vještak u svom zaključku navodeći da vozač „BMW“-a nije sa dužnom pažnjom pratio saobraćajnu situaciju ispred svog vozila, a imao je sve tehničke uslove, jer bi pravovremenim reagovanjem u trenutku stupanja pješaka na kolovoz zaustavio svoje vozilo ispred mjesta kontakta.</span>
</p>
<p class="p9"></p>
<p class="p4">
<span>Okrivljeni je u svojoj odbrani naveo da je se kritičnom prilikom kretao iza vozila sa oznakama auto škole i to lijevom trakom kada se ispred njega odjednom stvorio pješak kojeg je udario prednjim dijelom vozila i to u predjelu lijevog prednjeg točka. Međutim, kada se iskaz svjedoka R., u dijelu u kojem je naveo da je na retrovizoru primijetio jedan crveni „BMW“ koji se kretao iza njega i koji ga je pretekao tako što je prešao na desnu kolovoznu traku kada je ostvario kontakt sa pješakom, dovede u vezu sa iskazom oštećenog, koji je naveo da prešao ulicu i skoro došao do trotoara kada ga je okrivljeni udario vozilom, Sud nesumnjivo zaključuje da je do saobraćajne nezgode došlo na desnoj saobraćajnoj traci i to nakon što je okrivljeni pretekao svjedoka R., a ne na lijevoj, kako je to tvrdio okrivljeni. Takođe, iako je oštećeni prelazio kolovoz poprečno u dijelu gdje nema obilježenog pješačkog prelaza i po sopstvenom priznanju nije gledao u desno, isti je samo doprinio nastanku nezgode, jer je osnovni uzrok saobraćajne nezgode postupanje okrivljenog koji je bio obavezan, a i imao je mogućnosti (imajući u vidu nespornu činjenicu da je put bio suv, dan sunčan, bez padavina) da obrati dužnu pažnju na pješaka koji se nalazio na kolovozu najmanje 7,03 sekunde, isto onako kako je to uradio svjedok R. koji je zaustavio svoje vozilo i propustio pješaka.  </span>
</p>
<p class="p9"></p>
<p class="p4">
<span>Na osnovu navedenog, Sud je mišljenja da je okrivljeni postupajući na opisani način bio svjestan da ovako nepropisnom vožnjom može ugroziti javni saobraćaj i prouzrokovati zabranjenu posljedicu, ali je olako držao da do toga neće doći, postupajući na svjesnim nehatom kao oblikom krivice, dok je u odnosu na težu posljedicu – tešku tjelesnu povredu takođe postupao sa svjesnim nehatom, čime su se pored objektivnih, stekli i svi subjektivni elementi bića krivičnog djela stavljenog mu na teret, dok u postupanju oštećenog koji je vršio prelazak kolovoza na mjestu gdje nema obilježenog pješačkog prelaza, a da se prethodno nije uvjerio da namjeravanu radnju može izvršiti bezbjedno, postoji samo dopinos nastanku nezgode.</span>
</p>
<p class="p9"></p>
<p class="p4">
<span>Prilikom odlučivanja o vrsti i visine krivične sankcije Sud je cijenio sve okolnosti iz čl. 42 Krivičnog zakonika, koje su od uticaja da kazna bude veća ili manja, pa je od olakšavajućih okolnosti na strani okrivljenog cijenio njegove lične i porodične prilike, njegovu raniju neosuđivanost, koju je Sud utvrdio uvidom u izvod iz KE na ime okrivljenog, doprinos oštećenog nastanku nezgode, činjenicu da se isti nije pridružio krivičnom gonjenju obzirom da ga je okrivljeni odmah nakon nezgode prevezao u bolnicu i kasnije ga posjećivao, dok otežavajućih okolnosti nije bilo, pa je, imajući uz navedeno u vidu i stepen krivice okrivljenog, Sud mišljenja da radi krivično pravne zaštite prema okrivljenom nije nužno primijeniti kaznu, već da će se samim upozorenjem uz prijetnju kaznom kao u izreci presude i rokom provjeravanja od 1 ( jedne ) godine na okrivljenog u dovoljnoj mjeri uticati da ubuduće ne vrši krivična djela, čime će u potpunosti biti ostvarena svrha izricanja uslovne osude iz čl. 52 Krivičnog zakonika CG, a u okviru opšte svrhe izricanja krivičnih sankcija iz čl. 4 st. 2 Krivičnog zakonika CG.</span>
</p>
<p class="p9"></p>
<p class="p4">
<span>Kako je Sud okrivljenog oglasio krivim to je istog obavezao na plaćanje troškova krivičnog postupka u iznosu od 148,50 eura i to iznos od 82,50 eura na ime izrade nalaza i mišljenja vještaka saobraćajne struke, iznosa od 66,00 eura na ime izrade nalaza i mišljenja vještaka medicinske struke, kao i iznos od 50,00 eura na ime sudskog paušala, koji je odmjeren shodno složenosti i trajanju postupka i imovinskim prilikama okrivljenog, a sve shodno čl. 226, 227 i 229 ZKP-a.</span>
</p>
<p class="p9"></p>
<p class="p4">
<span>Na osnovu izloženog, a shodno čl. 374 ZKP-a odlučeno je kao u izreci presude.</span>
</p>
<p class="p9"></p>
<p class="p3">
<span>OSNOVNI SUD U PODGORICI</span>
</p>
<p class="p3">
<span>Dana 24.04.2013 godine</span>
</p>
<p class="p3"></p>
<p class="p4"></p>
<p class="p4">
<span>    ZAPISNIČAR							SUDIJA</span>
</p>
<p class="p5">
<span>Valentina Vukašinović, s.r.				Larisa Mijušković Stamatović, s.r.   </span>
</p>
<p class="p5"></p>
<p class="p5"></p>
<p class="p10">
<span>PRAVNA POUKA : </span>
</p>
<p class="p10">
<span>Protiv ove presude može se izjaviti</span>
</p>
<p class="p10">
<span>žalba u roku od 8 (osam) dana od</span>
</p>
<p class="p10">
<span>dana prijema pismenog otpravka iste </span>
</p>
<p class="p10">
<span>Višem sudu u Podgorici,a preko ovog suda.</span>
</p>
<p class="p5"></p>
<p class="p4">
<span>                                                   ZTO: Valentina Vukašinović</span>
</p>
<p class="p5"></p>
<p class="p11"></p>
<p class="p12"></p>
<p class="p8"></p>
<p class="p8"></p>
<p class="p9"></p>
<p class="p4"></p>
<p class="p4"></p>
<p class="p8"></p>
<p class="p4"></p>
<p class="p4"></p>
<p class="p4"></p>
<p class="p13"></p>
<p class="p13"></p>
<p class="p4"></p>
<p class="p9"></p>
<p class="p9"></p>
<p class="p6"></p>
<p class="p6"></p>
<p class="p6"></p>


</body>
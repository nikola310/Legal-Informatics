&nbsp;<strong>Posl.br.K. 353/11/11</strong><br>
<img src="file:///C:\Users\VELIKA~1.VUL\AppData\Local\Temp\msohtml1\01\clip_image001.jpg"><br>
<strong>U IME CRNE GORE</strong><br>
<strong>Osnovni sud u Kotoru </strong>kao nadležni prvostepeni krivični sud, po sudiji dr Vesni Vučković, uz učešće zapisničara Matijević Slavice, u krivičnom predmetu protiv optuženog <strong>K. R.</strong> iz B., zbog krivičnog djela ugrožavanje sigurnosti iz člana 168. st.1. Krivičnog zakonika, koji se vodi po optužnom predlogu ODT Kotor Kt.br.278/11 od 12.07.2011.godine, nakon održanog glavnog i javnog pretresa dana 17.10.2011. godine, u prisustvu savjetnika ODT Kotor Jelene Stanišić, optuženog K. R., njegovog branioca adv.B. G. i oštećene svjedoka M. G., donio je i javno objavio sljedeću<br>
<strong>PRESUDU</strong><br>
Optuženi <strong>K. R.</strong> od oca S. i majke A., rođene Z., rođen ......godine, državljanin Crne Gore, službenik, oženjen, otac dvoje maloljetne djece, pismen, sa završenom SSS, srednjeg imovnog stanja, osuđivan presudom Opštinskog suda u Kotoru ......od......g. zbog krivičnog djela iz čl.146/1 KZCG na dva mjeseca zatvora, protiv kojeg se vodi postupak za drugo krivično djelo,<br>
&nbsp;<br>
Na osnovu čl.373. tač.2. ZKP-a,<br>
&nbsp;<br>
<strong>OSLOBAĐA SE OD OPTUŽBE</strong><br>
Da je<br>
dana 05.05.2011.g., oko 15,30 časova, u B., ugrozio sigurnost oštećene M. G. iz B., prijetnjom da će napasti na njen život i tijelo, na način što je, dok su radnici oštećene vršili radove na popravci njene ograde, istima zabranio dalji rad nakon čega se direktno obratio oštećenoj riječima "lako ću ja tu bagru da likvidiram, ne treba mi mnogo".<br>
-čime bi bio učinio krivično djelo ugrožavanje sigurnosti iz člana 168. st.1. Krivičnog zakonika.<br>
&nbsp;<br>
Oštećena M. G. radi ostvarivanja imovinsko pravnog zahtjeva, upućuje se na parnicu.<br>
Troškovi krivičnog postupka padaju na teret budžetskih sredstava suda.<br>
<strong>Obrazloženje</strong><br>
ODT iz Kotora podnio je ovom sudu optužni predlog Kt.br. 278/11 dana 12.07.2011. godine, protiv K. R. iz Budve, zbog krivičnog djela ugrožavanje sigurnosti iz člana 168. st.1. Krivičnog zakonika.<br>
&nbsp;<br>
<strong>Optuženi K. R. u svojoj odbrani</strong> naveo je da ne priznaje izvršenje krivičnog djela i ne osjeća se krivim. Izjavio je da navodi ošt. nijesu tačni. Činjenica je da se između njega i ošt. već duži vremenski period vodi parnični postupak oko predmetnog dvorišta koje je ošt. uzurpirala. Kritične prilike ošt. je dovela dva radnika da ograđuju dvorište i stavljaju nastrešnicu od palmi, pa je opt. vidjevši to, izašao i rekao radnicima da prekinu sa radovima, jer je dvorište predmet spora. Radnici su ga poslušali, međutim ošt. je na to odreagovarala riječima "radite kad vam kažem", a sve sa namjerom da ga isprovocira, a u čemu nije uspjela. Shvativši da je poražena, rekla je "sad ćeš ti da vidiš" i mob. telefonom nazvala nekoga govoreći da je napadnuta i da joj je opt. prijetio sa terase. Opt. je izjavio da ošt. nije uputio riječi "lako ću ja tu bagru da likvidiram, ne treba mi mnogo", da to nije njegov način izražavanja, jer se na ovom području ne koriste izrazi "bagra" i "likvidacija", već su to izrazi sa područja odakle je ošt. došla. Takođe je naveo da je ošt. cijelu prijetnju izmislila, da je on radnicima jedino rekao da ne rade, jer je dvorište podjednako njeno i njegovo. Opt. je na glavnom pretresu izjavio da se radnicima obratio u trenutku kada je vidio da postavljaju palmu, i to riječima "ljudi nemojte to da stavljate, to je moje koliko i njeno", na šta je Dj., koji je vario ogradu, rekao ošt. da ne mora da postavlja palme, jer će imati hladovinu od loze, međutim ona je bila kategorična da se to uradi, pa je umjesto njih sama počela da postavlja palmu. Opt. je takođe naveo da je tačno da je sa terase odbacio 2 palme i rekao ošt. da to ne radi. Nakon toga ošt. je otišla ispod balkona i nekome je rekla telefonom da je napadnuta. Ubrzo zatim došla je policija i pitali su opt. zbog čega je napao ošt. i zašto joj je prijetio, na šta im je on odgovorio da je svoj na svome i da nije bilo nikakvih prijetnji. Opt. je naveo da su u vrijeme dok se sve to dešavalo, na terasi susjednog objekta bili Ž. J. i V. R., dok je ispod terase bio O. koji ništa nije govorio. Ponovio je da nije tačno da je ošt. upućivao prijetnje navedene u optužbi, niti su to izrazi koji se koriste na ovom području. Istakao je da sa ošt. već dugi niz godina ima problema i da je ona uvjek nastojala da ga prijavi da je izvršio nešto što nije i da nije prvi put optužen za napad, vrijedjanje ili upućivanje prijetnji. Takođe je naveo da sa ošt. nije imao nikakav verbalni duel, te da je kritične prilike bio udaljen od nje oko 2 m, na kojem rastojanju su bili i radnici koji su radili, dok su svjedoci koji su to mogli sve da čuju i da vide bili udaljeni 4-5 m. Ošt. nije pitala za dozvolu postavljanja palme na terasu.<br>
&nbsp;<br>
<strong>U dokaznom postupku </strong>koji je proveden radi rasvjetljenja činjeničnog stanja i krivice optuženog sud je proveo sljedeće dokaze: saslušani su: oštećena-svjedok M. G., svjedoci: J. Ž., Đ. Ć., O. Ž. i V. R. i pročitan je izvod iz KE za okriv. UP Cetinje od 13.jula 2011.g.<br>
&nbsp;<br>
<strong>Oštećena-svjedok M. G. </strong>izjavila je da je sudu poznato da joj opt. već duže vrijeme prijeti zbog čega se i osjeća ugroženo. Kritične prilike ošt. je angažovala dva radnika da poprave ogradu, pa pošto su to obavili, zamolila ih je da na odrini postave lišće palmi kako bi u potpunosti bila zaklonjena od opt. koji živi na spratu, jer se zaista plaši da bi je u afektu povrijedio. Kada je opt. vidio radnike, izašao je iz kuće i počeo da viče da prestanu, jer je dvorište pod sporom, da nju nije briga za njihove glave. Zatim se obratio ošt. prijetećim tonom riječima "lako ću ja tu bagru da likvidiram, ne treba mi mnogo". U tom trenutku ošt. se osjetila ugroženom pa je pozvala policiju, za koje vrijeme je opt. stalno vikao i prijetio na sličan način, pa je ošt. uključeni telefon okrenula ka njemu kako se policija uvjerila da ih ne zove bez razloga. Opt. vidjevši to zaprijetio joj je da može da zove cijeli bataljon i da mu oni ne mogu ništa. Izjavila je da je policiju pozvala jer se osjetila ugroženom, obzirom da opt. već duže vremena koristi svaku priliku da joj prijeti, a tom prilikom u kući je bila sama, a radnici su sve čuli. Na glavnom pretresu navela da kada je pozvala policiju samo je okrenula telefon da čuju njegove prijetnje, međutim nije znala ko joj se u policiji javio, jer je pozvala dežurnu službu, koji su mogli čuti galamu. Opt. nije pitala za dozvolu za ogradu jer nije smatrala potrebnim obzirom da je bašta zajednička. Objasnila je da se ošt. obratio Ć. govoreći mu da prestane da radi i riječima "nju ne interesuju vaše glave" a zatim je odmah rekao "a ovu bagru ću ja lako da likvidiram ne treba mi mnogo" što je ošt. shvatila da je njoj upućeno, da bi joj se kasnije direktno obratio "daj meni telefon da ja kažem policiji, ne bojim se policije", zatim je došla policija i opt. joj se više nije obraćao. Takođe je navela da V. i O. nijesu mogli vidjeti dogadjaj, ali su mogli čuti, jer se njihove terase nalaze udaljene 20 m od mjesta gdje se sve događalo.<br>
Odbrana je prigovorila iskazu svjedoka-ošt. u dijelu koji je suprotan iskazu optuženog.<br>
<strong>Svjedok J. Ž.</strong> izjavio je da je kritične prilike bio na balkonu, udaljen nekoliko metara od kuće u kojoj žive opt. i ošt., i vidio je dva radnika koji su popravljali ogradu i postavljali lišće palme na odrinu. U tom trenutku došao je opt. i rekao radnicima da prestanu sa radovima, da je dvorište njegovo koliko i od ošt. i radnici su ga poslušali i prekinuli rad, što je ošt. iznerviralo, pa je nekoga pozvala, a zatim i ušla u kuću, međutim svedok nije razgovjetno čuo šta je rekla. Svjedok je zatim opt. pitao o čemu se radi, na šta mu je on odgovorio da je ošt. nekog pozvala, a zatim i njoj dobacio da može da zove koga hoće, da njega to ne zanima jer je on na svome, misleći na dvorište oko koga se sude. Naveo je da nikave prijetnje od strane opt. nije čuo, da su svemu prisustvovali radnici koji su postavljali palme, koje i poznaje iz viđenja. Takođe je naveo da se opt. lično obratio ošt. kada je bila na stepenicama, riječima "da je to njegovo koliko i njeno i da to ne postavlja", a što je rekao i radnicima, a kasnije kada je ošt. ušla u kuću rekao joj je "možeš da zoveš pajtaše koga oćeš ja stojim na svoje". Svjedok je izjavio da je njegov balkon udaljen oko 10m od mjesta gdje su radnici radili.<br>
Oštećena je prigovorila dijelu iskaza svjedoka u kojem navodi da je sa terase sve mogao da vidi, navodeći da zbog položaja nije mogao da vidi ali je mogao da čuje.<br>
<strong>Svjedok Đ. Ć.</strong> izjavio je da je kritične prilike sa kolegom vario ogradu na dvorištu ošt., pa pošto je završio ona ga je zamolila da dio odrine gdje nema loze pokrije palminim lišćem, zbog sunca. Kada je postavio dvije grane, došao je opt. i rekao mu da to ne radi jer je dvorište pod sporom, pa je svjedok odmah ostavio posao. Zatim je ošt. sama krenula da postavlja grane i lišće na odrinu, a opt. iznerviran počeo da viče i psuje, i rekao je ošt. da će je likvidirati. Ošt. se uplašila, ništa nije govorila, samo je plakala, a zatim je pozvala policiju. Svjedok je izjavio da mu je bilo vrlo neprijatno što se tu zatekao, obzirom da oboje poznaje od ranije. Na glavnom pretresu je naveo da nije čuo da je opt. rekao "nju nije briga za vaše glave". Naveo je da su loza i krevet na strani ošt., ali blizu sprata gdje živi opt. , te da je opt. bio udaljen od njega oko 2-3 m kada mu se prvi put obratio, odnosno kada je počeo da slaže grane palme, dok je pored njega bio ovaj momak koji mu je pomagao. Kada se spustio sa medevina između njega i opt. razmak je bio nekih 7-8 m do 10m, međutim opt. se tada nije obraćao njemu već samo ošt., jer je on odmah ostavio posao i otišao. Svjedok je objasnio da je opt. samo prema ošt. bio nervozan i sa njom se svađao, te joj uputio nešto u smislu da će je likvidirati. Nije se mogao izjasniti da li je na terasi vidio J. Ž.<br>
Na glavnom pretresu konstatovano je da svjedok slabije čuje, zbog čega su mu pitanja postavljana glasnije.<br>
Odbrana je prigovorila iskazu svjedoka u dijelu koji je suprotan navodima odbrane.<br>
<strong>Svjedok O. Ž.</strong> izjavio je da je kritične prilike pomagao Đ. da oštećenoj popravi ogradu i postavi neko lišće i granje na odrinu, kada je došao opt. i počeo da viče da je to njegova imovina i da prekinu sa svim radovima, što su oni i uradili. Nakon toga ošt. je uzela sama da postavlja granje, a opt. vidjevši to počeo je da ih vrijeđa i naziva bagrom, a ošt. rekao da će je likvidirati. Takođe je vikao da ošt. nije stalo do nih (radnika), da ne pazi na njihove glave jer su tuđi, što je ošt. uplašilo, pa je počela da plače i pozvala je policiju. Čuo je opt. kako upućuje riječi prijetnje ošt. i pri tom je bio nervozan. Na glavnom pretresu svjedok je izjavio da je opt. sve njih nazvao bagrom i u množini rekao da će ih likvidirati, a zatim se samo ošt. obratio da slobodno može zvati policiju. Takođe je naveo da na terasi, koja je bila udaljena nekih 10m nije vidio J. Ž., te da uopšte nije gledao u tom pravcu, a da je opt. tom prilikom od njega bio udaljen 2m i da se osjetio ugroženim. Nije se mogao sa sigurnošću izjasniti kada je opt. prešao na merdevine ošt., misli da je prešao kada je ošt. počela da se penje na merdevine. Izjavio je da svjedok Ć. Đ. slabije čuje.<br>
<strong>Svjedok V. R.</strong> izjavio je da je podstanar u kući poredoptuženog, da se kritične prilike slučajno našao ispred kuće, kada su dva radnika po nalogu ošt. postavljali grane palme na odrinu. U tom trenutku izašao je opt. i naredio radnicima da prestanu govoreći da nemaju pravo, jer je to zajedničko dvorište i odrina. Pošto su ga radnici poslušali, ošt. je skočila sama da postavlja lišće, pa je opt. opet reagovao vičući da ne može tako i gurajući nogom postavljeno lišće na odrini. Ošt. je u tom trenutku počela da plače i otišla je da pozove policiju, a opt. joj rekao nešto u smislu da može da zove koga hoće jer to njegovo dvorište. Svjedok je pojasnio da opt. nije prijetio ošt., niti se nasilno ponašao, te da ošt. po njegovom mišljenju nije bila ugrožena. Takođe je izjavio da opt. nije ošt. nazivao bagrom niti joj govorio da će je likvidirati, jer nije bilo nikakvih prijetnji sa njegove strane. Na glavnom pretresu opt. je pojasnio da se kritične prilike nalazio na terasi na III spratu, udaljen otprilike 15 do 20 m vazdušne linije od terase gdje su majstori postavljali palmu. U jednom trenutku vidio je R. kako gura palmu, dok je G. razgovarala sa nekim preko telefona, pa joj je R. rekao "zovi koga hoćeš ja čekam ovdje". Nije čuo da je optuženi uputio riječi "lako ću ja tu bagru da likvidiram ne treba mi mnogo" odnosno, nije čuo da je opt. uputio bilo kakve prijetnje. &nbsp;<br>
Oštećena je prigovorila iskazu svjedoka u dijelu u kojem navodi da nije čuo prijetnje, a da je čuo da ona razgovara telefonom.<br>
<strong>Iz izvoda iz KE za okriv. UP Cetinje od 13.jula 2011.g</strong>. utvrđeno je da je opt. K. R. osuđivan presudom Opštinskog suda u Kotoru K..... od .........g. zbog krivičnog djela iz čl.146/1 KZCG na zatvora u trajanju od dva mjeseca.<br>
Nakon provedenog dokaznog postupka cijeneći sve provedene dokaze pojedinačno i u njihovoj međusobnoj povezanosti sud je utvrdio sljedeće činjenično stanje:<br>
Da, nije sporno da su kritične prilike svjedoci Đ. Ć. i O. Ž. u dvorištu kuće u kojoj stanuju opt. K. R. i ošt. M. G., popravljali ogradu, i to angažovani od strane ošt., a zatim na njen zahtjev postavili palmino lišće na odrini ispred kuće, a što je i izazvalo verbalni sukob između opt. i ošt. Nije sporno da, a kako su izjavili i optužena i oštećena, se palmino lišće postavljalo na terasi koja je pod sporom, a da ošt. za dozvolu nije prethodno pitala optuženog. Opt. je u svojoj odbrani naveo da je tačno da je, nakon što je izašao na terasu i vidio radnike kako postavljaju palmino lišće na odrinu, reagovao tako što je radnicima rekao da prekinu sa radovima, a što su oni i uradili. Takođe nije sporio da je nakon što je ošt. uzela sama da postavlja palmino lišće, sa terase odbacio 2 palme i obratio se oštećenoj da to ne radi, da bi nakon toga oštećena nekoga pozvala telefonom govoreći da je napadnuta.<br>
Navode oštećene da je kritične prilike opt. vidjevši radnike kako rade u dvorištu počeo da viče da prestanu, jer je dvorište pod sporom, obraćajući se prvo radnicima da ošt. nije briga za njihove glave, a zatim se obratio i ošt. prijetećim tonom riječima "lako ću ja tu bagru da likvidiram, ne treba mi mnogo" sud nije prihvatio obzirom da isti nijesu potvrđeni ostalim dokazima. Naime, svjedok J. Ž. u svom iskazu naveo je da živi u susjednoj zgradi, te da je kritične prilike bio na balkonu svog stana, koji je udaljen nekih 10m od dvorišta ošt. i opt. kada je čuo opt. da se obatio radnicima da prestanu sa radovima, da je dvorište njegovo koliko i M., da bi nakon toga ošt. telefonom nekoga pozvala, a opt. ponovio da je to i njegovo dvorište i dodao da može da zove koga hoće. Iskaz svjedoka J. Ž. sud je u potpunosti prihvatio kao logičan i istinit, obzirom da je isti saglasan iskazu svjedoka V. R, koji je takođe prisustavovao kritičnom događaju. Naime, svjedok V. R. potvrdio je navode svjedoka J. Ž., kao i odbranu opt. navodeći da je opt., nakon što je vidio radnike u dvorištu kuće kako postavljaju palmino lišće na odrini, istima rekao da prestanu sa radovima, što su oni i uradili, da bi zatim ošt. uzela sama da postavlja granje, a opt. reagovao vičući da ona to ne može da radi gurajući nogom postavljeno lišće na odrini. U sljedećem trenutku ošt. je plačući pozvala policiju, a opt. joj se obratio da može zvati koga hoće jer je to njegovo dvorište koliko i njeno. Kritični događaj svjedok V. R. posmatrao je sa balkona na trećem spratu susjedne zgrade, udaljen 15 do 20 m vazdušne linije od terase gdje su majstori postavljali palmu.<br>
Svjedoci J.Ž. i V. R. u svojim iskazima decidno su se izjasnili da opt. kritične prilike nije ošt. M. uputio riječi prijetnje "lako ću ja tu bagru da likvidiram, ne treba mi mnogo", ističići da opt. nije prijetio ošt., niti se nasilno ponašao, već se samo radnicima obratio da prestanu sa postavljanjem palme, a ošt. se obratio riječima da je dvorište njegovo koliko i njeno, a zatim kada je uzela telefon, da može da zove koga hoće, jer je on na svome..<br>
&nbsp;<br>
Iskaz svjedoka Đ. Ć. da je čuo opt. kako je ošt. rekao da će je likvidirati sud nije posebno cijenio obzirom da se na glavnom pretresu uvjerio da svjedok slabije čuje, zbog čega su mu i pitanja postavljana glasnije, pa samim tim kritične prilike nije mogao čuti opt. kako prijeti ošt. Sud takođe nije cijenio iskaz svjedoka O. Ž., obzirom da je isti u suprotnosti sa svim ostalim provedenim dokazima, kao i sa iskazom same ošt. M. G.. Naime, svjedok je u svom iskazu tvrdio da se opt. obraćao svima u množini, nazivajući ih bagrom, i govoreći da će ih likvidirati, dok je ošt. tvrdila da su prijetnje bile upućene samo njoj; ako bi se i prihvatilo da je bilo prijetnji, kako to navodi svjedok, one su onda mogle samo da se odnose na sve njih, jer svjedok i navodi da je rečeno u množini;&nbsp; a ne konkretno na samu oštećenu, kako to ona izjavljuje.<br>
Za sud nije sporno da između ošt. i opt. postoje razmirice već duži vremenski period, obzirom da je pred ovim sudom u toku parnični postupak oko zajedničkog dvorišta kuće, u kojem se i odvijao kritični događaj, međutim na osnovu izvedenih dokaza sud nije utvrdio da je opt. kritične prilike ošt. uputio riječi prijetnje kao u optužnom aktu, a što je kod nje izazvalo osjećaj ugroženosti.<br>
Po stanovištu suda okr. nije ugrozio sigurnost oštećene ozbiljnom prijetnjom da će napasti na njen život i tijelo, nema dokaza da su u njegovim radnjama ostvarena sva bitna obilježja ovog krivičnog djela, pa je sud optuženog oslobodio od optužbe, a na osnovu čl.373. tač.2. ZKP-a.<br>
&nbsp;<br>
Sud je oštećenu M. G. radi ostvarivanja imovinsko pravnog zahtjeva, uputio na parnicu shodno čl. 239. st. 3. ZKP-a.<br>
&nbsp;<br>
Troškovi krivičnog postupka padaju na teret budžetskih sredstava suda, shodno čl.230. ZKP-a.<br>
<strong>OSNOVNI SUD U KOTORU</strong><br>
<strong>Dana, 17.10.2011.godine&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; </strong><br>
<strong>Zapisničar&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;S U D I J A</strong><br>
<strong>Slavica Matijević, s.r.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;Dr Vesna Vučković, s.r.</strong><br>
&nbsp;<br>
<strong>PRAVNA POUKA: </strong>Protiv ove presude dozvoljena je žalba Višem sudu u Podgorici, u roku od 8 dana od dana prijema, a preko ovog suda.<br>
&nbsp;<br>
DNA: ODT, opt., adv., ošt., pun. ošt. u spise.<br>
&nbsp;<br>
&nbsp;<br>

<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt;font-family:'Arial'}
.span2{color:#000000;font-size:12pt;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span class="span1">K.br.52/14</span>
</p>
<p style="text-align:right">
<span></span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">OSNOVNI SUD U PODGORICI, po sudiji Đuković Goranu, uz učešće namještenika suda Maraš Ane kao zapisničara, u krivičnom predmetu protiv okrivljenog M. M. iz P., zbog krivičnog djela ugrožavanje javnog saobraćaja iz čl.339 st.3 u vezi st. 1 Krivičnog zakonika, odlučujući po optužnom predlogu Osnovnog državnog tužilaštva Kt.br.591/13 od 27.01.2014. godine kojeg je na glavnom pretresu zastupala savjetnica ODT Podgorica P. B., nakon glavnog i javnog pretresa održanog dana 14.10.2014. godine u prisustvu stranaka, branioca okrivljenog M. M. advokata J. S., zatim punomoćnika oštećene R. V. donio je i istog dana javno objavio</span>
</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>
<span class="span1">Okrivljeni: M. M., od oca M. i majke O., rođene Ć., rođen .... godine u N., sa prebivalištem u mjestu rođenja, ul B. P. br...., završio srednju mašinsku, zaposlen kao vatrogasac u V. jedinici N., oženjen, otac četvoro maloljetne djece, lošeg imovnog stanja, neosuđivan. </span>
</p>
<p>&nbsp;</p>
<p style="text-align:center;">
<span class="span1">KRIV JE</span>
</p>
<p>
<span class="span1">Zato što je:</span>
</p>
<p>&nbsp;</p>
<p>
<span class="span1">Dana 06.02.2013. godine oko 13,00 časova, u ulici I., u P., ne pridržavajući se saobraćajnih propisa iz čl.31 st.1 Zakona o bezbijednosti saobraćaja na putevima (Sl.list broj 33/2012 od 28.06.2012. godine) ugrozio saobraćaj i doveo u opasnost život i tijelo ljudi, na način što je, upravljajući putničkim vozilom, marke „VW G.“ registarskih oznaka NK AJ ... preduzeo radnju kretanja unazad, a da se nije uvjerio da time ne ugrožava druge učesnike u saobraćaju, usljed kojih propusta je zadnjim dijelom vozila udario u pješaka – oštećenu S. Z. koja se kretala lijevom stranom kolovoza navedene ulice, od kojeg udara je ista pala i zadobila laku tjelesnu povredu u vidu nagnječenja u predjelu glave, nagnječenje u predjelu desne šake i nagnječenje u predjelu desnog koljena, pri čemu je bio svjestan da takvom nepropisnom vožnjom može ugroziti javni saobraćaj i dovesti u opasnost život i tijelo ljudi, ali je olako držao da do toga neće doći.</span>
</p>
<p>&nbsp;</p>
<p>
<span class="span1">- čime je izvršio krivično djelo ugrožavanje javnog saobraćaja iz čl.339 st.3 u vezi st.1 Krivičnog zakonika Crne Gore.</span>
</p>
<p>&nbsp;</p>
<p>
<span class="span1">Pa sud okrivljenom primjenom citiranih zakonskih propisa te čl.3, 4, 5, 13, 16, 32, 42, 52, 53 i 54 Krivičnog zakonika Crne Gore, te čl. 226, 227 st.2, 229 i 374 Zakonika o krivičnom postupku, i z r i č e,</span>
</p>
<p>&nbsp;</p>
<p style="text-align:center;">
<span class="span1">USLOVNU OSUDU</span>
</p>
<p>&nbsp;</p>
<p>
<span class="span1">Kojom mu prethodno utvrđuje kaznu zatvora u trajanju od 30 (tridest) dana i istovremeno određuje da se utvrđena kazna neće izvršiti ukoliko okrivljeni u roku od 1 (jedne) godine po pravosnažnosti presude ne izvrši novo krivično djelo. </span>
</p>
<p>&nbsp;</p>
<p>
<span class="span1">Obavezuje se okrivljeni da ovom sudu na ime troškova krivičnog postupka uplati novčani iznos od 143,00 Eur-a, kao i 30,00 Eur-a na ime paušala u roku od 15 dana po pravosnažnosti presude dok će o troškovima postupka za koje nedostaju podaci o visini troškova sud odlučiti posebnim rješenjem.</span>
</p>
<p>&nbsp;</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>
<span class="span1">Optužnim predlogom ODT-a Podgorica Kt.br.591/13 od 27.01.2014.godine okrivljenom M. M. stavljeno je na teret izvršenje krivičnog djela ugrožavanje javnog saobraćaja iz čl.339 st.3 u vezi st.1 Krivičnog zakonika Crne Gore. </span>
</p>
<p>&nbsp;</p>
<p>
<span class="span1">Zastupnik optužbe prije davanja završnih riječi izmijenio je pravnu kvalifikaciju krivičnog djela koja sada glasi „čime je okrivljeni izvršio krivično djelo ugrožavanje javnog saobraćaja iz čl.339 st.3 u vezi st.1 Krivičnog zakonika Crne Gore“. U završnoj riječi navela je da ostaje u cjelosti pri tako preciziranom optužnom aktu i predložila sudu da okrivljenog oglasi krivim i osudi po zakonu sa razloga što je tokom postupku provedenim dokazima nesumnivo utvrđeno da je izvršio krivično djelo koje mu se optužnim aktom tavlja na teret.</span>
</p>
<p>&nbsp;</p>
<p>
<span class="span1">Punomoćnik oštećene advokat R. V. u završnoj riječi naveo je da se pridružuju krivičnom gonjenju a ne postavljaju imovinsko pravni zahtjev.</span>
</p>
<p>&nbsp;</p>
<p>
<span class="span1">Iznoseći svoju odbranu na glavnom pretresu, okrivljeni je istakao da je kritičnog dana upravljao automobilom marke „G.“ desnom saobraćajnom trakom gledano iz pravca grada. Zatim se parkirao ispred jedne apoteke i nakon što je kupio tablete, sjeo je u automobil. Nadalje da se ne bi polukružno okretao automobilom je krenuo unazad, dakle istom trakom u kom trenutku je osjetio tup udar. Dalje je naveo da je nakon toga izašao iz automobila i vidio stariju gospođu koja je ležala na asfaltnoj podlozi. Istakao je da je nakon toga sjeo je u automobil i poveo prvo u dispanzer u T., a zatim i Urgentni centar. Takođe je istakao da se interesovao za zdravlje oštećene kojoj je kupio i ljekove i određene „kreme“. </span>
</p>
<p>&nbsp;</p>
<p>
<span class="span1">Branilac okrivljenog advokat J. S. u završnoj riječi navela je da imajući u vidu odbranu okrivljenog predlaže sudu da prilikom izricanja krivične sankcije uzme u obzir sve olakšavajuće okolnosti koje stoje na strani okrivljenog, a posebno držanje okrivljenog nakon štetnog događaja odnosno ukazivanje pomoći oštećenoj nakon štetnog događaja, kupovine neophodnih medikamenata i interesovanje za njeno zdrastveno stanje u dužem periodu. </span>
</p>
<p>&nbsp;</p>
<p>
<span class="span1">Okrivljeni je završnoj riječi podržao završnu riječ branioca i ostao pri navodima svoje odbran na glavnom pretresu.</span>
</p>
<p>&nbsp;</p>
<p>
<span class="span1">Sud je u cilju utvrđivanja potpunog i pravilnog činjeničnog stanja, u dokaznom postupku proveo sledeće dokaze: pročitao je zapisnik o uviđaju saobraćajne nezgode Ku.br. 273/2013 od 01.03.2013. godine i izvršio je uvid u skicu lica mjesta, izvršio je uvid u medicinsku dokumentaciju na ime oštećene izdat od KC broj 03/03-4064/1 od 12.04.2013. godine, pročitao je nalaz i mišljenje sudskog vještaka medicinske struke dr.Č. D. od 25.08.2013. godine, pročitao je nalaz i mišljenje vještaka saob.struke dr. Č. G. od 31.12.2013. godine i pročitao je izvod iz KE za okrivljenog izdat od MUP-a CB N. broj 248 od 06.02.2014. godine i saslušao je svjedoka oštećenu S. Z..</span>
</p>
<p>&nbsp;</p>
<p>
<span class="span1">Iz zapisnika o uviđaju saobraćajne nezgode Ku.br. 273/2013 od 01.03.2013. godine proizilazi da su u saobraćajnoj nezgodi koja se dogodila 06.02.2013. godine u 13,00 časova, u ulici Ivangradskoj učestvovali lice M. M. vozač G. NK AJ... i S. Z. kao pješak. Dalje proizilazi da je lice mjesta u ulici Ivangradskoj tačnije neposredno prije doma zdravlja T., gledano iz pravca objekta A.. Dalje proizilazi da su policijski službenici Š. J. i M. D. izlaskom na lice mjesta konstatovali da je kolovozni zastor ul. I. asfaltni, jedinstven, namijenjen za odvijanje saobraćaja u oba smjera, sa lijeve strane kolovoza gledano iz pravca objekta A.  nalazi se zemljana površina dok se sa desne strane kolovoza nalazi zemljana površina, a zatim žičana ograda i zeleno rastinje visine oko 1,7 m. Dalje proizilazi da od materijalnih tragova na licu mjesta nijesu zatekli ništa.</span>
</p>
<p>&nbsp;</p>
<p>
<span class="span1">Uvidom u medicinsku dokumentaciju na ime oštećene Uvjerenje izdato od KC broj 03/03-4064/1 od 12.04.2013. godine proizilazi da je S. Z. rođena 1936. godine primljena dana 06.02.2013. godine u 13,20 časova i zavedena u protokol pod brojem 2154. Dalje proizilazi da je pri pregledu dežurni ljekar dr.Ž.,dr. P. konstatovao Contusio capitis, contusio mani lat.dex i contusio geni lat.dex. cum excoriatio. Dalje proizilazi da je navedeno uvjerenje potpisano od strane direktora U.C. KC CG dr V. D..</span>
</p>
<p>&nbsp;</p>
<p>
<span class="span1">Iz Uvjerenja JZU Zavoda za HMP da se lice S. Z. nije javila u prostorijama HMP  dana 06.02.2013.godine, kao i da shodno tome nije pregledana od strane ljekara za HMP. </span>
</p>
<p>&nbsp;</p>
<p>
<span class="span1">Iz nalaza i mišljenja sudskog vještaka medicinske struke dr.Č. D. od 25.08.2013. godine proizilazi da se iz Uvjerenja Urgentnog Bloka KCCG P. vidi da je S. Z. životnog doba ... godina, pregledana u toj zdrastvenoj ustanovi dva puta i to prvi put dvadesetak minuta nakon predmetnog događaj te oko sat i po kasnije (u 13,20 i u 14,00 časova),od strane dr.Ž. i dr. P., kada su ustanovljene dijagnoze: Nagnječenje glave, nagnječenje u predjelu desne šake nagnječenje u predjelu desnog koljena sa oguljotinom. Nadalje iz mišljenja proizilazi da je S. Z. u predmetnom događaju zadobila sledeće povrede: nagnječenje u predjelu glave, nagnječenje u predjelu desne šake i nagnječenje (krvni podliv i oguljotina) u predjelu desnog koljena. Dalje proizilazi da se navedene povrede u vrijeme nanšenja pojedinačno i zbirno kvalifikuju kao laka tjelesna povreda, kao i da su nastale djelovanjem tupine mehaničkog oruđa, najvjrovatnije dok se S. Z. nalazila u svojstvu pješaka kada je udarena vozilom, nakon čega je došlo do pada na tvrdu podlogu.</span>
</p>
<p>&nbsp;</p>
<p>
<span class="span1">Iz nalaza i mišljenje vještaka saob.struke dr. Č. G. od 31.12.2013. godine proizilazi da na putničkom automobilu „G.“ nije konstatovano bilo kakvo oštećenje. Dalje proizilazi da je vozilo „G.“ pomjerano sa lica mjesta, kao i da na licu mjesta nije konstatovano postojanje bilo kakvih tragova koji bi poticali od učesnika nezgode. Dalje proizilazi da se na osnovu izjava učesnika nezgode konstatovanih u Zapisniku o uviđaju, može zaključuje da je mjesto kontakta bilo van kolovoza na zemljanoj površini, koja se nalazi sa lijeve strane kolovoza ulice I. ili uz samu ivicu kolovoza posmatrano prema ulici P. put, a što nije od presudnog značaja za konačno mišljenje o uzroku nastanka predmetne nezgode. Dalje proizilazi da je u vrijeme nezgode kolovoz bio mokar, kao i da „G.“ na asfaltnom dijelu – zemljanoj površini nije ostavio vidljive tragove kočenje, a iz opisanog se može zaključiti da se isti kretao unazad brzinom ne većom od 10 km/h, što je ujedno i brzina kojom je vožen „G.“ u trenutku i neposredno prije kontakta sa pješakom. Dalje proizilazi da se pješak kretao paralelno u odnosu na uzdužnu osu kolovoza prosječom brzinom 3,2 km/h. Dalje proizilazi da je forsiranim kočenjem automobil vožen brzinom od 10 km/h sa ostvarljivim usporenjem od 7 m/s po mokrom kolovozu bi se zaustavio na zaustavnom putu od 3,37m u vremenu od 1,38 s. Dalje proizilazi da se analizom iz spisa može zaključiti da je mjesto kontakta bilo van kolovoza na zemljanoj površini koja se nalazi sa lijeve strane kolovoza ulice Igmanske ili uz samu ivicu kolovoza posmatrano prema ulici P. P.. Dalje proizilazi da se na tom dijelu nalazio pješak koga je „G.“ kontaktirao zadnjim dijelom, u momentu kada se automobil kretao vožnjom unazad, a pješak je u trenutku sudara bio okrenut leđima prema zadnjem dijelu „G.“ . Dalje proizilazi da „G.“ nije ostavio tragove intezivnog kočenja, koji bi ukazali na mjesto odakle je vozilo započelo kočenje – usporavanje. Dalje proizilazi da je vozač „G.“ vozi svoje vozilo brzinom ne većom od 10 km/h. Dalje proizilazi da se pješak kretao sa lijeve strane kolovoza ulice Igmanske zemljanim dijelom ili uz samu ivicu kolovoza, posmatrano prema ulici P. P. dakle pravilno.  Dalje iz mišljenja prozilazi da je na osnovu okolnosti pod kojim je nastala ova nezgoda vještak mišljenja da je ista nastupila kao posljedica propusta kretanja „G.“ unazad u dnevnim uslovima pri uslovima vožnje, a da seprethodno nije uvjerio da niko od učesnika u saobraćaju pri izvođenju ove radnje, nije doveden u opasnost. Dalje proizilazi da je vozač „G.“ prilikom kretanja unazad ovim dijelom puta morao upravljati svojim vozilom sa većom pažnjom jer je mogao predpostaviti da se tom površinom kreću pješaci, a što je isit propustio. Dalje proizilazi da se pješak kretao pravilno sa lijeve strane kolovoza ulice Igmanske zemljanim dijelom ili uz samu ivicu kolovoza, posatrano prema ulici P. P., dakle pravilno i nije mogao očekivati da će neko od vozača motornih vozila korisititi tu površinu za kretanje svojim vozilom unazad, a da neće obratiti pažnju na pješake koji se kreću tom površinom. Dalje proizilazi da se iz tog razloga prema mišljenju vještaka na strani pješka ne nalazi propust niti doprinos za nastanak predmetnog događaja.</span>
</p>
<p>&nbsp;</p>
<p>
<span class="span1">Iz izvoda iz KE za okrivljenog izdat od MUP-a CB N. broj 248 od 06.02.2014. godine proizilazi da M. M. nije evidentiran kaznenoj evidenciji Centra Bezbijednosti.</span>
</p>
<p>&nbsp;</p>
<p>
<span class="span1">Svjedok oštećena S. Z. na glavnom pretresu od 14.10.2014.godine navela je da je kritičnog dana došla pješke u apoteku koja se nalazi u sklopu Doma zdravlja u naselju T. i tu je uzela tablete i onda krenula puteljkom u pravcu sestrine kuće i u tom trenutku je osjetila jak udar. Istakla je da je mislila da je pokosila struja. Nadalje nakon što je na trenutak izgubila svijest vidjela je da je jedno lice udarilo automobilom. Istakla je da je to lice odnosno okrivljeni izašlo iz automobila, podigao je sa asfaltne podloge, a bila je povrijeđena u predjelu čela nosa i usta kao i desnog koljena. Takođe je istakla da je okrivljeni poveo u prvo u Dom zdravlja u T., a zatim  u Klinički centar CG. Navela je da je tačno da joj je okrivljeni kupio „B. v.“ kao i „mast“. Istala je da se ne sjeća da li je okrivljeni pozivao njenu sestru da se interesuje za njeno zdravlje. Pojasnila je da je podloga na koju je pala bio kamenac i trava, kao i da ima posledica od tog udesa. Istakla je da se pridružuje krivičnom gonjenju, a da ne postavlja imovinsko pravni zahtjev.</span>
</p>
<p>&nbsp;</p>
<p>
<span class="span1">Ocjenom navoda optužbe i odbrane, provedenim dokazima na glavnom pretresu i na osnovu rezultata cjelokupnog postupka, sud je na nesumnjiv način utvrdio da je okrivljeni M. M. izvršio krivično djelo koje mu se stavlja na teret, na način, mjesto i vrijeme kao u izreci presude, pa je sud okrivljenog oglasio krivim i izrekao krivičnu sankciju kao u izreci presude, sve iz sledećih razloga:</span>
</p>
<p>&nbsp;</p>
<p>
<span class="span1">Okrivljeni M. M. nije sporio da je kritičnog dana upravljao vozilom „G.“ registarskih oznaka NK AJ ... i učestvovao u nezgodi koja se dogodila u ul. I. prilikom koje je preduzeo radnju kretanja unazad i udario zadnjim dijelom vozila „G.“ pješaka S. Z., koja se kretala lijevom stranom kolovoza navedene ulice, od kojeg udara je ista pala i zadobila laku tjelesnu povredu u vidu nagnječenja u predjelu glave, nagnječenje u predjelu desne šake i nagnječenje u predjelu desnog koljena. Okrivljeni je u svojoj odbrani naveo da je kritične prilike upravljao svojim vozilom „G.“, kada se parkirao ispred jedne apoteke i nakon što je kupio tablete vratio se u automobil. Nadalje da se ne bi polukružno okretao automobilom je krenuo unazad u kom trenutku je osjetio tup udar. Naveo je da kada je izašao iz automobila vidio je stariju gospođu koja je ležala na asfaltnoj podlozi. Nadalje stariju gospođu je sjeo u svoj automobil i poveo prvo u dispenzer u T., a zatim u Urgenti centar. Sud je odbranu okrivljenog u cjelosti cijenio kao istinitu, a ista je osnažena i iskazom svjedoka oštećene S. Z., (koji je sud cijenio kao istinit), koja je navela da je kritične zgode išla u apoteku gdje je nakon što je kupila ljekove krenula ka sestrinoj kući. Nadalje u tom trenutku osjetila je jak udar i vidjela je da je jedan čovjek udario automobilom. Dalje je navela da je taj čovjek izašao iz automobila i bila je povrijeđena u predjelu čela nosa, usta kao i desnog koljena. Nadalje podigao je sa asfaltne podloga i odvezao prvo u Dom zdravlja u T., a zatim  u Klinički centar CG.  Navodi odbrane okrivljenog i iskaz oštećene objektivizirani su zapisnikom o uviđaju saobraćajne nezgode Ku.br. 273/2013 od 01.03.2013. godine koji je sud cijenio kao objektivan i iz kog je sud utvrdio da se dana 06.02.2013. godine u 13,00 časova dogodila saobraćajna nezgoda u kojoj su učestvovali lice M. M. vozač G. NK AJ... i S. Z. kao pješak u ulici Ivangradskoj neposredno prije doma zdravlja T., gledano iz pravca objekta A.. Sud je dalje utvrdio da je kolovozni zastor ul. I. asfaltni, jedinstven, namijenjen za odvijanje saobraćaja u oba smjera, sa lijeve strane kolovoza gledano iz pravca objekta A.  nalazi se zemljana površina dok se sa desne strane kolovoza nalazi zemljana površina, a zatim žičana ograda i zeleno rastinje visine oko 1,7 m. Navodi odbrane okrivljenog, iskaz oštećene i zapisnik o uviđaju korespondiraju nalazu i mišljenju vještaka saobraćajne struke G. Č., iz kog je sud utvrdio da je mjesto kontakta bilo van kolovoza na zemljanoj površini koja se nalazi sa lijeve strane kolovoza ulice I. ili uz samu ivicu kolovoza posmatrano prema ulici P. P., na kom se dijelu nalazio pješak koga je „G.“ kontaktirao zadnjim dijelom, u momentu kada se automobil kretao vožnjom unazad, a pješak je u trenutku sudara bio okrenut leđima prema zadnjem dijelu „G.“. Sud je dalje iz nalaza i mišljenja utvrdio da se vozač „G.“ kretao brzinom ne većom od 10km/h. Sud je dalje utvrdio da se pješak pravilno kretao sa lijeve strane kolovoza ulice I. zemljanim dijelom ili uz samu ivicu kolovoza, posmatrano prema ulici P. P.. Nadalje sud je iz nalaza i mišljenja utvrdio da je saobraćajna nezgoda nastupila kao posledica propusta od strane vozača „G.“ koji se kretajući unazad pri dnevnim uslovima nije prethodno uvjerio </span><span class="span1">da da niko od učesnika u saobraćaju pri izvođenju ove radnje, nije doveden u opasnost. Nadalje sud je utvrdio da se pješak kretao pravilno sa lijeve strane kolovoza ulice Igmanske zemljanim dijelom ili uz samu ivicu kolovoza, posmatrano prema ulici P. P. i nije mogao očekivati da će neko od vozača motornih vozila korisititi tu površinu za kretanje svojim vozilom unazad, a da neće obratiti pažnju na pješake koji se kreću tom površinom. Sud je nalaz i mišljenje vještaka saobraćajne struke, a dovodeći ga u vezu sa Zapisnikom o uviđaju saobraćajne nezgode, cijenio kao stručan, precizan i poklonio mu punu vjeru. Na ovaj način okrivljeni se konkretnom prilikom nije pridržavao saobraćajnog propisa predviđenog čl.31 st.1 Zakona o bezbijednosti saobraćaja na putevima (Sl.list broj 33/2012 od 28.06.2012. godine) a kojim je propisano da je kretanje vozilom unazad dozvoljeno na kratkom dijelu puta, stranom kolovoza kojom se do tada vozilo kretalo unaprijed ako se time ne ugrožavaju niti ometaju drugi učesnici u saobraćaju. </span>
</p>
<p>&nbsp;</p>
<p>
<span class="span1">U predmetnoj saobraćajnoj nezgodi oštećena S. Z. zadobila je lake tjelesne povrede što sud utvrđuje na osnovu nalaza i mišljenja vještaka medicinske struke D. Č. koji je u korespodenciji sa medicinskom dokumentacijom na ime oštećene izdat od KC broj 03/03-4064/1 od 12.04.2013. godine. Iz nalaza i mišljenja vještaka medicinske struke sud je utvrdio da je S. Z. pregledana u Urgentnom bloku KCCG P. dva puta prilikom čega su joj utvrđene sledeće povrede: nagnječenje u predjelu glave, nagnječenje u predjelu desne šake i nagnječenje (krvni podliv i oguljotina) u predjelu desnog koljena, koje se povrede zbirno kvalifikuju kao laka tjelesna povreda nastala djelovanjem tupine mehaničkog oruđa, najvjerovatnije dok se S. Z. nalazila u svojstvu pješaka kada je udarena vozilom, nakon čega je došlo do pada na tvrdu podlogu. Sud je medicinsku dokumentaciju na ime oštećene S. Z. cijenio kao objektivnu, a nalaz i mišljene vještaka medicinske struke D. Č. kao stručan i dat na pravilima struke. Postupajujući na način kao u izreci presude, a suprotno ovdje citiranoj odredbi čl. 31 st.1 Zakona o bezbijednosti saobraćaja na putevima (Sl.list broj 33/2012 od 28.06.2012. godine) okrivljeni je ostvario kako objektivne tako i subjektivne elemente bića krivičnog djela ugrožavanje javnog saobraćaja iz čl.339 st.3 u vezi st.1 Krivičnog zakonika Crne Gore.</span>
</p>
<p>&nbsp;</p>
<p>
<span class="span1">Cijeneći subjektivni odnos okrivljenog prema izvršenom krivičnom djelu, sud je utvrdio da je okrivljeni bio svjestan da nepropisnom vožnjom može prouzrokovati zabranjene posljedice, ali je olako držao da do toga neće doći ili da će to moći spriječiti pa shodno čl.16 Krivičnog zakonika sud zaključuje da se njegov subjektivni element bića predmetnog krivičnog djela manifestuje kao svjesni nehat, iz razloga jer je bio svjestan da usljed nepridržavanja saobraćajnih propisa može ugroziti javni saobraćaj i dovesti u opasnost život i tijelo ljudi, ali je olako držao da do toga neće doći ili da će to moći spriječiti. </span>
</p>
<p>&nbsp;</p>
<p>
<span class="span1">Prilikom izbora vrste i visine krivične sankcije, sud je cijenio sve okolnosti iz čl. 42 Krivičnog zakonika koje utiču da kazna bude manja ili veća, pa je u odsustvu otežavajućih okonosti, kao olakšavajuće okolnosti na strani okrivljenog cijenio njegove porodične prilike, činjenicu da je isti oženjen, otac četvoro maloljetne djece, lošeg imovnog stanja, ranija neosuđivanost (a što je sud utvrdio iz izvoda iz KE za okrivljenog izdat od MUP-a CB N. broj 248 od 06.02.2014), kao i odnos okrivljenog prema oštećenoj nakon izvršenja krivičnog djela. Naime sud je iz iskaza oštećene kao i iz navoda odbrane okrivljenog utvrdio da je okrivljeni M. M. oštećenoj kupovao ljekove i određene kreme. </span>
</p>
<p>&nbsp;</p>
<p>
<span class="span1">Imajući u vidu navedene okolnosti sud je okrivljenom izrekao uslovnu osudu primjenom  čl. 53 i čl. 54 Krivičnog zakonika, i istom prethodno utvrdio kaznu zatvora u trajanju od 30 (trideset) dana i istovremeno odredio da se utvrđena kazna neće izvršiti ukoliko okrivljeni u roku od 1 (jedne) godine po pravosnažnosti presude ne izvrši novo krivično djelo. Sud je uvjerenja da radi krivičnopravne zaštite nije nužno da okrivljeni utvrđenu kaznu zatvora i efektivno izdržava, već da se i samim upozorenjem uz prijetnju kaznom u dovoljnoj mjeri može uticati na istog da ubuduće ne vrši ovakva ili slična krivična djela, čime se ima ostvariti svrha uslovne osude iz čl.52 Krivičnog zakonika u okviru opšte svrhe propisivanja i izricanja krivičnih sankcija  iz čl.4 st.2 Krivičnog zakonika.</span>
</p>
<p>&nbsp;</p>
<p>
<span class="span1">Sud je odluku o troškovima postupka temeljio na odredbi čl.229 Zakona o krivičnom postupku, pa je obavezao okrivljenog da na ime troškova krivičnog postupka uplati novčani iznos od 143,00 Eur-a </span><span class="span1">koji se odnose na ime nagrade vještaku medicinske struke iznos od 60,50, kao i na ime nagrade vještaku saobraćajne struke iznos od 82,50 Eur-a.</span>
</p>
<p>&nbsp;</p>
<p>
<span class="span1">Na osnovu čl.226 Zakonika o krivičnom postupku, sud je u visini paušala od oko 30,00 Eur-a odmjerio shodno imovnom stanju okrivljenog, dužini trajanja i složenosti krivičnog postupka. Okrivljeni je obavezan da plati troškove i paušal u roku od 15 dana po pravosnažnosti presude, pod prijetnjom prinudnog izvršenja.</span>
</p>
<p>&nbsp;</p>
<p>
<span class="span1">Imajući u vidu navedeno, primjenom citiranih zakonskih propisa odlučeno je kao u izreci presude.</span>
</p>
<p>&nbsp;</p>
<p style="text-align:center;">
<span class="span1">OSNOVNI  SUD  U  PODGORICI</span>
</p>
<p style="text-align:center;">
<span class="span1">Dana 14.10.2014. godine</span>
</p>
<p style="text-align:right">
<span class="span1">S U D I J A</span>
</p>
<p style="text-align:right">
<span class="span1">Đuković Goran s.r. </span>
</p>
<p>&nbsp;</p>
<p>
<span class="span1">PRAVNA POUKA:</span>
</p>
<p>
<span class="span1">Protiv ove presude može se izjaviti žalba u roku</span>
</p>
<p>
<span class="span1">od 8 dana od dana prijema pismenog otpravka,</span>
</p>
<p>
<span class="span1">Višem sudu u Podgorici a preko ovog suda.</span>
</p>
<p>&nbsp;</p>
<p>
<span class="span1">Z.T.O. Maraš Ana</span>
</p>
<p>&nbsp;</p>
<p>
<span class="span1">DN-a: Po primjerak presude dostaviti:</span>
</p>
<p>
<span class="span1">- ODT-u</span>
</p>
<p>
<span class="span1">- okrivljenom M. M.</span>
</p>
<p>
<span class="span1">- braniocu okrivljenog, advokatu J. S.</span>
</p>
<p>&nbsp;</p>
<p>
<span class="span2">Postupljeno dana _________________</span>
</p>
<p>
<span class="span2">Namještenik suda _________________</span>
</p>
<p>&nbsp;</p>
<p>&nbsp;</p>
</div>
</div>


</body>
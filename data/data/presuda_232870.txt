<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt;font-family:'Arial'}
.span2{;font-size:16pt}
.span3{;font-family:'Arial'}
.span4{;font-size:12pt;font-family:'Arial';font-weight:800}
.span5{;font-size:12pt;font-family:'Arial';font-weight:800;font-style:italic }
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span class="span1">K. br. 12/17</span>
</p>
<p>&nbsp;</p>
<p style="text-align:center;">
<span class="span2"></span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>&nbsp;</p>
<p>
<span class="span1">OSNOVNI SUD U CETINJU, kao prvostepeni krivični, po sudiji Mariji Ćupić, uz sudjelovanje samostalnog referenta Milice Kaluđerović, u svojstvu zapisničara, u krivičnom postupku protiv okrivljenog M. M. iz C., zbog krivičnog djela teško djelo protiv bezbjednosti javnog saobraćaja iz člana 348. stav 3. u vezi člana 339. stav 3. u vezi stava 1. Krivičnog zakonika Crne Gore, odlučujući o podnijetom Optužnom predlogu ODT Cetinje Kt. br. 27/17 od 03.03.2017. godine, nakon održanog glavnog i javnog pretresa dana 20.03.2017. godine, u prisustvu zastupnika optužbe Milanović Duška, državnog tužioca u ODT Cetinje, okrivljenog M. M., oštećenog Š. M., donio je dana 22.03.2017. godine, javno je objavio;</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>&nbsp;</p>
<p>
<span class="span1">Okrivljeni:</span>
</p>
<p>
<span class="span1">M. M., JMBG ..., od oca N. i majke D., rođene Đ., rođen ... godine u C., gdje i prebiva , državljanin C. G., pismen , sa završenom Visokom školom, po zanimanju inžinjer informacione tehnologije, neoženjen, dobrog imovnog stanja, neosuđivan,</span>
</p>
<p style="text-align:center;">
<span class="span1">KRIV JE </span>
</p>
<p>
<span class="span1">Zato što je:</span>
</p>
<p>
<span class="span1">Dana 05. januara 2017. godine, u 07,15 časova, na magistralnom putu Podgorica-Cetinje, u mjestu Dobrsko selo, opština C., upravljajući u saobraćaju svojim putničkim motornim vozilom marke "Toyota", reg. oznaka CT ..., ne pridržavajući se saobraćajnih propisa iz člana 35. stav 1. i člana 132. stav 2. Zakona o bezbjednosti saobraćaja na putevima, ugrozio saobraćaj i doveo  opasnost život i tijelo ljudi i imovinu čija vrijednost prelazi iznos od dvadeset hiljada eura, na način što, krećući se navedenim vozilom iz smjera Cetinja u smjeru Podgorice, prolaskom kroz mjesto Dobrsko selo, nije prilagodio brzinu kretanja vozila, karakteristikama i stanju puta, atmosferskim prilikama i drugim saobraćajnim uslovima, tako da vozilom upravlja na način na koji ne ugrožava bezbjednost saobraćaja, već sa vozilom kretao brzinom od 49 km/h, dok je prilagođena brzina kretanja vozila zbog zaleđenosti i prekrivenosti </span><span class="span1">kolovoza puta snijegom i sniježnih padavina bila do 42 km/h, te ujedno nije koristio potpunu zimsku opremu, u vidu lanaca na pogonskim pneumaticima, iako je bio svjestan da time može ugroziti saobraćaj i dovesti u opasnost život i tijelo ljudi, ali je olako držao da do toga neće doći, ili da će to moći spriječiti, već je prilikom savlađivanja kritičnog poteza puta, koji se prostire u obliku desne krivine u smjeru kretanja , nastupila jaka destabilizacija, a zatim i skretanje njegovog vozila na prostor lijeve kolovozne trake u trenutku kada se tom kolovoznom trakom iz suprotnog smjera, kretao oštećeni Š. M. iz P., svojim putničkim motornim vozilom marke "Audi A8", reg. oznaka BD ..., usled čega je došlo do kontakta čeone regije vozila marke "Toyota" i čeone lijeve strane vozila marke "Audi A8" na prostoru lijeve kolovozne trake smjera kretanja vozila marke "Audi A8", kojom prilikom je oštećeni Š. M.  zadobio tešku tjelesnu povredu u vidu preloma gornjeg okrajka nadlaktice lijevo, bez dislokacije-razmimoilaženja, dok je na njegovom vozilu, marke "Audi A8", reg. oznaka BD ... , vrijednosti 26.291,00 eura, prouzrokovana imovinska šteta u iznosu od 18.403,00 eura,</span>
</p>
<p>
<span class="span1">- čime je izvršio krivično djelo teško djelo protiv bezbjednosti javnog saobraćaja iz člana 348. stav 3. u vezi člana 339. stav 3. u vezi stava 1. Krivičnog zakonika Crne Gore.</span>
</p>
<p>
<span class="span1">Pa  mu sud primjenom citiranih zakonskih propisa i primjenom čl.   4, 5, 13, 16, 17, 42, 52, 53, 54  KZ CG, 226 - 229, 239 i 374 ZKP-a  izriče</span>
</p>
<p style="text-align:center;">
<span class="span1">U S L O V N U  O S U D U</span>
</p>
<p>
<span class="span1">Kojom okrivljenom utvrđuje kaznu zatvoru  u trajanju od 3 mjeseca  i istovremeno određuje da se navedena  kazna neće izvršiti, ukoliko okrivljeni u vremenskom periodu od jedne godine , od dana  pravosnažnosti presude , ne počini novo krivično djelo.</span>
</p>
<p>
<span class="span1">Obavezuje se  okrivljeni da na ime troškova krivičnog postupka u korist Budžeta Crne Gore  uplati iznos od 284,50  eura, te na ime paušala iznos od 30,00 eura  u roku od 15 dana od pravosnažnosti presude pod prijetnjom prinudnog izvršenja.</span>
</p>
<p>
<span class="span1">Oštećeni Š. M. se radi ostvarenja svog imovinskopravnog zahtjeva upućuje na redovnu parnicu.</span>
</p>
<p style="text-align:center;">
<span class="span1">O b r a z l o ž e n je</span>
</p>
<p>
<span class="span1">Optužnim predlogom ODT-a Cetinje Kt.br. 27/17 od 03. 03. 2017 godine, stavljeno je na teret, okrivljenom   M. M. iz C.  da je  izvršio krivično djelo teško djelo protiv bezbjednosti javnog saobraćaja iz člana  348 stav 3, u vezi člana 339 stav 3, u vezi stava 1 Krivičnog zakonika Crne Gore. U završnom izlaganju  Zastupnik ODT-a je u svemu ostao, pri podnjetom optužnom predlogu jer je sprovedenim dokazima na glavnom pretresu, a i samim priznanjem  okr. M. M. neosporno utvđeno da je isti izvršio krivično djelo  stavljeno mu na teret  i predložio  da ga sud   oglasi krivim i osudi po zakonu.</span>
</p>
<p>
<span class="span1">Okrivljeni M. M. je  u svojoj odbrani istakao da je tačno da je počinio krivično djelo koje mu je stavljeno na teret optužnim aktom nadležnog tužioca i prihvatio je krivicu i </span><span class="span1">krivičnopravnu odgovornost za počinjeno krivično djelo.Pojasnio je da često putuje na relaciji Cetinje-Podgorica, obzirom da radi u P. u C.. b. Dana, 05.01.2017. godine, oko 07,00 časova , svojim putničkim motornim vozilom marke "Toyota", reg. oznaka CT ..., krenuo je iz Cetinja za Podgoricu. Prije nego što je krenuo vidio je da je počeo da pada snijeg. Nije postavio lance na točkovima iz razloga što je smatrao da može bezbjedno da stigne do Podgorice, obzirom da je imao zimske gume. Vozilom je upravljao na bezbjedan način i kretao se bez problema do mjesta nezgode koja se dogodila na magistralnom putu Cetinje-Podgorica, u mjestu Dobrsko selo. Do nezgode je došlo kada je savladavao kritični potez puta koji se prostire u obliku desne krivine, gledano iz smjera njegovog kretanja. Neposredno prije krivine je  blago zakočio, a kako je kolovoz bio prekriven snijegom i ledom, vozilo mu je dobilo tkz. "skije" i proklizao je na lijevu kolovoznu traku,odnosno na suprotnu kolovoznu traku, kojom se u tom trenutku kretalo vozilo marke "Audi A8", budvanskih reg. oznaka iz suprotnog smjera i došlo je do sudara prednjih strana njegovog vozila i vozila "Audi" . Nakon nezgode je izašao iz vozila, a vozač vozila marke "Audi A8"  koji mu se prdstavio kao Š. M., žalio se na neke povrede. Sa njim  vozilu je bila i supruga istog koja je sjedjela na mjestu suvozača, a pozadi je sjedjela njihova maloljetna kćerka i one nijesu imale povrede. Dodao je da se kretao vozilom brzinom između 30 i 40 km/h, ali zbog stanja kolovoza i loših vremenskih uslova došlo je do ove nezgode. Njegovo vozilo je bilo u ispravnom stanju. Smatrao je da i pored ovako loših vremenskih uslova može i bez lanaca na točkovima vozila da stigne do Podgorice. Žao mu je što je došlo do saobraćajne nezgode.</span>
</p>
<p>
<span class="span1">Radi razjašnjenja ove krivičnopravne stvari, sud je u dokaznom postupku  na glavnom pretresu proveo sljedeće dokaze: saslušao oštećenog Š. M., svjedoka Š. T. ,pročitao zapisnik o uviđaju  saobraćajne nezgode  UP OB Cetinje br.1/2017 od 05.01.2017. godine, pročitao nalaz i mišljenje  sudskog vještaka saobraćajne struke i aktuara ing. Š. M. od 14.02.2017.godine, sa dopunom datog nalaza i mišljenja od 02.03.2017.godine , pročitao nalaz i  mišljenje sudskog  vještaka medicinske struke  R.. dr S. iz C., datog na zapisniku kod ODT u Cetinju dana 28.02.2017. godine, izvršio uvid u skicu lica mjesta saobraćajne nezgode Uprave policije  Odeljenja bezbjednosti  Cetinje od 05.01.2017. godine  ,te pročitao izvod iz kaznene evidencije Ministarstva pravde  KE od 16.02.2017. godine za okrivljenog M. M..</span>
</p>
<p>
<span class="span1">Oštećeni  Š. M. je u svom iskazu naveo da je dana 05.01.2017. godine, oko 07,05 časova, upravljao  svojim putničkim motornim vozilom marke "Audi A8", registarskih oznaka BD ..., magistralnim putem iz smjera Podgorice u smjeru Cetinja. Na mjestu suvozača je  sjedjela njegova supruga T. a na zadnjem sjedištu njihova maloljetna kćerka M. Prolaskom kroz mjesto Dobrsko selo primijetio je da neko vozilo iz suprotnog smjera kretanja prelazi na njihovu kolovoznu traku, a obzirom da se on kretao desnom saobraćajnom trakom, desne kolovozne trake, nije bilo nikakve mogućnosti se da izbjegne udar ovog vozila u njegovo vozilo. Toga jutra kolovoz je bio zbog sniježnih padavina klizav, ali su vozila saobraćala i nije lično imao bilo kakvih problema u toku vožnje, osim što je vozio sa povećanom opreznošću. U saobraćajnoj nezgodi je zadobio lom lijevog ramena i ljekarska pomoć mu je ukazana u Cetinjskoj bolnici, a potom i u Kliničkom centru Crne Gore. Vozilo kojim je upravljao </span><span class="span1">je prije šest godina kupio za iznos od oko 100.000,00 eura, a pričinjena mu je veća matrerijalna šteta. Nakon nezgode je saznao da je nezgodu izazvao vozilom "Toyota" M. M..</span>
</p>
<p>
<span class="span1">Nije se pridružio krivičnom gonjenju protiv okrivljenog M. M., stim što je postavio imovinskopravni zahtjev.</span>
</p>
<p>
<span class="span1">Iz iskaza svjedoka Š. T. proizilazi da je dana 05.01.2017. godine, oko 07,05 časova, sjedjela na mjestu suvozača u putničkom motornom vozilu marke "Audi A8" , reg. oznaka BD ..., koje je vlasništvo  njenog supruga Š. M., a kojim je isti i upravaljao, krećući se iz pravca Podgorice u pravcu Cetinja. Prolaskom kroz mjesto Dobrsko selo primijetila je da se neko vozilo koje se kretalo iz suprotnog pravca kreće čudno i odmah je rekla suprugu da obrati pažnju , jer postoji nagovještaj da će ovo vozilo preći na njihovu kolovoznu taraku, a kako se njen suprug pomjerio vozilom  udesno, to nije bilo dovoljno da se izbjegne čeoni sudar. Tog jutra počeo je da pada snijeg  i kolovoz je bio blago prekriven snijegom, ali je put bio prohodan i druga vozila su se nesmetano kretala istim.Smatra da vozač vozila "Toyota" koji ih je udario se kretao neprilagođenom brzinom i da je to uzrok  nezgode. U ovoj nezgodi njen suprug je zadobio tešku tjelesnu povredu u vidu loma lijevog ramena, dok je ona ostala nepovrijeđena, kao i njihova maloljetna kćerka, Š. M., koja je sjedjela na zadnjem sjedištu vozila. Dodala je i to da se njen suprug kretao prilagođenom brzinom, tako i obično vozi.</span>
</p>
<p>
<span class="span1">Iz zapisnika o uviđaju  saobraćajne nezgode  UP OB Cetinje br.1/2017 od 05.01.2017.godine,proizilazi da je lice mjesta saobraćajne nezgode magistralni put Cetinje Podgorica, mjesto Dobrsko selo. Put je u trenutku vršenja uviđaja prekriven tankim slojem snijega, zaleđen, razgrnut. Mjesto gdje je došlo do saobraćajne nezgode je krivina sa nagibom. Ovlašćeni policijski službenici su nadalje konstatovali da su dolaskom na lice mjesta saobraćajne nezgode vozilo “Audi”, reg.br. BD ... koje se kretalo iz pravca Podgorice zatekli nakon kontakta prednjim dijlom van kolovoza uz desnu stranu, dok je vozilo “Toyota” ,reg. oznaka CT ... koje se kretalo iz pravca Cetinja nakon kontakta rotiralo i zaustavilo se na lijevoj strani kolovoza gledano iz pravca Podgorice sa okrenutom prednjom stranom u pravcu Cetinja. Oba vozača su alko testirana aparatom marke Dreger i kod istih nije pronađen alkohol u organizmu. Iz predmetnog zapisnika nadalje proizilazi da se radi o putu M2.3 Podgorica –Cetinje, Dobrsko selo ,a za okolinu je konstatovano ”izvan naselja”, put je bez trotoara i pješačke staze, pregledna krivina , dnevni uslovi vožnje.</span>
</p>
<p>
<span class="span1">U  skici lica mjesta saobraćajne nezgode Uprave policije  Odeljenja bezbjednosti  Cetinje od 05.01.2017. godine  ,je prenijeto stanje konstatovano u navedenom u zapisniku o uviđaju.</span>
</p>
<p>
<span class="span1"> Iz  nalaza i mišljenja  sudskog vještaka saobraćajne struke i aktuara ing. Š. M.  od 14.02.2017.godine, sa dopunom datog nalaza i mišljenja od 02.03.2017. godine proizilazi da je vještak na osnovu podataka od značaja za utvrđivanje uzroka nezgode i rezultata analize dinamike nezgode došao do podataka da su limitirajući uslovi sabraćaja uslovljavali graničnu brzinu kretanja vozila do 43km/h ( da je površina kolovoza bila očišćena i da su preduzete mjere prevencije za čišćenje </span><span class="span1">kolovoza za bezbjednu vožnju granična brzina kretanja vozila bila je do 68km/h), da je površina kolovoza bila prekrivena tankim slojem snijega i zaleđena, bezbjedna brzina kretanja vozila bi bila do 54km/h. Kako je površina kolovoza bila zaleđena , tankim slojem snijega, bezbjedna brzina kretanja vozila bila je do 42km/h. Vještak je našao da je putničko motorno vozilo marke “Toyota”, reg.oznaka CT ..., voženo brzinom 49km/h, a putničko motorno vozilo marke “Audi A8”, reg. oznka BD ..., brzinom 44km/h, te da je fizički kontakt između putničkog motornog vozila marke “Audi A8”, reg. oznaka BD ... i putničkog motornog vozila “Toyota”, reg.oznake CT ..., ostvaren na prostoru lijeve kolovozne trake, smjera kretanja vozila marke “Toyota” u trenutku kada se ovo vozilo nalazilo u cjelosti svojim ukupnim gabaritom na prostoru lijeve kolovozne trake , na udaljenosti ne manje od 7,5m, a na način što je vozilo “Toyota” svojom čeonom lijevom regijom  naletjelo na prednju lijevu stranu vozila marke Audi, nakon čega je nastupila jaka destabilizacija vozila marke “Toyota” koje je rotiralo u suprotnom smjeru kretanja, dok je nastupilo zanošenje vozila marke “Audi” na desno, preko desne ivice puta van kolovoza.Vozači putničkih motornih vozila nijesu mogli zaustaviti vozila pri utvrđenim brzinama kretanja putem kočenja na kolovozu, jer pri kočenju dolazi do blokade i zanošenja vozila, pa bi vozilo pri ovim brzinama kretanja izletjelo van puta,te stoga vozač vozila marke “Toyota” mogao je samo zadržati vozilo na bezbjednoj putanji kretanja uz uslov da se sa vozilom kretao u granicama bezbjedne i prilagođene brzine kretanja do 42km/h.</span>
</p>
<p>
<span class="span1">Sve prednje rezultiralo je zaključkom vještaka da su neadekvatno održavanje kolovozne površine puta za bezbjedno odvijanje saobraćaja i propust u vožnji od stane vozača putničkog motornog vozila marke “Toyota” ,reg. oznake CT ... fakotri uzroka ove nezgode.Površina kolovoza puta bila je prekrivena tankim slojem snijega, a kolovoz je bio zaleđen i nijesu bile preduzete mjere prevencije: posipanje kolovoza sitno granitnim materijalima, ili solju, usled čega nije bila održavana za bezbjedno kretanja vozila, već je u zoni desne krivine nastupila jaka destabilizacija i skretanje vozila marke “Toyota” sa prostora desne, na prostor lijeve kolovozne trake, u fazi mimoilaženja sa vozilom marke “Audi A8” ,reg. oznaka BD ..., koji se kretao iz suprotnog smjera kretanja i nalazio na opasnoj prostornoj udaljenosti, usled čega je došlo do čeonog sudara vozila na lijevoj kolovoznoj traci smjera kretanja vozila marke “Toyota” , nakon čega je ovo vozilo rotiralo u suprotnom smjeru kretanja, da bi se zaustavilo na desnoj kolovoznoj traci , smjera kretanja , dok je vozilo “Audi” djelimično skrenulo van kolovoza, po desnoj strani puta, gdje se zaustavilo. Vozač putničkog motornog vozila marke “Toyota” ,reg. oznaka CT ... nije prilagodio brzinu kretanja vozila uslovima saobraćaja : liniji prostiranja puta, stanju kolovozne površine, koja je bila prekrivena snijegom i zaleđena , a koje uslove je mogao da predvidi, stim što nije posjedovao ni zimsku opremu na vozilu, usled čega je prilikom savlađivanja kritičnog poteza puta, koji se prostire u obliku desne krivine nastupila jaka destabilizacija, a zatim skretanje ovog vozila na prostor lijeve kolovozne trake u fazi mimoilaženja sa putničkim motornim vozilom marke “Audi”koje se nalazilo na opasnoj prostornoj udaljenosti ,usled čega je došlo do fizičkog kontakta čeone regije vozila marke “Toyota” i čeone lijeve strane vozila marke “Audi” na prostoru lijeve kolovozne </span><span class="span1">trake ,smjera kretanja vozila marke “Audi”, kojom prilikom je vozač vozila marke “Audi” zadobio tešku tjelesnu povredu, a na vozilima je nastupila materijalna šteta. Vještak je mišljenja,a na osnovu prezentiranog fonda podataka iz spisa predmeta da nabavna cijena vozila marke “Audi A8”, reg. oznaka BD ... na dan nastanka štete iznosi 81.271,00 euro,da je vozilo marke “Audi”, reg. oznaka BD ... bilo amortizovano 63%,  odnosno njegova vrijednost iznosila je 37% od nabavne cijene ili 29.291,00 eura,da vrijednost havarisanog ostatka vozila iznosi: 7.887,00 eura,te da bi troškovi opravke vozila iznosili 47.772,10 eura, što znači da bi znatno prelazili vrijednost na dan štete, pa stoga opravka vozila nije ekonomski opravdana ili cjelishodna.Dakle,po nalaženju vještaka na putničkom motornom vozilu makre “Audi A8”, reg. oznaka BD ... , nastupila je totalna šteta u iznosu od : 18.403,00 eura, a vrijednost ovog vozila na dan štete bila je  26.291,00 eura.</span>
</p>
<p>
<span class="span1">  Iz nalaza i  mišljenja sudskog  vještaka medicinske struke  R.</span><span class="span1"> dr S. iz C., datog na zapisniku kod ODT u Cetinju dana 28.02.2017. godine, proizilazi a na osnovu prezentirane medicinske dokumentacije – Uvjerenja  JZU Klinički centar Crne Gore , Urgentni centar  br.03/01-893/1 od 24.01.2017.godine ,izvještaja ljekara specijaliste JZU Klinički centar Crne Gore ,Urgentni centar br.102 da je dana 05.01.2017.godine pregledan oštećeni Š. M. (..) kojem je postavljena dijagnoza prelom gornjeg okrajka nadlaktice lijevo bez dislokacije –razmimoilaženja. Do povrede je došlo prilikom sudara kada je automobil u kojem je Š. M.  bio vozač doživio direktan sudar sa lijeve strane, tj. strane vozača. Usled velikog oslobađanja  kinetičke energije došlo je do  preloma gornjeg okrajka lijevog humerusa ispog samog ramenog zgloba.Pacijent je bio svjestan, sa urednim neurološkim statusom, bez znakova komocije.</span>
</p>
<p>
<span class="span1">Vještak je mišljenja da je oštećeni Š. M. konkretnom prilikom zadobio tešku tjelesnu povredu.</span>
</p>
<p>
<span class="span1">Iz izvoda iz kaznene evidencije Ministarstva pravde  KE od 16.02.2017. godine za okrivljenog M. M. proizilazi da isti nije osudjivan.</span>
</p>
<p>
<span class="span1">Cijeneći navode optužbe, odbranu okrivljenog, provedene dokaze, pojedinačno i u međusobnoj vezi, te utvrđeno činjenično stanje, sud nalazi da je okrivljeni M. M. izvršio krivično djelo teško djelo protiv bezbjednosti javnog saobraćaja iz člana 348 stav 3. u vezi člana 339 stav 3. u vezi stava 1. Krivičnog zakonika Crne Gore, na način mjesto i u vrijeme kako je to opisano izrekom presude.</span>
</p>
<p>
<span class="span1">Naime, tokom postupka je kao nesporno utvrđeno da je okrivljeni</span><span class="span1"> dana 05. januara 2017. godine, u 07,15 časova, na magistralnom putu Podgorica-Cetinje, u mjestu Dobrsko selo, opština Cetinje, upravljajući u saobraćaju svojim putničkim motornim vozilom marke "Toyota", reg. oznaka CT ..., ne pridržavajući se saobraćajnih propisa iz člana 35. stav 1. i člana 132. stav 2. Zakona o bezbjednosti saobraćaja na putevima, ugrozio saobraćaj i doveo  opasnost život i tijelo ljudi i imovinu čija vrijednost prelazi iznos od dvadeset hiljada eura, na način što, krećući se navedenim vozilom iz smjera Cetinja u smjeru Podgorice, prolaskom kroz mjesto Dobrsko selo, nije prilagodio brzinu kretanja vozila, karakteristikama i stanju puta, atmosferskim </span><span class="span1">prilikama i drugim saobraćajnim uslovima, tako da vozilom upravlja na način na koji ne ugrožava bezbjednost saobraćaja, već sa vozilom kretao brzinom od 49 km/h, dok je prilagođena brzina kretanja vozila zbog zaleđenosti i prekrivenosti kolovoza puta snijegom i sniježnih padavina bila do 42 km/h, te ujedno nije koristio potpunu zimsku opremu, u vidu lanaca na pogonskim pneumaticima, iako je bio svjestan da time može ugroziti saobraćaj i dovesti u opasnost život i tijelo ljudi, ali je olako držao da do toga neće doći, ili da će to moći spriječiti, već je prilikom savlađivanja kritičnog poteza puta, koji se prostire u obliku desne krivine u smjeru kretanja , nastupila jaka destabilizacija, a zatim i skretanje njegovog vozila na prostor lijeve kolovozne trake u trenutku kada se tom kolovoznom trakom iz suprotnog smjera, kretao oštećeni Š. M. iz Podgorice, svojim putničkim motornim vozilom marke "Audi A8", reg. oznaka BD ..., usled čega je došlo do kontakta čeone regije vozila marke "Toyota" i čeone lijeve strane vozila marke "Audi A8" na prostoru lijeve kolovozne trake smjera kretanja vozila marke "Audi A8", kojom prilikom je oštećeni Š. M.  zadobio tešku tjelesnu povredu u vidu preloma gornjeg okrajka nadlaktice lijevo, bez dislokacije-razmimoilaženja, dok je na njegovom vozilu, marke "Audi A8", reg. oznaka BD ... , vrijednosti 26.291,00 eura, prouzrokovana imovinska šteta u iznosu od 18.403,00 eura.</span>
</p>
<p>
<span class="span1">Prednje činjenično ustanovljenje zasnovano je na svim provedenim dokazima, prvenstveno iskazu oštećenog koji se decidno izjasnio da se kritičnog dana  </span><span class="span1">kretao</span><span class="span1">, oko 07,05 časova,  svojim putničkim motornim vozilom marke "Audi A8", registarskih oznaka BD ..., magistralnim putem iz smjera Podgorice u smjeru Cetinja,da je  na mjestu suvozača sjedjela njegova supruga T., a na zadnjem sjedištu njihova maloljetna kćerka M. Prolaskom kroz mjesto Dobrsko selo primijetio je da neko vozilo iz suprotnog smjera kretanja prelazi na njihovu kolovoznu traku, a obzirom da se on kretao desnom saobraćajnom trakom, desne kolovozne trake, nije bilo nikakve mogućnosti da izbjegne udar ovog vozila u njegovo vozilo. Toga jutra kolovoz je bio zbog sniježnih padavina klizav, ali su vozila saobraćala i nije lično imao bilo kakvih problema u toku vožnje, osim što je vozio sa povećanom opreznošću.</span><span class="span3"> </span><span class="span1">Njegov iskaz je saglasan i sa odbranom okrivljenog koji je jasno i detaljno objasnio odvijanje situacije kritičnog dana, odnosno da </span><span class="span1">je do nezgode došlo kada je savladavao kritični potez puta koji se prostire u obliku desne krivine, gledano iz smjera njegovog kretanja. Neposredno prije krivine je  blago zakočio, a kako je kolovoz bio prekriven snijegom i ledom, vozilo mu je dobilo tkz. "skije" i proklizao je na lijevu kolovoznu traku,odnosno na suprotnu kolovoznu traku, kojom se u tom trenutku kretalo vozilo marke "Audi A8", budvanskih reg. oznaka iz suprotnog smjera i došlo je do sudara prednjih strana njegovog vozila i vozila "Audi".</span>
</p>
<p>
<span class="span1">Sud nije mogao prihvatiti navode odbrane okrivljenog da se konkretnom prilikom kretao brzinom između 30 i 40 km/h, obzirom da je na osnovu nalaza i mišljenja sudskog vještaka saobraćajne struke i aktuara koji je Sud u cjelosti prihvatio kao objektivan i tačan, zasnovan na pravilima nauke i struke ,na koji u konačnom nije bilo ni prigovora stranaka utvrdio da se okrivljeni kretao brzinom od 49 km/h ,dok je </span><span class="span1">prilagodjena brzina kretanja bila do 42 km/h,tako da su takvi njegovi navodi cijenjeni kao pokušaj izbjegavanja ili pak ublažavanja krivice za počinjeno krivično djelo.</span>
</p>
<p>
<span class="span1">Iskaz svjedoka oštećenog u svemu dosljedno potvrđuje i svjedok Š. T. koja istovjetno opisuje događaj koji je prethodio udaru kao i oštećeni .</span>
</p>
<p>
<span class="span1">Kod ovakvih iskaza svjedoka i oštećenog, koje je sud prihvatio i ocijenio kao jasne, vjerodostojne, objektivne i nepristrasne, jer su u saglasnosti sa ostalim materijalnim dokazima, nalazom i mišljenjem vještaka saobaćajne struke i aktuara,zapisnikom o uviđaju saobraćajne nezgode UP OB Cetinje , skicom lica mjesta saobraćajne nezgode,  kao i nalazom i mišljenjem vještaka medicinske struke.  </span>
</p>
<p>
<span class="span1">Naime, iz nalaza i mišljenja vještaka saobraćajne struke Š. M. sud je izveo jasan zaključak da je do predmetne saobraćajne nezgode </span><span class="span1">došlo usled propusta u vožnji od strane vozača putničkog motornog vozila marke „Toyota“, reg.br.CT ... </span><span class="span1">koji nije prilagodio brzinu kretanja vozila uslovima saobraćaja : liniji prostiranja puta, stanju kolovozne površine, koja je bila prekrivena snijegom i zaleđena , a koje uslove je mogao da predvidi, stim što nije posjedovao ni zimsku opremu na vozilu, usled čega je prilikom savlađivanja kritičnog poteza puta, koji se prostire u obliku desne krivine nastupila jaka destabilizacija, a zatim skretanje ovog vozila na prostor lijeve kolovozne trake u fazi mimoilaženja sa putničkim motornim vozilom marke “Audi” koje se nalazilo na opasnoj prostornoj udaljenosti ,  usled čega je došlo do fizičkog kontakta čeone regije vozila marke “Toyota” i čeone lijeve strane vozila marke “Audi” na prostoru lijeve kolovozne trake ,smjera kretanja vozila marke “Audi”, kojom prilikom je vozač vozila marke “Audi” zadobio tešku tjelesnu povredu, dok je  na vozilu oštećenog nastupila materijalna šteta u iznosu od 18.403,00 eura.</span>
</p>
<p>
<span class="span1">Iako vještak u svom nalazu takođe navodi da je </span><span class="span1">neadekvatno održavanje kolovozne površine puta za bezbjedno odvijanje saobraćaja</span><span class="span1"> faktor uzroka ove nezgode Sud je našao da isti nijesu u pretežnoj mjeri ishodovali zabranjenom posledicom , naprotiv radnje okrivljenog su dominantan uzročni faktor nastanka saobraćajne nezgode.</span>
</p>
<p>
<span class="span1">Kada se rezultati ovog nalaza, dovedu u vezu sa ostalim provedenim dokazima sud  je predmetni nalaz prihvatio nalazeći da isti odgovara činjeničnom utvrđenju, i da je vještak, dajući prikaz toka i dinamike nezgode, utvrdio sve relevantne okolnosti, a kakv stav Sud ima i u pogledu utvrđene vrijednosti prouzrokovane imovinske štete. Nalaz vještaka je skladan sa zapisnikom o uviđaju predmetne saobraćajne nezgode i skicom lica mjesta saobraćajne nezgode, koje dokaze je sud cijenio kao vjerodostojne, sa kojih razloga mu je kao i dopuni istog poklonio vjeru. </span>
</p>
<p>
<span class="span1">Nalaz i mišljenje vještaka medicinske struke Dr. R. S., sud je prihvatio i ocijenio kao jasan, stručan i urađen po uputima nauke i struke, a prednje kod činjenice da se vještak u istom osvrnuo na sve relevantne činjenice, i to vrstu i  modalitet nastanka povreda.</span>
</p>
<p>
<span class="span1">Postupajući na prednje opisani način okrivljeni je prekršio odredbe Zakona o bezbjednosti saobraćaja na putevima i to čl 35. stav 1. ovog zakona koji predviđa da je </span><span class="span1">vozаč dužаn dа brzinu kretаnjа vozilа prilаgodi karakteristikama i stаnju putа, vidljivosti, preglednosti, аtmosferskim prilikаmа, stаnju vozilа i teretа, gustini sаobrаćаjа i drugim sаobrаćаjnim uslovimа, tako dа vozilo može blаgovremeno zаustаviti pred svаkom preprekom koju pod dаtim okolnostimа može dа vidi ili predvidi, odnosno dа vozilom uprаvljа nа nаčin kojim ne ugrožаvа bezbjednost sаobrаćаjа i čl.132. st. 2. Zakona o bezbjednosti saobraćaja na putevima koji predviđa da vozač koji učestvuje u saobraćaju ,kad se na kolovozu nalazi snijeg ili poledica ,dužan je da na vozilu koristi zimsku opremu – u konkretnom okr.nije koristio potpunu zimsku opremu  u vidu lanaca sa pogonskim pneumaticima.</span>
</p>
<p>
<span class="span1">Cijeneći izloženo okrivljeni se nije pridržavao citiranih saobraćajnih propisa, pa je time ugrozio saobraćaj i doveo u opasnost život i tijelo ljudi, pri čemu je bio svjestan  da usled takvog ponašanja može nastupiti zabranjena posledica, ali je olako držao da ona neće nastupiti ili će je moći spriječiti, čime su se u njegovim radnjama i nastupjelim posledicama stekla obilježja bića krivičnog djela ugrožavanja javnog saobraćaja iz čl. 339. st. 3. u vezi st. 1. Krivičnog zakonika Crne Gore, kao osnovnog djela. Kako su usled osnovnog djela kod oštećenog Š. M. nastupile teške tjelesne povrede, dok je na vozilu oštećenog, vrijednosti 26.291,00 eura prouzrokovana imovinska šteta u iznosu od 18.403,00 eura, u odnosu na koje je okrivljeni postupao nehatno, stekli su se uslovi za postojanje odgovornosti za težu posledicu propisanu čl. 17. KZ Crne Gore, čime je krivično djelo poprimilo kvalifikovani vid, poprimajući obilježja bića krivičnog djela teško djelo protiv bezbjednosti javnog saobraćaja iz čl. 348. st. 3. u vezi čl. 339. st. 3. u vezi st. 1. Krivičnog zakonika CG.</span>
</p>
<li>
<span class="span3">Prilikom izbora  vrste i visine krivične sankcije koju će izreći okrivljenom Sud </span><span class="span3">je cijenio sve okolnosti iz čl. 42. Krivičnog zakonika Crne Gore, pa je od olakšavajućih okolnosti na strani okrivljenog  našao da se radi o osobi ranije neporočnog načina života ,što je utvrđeno uvidom u izvod iz registra kaznenih evidencija na njegovo ime,  okolnosti pod kojima je došlo do nezgode, njegov odnos prema oštećenom koji je društveno pozitivan</span><span class="span3">, da se oštećeni nije pridružio krivičnom gonjenju, </span><span class="span3">dok otežavajućih okolnosti van bitnih obilježja krivičnog djela u pitanju na njegovoj strani nije bilo. </span>
</li>
<li>
<span class="span3">Uzimajući u obzir ovako utvrđene okolnosti sud je okrivljenom odmjerio kaznu zatvora u trajanju od tri mjeseca, i istovremeno našao da su ispunjeni uslovi iz čl. 53. i 54. KZ CG, za izricanje uslovne osude, pa je istom izrekao uslovnu osudu kao posebnu vrstu krivične sankcije, i istovremeno odredio da se ista neće izvršiti ukoliko okrivljeni u roku od jedne godine od dana pravosnažnosti presude ne učini novo krivično djelo, nalazeći da će se u konkretnom slučaju i uslovnom osudom, kao mjerom upozorenja, uz prijetnju kaznom zatvora, na uspješan način uticati na okrivljenog, da ubuduće ne vrši ni ovo ni druga krivična djela, pri čemu bi se u svemu ostvarila svrha izricanja uslovne osude, propisane čl. 52 Krivičnog zakonika CG, u okviru opšte svrhe izricanja krivičnih sankcija propisane čl. 4 KZ CG.</span>
</li>
<li>
<span class="span3">Oštećeni Š. M. je shodno čl. 239. ZKP-a radi ostvarenja imovinsko pravnog zahtjeva upućen na redovnu parnicu, obzirom da činjenice utvrđene u krivičnom postupku nijesu pružile pouzdan osnov ni za potpuno ni za djelimično presuđenje, a njihovo utvrđivanje bi vodilo znatnom odugovlačenju postupka.</span>
</li>
<li>
<span class="span3">Okrivljeni je obavezan shodno čl. 226-229 ZKP-a, da na ime troškova krivičnog postupka uplati u roku od 15 dana po pravosnažnosti presude ,pod prijetnjom prinudnog izvršenja u korist budžata Crne Gore  iznos od 284,50 eura, i to 38,50 eura koji troškovi se odnose na ime davanja nalaza i mišljenja po sudskom vještaku medicinske struke dr.R. S., kao i iznos od 132,00 eura na ime davanja nalaza i mišljenja vještaka saobraćajne struke ing. Š. M., iznos od 114,00 eura KCCG za utvrđivanje koncentracije apsolutnog alkohola u organizmu okrivljenom i oštećenom , te  na ime paušala iznos od 30,00 eura, koji iznos je sud odredio uzimajući u obzir konkretan slučaj, trajanje postupka i imovne prilike okrivljenog.</span>
</li>
<li>
<span class="span3">Sa svega izloženog, a na osnovu čl. 374. ZKP-a, odlučeno je kao u izreci presude.</span>
</li>
<p style="text-align:center;">
<span class="span1">OSNOVNI SUD U CETINJU</span>
</p>
<p style="text-align:center;">
<span class="span1">Dana 22.03.2017. godine</span>
</p>
<p>&nbsp;</p>
<p>
<span class="span1">     Zapisničar,</span><span class="span4"> </span><span class="span4"></span><span class="span4"></span><span class="span4"></span><span class="span4"></span><span class="span4"></span><span class="span4">                    </span><span class="span1">Sudija    </span><span class="span4">                        </span>
</p>
<p>
<span class="span1">Kaluđerović Milica  </span><span class="span5"></span><span class="span5"></span><span class="span5"></span><span class="span5"></span><span class="span5">                             </span><span class="span1">Marija Ćupić</span>
</p>
<p>&nbsp;</p>
<p>
<span class="span1">PRAVNA POUKA:</span>
</p>
<p>
<span class="span1">Protiv ove presude može se izjaviti žalba</span>
</p>
<p>
<span class="span1">Višem sudu u Podgorici, a preko ovog Suda</span>
</p>
<p>
<span class="span1"> u roku od 8 dana, od dana prijema.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; K.81/10<br>
<div style="text-align: center;">
	U IME NARODA</div>
<br>
<br>
<br>
VIŠI SUD U PODGORICI, kao prvostepeni krivični u vijeću sastavljenom od sudije Biljane Uskoković kao predsjednika vijeća, sudije Vukić Ranka i sudija porotnika Jelke Trtica, Nedović Miomira i Bogetić Baja kao članova vijeća, Vere Popović kao zapisničara, u krivičnom predmetu protiv optuženih C. Đ. zbog krivičnog djela teško ubistvo u pokušaju iz člana 144. tačka 3. u vezi člana 20. Krivičnog zakonika u sticaju sa krivičnim djelom nedozvoljeno držanje oružja i eksplozivnih materija iz člana 403. stav 1. Krivičnog zakonika i Đ. T. zbog krivičnog djela ubistvo u pokušaju iz člana 143 u vezi člana 20 Krivičnog zakonika u sticaju sa krivičnim djelom nedozvoljeno držanje oružja i eksplozivnih materija iz člana 403. stav 1. Krivičnog zakonika, postupajući po optužnici Višeg državnog tužioca u Podgorici Kt-br.12/10 od 22.03.2010. godine, nakon održanog glavnog i javnog pretresa dana 07.02.2011. godine u prisustvu zastupnika optužbe Medenica Lepe zamjenika VDT-a Podgorica, optuženog C. Đ. i njegovog izabranog branioca adv.nĐ. B., optuženog Đ. T. i njegovog izabranog branioca adv. J. B., a nakon tajnog&nbsp; vijećanja i glasanja donio je i dana 10.02.2011. godine javno objavio:<br>
<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; P R E S U D U<br>
<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; I.<br>
<br>
OPTUŽENI C. Đ., .rođenog ...., državljanin Crne Gore, po zanimanju ugostitelj, neoženjen, pismen sa završenom srednjom školom, srednjeg imovnog stanja, neosuđivan, ne vodi se postupak za neko drugo krivično djelo<br>
<br>
<br>
OPTUŽENI Đ. T., . rođenog ..., državljanin Crne Gore, pismen sa završenom srednjom školom, neoženjen, srednjeg imovnog stanja, osuđivan presudom Višeg suda u Podgorici broj K-127/07 od 19.02.2008. godine zbog krivičnog djela iz člana 300. stav 1. KZ-a na kaznu zatvora u trajanju od sedam mjeseci.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br>
<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; K R I V I&nbsp;&nbsp; S U<br>
<br>
1.Optuženi C. Đ.<br>
<br>
Zato što je:<br>
<br>
Dana 23.01.2010. godine, oko 15,00 časova, ispred lokala „Verdi“ u Tuzima, opština Podgorica, sa umišljajem pokušao da liši života optuženog Đ. T. i pri tom doveo u opasnost život drugog lica – oštećenog N. A. koji se kao gost nalazio u lokalu, na način što se nakon prepirke i fizičkog sukoba sa optuženim Đ. T. razišao, da bi nakon kraćeg vremena pošao do svog vozila „Opel Astra“ koje je bilo parkirano na trotoaru u blizini lokala „Verdi“, preparkirao ga na makadamski dio puta preko puta lokala, iz kojeg je uzeo pištolj marke „PARA“ kalibra 9 mm fabričkog broja ..., koji pištolj je neovlašćeno nosio na javnom mjestu suprotno odredbi člana 11. Zakona o oružju („Sl.list“ RCG 49/04), repetirao ga i u trenutku kada su u njegovoj neposrednoj blizini bili G. T., B. R. i Đ. V. iz pištolja ispalio jedan hitac u asfalt a nakon toga ispalio više hitaca u pravcu Đ. T. od kojih je jedan pogodio optuženog Đ. u predjelu desne strane grudnog koša pozadi i nadlaktice desne ruke nanoseći mu tako tešku tjelesnu povredu u vidu strijelnih povreda – zastreline desne strane grudnog koša pozadi i ustreline nadlaktice desne ruke sa prelomom nadlaktice kosti, a jedan oštećenog N. A. u predjelu desnog sedalnog predjela nanoseći mu tako laku tjelesnu povredu u vidu strijelne povrede – ustreline desnog sedalnog predjela tijela.<br>
<br>
- čime je izvršio krivično djelo teško ubistvo u pokušaju iz člana 144. tačka 3. u vezi člana 20. Krivičnog zakonika u sticaju sa krivičnim djelom nedozvoljeno držanje oružja i eksplozivnih materija iz člana 403. stav 1. Krivičnog zakonika.<br>
<br>
<br>
2.Optuženi Đ. T.<br>
<br>
Zato što je:<br>
<br>
Dana 23.01.2010. godine oko 15,00 časova u Tuzima, Opština Podgorica neovlašćeno držao i nosio na javnom mjestu pištolj marke „CZ“ kalibra 7,65 mm, model 70, fabričkog broja ... za koji nema izdat oružni list, protivno odredbi člana 27. i 11. Zakona o oružju („Sl.list RCG 49/04)<br>
<br>
-čime je izvršio krivično djelo nedozvoljeno držanje oružja i eksplozivnih materija iz člana 403. stav 1. Krivičnog zakonika.<br>
<br>
<br>
Sud optuženom C. Đ. primjenom citiranih zakonskih propisa, te člana 4,5,32,36,42,45 i 46.&nbsp; Krivičnog zakonika prethodno<br>
<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; U T V R Đ U J E<br>
<br>
- za krivično djelo teško ubistvo u pokušaju iz člana 144. tačka 3. u vezi člana 20. Krivičnog zakonika kaznu zatvora u trajanju od 2 (dvije) godine i 4 (četiri) mjeseca.<br>
<br>
- za krivično djelo nedozvoljeno držanje oružja i eksplozivnih materija iz člana 403. stav 1. Krivičnog zakonika kaznu zatvora u trajanju od 3 (tri) mjeseca.<br>
<br>
Pa ga sud shodno članu 48. i 51. Krivičnog zakonika, te člana 199,202. i 364. Zakonika o krivičnom postupku<br>
<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; O S U Đ U J E<br>
<br>
na jedinstvenu kaznu zatvora u trajanju od 2 (dvije) godine i&nbsp; 6 (šest) mjeseci u koju kaznu mu se uračunava vrijeme provedeno u pritvoru od 23.01.2010. godine do 10.02.2011. godine, dok će ostatak kazne izdržati po pravosnažnosti presude.<br>
<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Sud optuženog Đ. T. primjenom citirane zakonske odredbe te člana&nbsp; 4,5,32,36,42.i 51. KZ-a te člana 199. 202 i 364. ZKP-a<br>
<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; O S U Đ U J E<br>
<br>
Na kaznu zatvora u trajanju od 3 (tri) mjeseca u koju kaznu mu se uračunava vrijeme provedeno u pritvoru od 23.01.2010. godine do 10.02.2011.godine, pa se time ima smatrati da je kazna izdržana.<br>
<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; II.<br>
<br>
OPTUŽENI Đ. T. sa napred navedenim podacima<br>
<br>
Na osnovu člana 363. stav 1. tačka 1. ZKP-a, u vezi člana 10. stav 1. Krivičnog zakonika<br>
<br>
<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; OSLOBAĐA SE OD OPTUŽBE<br>
Da je:<br>
<br>
Dana 23.01.2010. godine oko 15,00 časova ispred lokala „Verdi“ u Tuzima, Opština Podgorica, odbijajući od sebe neskrivljeni protivpravni napad koji se sastojao u tome što je nakon što je optuženi C. Đ. iz pištolja marke „PARA“ cal. 9 mm fabričkog broja ... ispalio jedan metak u asfalt u trenutku kada su u njegovoj blizini bili G. T., B. R. i&nbsp; Đ. V., a nakon toga nastavio sa pucanjem u pravcu Đ. T. koji je uzvratio pucanjem kroz otvoreni šiber prozor iz unutrašnjosti lokala „Verdi“ ispaljujući jedan metak u pravcu gdje se nalazio optuženi C. Đ., koji ga nije pogodio.<br>
<br>
- čime bi izvršio krivično djelo – ubistvo u pokušaju iz člana 143. u vezi člana 20. Krivičnog zakonika, jer je postupao u nužnoj odbrani – član 10. stav 1. Krivičnog zakonika.<br>
<br>
Troškovi krivičnog postupka u ovom dijelu padaju na teret budžetskih sredstava suda.<br>
<br>
Na osnovu člana 75. Krivičnog zakonika od optuženih oduzima se i to od optuženog C. Đ. pištolj marke „PARA“&nbsp;&nbsp; calibra 9,00 mm - fabričkog broja ..., a od optuženog Đ. T. pištolj marke „CZ“ kalibra 7,65 mm, model 70, fabričkog broja ... kao predmeti izvršenja krivičnog djela.<br>
<br>
Optuženi C. Đ. se obavezuje da na ime troškova krivičnog postupka&nbsp; plati iznos od 286,00 eura, a na ime sudskog paušala optuženi C. Đ. i Đ. T. iznose od po 100,00 eura sve prednje u roku od 15 dana po pravosnažnosti presude, pod prijetnjom prinudnog izvršenja, a na žiro račun Višeg suda u Podgorici broj 832-7113-04.<br>
<div style="text-align: center;">
	O B R A Z L O Ž E N J E</div>
<br>
Optužnicom Višeg državnog tužioca u Podgorici Kt.br.12/10 od 22.03.2010. godine stavljeno je na teret optuženom C. Đ.&nbsp; da je izvršio krivično djelo teško ubistvo u pokušaju iz člana 144. tačka 3. u vezi člana 20.&nbsp; Krivičnog Zakonika u sticaju sa krivičnim dijelom nedozvoljeno držanje oružja i eksplozivnih materija iz člana 403. stav 1. Krivičnog zakonika, a optuženom Đ. T. krivično djelo ubistvo u pokušaju iz člana 143. u vezi člana 20. Krivičnog zakonika u sticaju sa krivičnim djelom nedozvoljeno držanje oružja i eksplozivnih materija iz člana 403. stav 1. Krivičnog zakonika.<br>
<br>
Na glavnom pretresu održanom dana 07.02.2011. godine zastupnik optužbe je precizirala činjenični opis dispozitiva optužnice tako što u desetom redu dispozitiva optužnice nakon riječi „ispalio“ umjesto riječi „više“ treba da stoji riječ „jedan“, a pravna kvalifikacija djela ostaje ista.<br>
U završnoj riječi zastupnik optužbe je u cjelosti ostala kod precizirane optužnice, smatrajući da je svim izvedenim dokazima nesporno utvrđeno da su optuženi izvršili krivična djela koja im se stavljaju na teret, predlažući sudu da optužene oglasi krivim i kazni po zakonu.<br>
<br>
U završnoj riječi branilac optuženog C. Đ. adv. Đ. B. u bitnom navodi da je njegov jedini predlog da se njegov branjenik na osnovu člana 363. tačka 1. ZKP-a oslobodi od optužbe.<br>
<br>
U završnoj riječi optuženi C. Đ. izjavljuje da u potpunosti prihvata završnu riječ svog branioca te da nema šta da doda.<br>
<br>
U završnoj riječi branilac optuženog Đ. T. adv.J. B. u bitnom navodi da predlaže sudu da njegovog branjenika oslobodi od optužbe za krivično djelo ubistvo u pokušaju iz člana 143. u vezi člana 20. Krivičnog zakonika jer isti nije počinio to djelo, a da mu za krivično djelo nedozvoljeno držanje oružja i eksplozivnih materija iz člana 403. stav 1. Krivičnog zakonika sud izrekne što blažu kaznu sa ubjeđenjem da će i takva kazna pozitivno uticati da se isti kloni ovakvih i sličnih djela.<br>
<br>
U završnoj riječi optuženi Đ. T. izjavljuje da u cjelosti prihvata završnu riječ svog branioca, da mu je žao što je došlo do predmetnog događaja u kome je on najteže prošao.<br>
<br>
Optuženi C. Đ. u svom iskazu datom u predkrivičnom postupku u bitnom navodi da je prije godinu dana imao sukob sa optuženim Đ. T. kada mu je T. polomio inventar u lokalu ,,Verdi“ i prijetio mu, kao i dvije noći prije kritičnog događaja kada ga je provocirao i vadio pištolj na njega u lokalu u centru Tuzi.Kritičnog dana oko 15,00 časova nalazio se u svom lokalu ,,Verdi“ u društvu C. L. kada je vidio da su ispred lokala došli Đ. T., G., B. i Đ. zvani ,,Č.“.Ustao se i izašao iz lokala kako bi pitao T. vezano za događaj od prije dvije noći zbog čega je vadio pištolj na njega.T. mu je odgovorio da će ponovo izvaditi pištolj na njega nakon čega je zajedno sa G. i B. nasrnuo na njega.Udarali su ga, a B. koji je imao crnu metalnu šipku ga je udario više puta tom šipkom.Đ. zv.,,Č.“ je pokušavao da ih razdvoji.Branio se koliko je mogao i udarao i on nekog od njih.Za vrijeme tuče koja je počela na ulici povlačio se prema lokalu sve do šanka gdje je pao na pod.Ustao se i ušao u kuhinju i sa šanka uzeo dva noža, vratio se do šanka ali ih nije zatekao jer su bili otišli.Nakon toga izašao je iz lokala, pošao do svog vozila ,,Opel Astra“ reg.ozn. ... u kojem mu se nalazio pištolj marke ,,CZ“ 9mm PARA fab.broj ... koji je registrovan na njegovo ime. Po izlasku iz vozila primijetio je T., G., B. i Č. kako sjede u prvoj loži koja gleda na ulicu. Tada G., B. i Č. i izlaze iz lokala i idu prema njemu.B. kod sebe ima šipku.Primjećuje kako T. ustaje iz lože, vadi pištolj iza pojasa, repetira ga i uperio ga prema njemu ispalivši hitac u njegovom pravcu.U istom trenutku je uzvratio i ispalio 4 ili 5 hitaca u pravcu Đ. T..Udaljenost između njih dvojice je bila nekih 10-15 metara, a šiber prozor na lokalu kroz koji je T. pucao je bio otvoren.Nije tada primijetio da li je koga pogodio jer su G. i B. nasrnuli na njega i uspio je B. da istrgne šipku iz ruku nakon čega se napravila gužva.Primijetio je N. A. da ulazi u neko vozilo držeći se rukom pozadi, ali ga ranije nije primijetio jer se nalazio unutar lokala.<br>
<br>
Optuženi C. Đ. u svom iskazu datom pred istražnim sudijom ovog suda dana 25.01.2010.g. u bitnom navodi da je od ranije imao u dva navrata sukob sa Đ. T. ali da su se uvijek pozdravljali kada bi se sreli, da se nije družio sa njim jer to nije njegovo društvo. Kritičnog dana je došao u lokal „Verdi“ i bio u društvu sa svojim rođakom C. .. Posle nekih petnaestak minuta od dolaska u lokal vidi kad se preko puta na parkingu zaustavlja i parkira vozilo „Audi A4“ plave boje iz kojeg izlaze Đ. T., G. T., B. R. i Đ. V. i da idu ka lokalu. Odmah se ustao, izašao ispred lokala i stao ispred njih obraćajući se T. riječma „T. druže o čemu se radi, nemoj da mi ulaziš u lokal, ne želim da mi ulaziš u lokal“. Na to mu je T. odgovorio „ja mogu da ulazim gdje mi je milo i kad hoću“ i pomenuo mu vrata koja je on htio da zatvori prije nekoliko večeri. Odgovorio mu je da ga nije vidio&nbsp; i zamolio ga da sve ostane na tome. Na to T. mu govori „boli mene kurac za tvoj lokal, mogu da uđem kad hoću i nema na šta da ostajemo“. U to se umiješao B. koji je rekao „ne, ne ti si njemu pokušavao zatvarat vrata prije dvije noći, ti si ga provocirao“ na šta je odgovorio „e boli mene kurac i za tebe ako već tako hoćeš“. Tada T. pokušava da ga ošamari i zahvatio ga je po nosu, nakon čega dolazi do guranja između njega sa jedne strane i njih četvorice sa druge strane i u tom guranju su ušli u restoranski dio lokala gdje se nalaze njegove dvije kuvarice K. Lj. i A. E. i konobar M. P., dok gostiju u tom dijelu lokala nije bilo. Tu dolazi do tuče između njih, do razmijenjivanja udaraca, pobili su se šakama a oružja ili oruđa nije bilo. Bili su se tako dok nisu stigli do šanka gdje je on pao, pridigao se i uletio u kuhinju i uzeo dva noža. Kuvarice su ga sprečavale da izađe ali kad je uspio da izađe T. i društva više nije bilo. Popeo se na sprat da se umije jer je imao malo povrijeđenu usnu,ali to nije bila neka povreda. Nakon toga silazi i odlazi do svog vozila marke „Opel Astra“ sive boje koje je bilo parkirano nekih 50 metara od restoranskog dijela. Ulazi u vozilo, i dolazi istim do ispred lokala. Tada vidi njih četvoricu kako sjede za prvim stolom u ćošku kafanskog dijela lokala koji je pri cesti gledano od picerije. Ne zna kada, kako i sa čim su došli jer je nakon tuče pošao na sprat gdje se zadržao nekih desetak minuta. Zaustavlja i parkira vozilo, uzima iz fioke vozila pištolj i stavlja za pas a zatim izlazi iz vozila.Pištolj je uzeo iz vozila kada je vidio da se u lokalu nalaze T., G., B. i V.. Tada iz kafanskog dijela izlaze G. i B., a Đ. V. pokušava da ih zaustavi. T. sjedi za stolom gdje ga je vidio. Prešli su cestu i na makadamskom parkingu ga napadaju B. i G..B. je u ruci imao crnu metalnu šipku dužine nekih 50-60 cm, ali ga sa šipkom nije ni jednom udario.Tada nije došlo do razmjene udarca između njih iz razloga što je V. spriječio tuču. To traje vrlo kratko i u tom trenutku vidi T. kada ustaje sa stolice, a sjedao je na odvojenoj fotelji koja je druga od stakla leđima okrenut Božaju a licem prema Tuzima, vadi pištolj i puca kroz otvoren šiber i gađa put njega i to je dobro vidio.U tom trenutku G., B. i Đ. V. bili su udaljeni od njega nekih jedan ipo metar. Tada je stajao na makadamskom dijelu puta desno od parkiranog vozila marke „Opel Vektra“ tamne boje, tačnije desno od suvozačevih vrata. Kada je vidio da T. puca na njega izvadio je pištolj marke „Zastava“ 9 mm i pucao je u njegovom pravcu i koliko se sjeća ispalio je 4-5 metaka a pištolj ima magacin u kojem staje možda 7 metaka. Pucao je sa mjesta i nije se kretao, dok je T. kada je on pucao na njega pomjerio se i ušao unutar kafane. Nije vidio gdje je sjedao N. A.. Nakon pucnjave stvorila se gužva i B. je kada je prestao da puca, pokušao da ga udari sa šipkom ali mu je on uspio oduzeti i dao je policiji, koja je došla ubrzo. Ima oružni list za pištolj. Misli da je Đ. T. ispalio samo jedan metak, da mu je ruka sa pištoljem bila okrenuta u njegovom pravcu i nekako dignuta pa supštena sama šaka ka njemu. Kada je Đ. T. pucao put njega, šiber vrata su bila otvorena.&nbsp; Kada je on pucao, pucao je u pravcu Đ. T.. Lindon je sjedao na sasvim drugom kraju lokala, dok N. A. uopšte nije vidio.<br>
Optuženi C. Đ. u svom iskazu datom pred istražnim sudijom ovog suda dana 28.01.2010.g. ponavlja svoj iskaz dat pred istražnim sudijom dana 25.01.2010.g. s tim što dodaje da kada je izašao iz vozila da je prvo ispalio jedan metak u asfalt gdje su se nalazila parkirana vozila i tada su se B., G. i Đ. V. nalazili udaljeni od njega nekih metar ipo.Taj metak je ispalio jer su bili krenuli na njega i na taj način je htio da ih upozori, a sa te udaljenosti da je htio da ih pogodi mogao je.<br>
<br>
Optuženi C. Đ. u svom iskazu datom na glavnom pretresu ponavlja svoj iskaz dat u predkrivičnom i prethodnom postupku stim što objašnjava da se Đ. T. sa svojim drugovima G., B. i Đ. zv.,,Č.“ kretao prema restoranskom dijelu njegovog objekta a ne prema drugom objektu koji se nalazi odmah do njegovog što je zaključio na osnovu toga da su došli na nekih dva metra od ulaza u restoranski dio njegovog lokala. Ustao se da im kaže da ne dozvoljava da ulaze u isti. Ispred restoranskog dijela udarali su ga G. i B., dok Đ. zvani „Č.“ ga nije udarao. Navodi da ga je B. udarao metalnom šipkom za vrijeme tuče dok se ista odigravala u restoranskom dijelu lokala, ali ne i ispred restorana, te da je to rekao i istražnom sudiji a zašto on to nije unio u zapisnik ne zna. I on je njih udarao koliko je mogao u cilju odbrane. Tuča koja je počela na ulici prenijela se u restoranski dio objekta. Vozilo koje je parkirao u blizini svog lokala je preparkirao jer se bojao da mu isto ne polome. Vozilom nije odlazio prema selu Sukuruć, već je isto samo preparkirao na makadamski dio preko puta njegovog lokala.Bio je sam kada je vozilo preparkirao. Čim je preparkirao vozilo i krenuo da izlazi iz istog vidio je B. i G. kako prelaze ulicu i idu direktno prema njemu. Pištolj nije uzeo odmah prilikom izlaska iz vozila, već tek onda kada je vidio B. i G. kako idu prema njemu pa se vratio ponovo do vozila i uzeo predmetni pištolj. Sa pištoljem u ruci je ostao pored vozila i nije se kretao prema B. i G.. Prvi projektil je ispalio na asfaltni dio, pucao je prema asfaltu nekako na njegovu desnu stranu da bi ih zaplašio da mu ne prilaze, a prilazili su mu sa njegove lijeve strane. Prije nego što je pucao upozorio ih je „ne prilazite mi, sa vama nemam ništa“. Jedan od njih dvojice mu je odgovorio „imaš, imaš i sa nama“. Da je htio da puca u B. i G. ništa ga ne bi moglo spriječiti jer tu nije postojala nikakva prepreka koja bi ga spriječila, a osim toga oni su se nalazili od njega na udaljenosti od nekih dva metra. Nakon što je ispalio jedan hitac u asfalt više nije pucao sve dok Đ. T. nije ispalio jedan hitac kroz otvoreni prozor njegovog lokala u njegovom pravcu. Tek tada je ponovo počeo da puca i koliko se sjeća ispalio je četiri - pet hitaca. Nadalje navodi da kada je vidio Đ. T. ispred otvorenog prozora njegovog lokala sa ispruženom rukom u kojoj drži pištolj i da puca u njegovom pravcu, osjećao je smrtni strah pa je u tom strahu i on počeo da puca i koliko se sjeća Đ. T. je prema njemu ispalio jedan hitac. Ističe da je pucao u pravcu Đ. T. ali možda nije precizno gađao pa je to razlog zašto su svi hitci prošli kroz zatvoreni dio stakla. Dok je pucao stajao je pored zadnjeg bočnog lijevog dijela vozila, tj.pored zadnjeg lijevog blatobrana i nije se kretao, a pucao je sa udaljenosti od nekih 12-13 metara.<br>
<br>
Optuženi Đ. T. u predkrivičnom postupku nije želio da pruži odbranu.<br>
<br>
Optuženi Đ. T. u svom iskazu pred istražnim sudijom ovog suda u bitnom navodi da se kritičnog dana dogovorio sa svojim drugovima G. T., Đ. V. i B. R. da piju kafu u lokalu „Meens“ koji se nalazi odmah do lokala „Verdi“. Došli su sa dva vozila tako što je B. došao sa vozilom marke „Opel Astra“ a njih trojica sa vozilom marke „Audi A-4“ kojim je upravljao G. T..Vozila su parkirali preko puta na makadamskom proširenju i izašli iz vozila. Tada iz lokala „Verdi“ izlazi C. Đ. i između lokala „Verdi“ i „Meenstreet“ kreće put njih, svašta mu govori, psuje ga, jebe mu i oca i majku i ide prema njemu. Tu su se njih dvojica „pohvatali“.Đ. V., B. R. i G. T. su ih razdvajali. C. je udario B. u predjelu lica.U tom razdvajanju C. Đ. mu je rekao „vidjećeš ti“ i krenuo negdje u pravcu Božaja. B. i on su pošli do prodavnice da kupe cigarete, a T. i V. su negdje otišli. Tokom vožnje R. mu je rekao „Aj ti sad ćemo mi da se pomirimo, sad ću vas ja pomiriti, idemo kod njega da pijemo kafu, smirićemo to“. Nakon toga on i R. su ušli u lokal „Verdi“ i sjeli su za jedan sto odmah pored stakla uz cestu. Sjeo je na fotelju koja je dupla tako da je licem bio okrenut u pravcu Božaja a leđima u pravcu Tuzi.U lokalu je bilo gostiju i osoblja. Vidio je da u lokalu sjedi A. N. koga zna iz viđenja a sjedao je u drugom dijelu lokala, koji je odvojen od mjesta gdje je on sjedao. R. je pošao u toalet i dok je bio u istom vidio je da dolazi svojim automobilom C. Đ. od pravca Božaja sa još nekim licem ali ne zna kojim. Stali su iza parkiranih vozila, koja su preko puta lokala i u tom trenutku dolazi sa vozilom „audi“ i njegov drug T. i oni skoro istovremeno staju vozilima. V. i T. izlaze iz auta, i čini mu se da je V. i prešao cestu. Tada vidi C. Đ. sa pištoljem u ruci i da prvo puca dva tri puta u pravcu Tome i to tako što ga nekako gađa u noge, a T. mu je bio sa desne strane. Kada je C. Đ. pucao na T., ustao je i siguran je da ga je C. vidio i da je C. počeo brzo da puca u njegovom pravcu. To mu se učinilo kao rafalna paljba i čuo je lomljenje stakla. Tada je izvadio pištolj marke „CZ“ kalibra 7,65 mm, crne boje koji je imao za pojasom i iz pištolja opalio jedan metak kroz otvoren šiber izloga lokala, a pucao je u vazduh samo da bi C. spriječio da ide put njega. Pucao je samo jedan put. Vidio je da gosti padaju po podu, čuo lomljenje stakla, galamu, vrisku, plakanje.Krenuo je ka izlazu i pogođen je kod TV aparata koji visi gdje je i pao, a onda je dalje bježao tražeći pomoć. Čim ga je metak pogodio pištolj mu je ispao iz ruke. Došao je do jedne praonice auta iza lokala „Verdi“ i odatle ga je jedan momak prebacio u bolnicu. On nije otvorio šiber, a ne zna ko je. R. nije vidio kada je Đ. počeo da puca jer je isti bio u toaletu. Navodi da je sa C. Đ. bio u svađi od ranije, da su imali svađu i dva dana prije kritičnog dana.Od tada je pištolj nosio sa sobom jer je znao kakav je C. momak i na šta je spreman. Dozvolu za pištolj nema.<br>
<br>
Optuženi Đ. T. u svom iskazu datom na glavnom pretresu ponavlja svoj iskaz dat pred istražnim sudijom stim što pojašnjava da je u lokalu „Verdi“ sjedao na dvosjedu pored koga je prozor bio otvoren, tako da je leđima bio okrenut Tuzima i sa tog mjesta je vidio kada se na makadamski dio vozilom parkirao C. Đ.. Odmah nakon što je izašao iz vozila u ruci je držao pištolj i iz istog ispalio dva hitca u pravcu G. T.. Pucao je nekako u noge, jer je vidio da su usta cijevi pištolja bila okrenuta prema dolje. C. Đ. kada je izašao iz svog vozila držeći u ruci pištolj potrčao je prema njegovim drugovima i dok je tračao prema G. i B. je pucao. Ustao se sa mjesta gdje je sjedao da vidi šta se dešava i tada ga je C. Đ. ugledao i počeo da puca u njegovom pravcu. Čuo je lom stakla pa je iz straha repetirao pištolj i ispalio jedan hitac u vazduh samo da bi C. Đ. pokazao da i on ima pištolj. Međutim, C. Đ. je nastavio i dalje da puca iz pištolja, pa je krenuo da bježi i kako je prilikom bježanja bio okrenut leđima zastakljenom dijelu lokala gdje je prethodno sjedao jedan metak ga je pogodio u nadlakticu desne ruke i tada mu je ispao pištolj. Ispao mu je pored dvosjeda gdje je sjedao nakon čega više nije pokušavao da uzme pištolj jer je nastavio da bježi iz lokala i izašao je kroz neka zadnja vrata gdje mu je neki momak pomogao i prevezao ga do bolnice. Kada je C. Đ. počeo da puca na njegove drugove nalazio se na makadamskom dijelu.G. T. se nalazio sa lijeve bočne strane vozila C. Đ. u trenutku kada je C. Đ. izašao iz vozila sa pištoljem u ruci i pucao u pravcu G. T., s tim što ne zna da li se nalazio na makadamskom ili asfaltnom dijelu puta. Kada je C. Đ. pucao na G. T., T. je od njega bio udaljen nekih 3-4 metra i nije postojala nikakva prepreka da C. Đ. ubije G. T. da je htio. Kada je C. Đ. pucao na njega (Đ.) nije se kretao a nalazio se na makadamskom dijelu puta i u njegovoj blizini je bio G. T.. Kada je C. Đ. počeo da puca na njega ustao je sa dvosjeda i licem je bio okrenut prema C., tj. mjestu sa kojeg je pucao. Nije se mogao izjasniti da li je prvo pogođen u ruku ili u leđni dio gurdi, a zna da je pogođen u trenutku kada je krenuo da bježi sa mjesta gdje je prethodno stajao, tako da je više leđima bio okrenut C.. Kada je pogođen nalazio se negdje na sredini puta od dvosjeda gdje je sjedao i dvosjeda koji se nalazi dijagonalno naspram dvosjeda gdje je sjedao jer je tim putem krenuo da bježi. Kako je pogođen pao je negdje u blizini dvosjeda pored koga je bio zid na kojem se nalazio TV aparat. Kada je pucao iz pištolja njegova ruka je bila podignuta prema gore kao i usta cijevi pištolja s obzirom da je puco uvis.<br>
<br>
U dokaznom postupku sud je proveo dokaze – neposredno saslušao&nbsp;&nbsp; svjedoka-oštećenog N. A., svjedoke N. D., Đ. V., G. T., B. R., C. L., A. E., C. Lj., K. Lj., Lj. L., M. P., L. V., G. V., K. K., M. R., vještaka&nbsp; balističara M. M., vještaka sudske medicine B. Dr B., vještaka hemijske struke I. Lj. i vještaka I. A., a na saglasan predlog stranaka pročitao izvještaj o balističkom vještačenju broj 261/10 od 03.02.2010. godine, izvještaj o trasološkom vještačenju broj 263/10, nalaz i mišljenje vještaka sudske medicine B. Dr B. od 08.03.2010. godine, izvještaj o daljini pucanja broj 264/10 vještaka I. Lj., izvještaj o analizi parafinskih rukavica broj 262/10, službenu zabilješku UP PJ Podgorica broj Ku-88/2010 od 25.01.2010. godine, izvještaj o kriminalističko tehničkom pregledu lica mjesta broj 217/10 od 24.01.2010. godine, potvrdu o oduzimanju predmeta UP PJ Podgorica broj Ku-88/2010 od 23.01.2010. godine na ime C. Đ., izvod iz kaznene evidencije UP PJ Podgorica broj 11-245/10-175 od 28.01.2010. godine za optuženog C. Đ., izvod iz kaznene evidencije UP PJ Podgorica broj 11.245/10-742 od 26.02.2010.godine za optuženog Đ. T., te izvršio uvid u medicinsku dokumentaciju KC CG Podgorica broj 1268/31 za N. A. i broj 1282/70 za Đ. T., fotodokumentaciju UP PJ Podgorica broj 1728244-140/217 od 23.01.2010. godine i dvije skice lica mjesta.<br>
<br>
Sud nije prihvatio predlog branioca adv.Đ. B. da se dokazni postupak dopuni neuropsihijatrijskim vještačenjem stanja svijesti optuženog C. Đ. u vrijeme izvršenja krivičnog djela jer je bio u smrtnom strahu kada je vidio Đ. T. ispred otvorenog prozora svog lokala sa ispruženom rukom u kojoj je držao pištolj i da puca u njegovom pravcu kako optuženi navedeni osjećaj straha apostrofira i to tek na pitanje branioca na glavnom pretresu; do tog trenutka u svom slobodnom kazivanju, kako u&nbsp; predkrivičnom postupku, tako i u fazi istrage nema ni pomena o takvom ličnom doživljaju "smrtnog straha", te što je ovaj navod u potpunosti pobijen kako materijalnim tragovima čaura za koje je nepobitno utvrđeno da su ispaljene iz njegovog pištolja, tako i izjašnjenjem vještaka balističke struke M. M. da se čaure pod rednim brojem 6.,7.,8. i 5. mogu naći pomjeranjem u desnu stranu za rastojanje koje iznosi do oko pet metara iz čega je sud utvrdio da se optuženi kretao u desno dok vrši radnju pucanja, zbog čega se sud osnovano pita kakav je to strah C. Đ. u kome se prilikom pucanja preplašeno lice pomjera onako kako se pomjera u bježanju Đ. T., pa iz ovih razloga izvođenje ovog dokaza cijeni nepotrbnim.<br>
<br>
Sud je odbio i predlog branioca adv. J. B. da se dokazni postupak dopuni super vještačenjem od strane tima vještaka balističara sobzirom da je nalaz vještaka balističara M. M. nejasan, a kom predlogu se protivio zastupnik optužbe, sa razloga što po ocjeni ovog suda nalaz i mišljenje vještaka balističara M. M. je jasan, zasnovan na pravilima struke i kao takav prihvaćen od strane suda kao valjan.<br>
<br>
Svjedok-oštećeni N. A. u svom iskazu datom pred istražnim sudijom ovog suda u bitnom navodi da se kritičnog dana dogovorio sa bratom od strica N. D. da se nađu u lokalu „Verdi“ da popiju kafu. U&nbsp; lokalu su sjeli za jedan sto po sredini tako da je leđima bio okrenut ulaznim vratima kroz koja se u lokal ulazi kad se dolazi od Božaja. U lokalu je bilo pet - šest gotiju i osoblje lokala.Nisu ni dobili piće kada je počela pucnjava. Učinilo mu se da pucnjava dolazi izvan lokala. Okrenuo se put ulice i parkinga i kroz stakla na lokalu vidio je dva momka, za koje ne zna ko su, da se svađaju ali da se ne udaraju. Sve se odigravalo vrlo brzo i on i D. skoro istovremeno ustaju i kreću da bježe kroz vrata koja vode u kuhinju i tada je osjetio da ga je metak pogodio u predjelu sjedala.Nije odmah pao, već je ušao u kuhinju i legao na pod. D. ga je pozvao mobilnim telefonom i pitao ga gdje je na šta mu je on odgovorio da je pogođen.<br>
Svjedok-oštećeni N. A. na glavnom pretresu ponavlja svoj iskaz dat pred istražnim sudijom stim što pojašnjava da su zvuci pucnjave dolazili izvani a ne iz unutrašnjosti lokala u kome je sjedao s tim što se ne može sjetiti koliko je pucnjeva bilo. Pogođen je odmah na početku pucnjave.Ne pridružuje se krivičnom gonjenju optuženih i ne postavlja imovinsko pravni zahjtev.<br>
<br>
Svjedok N. D. u svom iskazu datom pred istražnim sudijom ovog suda u bitnom navodi da je kritičnog dana sa svojim bratom od strica N. A. otišao u lokal „Verdi“ kako bi popili po piće.Dolaskom u lokal sjeli su u dio lokala koji je ofarban crvenom bojom za sto ispod jedne slike na zidu. Sjedao je leđima okrenut ka zidu a A. je bio okrenut licem ka njemu a leđima ulaznim vratima.Vidio je da u lokal ulazi Đ. T. sa još jednim momkom kome zna prezime B.. U lokalu su bili gosti C. L., N. M. i još jedno lice čije ime ne zna, te konobar M. i šanker L..Gosti su sjedali kako u crvenom salonu tako i u zastakljenom dijelu pored ceste. Nijesu sjedali ni pet minuta kada je začuo pucnjavu i to prvo jedan pucanj a odmah nakon toga možda u sekund dva još dva pucnja.Čuo je ali nije vidio lomljenje stakla. Nagnuo se malo i vidio je put pored lokala i parking ispred lokala i na parkingu C. Đ. ali mu nije vidio ruke. Odmah su se ustali i pobjegao je kroz kuhinju i izašao iz lokala. A. je ostao između kafića i restorana. Dok je&nbsp; bio u kuhinji konobar je otvorio vrata i na njima se pojavio Đ. T. trčeći i govoreći mu „zovi hitnu“. Telefonom je pozvao A. i pitao ga zašto ne dolazi našta mu je rekao „valjda sam ranjen“. Tada je pozvao hitnu pomoć, a zatim ušao u lokal i našao A. kako leži na podu u restoranskom dijelu lokala.Kada se vratio u lokal po A. pošto je pucnjava prestala vidio je da je jedan momak koji je u ruci držao neki predmet, ali ne zna ko je taj momak, C. Đ. udarao odnosno nezna da li ga je udario ili je pokušao.<br>
Svjedok N. D. na glavnom pretresu ponavlja svoj iskaz dat pred istražnim sudijom stim što pojašnjava da je kada je čuo jedan pucanj a odmah zatim još dva ili tri pucnja napustio lokal.Prilikom napuštanja lokala kroz staklo na lokalu uspio je da vidi da C. Đ., koji se nalazio preko puta lokala negdje odmah kod asfalta udaljen nekih 7-8 metara od lokala, prilaze dvije muške osobe za koje ne zna ko su.Nije vidio da te osobe u rukama imaju neko oružje ili oruđe ili da napadaju C. Đ.. Kada se ponovo vratio u lokal da vidi gdje je A., vidio je opet C. Đ. negdje otprilike na istom mjestu gdje ga je vidio i prvi put samo pomjeren metar ili dva bočno.Vidio je i jednu mušku osobu, za koju ne zna ko je jer mu je bila okrenuta leđima, koja je u ruci imala neki predmet, šipku ili palicu i da sa tom šipkom ili palicom zamahuje prema C..Prve pucnje od ulaska Đ. T. i B. u lokal čuo je posle otprilike nekih tri minuta.Nije znao kazati da li je prvi pucanj, kao ni ostala dva pucnja koje je čuo uslijedili iz unutrašnjosti lokala ili iz vani. Nije se mogao sjetiti gdje se nalazio kada je čuo lomljenje stakla, kao ni da li je zvuk lomljenja stakla čuo nakon što je čuo prvi pucanj ili kasnije kada je čuo zvuk još dva ili tri pucnja.<br>
<br>
Svjedok Đ. V. u svom iskazu datom pred istražnim sudijom ovog suda u bitnom navodi da se kritičnog dana dogovorio sa G. T. da dođe po njega kako bi negdje popili kafu. Kada je G. T. došao po njega svojim vozilom sa njim je bio Đ. T..U toku vožnje T. je zvao B. R. i dogovorili su se da dođe u lokal „Menstrit“ na kafu. Kada su stigli B. R. je već došao. Vozilo je parkirao pored parkiranog vozila B. R.. Pozdravili su se sa B., prešli ulicu i krenuli prema lokalu „Menstrit“. Kada su skoro bili na stepenicama lokala „Menstrit“ vidio je da iz lokala „Verdi“ izlazi C. Đ. i ide prma njima obraćajući se T. „hoćemo da riješimo te probleme, koji si ti kurac“, na šta mu je T. nešto odgovorio ali ne zna što. Pošto&nbsp; je C. prišao T., T. ga je ošamario, a on je odmah ,,skočio“ na T. sa namjerom da ih spriječi da se ne svađaju. Misli da su T. i C. izmijenili nekoliko udaraca i pored njihovog nastojanja da ih spriječe u tuči. Vidio je da C. udara pesnicom B. R. i utrčava u piceriju „Verdis“ koja je u sklopu lokala „Verdi“ govoreći „sad ćete vi da vidite“. Za C. su ušla tri momka koja su prethodno izašla iz lokala ,,Verdi“ da bi spriječili svađu između T. i Đ., on za njima i B.. Uhvatio je Đ. kako bi ga smirio ali se on otrgao i otišao u kuhinju, ubrzo se vrativši noseći u ruci&nbsp; kuhinjski nož. Neke žene su uzele nož C. i nakon toga se smirio. Pošto se Đ. smirio izašao je napolje. On i G. su ušli u vozilo kojim su došli&nbsp; i otišli su u pravcu Tuzi. Ne znajući gdje su B. i Đ. T., vratili su se ponovo na isto mjesto i kroz staklo lokala „Verdi“ vidio je da u ćošku a bliže lokalu „Menstrit“ sjedi Đ. T. i još jedan momak ali ne zna koji. Izašli su iz vozila a iz lokala „Verdi“ izašao je B. R. i krenuo ka njima. Susreli su se sa njim pored stakla lokala „Verdi“. Imali su namjeru da uđu u lokal „Verdi“ kako bi popričali sa T. radi smirivanja situacije.Dok su&nbsp; razgovarali iz pravca Božaja je došlo vozilo Opel kojim je upravljao C. Đ.. Parkirao se preko puta lokala, odmah pored ceste. Izašao je iz vozila, izvadio pištolj iza pojasa i repetirao ga govoreći „gdje ste vi, sad ću vas sve pobiti“. U tom trenutku G. T. je bio po sredini ceste i najbliži C. koji se nalazio na kraju ceste, pa zatim B., pa on. C. je podigao ruku i držao pištolj uperen put njih i pomislio je da će da ih pobije. Podigao je ruke i&nbsp; uhvatio se za glavu. Tada je čuo dva tri pucnja koji su bili dosta brzo jedan za drugim ali je mogao da ih prebroji. Nakon toga pucnjava se nastavila i to još brže nego prethodna kao da je rafalno pucano. Kasnije je vidio da je C. pucao u lokal i da su na staklima rupe i to blizu mjesta gdje je sjedao T.. Čuo je i pucnje koji su po njemu dolazili iz lokala jer je bio između ta dva izvora pucanja. Kada je pucnjava prestala C. je krenuo držeći pištolj u ruci put njih a on put njega, uhvatio mu pištolj i uzeo mu ga i dao ga momku koji je bio sa C.. Niko od njih nije imao metalnu šipku, međutim vidio je da se njemu nepoznati momci otimaju oko šipke i da C. Đ. uzima šipku od njih.<br>
Svjedok Đ. V. na glavnom pretresu ponavlja svoj iskaz dat pred istražnim sudijom stim što pojašnjava da nije vidio da je neko od njegovih drugova udarao C. Đ. ispred restoranskog dijela lokala osim što ga je T. ošamario. Međusobno su se gurali i razmijenili nekoliko udaraca, a on je pokušavao na sve načine da spriječi sukob. Sa G. se nakon što je završen sukob ispred lokala ponovo vozilom vratio do lokala ,,Verdi“ nakon nekih 10-15 minuta. Tada je čuo i vidio da&nbsp; iz pravca Božaja munjevitom brzinom nailazi vozilo kojim upravlja C. Đ..Vozilom&nbsp; je zaustavio i parkirao na makadamski dio. Nakon što je C. izašao iz vozila vidio je da je izvadio pištolj iza pojasa, repetirao ga i rekao „sad ću&nbsp; vas sve pobiti“. Odmah nakon toga je čuo dva do tri pucnja, stim što se ne može izjasniti&nbsp; u kom pravcu je C. Đ. pucao, jer to nije ni vidio s obzirom da je kada&nbsp; je vidio pištolj u rukama C. zaklonio glavu rukama i okrenuo se leđima. Vidio je da Đ. T. sjedi za jednim stolom odmah pored zastakljenog dijela, tako što je leđima bio okrenut Tuzima a licem prema Božaju. Staklo pored kojeg je sjedao bilo je zatvoreno. Misli da je staklo bilo otvoreno u dijelu gdje se nalazi sto i dvije fotelje koje su preko puta dvosjeda na kome je sjedao Đ. T.. Nije vidio gdje se nalazi Đ. T. u trenutku kada je čuo prve pucnje a iste je čuo iz pravca gdje se nalazio C. Đ..<br>
<br>
Svjedok G. T. u svom iskazu datom pred istražnim sudijom ovog suda u bitnom navodi da se kritičnog dana dogovorio sa Đ. T. da popiju kafu u lokalu „Menstrit“ gdje su im se kasnije priključili B. R. i Đ. V.. On, G. T. i Đ. T. su došli njegovim vozilom, a B. R. svojim. Stigli su skoro istovremeno i vozila parkirali ispred lokala „Menstrit“. Krenuli su put lokala „Menstrit“ u čijoj neposrednoj blizini se nalazi lokal „Verdi“. Kada su bili ispred lokala vidio je da iz lokala „Verdi“ izlazi C. Đ., dolazi do njih i obraća se T. riječima „koji si ti kurac“. T. mu je prišao i odgurnuo ga.Tada iz lokala izlaze neki momci, hvataju Đ. i uvode unutar picerije zajedno sa V.. Odgurnuo je T. da ne bi ulazio u piceriju.&nbsp; Ne zna da li je B. ulazio u piceriju. Kada je ušao u piceriju C. se otrgao i krenuo put kuhinje. Vidio je da C. kroz gornji dio kafane negdje ide, da neki momci iz njegovog lokala trče za njim, te čuo da C. govori „sada ćete vi da vidite“ ili „sad ćeš ti da vidiš“. Izašao je napolje i sjeo u svoje vozilo. I C. Đ. je svojim vozilom otišao put Božaja. Nakon toga je došao V. otišli su u pravcu Tuzi. Ne znajući gdje su T. i B. R. ponovo su se vratili. Prilikom parkiranja vozila vidio je Đ. T. kako sjedi u lokalu C. Đ. za stolom u ćošku, bliže cesti i piceriji, a blizu stakla. Sa njim je bio jedan momak ali nije mogao da prepozna ko je. Odmah pošto su izašli iz vozila sa namjerom da zovnu Đ. T. da idu odatle, vidio je C. Đ. kako dolazi vozilom iz pravca Božaja. C. je parkirao auto pored njih sa lijeve strane, a na parkingu preko puta lokala. Izašao je iz automobila i vidio u njegovim rukama pištolj. Repetirao je pištolj.Uplašio se, ali je krenuo put C. sa namjerom da ga zaustavi rekavši mu „nemoj Đ.“. Međutim, C. počinje da puca. Pokrio je glavu rukama i okrenuo se tako da nije vidio u kom pravcu C. puca. Zna da je bilo nekoliko pucnjeva a koliko nije siguran. V. je bio iza njega. Kada je prestala pucnjava V. je pritrčao C. i uzeo mu na silu pištolj. Prvo je čuo Đ. kako puca. Čuo je da&nbsp; još neko puca ali ne zna ko i odakle. Čini mu se da je pucanj došao iza njega i to odmah nakon što je Đ. prestao da puca.<br>
Svjedok G. T. na glavnom pretresu ponavlja svoj iskaz dat pred istražnim sudijom stim što pojašnjava da je Đ. T. vidio da sjedi za stolom u samom ćošku lokala pored stakla tako što je leđima bio okrenut Tuzima a licem prema Božaju. Ne zna kazati da li je staklo pored mjesta gdje je sjedao Đ. T. bilo zatvoreno ili otvoreno. U trenutku kada je vidio C. Đ. da vadi pištolj i da ga repetira nalazio se na asfaltnom putu udaljen od C. nekih 4-5 metara. Pošao je prema C. pri tom mu govoreći „ne moj Đ.“. Tada je C. ispalio prvi hitac iz pištolja a on je od njega bio na udaljenosti najviše dva metra. Nije vidio gdje se nalazio Đ. T. kada je C. pucao iz pištolja jer je bio okrenut leđima lokalu „Verdi“.<br>
<br>
Svjedok B. R. u svom iskazu datom pred istražnim sudijom ovog suda u bitnom navodi da se kritičnog dana dogovorio sa G. T. da popiju kafu u lokalu „Menstrit“ koji se nalazi u neposrednoj blizini lokala „Verdi“. Došao je svojim automobilom marke „Opel Astra“ sive boje i parkirao se preko puta lokala „Menstrit“ na zemljanom parkingu, a odmah posle njega došli su vozilom marke „Audi A4“ G. T., Đ. V. i Đ. T.. Vozilo su parkirali do njegovog, pozdravili se i krenuli ka lokalu „Menstrit“. Kada su bili tačno ispred ulaznih vrata „Menstrita“ vidio je C. Đ. da izlazi iz lokala „Verdi“ i obraća se Đ. T. govoreći mu „koji si ti kurac i da riješimo te probleme“. Nakon toga došlo je do verbalne prepirke između njih i C. Đ. kreće ka T.. Njih trojica su pokušavali da ih razdvoje i u tom guranju su ušli u piceriju pokušavajući da smire C.. T. je ostao ispred picerije. U jednom trenutku C. se smirio i on je izašao napolje. Nije vidio da Đ. bilo ko udara u piceriji osim što su ga smirivali i bilo ih je više tu, ali je on odmah izašao iz picerije kod T. napolje.Gdje se kretao V. ne zna jer je bila gužva. Smirivao je T. i rekao mu da idu, nakon čega su sjeli u auto i otišli u pravcu Tuzi da kupe cigarete. Usput je razgovarao sa T. i čak ga je ubijedio da se pomiri sa C. Đ.. Nakon pristanka T. da se pomiri sa C. Đ. vratili su se do lokala ,,Verdi“ i parkirao vozilo na parking gdje ga je i prije parkirao. V. i G. T. nije vidio. On i T. su ušli u lokal „Verdi“ i u sjeli za sto koji se nalazi odmah&nbsp; do ulaznih vrata koja su bliže Tuzima, odnosno piceriji.Po ulasku pošao je u toalet.&nbsp; Kada je izašao iz toaleta vidio je G. T. i Đ. V. da se vozilom parkiraju preko puta lokala blizu njegovog automobila. Izašao je iz lokala da bi razgovarao sa njima a sve u cilju da bi pomirili C. i T.. Dok su vodili razgovor vozilom je došao iz pravca Božaja C. Đ., koji se parkirao. Brzo je izašao iz vozila i ne zna kada je izvadio pištolj. Samo je vidio kada ga repetira i puca.Tada mu je G. T. bio najbliži a on se pomakao, sakrio. Vidio je da C. puca u pravcu lokala gdje je sjedao Đ. T.. Pucao je dok je imao metaka u pištolju. Sjeća se da je rekao „sve ću vas pobiti“ i ispraznio šanžer. Tada mu je Đ. V. na silu uzeo pištolj iz ruku, a tek kasnije je vidio u Đ.ovim rukama šipku i tada su svi skočili na njega da mu istu uzmu. On je šipku vukao rukom, čak se i povrijedio vukući je, ali nije uspio pa je šipka ostala kod C. Đ.. Nije vidio kada je T. povrijeđen, kao ni neka druga osoba. Tek je kasnije saznao da su ranjeni. Ne sjeća se ni da je Đ. pucao u asfalt. C. je pucao tako ludo da je mogao pogoditi sve koji su bili unutar lokala i samo je sreća što nije još koga pogodio.<br>
Svjedok B. R. na glavnom pretresu ponavlja svoj iskaz dat pred istražnim sudijom stim što pojašnjava da se nakon kupovine cigareta sa Đ. T. vratilo u lokal „Verdi“ posle nekih pet do šest minuta i parkirali su se na makadamski dio preko puta lokala „Verdi“. G. T. i Đ. V. su ispred lokala „Verdi“ došli nekih 10-tak minuta poslije njega i Đ. T., a C. Đ. nekih 3-4 minuta poslije G. i V. i parkirao se na makadamski dio puta bliže „Menstritu“.Vidio je da C. izlazi iz vozila, da ima pištolj u ruci i da se kreće prema lokalu „Verdi“ tj.prema G. T. koji je išao prema njemu, da puca iz pištolja iznad glave G. T. a u pravcu Đ. T. koji se nalazio u lokalu „Verdi“. G. T. se nalazio na udaljenosti od nekih jedan metar od C. Đ. kada je C. počeo da puca iz pištolja i to iznad glave G. T.. Zbog udaljenosti nije mogao čuti da li jedni drugima nešto govore, ali čuo je više pucnjeva koji su uslijedili od strane C. Đ. i to je bila rafalna paljba i nije bilo pauze između pucnjeva. Nije čuo zvuk pucnjeva od lokala „Verdi“. Zadnji put kada je vidio Đ. T. je bio kada je pošao do toaleta u lokalu „Verdi“.<br>
<br>
Svjedok C. L. u svom iskazu datom pred istražnim sudijom ovog suda u bitnom navodi da je kritičnog dana negdje oko 15 do 16 časova sjedao sa C. Đ. u lokalu „Verdi“ blizu vrata koja gledaju u pravcu Božaja. Sjedao je u invalidskim kolicima. Nakon 10 do 15 minuta pošto je sjeo sa C. na vrata picerije „Verdis“ koja je u sklopu lokala „Verdi“ ali ima poseban ulaz ulaze četvorica momaka koje zna iz viđenja i to B., G., Đ. T. i Đ.. C. Đ. je ustao ništa ne govoreći i izašao iz lokala i pošao prema njima. Prišao im je. Nakon kraće prepirke došlo je do tuče između njih četvorice i C.. Gurajući se ušli su u piceriju. Nije vidio šta se događa u piceriji, samo je čuo lomljavu i ženski glas kako govori „nebojte, ubiće te ga“. To je trajalo nekih par minuta. Zatim je vidio da četvorica tih momaka izlaze iz lokala, ulaze u jedno vozilo i odlaze prema Tuzima.Nakon toga C. je došao u lokal ali nije sjeo za sto gdje je on sjedao, vrtio se ništa ne pričajući, bio je crven, raščupan, vidjelo se da je nervozan. Nije vidio da je krvav ali mu je vidio u predjelu čela oteklinu. Bio je malo u šoku. Vidio je da se vozilo sa kojim su otišla ona četvorica momaka vraća od pravca Tuzi, parkira preko puta lokala na makadamski parking i da iz vozila izlaze četiri momka. Dvojica su ušli u lokal i sjeli za sto u ćošku bliže cesti, koji je najbliži ulaznim vratima od pravca Tuzi. Jedan od njih je bio Đ. T. a za drugog ne zna ko je. Ostala dvojica su se nalazila ispred lokala. C. Đ.&nbsp; je vidio pored njegovog vozila marke „Opel astra“ koje je bilo parkirano preko puta lokala na makadamskom parkingu tek pošto su ova dvojica sjeli za sto. Dvojica momaka iz T.jevog društva koja su se vrtjela ispred lokala krenuli su ka C. Đ.u. Nešto su pričali ali nije čuo šta. Misli da je jedan od njih imao šipku u ruci. Tada je vidio da T. ustaje sa mjesta gdje je sjedao i da vadi pištolj iza pasa, kao i C. Đ.. Đ. je nešto vikao i pucao tako što su mu usta cijevi bila okrenuta prema asfaltu, a ispalio je samo jedan metak i to čini mu se na metar od svojih nogu. Po njemu to je bio hitac upozorenja. Nije pucao u pravcu momka sa kojima je pričao ili se svađao. Misli da je Đ. T. repetirao pištolj kada ga je izvadio a izvadio ga je prije nego što je C. izvadio svoj pištolj. Nakon što je C. ispalio metak u asfalt, Đ. T. je pucao put njega najvjerovatnije ali se ne može sjetiti. Pucao je put napolje sa rukom ispruženom ka napolje. Kada je T. pucao&nbsp; šiber prozor je bio otvoren a ko ga je otvorio ne zna. Nakon tog ispaljenog metka od strane T., Đ. je pucao u pravcu gdje je bio T., stim što nije vidio gdje je bio drugi momak koji je bio sa Đ. T.. Vidio je da C. puca više puta u tom pravcu, čuo je kako puca staklo i tada vidio kako Đ. T. pada i kako mu ispada pištolj iz ruke. Uspio je da se ustane i povlačio se prema kuhinji lokala.<br>
Svjedok C. L.&nbsp; na glavnom pretresu ponavlja svoj iskaz dat pred istražnim sudijom stim što pojašnjava da kada su ispred restana lokala „Verdi“ došli Đ. T., G. T., B. R. i Đ. V., da se C. Đ. ustao i izašao iz lokala, prišao im i da je tada došlo do tuče prvo ispred restorana a zatim u restoranu. Kada je vidio C. da ide prema njima pomislio je da ide prema njima kako im ne bi dozvolio da uđu u lokal „Verdi“. Tako je pomislio na osnovu saznanja koje je imao da je C. Đ. imao nesporazuma sa Đ. T.. Nije vidio da C. Đ. izlazi iz kuhinje lokala i da u rukama nosi dva noža, kao što nije vidio da je C. ulazio u neko vozilo nakon što se završila ta tuča.Nakon tuče u lokal je došao Đ. T., misli sa B., da su sjeli za sto na samom kraju lokala prema Tuzima a preko puta stola za kojim je on sjedao. Sto gdje su sjeli je od njegovog stola bio udaljen nekih 7-8 metara. Sjeli su tako da su licem bili okrenuti prema Božaju a leđima prema Tuzima, a to je vidio jer&nbsp; je on licem bio okrenut prema Tuzima. Đ. T. je bio nešto dalje od zastakljenog dijela lokala, a muškarac koji je bio sa njim u društvu je sjedao bliže zastkljenom dijelu. Ne može se sjetiti da li je staklo na dijelu gdje su oni sjedali bilo zatvoreno ili otvoreno. Prvo je vidio da puca C. Đ., koji se nalazio na makadamskom dijelu puta pored svog vozila, i to u asfalt, a odmah zatim da puca Đ. T., kome je ruka bila ispružena prema naprijed podignuta u visini ramena, u pravcu C. Đ.. Između ova dva pucnja je prošlo nekih par sekundi. Nakon toga je C. Đ. ponovo pucao nekoliko puta. Vidio je da je pištolj prvo izvadio Đ. T. a zatim C. Đ., ali nije znao kazati koliko je vremena proteklo između vađenja pištolja od strane Đ. T. i C. Đ., možda par sekundi, sve se veoma brzo odigralo. Koliko se može sjetiti Đ. T. je nakon što je na njega pucao C. Đ. pao negdje u blizini stola gdje je sjedao, zatim se ustao i otišao put kuhinje. Nakon toga je vidio pištolj negdje po sredini lokala kod prve lože kod koje nije sjedao Đ. T.. Vidio je C. vozilo ispred lokala „Verdi“ i kada je vozilo parkirao preko puta lokala. Vidio je i ispred lokala dvojicu ili trojicu momaka i da jedan od njih ima neku šipku.&nbsp;<br>
<br>
Svjedok A. E.&nbsp; u svom iskazu datom pred istražnim sudijom ovog suda u bitnom navodi da je zaposlena kao kuvar u piceriji „Verdi“ kod optuženog C. Đ., da ne poznaje Đ. T.. Negdje oko 15 časova dok je pila kafu sa koleginicom K. Lj. u kuhinji čula je neku buku. Ustala se i kroz prozorčić, kroz koji se vidi prostor picerije, vidjela je u piceriji pored ulaznih vrata grupu od četiri – pet momaka koji biju C., guraju ga, da on pada i podiže se a da ga oni i dalje udaraju i nogama i šakama. Jedan od tih momaka je u ruci imao kabal ili šipku crne boje, kojim ga udara. Otvorile su vrata kuhinje i počele da vrište. Tada je primjetila da se C.&nbsp; u jednom trenutku otrgnuo od ovih momaka i prošao pored njih u kuhinju bijesan, ljut i crven od udaraca.Nije vidjela da je krvav. Od straha koji je pretrpjela ne zna gdje je C. pošao nakon što je ušao u kuhinju, niti ga je više vidjela. Jedan od tih momaka koji je bio krupnije građe je pokušavao da spriječi tuču i da ih razdvoji.<br>
Svjedok A. E. na glavnom pretresu ponavlja svoj iskaz dat pred istražnim sudijom stim što pojašnjava da nije vidjela da li je C. Đ. iz kuhinje nešto uzimao.Nije čula nikakvu pucnjavu.<br>
<br>
Svjedok C. Lj. u svom iskazu datom pred istražnim sudijom ovog suda u bitnom navodi da je kritičnog dana sa svojim djetetom došao u kafanu „Verdi“, da je bilo negdje oko 15 časova i da je sjeo za sto za kojim su sjedali C. Đ. i C. L..U lokalu je bilo još gostiju ali ne zna ko. Sjedao je za stolom okrenut licem ka Božaju. Kroz staklo je vidio da su došli Đ. T., B., G. T. i još jedan Đ., da su parkirali auto preko puta lokala, prešli cestu i došli do ulaza u piceriju „Verdi“. Tada je C. ustao. Pitao ga je gdje će a C. mu je odgovorio „evo dolazim“. Ustao je da bi naručio picu i spustio se kroz ulaz koji spaja piceriju i kafanu i tada je čuo da C. Đ. govori Đ. T. „neću da se svađam sa tobom, ti si narkoman i pijan si“. Ta situacija mu je ličila na svađu pa je uzeo dijete i odveo ga u auto koje mu je bilo parkirano ispred servisa. Nije vidio šta se dešavalo ispred i u piceriji. Sledeće što je vidio je da Đ. izlazi iz lokala i ide na sprat kuće, a zatim izlazi i ulazi u auto koje je preparkirao.Vidio je da su B. i Đ. T. pošli autom ka Tuzima i to prije nego što se Đ. popeo na sprat. Prije nego što je C. sišao sa sprata oni su se ponovo vratili, ušli u lokal i sjeli za sto odmah desno u ćošak. Kada je C. izašao iz auta vidio je da se na parkingu pojavljuje G. i još jedan momak kojeg ne poznaje. C. je bio na kraju ceste. Vidio je da je C. izvadio pištolj a da G. ide ka njemu. C. je G. doslovno rekao „miči mi se nemam sa tobom nikakve svađe“, na šta mu je G. odgovorio „imaš i sa mnom“.Tada je C. pucao u asfalt ispred njegovih nogu s tim što nije okretao pištolj put G.. Sve ovo je gledao sa udaljenosti od pet metara. Zatim je Đ. T.&nbsp; izvadio pištolj i pucao u pravcu Đ. pri tom držeći pištolj uperen pravo ka Đ..Udaljenost između njega i Đ. je iznosila nekih 5-6 metara. Ne zna ko je otvorio šiber staklo. Kada je T. ispalio jedan ili dva metka, tada je Đ. lijevom rukom uhvatio G. i sklonio ga u stranu i pucao u pravcu Đ. T. i B. koji su bili unutar lokala. Vjerovatno je tada pogodio Đ.. Đ. T. je pao, ustao se i pobjegao kroz kuhinjski izlaz iz kafane. Kako je N. povrijeđen ne zna. Nakon toga iz kafane su izašli B. i G. i krenuli ka Đ.. Tada je vidio šipku kod G. koju je držao sakrivenu ispod rukava desne ruke. Krenuo je da udari C. tom šipkom ali mu je C. uzeo šipku i njome udario i G. i B..<br>
Svjedok C. Lj. na glavnom pretresu ponavlja svoj iskaz dat pred istražnim sudijom stim što pojašnjava da je vozilo C. Đ. bilo parkirno na parkingu pored kapije lokala „Verdi“, da bi kasnije C. ušao u vozilo i preparkirao ga na makadamski dio koji se nalazi preko puta lokala „Verdi“.&nbsp; Navodi da su B. R. i Đ. T. vozilom marke „Opel Astra“ pošli prema Tuzima, ali nije vidio gdje su G. T. i Đ. V. nakon što su B. R. i Đ. T. pošli svojim vozilom prema Tuzima. Đ. T. je u lokal sjeo za krajnji sto kafanskog dijela pored zastakljenog dijela tako što je licem bio okrenut Božaju. Staklo gdje je sjedao Đ. T. je bilo zatvoreno, a druga strana stakla je bila otvorena. Vidio je da je Đ. T. pao negdje u blizini stola za kojim je sjedao. Ne zna kazati gdje je pao pištolj koji je te prilike upotrebio Đ. T.. Obzirom na mjesto gdje je sjedao i da mu je vidik donekle bio zaklonjen nije mogao tačno da vidi položaj Đ. T. kada puca prema C. Đ., pa stoga ne zna kazati da li mu je bio okrenut licem ili bočnom stranom tijela.<br>
<br>
Svjedok K. Lj. u svom iskazu datom pred istražnim sudijom ovog suda u bitnom navodi da je zaposlena kod optuženog C. Đ. u njegovoj piceriji „Verdi“. Kritičnog dana dok je pila kafu u kuhinji sa koleginicom A. E. čula je neku buku koja je dolazila sa ulaznih vrata picerije. Ustala je zajedno sa E. i kroz kuhinjski prozor koji gleda na piceriju vidjela je četiri momka, koje je tada prvi put vidjela, kako udaraju C. pesnicama. U ruci jednog od tih momaka je vidjela šipku ili kabal crne boje kojom udara C.. C. je u jednom trenutku pao, nekako se pridigao i otrgnuo od tih momaka i uletio u kuhinju. Kada je uletio u kuhinju bio je sav crven, raščupan i na nogama nije imao obuću. Od velikog uzbuđenja nije vidjela gdje je C. i kada je izašao. Nakon nekih pet šest minuta čula je da je došla policija. Bila je toliko izgubljena da nije čula pucanje.<br>
<br>
Svjedok K. Lj. na glavnom pretresu ponavlja svoj iskaz dat pred istražnim sudijom stim što pojašnjava da nije vidjela da je C. imao nešto u rukama.Ne zna opisati lice koje je šipkom udaralo C. Đ. po leđima.Nije čula ni jedan pucanj.<br>
<br>
Svjedok Lj. L. u svom iskazu datom pred istražnim sudijom ovog suda u bitnom navodi da je kritičnom prilikom bio u perionici vozila koja se nalazi iza lokala „Verdi“, da nije ni čuo pucanje.Jedino je vidio da je došao Đ. T., kako je kasnije saznao, i da drži ruku s tim što nije vidio krv. Svojim vozilom ga je odvezao u Podgoricu u Urgentni centar.Tokom vožnje nije ga pitao ništa vezano za povredu, jedino mu je rekao da se javi porodici što je i učinio.<br>
Svjedok Lj. L. na glavnom pretresu ponavlja svoj iskaz dat pred istražnim sudijom stim što dodaje da mu je Đ. T. dok ga je svojim vozilom vozio prema bolnici, a na njegovo pitanje kako je povrijeđen odgovorio da je na njega pucano i u početku mu nije htio reći ime lica koje je na njega pucalo, da bi mu kasnije kazao da je na njega pucao C. Đ..<br>
<br>
Svjedok M. P. u svom iskazu datom pred istražnim sudijom ovog suda u bitnom navodi da je zaposlen u lokalu „Verdi“ kao konobar.C. Đ. je kritičnog dana došao zajedno sa svojim rođakom L. i sjeli su blizu ulaznih vrata gledano od Božaja. Vidio je da C. Đ. priča sa Đ. T., G. T. B. R. i još jednim licem koga zna po nadimku „Č.“ ispred ulaza u piceriju.C. je udario pesnicom misli B., a zatim ostala trojica ga udaraju šakama i nogama. Nije vidio da neko od njih ima šipku. Đ. je pokleknuo, pridigao se i ušao u piceriju gdje nastavljaju da ga biju tri momka koja su ga bili i ispred picerije. Samo su V. i Č. razdvajali. C. se u jednom trenutku otrgao i pobjegao u kuhinju, a Č. je ove momke izgurao napolje. Na putu ka kuhinji sreo je C. Đ. koji je bio crven od udaraca, uznemiren. Samo je prošao pored njega i vidjelo se da je ljut. Dok je u kuhinji kuvao kafu za goste čuo je prvo jedan pucanj a zatim više pucnjeva kao da je rafalna paljba.Međutim iz kuhinje nije mogao da vidi ko puca, gdje i na koga. Pošto je čuo pucnjavu pošao je u lokal da vidi šta se dešava i na stepenicama kuhinje sreo je N. A. koji mu je kazao da je ranjen. Pomogao mu je. Nakon toga je došao u središnji dio lokala i vidio da B. i G. na ulici nasrću na C.. Poslije toga pucnjave više nije bilo. Đ. T.&nbsp; je prošao pored njega kroz kuhinju i izašao iza restorana. Nije vidio gdje je Đ. sjedao u lokalu i sa kim. Ne zna ko je otvorio šiber prozor na mjestu gdje je sjedao Đ. T.. Šipku je prvi put vidio u policiji.<br>
Svjedok M. P. na glavnom pretresu ponavlja svoj iskaz dat pred istražnim sudijom stim što pojašnjava da mjesto gdje je vidio C. Đ. da razgovara sa Đ. T., G. T., B. R. i Đ. koga zna kao Č. je prostor ispred picerije „Verdi“ i bili su na udaljenosti od nekih 3-4 metra od ulaza u piceriju. Ne zna da li je C. Đ. nekoga udarao u toj tuči, možda jeste jer logično je da kada neko biva napadnut da neće stajati skrštenih ruku i da će se braniti koliko može.Od trenutka kada je završena tuča ispred i u piceriji „Verdi“ pa do kada je čuo prvi pucanj je prošlo nekih 7-8 minuta. Nije čuo lom stakla. Nadalje navodi da se ne može izjasniti jer na osnovu zvuka pucnja koji je prvi čuo nije mogao da zna da li taj pucanj dolazi iz unutrašnjosti lokala ili spolja. Nije vidio da je C. Đ. nešto držao u rukama, nije vidio nikakvu šipku.<br>
<br>
Svjedok L. V. u svom iskazu datom pred istražnim sudijom ovog suda u bitnom navodi da je zaposlen kao konobar u lokalu „Verdi“ čiji je vlasnik C. Đ.. Kritičnog dana došao je nešto ranije na posao i bio je u dijelu lokala gdje je picerija.Vidio je da C. sjedi u zadnjoj loži koja je blizu ulaznih vrata gledano od pravca Božaja zajedno sa C. L., Lj. i L. sinom.Vidio je da su se ka ulazu u piceriju uputili T., R., T. i Č.. Tada je C. Đ. ustao od stola i pošao ka vratima koja su bliža piceriji.Čuo je da je C. Kazao T. „neću da imam ništa sa tobom, neću da se svađam sa tobom“ i vidio da ga je T. udario pesnicom u glavu. Nakon što ga je T. udario, počeli su da ga udaraju T. i R., dok ih je Č. razdvajao. Izašao je vani i pokušao da uhvati jednog od njih kako bi ih razdvojio.C. su gurajući i udarajući doveli do picerije.Ušao je u piceriju za njima.M. je bio iza šanka. Č. je i u piceriji razdvajao a drugi momci su bili C. i bacili su ga na pod. U jednom trenutku Đ. se nekako otrgao i ušao u kuhinju a oni su izašli napolje. C. je izašao iz kuhinje, ušao u piceriju, pokupio patike koje su mu u tuči spale sa nogu, obuo ih i izašao napolje. Nije vidio gdje je C. otišao posle toga. Popeo se u kafanu, sjeo za jedan sto gdje konobari inače preuzimaju smjenu i tada vidio da u kafanu ulaze T., Đ. i B. R. i pitaju ga „gdje je Đ.“, na šta im je odgovorio da ne zna. Kazali su mu da će ga sačekati i uputili su se ka stolu u ćošku bliže piceriji i bliže asfaltu. Ustao je i vidio da C. Đ. preparkira vozilo preko puta lokala, zatim da izlazi iz auta. Tada mu nekako sa strane prilazi G. T..C. Đ. je tada izvadio pištolj i pucao u asfalt ispalivši jedan metak. Đ. T. je sa mjesta gdje je sjedao držao uperen pištolj u pravcu Đ. i pucao jednom ili dva puta, nije siguran. Nakon što je T. pucao, C. je uperio pištolj put T. i pucao nekoliko puta.Ne sjeća se da li je staklo pored stola za kojim su sjeli Đ. i R. bilo otvoreno kada su sjeli za sto, a nije vidio ko je to staklo otvorio. Kada je Đ. počeo da puca on je „zalegao na pod“ a onda je pobjegao u jednu pomoćnu prostoriju. Kada je prestala pucnjava podigao se i vidio je preko puta tuču između C. Đ., B. R. i G. T.. B. R. je u rukama imao šipku. U lokalu je bilo gostiju u crvenom dijelu i to braća N. i L..<br>
Svjedok L. V. na glavnom pretresu ponavlja svoj iskaz dat pred istražnim sudijom stim što pojašnjava da kada je ugledao C. Đ. i Đ. T., B. R., G. T. i Č. da su se nalazili na platou između ulaza u piceriju i ulaza u kafanski dio lokala „Verdi“ koji je okrenut prema Tuzima, bili su na udaljenosti od nekih dva metra od ulaza u piceriju i stajali su. Vidio je da su se prethodno vozilom parkirali preko puta lokala „Verdi“ i kada su izašli iz vozila da su se uputili prema lokalu „Verdi“. Vozilo C. Đ. je bilo parkirano na istoj strani gdje se nalazi lokal „Verdi“ negdje između lokala i perionice kola.Vidio je da je C. Đ. izvadio pištolj iza pojasa i da je pucao jednom u pravcu asfalta desno od sebe. Nije odmah legao na pod pošto je vidio da C. Đ. puca iz razloga što je vidio da puca u asfalt. Đ. T. je zatim sa mjesta gdje je sjedao pucao u pravcu gdje se nalazi C. Đ., tako što je stajao pored otvorenog prozora, licem okrenut prema C. Đ., sa rukom ispruženom ispred sebe.<br>
<br>
Svjedok G. V. u svom iskazu datom pred istražnim sudijom ovog suda u bitnom navodi da nije očevidac predmetnog događaja, da se njegova kuća nalazi pored lokala „Verdi“, dijeli ih samo ograda. Sjedao je u kući kada je čuo pucnjavu. Izašao je napolje ali pucnjave više nije bilo.Vidio je jednu grupu momaka i C. Đ. kako se otimaju oko šipke i žučno raspravljaju. Među tim momcima nije bilo tuče. Prišao im je i smirivao situaciju dok nije došla policija.<br>
Svjedok G. V. na glavnom pretresu ponavlja svoj iskaz dat pred istražnim sudijom stim što pojašnjava da je čuo pucnjavu, stim što se ne može tačno ni precizno izjasniti koliko je tih pucnjeva bilo, zna da ih je bilo više. Nakon završene pucnjave kada je izašao vani vidio je njemu nepoznate momke i C. Đ.. C. se otimao o šipku koju je u ruci držao jedan od njemu nepoznatih momaka.<br>
<br>
Svjedok K. K. u svom iskazu datom pred istražnim sudijom ovog suda u bitnom navodi da je kritičnog dana radio kao šanker u lokalu „Verdi“ čiji je vlasnik C. Đ.. Bio je unutar lokala, za šankom i leđima&nbsp;&nbsp; okrenut ulaznim vratima kada je čuo lupu na vratima. Okrenuo se i vidio da se unutar lokala nalazi C. Đ. sa još četvoro - petoro lica koja ne poznaje. Ta lica su udarala C., a jedan od njih ga je branio, razdvajao ih.C. je u toj tuči padao.U jednom trenutku C. se otrgao i ušao u kuhinju.Prolazeći pored njega vidio je da se tetura dok ide, da je raščupan i crven u licu. Zatim je izašao iz kuhinje i pošao u gornji dio lokala, nakon čega ga više nije vidio. Dobio je porudžbu od konobara i kada je ponio istu čuo je pucanje ali odakle je dolazilo i ko je pucao ne zna. Čim je čuo pucnjavu pozvao je policiju. Dok je razgovarao sa policijom vidio je jednog njemu nepoznatog momka da je ranjen.<br>
Svjedok K. K. na glavnom pretresu ponavlja svoj iskaz dat pred istražnim sudijom stim što pojašnjava da po njegovoj procjeni od trenutka kada je C. izašao iz kuhinje pa dok je čuo prve pucnje je prošlo možda nekih pet, šest minuta.<br>
<br>
Svjedok M. R. na glavnom pretresu u bitnom navodi da je zaposlen u UP PJ Podgorica na radnom mjestu kriminlističkog tehničara, da je kritične prilike u tom svojstvu bio sa uviđajnom ekipom prilikom vršenja uviđaja na licu mjesta. Prilikom vršenja uviđaja konstatovao je sve materijalne tragove koje je našao na licu mjesta i sačinio dvije skice lica mjesta na kojima je prikazao nađene tragove.Na jednoj skici su prikazani materijalni tragovi van objekta i na samom objektu, a na drugoj materijalni tragovi nađeni u unutrašnjosti objekta, te fotoelaborat. Na samom objektu je zatekao preklopljena dva krila jedno preko drugog i oštećenja od projektila su bila i na jednom i na drugom krilu.Tokom uviđaja lice mjesta se detaljno pregleda - širi i uži dio lica mjesta.Prilikom pregleda vozila „Opel“, ispod kojeg je nađen&nbsp; projektil označen brojem 3 na skici lica mjesta, nije našao nikakvo oštećenje na vozilu, stim što nije vršen pregled poda vozila tako da ne zna da li je eventualno bilo nekih oštećenja na tom dijelu vozila. Projektil koji je na skici lica mjesta označen brojem 3 je nađen ispod zadnjeg dijela vozila „Opel“.<br>
<br>
Iz službene zabilješke UP PJ Podgorica broj Ku-88/2010 od 25.01.2010. godine se utvrđuje da su ovlašćena lica PJ Podgorica dana 23.01.2010.godine obaviješteni da je u Tuzima ispred restorana ,,Verdi“ došlo do tuče između više lica i pucnjave iz vatrenog oružja tj. pokušaja ubistva od strane C. Đ. na štetu Đ. T. i N. A. povodom čega su izvršili uviđaj na licu mjesta. Lice mjesta je restoran ,,Verdi“ vl. S. M. koji je u zakupu C. Đ.. Restoran je lociran sa lijeve strane magistralnog puta gledano iz pravca Tuzi prema Božaju.Ulazna vrata na kafanskom dijelu se nalaze sa južne strane do kojih vode betonske stepenice.Kafana se sastoji od jedne velike prostorije u okviru koje se nalaze dvije manje prostorije.Stepenice sa desne strane ulaznih vrata vode u restoranski dio.Preko puta restorana nalaze se tri pmv-,,Opel omega“ reg.ozn. ..., ,,Mercedes 200 E“ reg.ozn. ... i ,,Golf 2“ reg.ozn. ... . U blizini zadnjeg dijela vozila ,,Opel omega“ na makadamskoj podlozi pronađena je čaura obilježena br.1., a ispod istog vozila projektil obilježen br.3. te čaura obilježena br.4.Na asfaltnom putu pronađene su čaure obilježene br.2, 5, pored asfalta čaura obilježena br.6, sa desne strane puta čaura obilježena br.7, sa lijeve strane puta gledano od Tuzi prema Božaju čaura obilježena br.8.Na pokretnom duplom staklu restorana nalaze se oštećenja označena br.9,10,11 i 12.Ispod pokretnog stakla na dijelu od eloksirane bravarije nalazi se oštećenje od projektila označeno br.13.Naspram ulaznih vrata gledano u pravcu pokretnog stakla ispod fotelje-dvosjeda nalazi se pištolj marke CZ 7,65 mm model 70 fab.br.C-101483 označen br.14 i čaura obilježena br.15.Udarač pištolja je u zadnjem položaju, jedan metak se nalazi u cijevi a u okviru pištolja četiri metka.Na fotelji naspram pokretnog stakla nalazi se košuljica projektila označena br.16.Kod betonskog stuba u kafani sa desne strane gledano od ulaznih vrata nalazi se projektil označen br.17, a u zidu u blizini toaleta projektil označen br.18.Tragovi i oštećenja koja su konstatovani službenom zabilješkom vidljivi su u fotodokumentaciji UP PJ Podgorica broj 1728244-140/217 od 23.01.2010. godine i dvije skice lica mjesta koji su sastavni dio navedene službene zabilješke.<br>
<br>
Iz izvještaja o kriminalističko tehničkom pregledu lica mjesta broj 217/10 od 24.01.2010. godine se utvrđuje da je prilikom vršenja uviđaja povodom pokušaja ubistva N. A., Đ. T. i C. Đ. dana 23.01.2010 godine u Podgorici, Tuzi ispred restorana „Verdi“ pronađeno sedam čaura(označene br.1,2,4,5,6,7 i 8) i jedn projektil(označen br.3). U restoranu „Verdi“ pronađen je pištolj marke „CZ“ cal.7,65 mm fabričkog broja C... sa okvirom i pet metaka (označen br.14), jedna čaura(označena br.15) kao i košuljica projektila(označena br.17) i&nbsp; jedan projektil(označen br.18). Od C. Đ. oduzet je pištolj marke „CZ“ cal.9 mm fabričkog broja ... sa okvirom bez metaka. Iz Urgentnog bloka izuzet je jedan projektil koji je izvađen prilikom hirurške intervencije N. A.. U Urgentnom bloku izuzete su „parafinske rukavice“ sa šaka ruku Đ. T. i N. A., a u prostorijama UP PJ Podgorica „parafinske rukavice“ sa šaka ruku C. Đ.. Sa prijemnog odjeljenja KC CG izuzeta je garderoba Đ. T. i N. A.. Svi pronađeni predmeti su fotografisani i markirani u fotodokumentaciju i isti su dostavljeni Forenzičkom centru Danilovgrad na vještačenje.<br>
<br>
Iz potvrde UP PJ Podgorica o oduzimanju predmeta broj Ku-88/2010 od 23.01.2010. godine utvrđuje se da je od C. Đ. oduzet pištolj marke „PARA“ 9 mm serijski broj ... i jedan šanžer za isti bez metaka, te metalna šipka crne boje dužine oko 50 cm.<br>
<br>
Iz izvještaja o balističkom vještačenju broj 261/10 od 03.02.2010. godine vještaka balističara M. M. a koji je vještak pojasnio na glavnom pretresu utvrđuje se da je na balističko vještačenje dostavljeno: 1) pištolj marke „CZ“ model 70, cal.7,65 mm, fabričkog broja C-... i pet metaka sa utisnutom oznakom „PPY-95 7,65“ koji je pronađen u unutrašnjosti restorana; 2)pištolj marke „Crvena zastava“ model 88, cal.9 mm „PARA“, fabričkog broja ... na kojem su postavljene nestandardne korice rukovhata oduzet od C. Đ.; 3) osam komada čaura od kojih su na sedam čaura označenih brojevima 1,2,4,5,6,7 i 8 utisnute oznake „PPY 9 mm LUGER“ a na čauri označenoj brojem 15 oznaka „PPY-95 7,65“ i 4) pet komada projektila od kojih je jedan dostavljen iz Urgentnog bloka poslije hirurške intervencije nad N. A. i četiri koji su pronađeni na licu mjesta a označeni brojevima 3,16,17 i 18. Vizuelnim pregledom i praktičnom provjerom utvrđeno je da dostavljeni pištolji funkcionišu na propisani način. Hemijskom analizom brisa cijevi oba pištolja utvrđeno je da u naslagama tamno sive boje postoje nitrati, tj. da je iz dostavljenih pištolja pucano nakon čega cijevi nijesu čišćene. Projektil koji je dostavljen iz Urgentnog bloka poslije hirurške intervencije nad N. A. je deformisan, spljošten u vidu pečurke (slika 1 izvještaja) i ima masu od 7,98 grama. Na istom se uočava šest žljebova sa smjerom uvijanja u desno. Projektil pripada pištoljskoj municiji kalibra 9 mm. Projektil nađen na licu mjesta i označen brojem 3 (slika 2 izvještaja) je deformiosan, blago sabijen po uzdužnoj osi i ima masu od 4,58 grama. Na istom se uočava šest žljebova sa smjerom uvijanja u desno. Projektil pripada pištoljskoj municiji kalibra 7,65 mm. Dio projektila označen brojem 16 predstavlja mali fragment košuljice projektila (obruč dna košuljice) mase 0,23 grama. Na osnovu širine uočenih žljebova može se reći da ovaj fragment košuljice projektila pripada pištoljskoj municiji kalibra 7,65 mm i nije podesan za identifikaciju. Dio projektila označen brojem 17, mase 1,32 grama je deformisana i rascijepljena košuljica projektila na kojoj se uočavaju šest žljebova sa smjerom uvijanja u desno od kojih su tri u zoni deformisanosti. Na osnovu širine uočenih žljebova može se reći da ta košuljica projektila pripada pištoljskoj municiji kalibra 9 mm i ista nije podesna za identifikaciju. Dio projektila označen brojem 18 predstavlja deformisano olovno jezgro projektila čija je masa 6,51 gram i na osnovu mase i geometrijskih karakteristika ovako olovno jezgro projektila pripada pištoljskoj municiji kalibra 9 mm. Vizuelnim pregledom kao i na osnovu geometrijskih karakteristika, utvrđeno je da sedam spornih čaura pripadaju pištoljskoj municiji kalibra 9 mm a jedna pištoljskoj municiji kalibra 7,65 mm.Nadalje iz izvještaja se utvrđuje da su na komparativnom mikroskopu upoređene nesporne čaure koje su ispaljene iz dostavljenog pištolja kalibra 7,65 mm (N) sa spornom čaurom (S) istog kalibra (slika 3.) i uočene su identične individualne karakteristike nastale dejstvom udarne igle (slika 4.). Sporna čaura kalibra 7,65 mm je ispaljena iz dostavljenog pištolja istog kalibra. Na komparativnom mikroskopu su upoređene čaure ispaljene iz dostavljenog pištolja kalibra 9 mm (N) sa spornim čaurama (S) istog kalibra (slika 5) i uočeno je postojanje identičnih reproduktivnih individualnih karakteristika nastalih dejstvom udarne igle (slika 6). Sve sporne čaure kalibra 9 mm su ispaljene iz dostavljenog pištolja istog kalibra.Takođe na komparativnom mikroskopu su upoređeni nesporni projektili (N) ispaljeni iz dostavljenog pištolja kalibra 7,65 mm sa spornim projektilom (S) nađenim na licu mjesta i uočen je veoma mali broj individualnih karakteristika koje su preklopljene (slika 7). Sporni projektil kalibra 7,65 mm je najvjerovatnije ispaljen iz dostavljenog pištolja istog kalibra.Upoređeni su i nesporni projektili (N) ispaljeni iz dostavljenog pištolja kalibra 9 mm sa spornim projektilom (S) dostavljenim iz Urgentnog bloka i na istom su uočene individualne karakteristike koje su preklopljene (slike 8. 9. i 10) kao i da je sporni projektil kalibra 9 mm ispaljen iz dostavljenog pištolja istog kalibra.<br>
Na glavnom pretresu vještak je pojasnio da deformacija na projektilu cal.7,65 mm označen brojem 3 na skici ukazuje na to da je taj projektil svojom uzdužnom površinom pretrpio glavnu deformaciju i to sabijanje po toj površini. To ukazuje da je glavna deformacija nastala usled dodira porjektila sa tvrdom preprekom po toj površini projektila i da je projektil „rikošetirao“ od te površine.Ovakva deformacija na projektilu mogla je nastati direktnim pogotkom u vozilo a to znači da je svojom polovinom površine zakačio tvrdu prepreku i „rikošetiranjem“ se našao na poziciji na kojoj je nađen. Vještak je nakon uvida u skicu lica mjesta objasnio da se na osnovu rasporeda čaura nađenih na licu mjesta može približno odrediti pozicija osobe koja ih je ispalila iz pištolja „CZ“ model 88, jer ovaj pištolj izbacuje čaure u desnu stranu u odnosu na pravac pucanja pod uglom koji je približno 90 stepeni na rastojanju približno tri metra od mjesta sa koga se puca, odnosno na osnovu fiksiranih čaura na licu mjesta konstatovao da osoba koja puca može da se nalazi na oko tri metra od traga broj 1 u lijevu stranu gledano prema objektu i sa te pozicije je moguće ispaliti i čaure označene pod brojem 2. i 4. Pomjeranjem u desnu stranu za rastojanje koje iznosi čak do oko 5 metara i pucanjem prema objektu mogu se naći i ostale čaure označene brojevima 6,7. i 8. Čaura broj 5 se mogla ispaliti sa pozicije koja je na ovoj liniji. Ove pozicije se odnose na varijantu da su čaure direktnim padanjem iz pištolja zauzele fiksirana mjesta. Kako je vozilo „Opel“ u neposrednoj blizini čaura označene pod brojem 1. to bi značilo da se ta osoba nalazila i u neposrednoj blizini tog vozila počev od tri metra u lijevu stranu.<br>
<br>
Iz izvještaja o trasološkom vještačenju broj 263/10 vještaka M. M. a koji je vještak pojasnio na glavnom pretresu utvrđuje se da su na analizu dostavljeni odjevni predmeti Đ. T. i N. A.. Na odjevnim predmetima Đ. T. konstatovana su oštećenja i to: 1) na trik majici sive boje marke ,,Fruit“ na zadnjoj strani u desnom pazušnom dijelu u vidu razderotine u čijem produžetku se nalaze dvije rupe, da razderotina počinje od same ivice šava, neravnih pokrzanih ivica niti dužine oko 3 cm i širine oko 1 cm. U produžetku na rastojanju od 2 cm nalazi se rupa nepravilnog oblika, pokrzanih ivica niti, dimenzija oko 5x5 mm a zatim u istom pravcu na rastojanju od 2 cm od ove rupe još jedna rupa nepravilnog oblika pokrzanih ivica niti dimenzija oko 7x5 mm i po sredini ovog oštećenja uočava se mala mrlja nalik na krv; 2) na majici crne boje marke „Reebok“ na zadnjoj strani u desnom pazušnom dijelu u vidu razderotine u čijem produžetku se nalaze dvije rupe, razderotina počinje na 3 cm od ivice šava rukava, neravnih pokrzanih ivica niti dužine oko 5 cm i širine oko 0,5 cm, u produžetku na rastojanju od 5 cm nalazi se rupa nepravilnog oblika, pokrzanih ivica niti dimenzija oko 10 x 4 mm a zatim u istom pravcu na rastojanju od 5 cm od te rupe još jedna rupa nepravilnog oblika, pokrzanih ivica niti dimenzija oko 10 x 4 mm i da se oštećenje završava na 21 cm od donje ivice majice kao i da se po sredini ovog oštećenja uočava mrlja nalik na krv i ovo oštećenje je karakteristično za oštećenja nstala dejstvom projektila ispaljenog iz vatrenog oružja koji pravi krzoinu; na spoljašnjoj strani desnog rukava se uočava rupa na rastojanju 23 cm od donje ivice i 15 cm od unutrašnjeg šava, nepravilnog oblika i pokrzanih ivica niti dimenzija oko 5 x 4 mm; na unutrašnjoj strani desnog rukava se uočava rupa na rastojanju 36 cm od donje ivice i 4 cm od unutrašnjeg šava. Rupa je nepravilnog oblika pokrzanih ivica niti dimenzija oko 10 x 3 mm i oko te rupe se uočava mala mrlja nalik na krv a ova oštećenja su mogla nastati dejstvom projektila ispaljenog iz vatrenog oružja; 3) na jakni marke „Colmar“ na zadnjem dijelu u desnu stranu se uočavaju dvije rupe. Jedna je na rastojanju od 40 cm od donje ivice i 4 cm od desnog bočnog vertikalnog šava, pokrzanih ivica niti nepravilnog oblika dimenzija oko 10 x 5 mm a druga se nalazi na 28 cm od donje ivice i 16 cm od desnog bočnog vertikalnog šava, nepravilnog oblika dimenzija oko 10 x 7 mm kao i na unutrašnjoj strani desnog rukava uočava se rupa-razderotina pokrzanih ivica niti dužine oko 10 mm i nalazi se na 40 cm od ivice rukava i 7 cm od unutrašnjeg šava te su mišlenja da su i ova oštećenja mogla nastati dejstvom projektila ispaljenog iz vatrenog oružja.<br>
Na odjevnim predmetima N. A. su konstatovana oštećenja i to na: 1) donjim gaćicama crvene boje na sjedalnom dijelu po sredini oštećenje u vidu rupe nepravilnog oblika, pokrzanih ivica niti dimenzija oko 7 x 5 mm sa mrljama oko iste koje su nalik na krv; 2) na donjim dugim gaćama crne boje na sjedalnom dijelu po sredini oštećenje u vidu rupe nepravilnog oblika, pokrzanih ivica niti dimenzija oko 12 x 12 mm i 3) na farmericama braon boje na zadnjoj strani 3 cm u desnu stranu od središnjeg šava i 16 cm od gornje ivice nalazi se rupa nepravilnog oblika, pokrzanih ivica niti dimenzija oko 8 x 8 mm i oko ove rupe se uočava mrlja nalik na krv. Vještak je mišljenja da navedena oštećenja na odjevnim predmetima N. A. su podudarna i mogla su nastati dejstvom jednog projektila ispaljenog iz vatrenog oružja.<br>
Na glavnom pretresu vještak je pojasnio da su&nbsp; na garderobi Đ. T. uočena oštećenja na trik majici, majici i jakni, da oštećenja na trik majici odgovaraju konstatovanim oštećenjima na majici i jakni.Na jakni su uočena oštećenja koja odgovraju oštećenjima na majici, stim što na samoj majici na spoljašnjem dijelu desnog rukava postoji jedno oštećenje koje nije nađeno i na rukavu jakne, a razlika se može tretirati na način da u koliko je projektil došao s prednje strane to bi značilo da je rukav bio zavrnut u podlaktičnom dijelu desne ruke. U koliko je projektil došao sa zadnje strane tijela to bi značilo da je u potpunosti izgubio snagu prilikom probijanja pretposljednjeg odjevnog predmeta tj. majice pa nije probio rukav jakne što bi značilo da je tu ispao. Sva oštećenja koja su konstatovana mogla su nastati dejstvom jednog projektila.Na osnovu oštećenja na majici može se konstatovati da je leđni dio oštećenog u momentu zadobijanja povrede morao biti paralelan sa putanjom projektila tj. sami projektil je napravio tu razderotinu. Položaj može biti takav da je tijelo bilo u potpuno pognutom položaju što bi leđnji dio dovelo u približno paralelan položaj sa zemljom i tada bi odgovaralo da se puca iz približno stojećeg položaja. Nadalje vještak je pojasnio da na osnovu deformacije koja je prikazana na slici projektil cal.9 mm koji je dostavljen iz KC CG nije mogao da napravi oštećenja samo na garderobi već je morao pogoditi i tvrdu prepreku od koje je dobio prikazanu deformaciju.<br>
<br>
Iz medicinske dokumentacije – otpusne liste sa epikrizom KC CG Podgorica broj 1268/31 za N. A. i broj 1282/70 za Đ. T., te&nbsp; nalaza i mišljenja vještaka sudske medicine B. Dr B. od 08.03.2010. godine a koji je vještak pojasnio na glavnom pretresu utvrđuje se da je Đ. T. u kritičnom događaju zadobio 1) strijelnu povredu nadlaktice desne ruke - ustrelinu čiji se ulazni otvor (rana) nalazi na koži unutrašnje strane srednje trećine nadlaktice desne ruke a projektil se zaustavio u mekom tkivu pri nadlaktičnoj kosti u njenom srednjem dijelu. Povreda je nastala djelovanjem projektila vatrenog oružja, pištolja iz daljine u momentu kad je povrijeđeni unutrašnjom stranom nadlaktice desne ruke bio okrenut ka otvoru usta cijevi vatrenog oružja iz kojeg je projektil ispaljen. Prilikom djelovanja projektila vatrenog oružja došlo je do oštećenja kože unutrašnje strane nadlaktice desne ruke, te mekog potkožnog tkiva i mišića nadlaktice a projektil je udario u nadlaktičnu kost, dovodeći do preloma ove kosti u njenom srednjem dijelu, te pomjeranja slomljenih dijelova nadlaktične kosti i oštećenja sitnih krvnih sudova koji su se našli na putanji projektila i stvaranje krvnog sadržaja oko samog projektila, te izlaska manje količine krvnog sadržaja krvne grupe 0 Rh pozitivne grupe, kroz otvor ove rane u spoljašnju sredinu. Približan pravac i smjer strijelnog kanala ove strijelne povrede je od lijevo i lako pozadi ka desno i lako ka naprijed u odnosu na uzdužnu os nadlaktice i u momentu nastajanja ove povrede desna je ruka nadlakticom bila lako odmaknuta od tijela povrijeđenog u desnu stranu; 2) strijelnu povredu grudnog koša desne strane - zastrelinu čiji se polukanal pružao od pozadi lako na dolje i lijevo ka naprijed lako na gore i desno u odnosu na uzdužnu os tijela povrijeđenog a u momentu kad je povrijeđeni zadnjim dijelom desne strane grudnog koša bio okrenut ka otvoru usta cijevi vatrenog oružja iz kojeg je projektil ispaljen. Nastala je tangencionalnim djelovanjem projektila vatrenog oružja-pištolja na površinu tijela povrijeđenog iz daljine dovodeći do oštećenja površinskog sloja kože, dok su dublje strukture tijela, tačnije grudnog koša povrijeđenog ostale nepovrijeđene. Približan pravac i smjer ove strijelne povrede je od pozadi lako na dolje i lijevo ka naprijed lako na gore i desno. Navedene povrede su nastale istovremeno, odnosno djelovanjem jednog projektila vatrenog oružja koji je prvo djelovao na tijelo povrijeđenog a odmah zatim i na desnu ruku. Vještak nije mogao isključiti i mogućnost da su navedene povrede nastale i djelovanjem dva projektila vatrenog oružja, vrlo brzo jedno za drugim, na tijelo i ruku povrijeđenog. Navedene povrede u svom zbiru predstavljaju običnu tešku tjelesnu povredu. Oštećeni N. A. je kritične prilike zadobio strijelnu povredu sedalnog predjela tijela - ustrelinu čiji se ulazni otvor nalazio na koži desnog sedalnog predjela tijela a projektil se zaustavio u mekom tkivu u blizini desne sedalne kosti karličnog pojasa i ista je nastala djelovanjem projektila vatrenog oružja, pištolja, dijelom nepravilne forme iz daljine u momentu kad je povrijeđeni desnim sedalnim predjelom tijela bio okrenut ka otvoru usta cijevi vatrenog oružja iz kojeg je projektil ispaljen. Na svom putu projektil vatrenog oružja oštetio je kožu desnog sedalnog predjela tijela, meko potkožno tkivo mišiće sedalnog predjela i dopro do blizu desne sedalne kosti karličnog pojasa ne dodirujući ovu kost, da je došlo do oštećenja sitnih krvnih sudova u prostoru strijelnog kanala, te nastajanja krvnog podliva oko samog projektila i izlaska manje količine krvnog sadržaja kroz otvor rane u spoljašnju sredinu. Približan pravac i smjer ove strijelne povrede je od pozadi, lako lijevo i lako na gore ka naprijed lako na desno i lako na dolje. Navedena povreda predstavlja laku tjelesnu povredu.<br>
Vještak je pojasnio da je otvor usta cijevi vatrenog oružja – pištolja u momentu nastajanja povreda kod Đ. T. bio iza povrijeđenog na udaljenosti većoj od 80-90 cm od površine tijela povrijeđenog.Otvor usta vatrenog oružja nalazio se iza i više sa desne strane i blago naniže u odnosu na uspravan stav povrijeđenog. U koliko je povrijeđeni u momentu nastajanja povreda bio u kakvom drugom položaju onda je moguće da je bio u položaju blago pognut ka naprijed sa desnom rukom odmaknutom od tijela i blago postavljenom ispred tijela. U koliko je povrijeđeni u momentu zadobijanja povrede nadlaktice desne ruke a u vidu preloma nadlaktične kosti i istovremeno u svojoj šaci držao vatreno oružje moglo je doći do ispadanja vatrenog oružja iz šake povrijeđenog. U momentu nastajanja povreda kod Đ. T. povrijeđeni je morao desnom stranom leđa biti okrenut ka otvoru usta cijevi i svojim desnim lopatičnim predjelom okrenut ka otvoru usta cijevi, a desnom rukom odmaknutom od tijela i njenom unutrašnjom stranom takođe okrenut ka otvoru usta cijevi vatrenog oružja.<br>
<br>
Iz izvještaja o utvrđivanju daljine pucanja broj 264/10 vještaka I. Lj. a koji je vještak pojasnila na glavnom pretresu se utvrđuje da su na analizu dostavljeni odjevni predmeti Đ. T. i N. A.. Nakon detaljnih ispitivanja i makroskopskog pregleda dostavljenih odjevnih predmeta nije dokazano prisustvo barutnih čestica a u koliko su navedena oštećenja nastala od projektila iz vatrenog oružja, tada su usta cijevi bila na rastojanju većem od 90 cm do istih.<br>
<br>
Iz izvještaja o analizi parafinskih rukavica broj 262/10 vještaka I. A. a koji je vještak pojasnio na glavnom pretresu utvrđuje se da su na analizu dostavljene „parafinske rukavice“ skinute sa šaka C. Đ., Đ. T. i N. A.. Ispitivanja su vršena difenilaminskim testom na okolnosti utvrđivanja prisustva nitrata a koji nastaju sagorijevanjem baruta kod opaljenja metka iz vatrenog oružja.Izvršenim ispitivanjem na samoljepljivim folijama skinutih sa šaka C. Đ. dokazano je prisustvo barutnih čestica u rasporedu i koncentraciji kao na skici izvještaja, dok na samoljepljivim folijama skinutih sa šaka Đ. T. i N. A. nije dokazano prisustvo barutnih čestica. Nadalje iz izvještaja se utvrđuje da prisustvo barutnih čestica na šakama C. Đ. ukazuje da se ne može isključiti mogućnost da je isti bio povezan sa procesom opaljenja metka iz vatrenog oružja prije skidanja „parafinskih rukavica“, dok neprisustvo barutnih čestica na šakama Đ. T. i N. A. ukazuje da se ne može predpostaviti mogućnost da su isti bili povezani sa procesom opaljenja metka iz vatrenog oružja prije skidanja „parafinskih rukavica.Vještak je pojasnio da se barutne čestice u velikoj mjeri do u potpunosti rastvaraju u vodi u koliko lice koje je vršilo opaljenje iz vatrenog oružja opere vodom ili nekim drugim sredstvom šake. Barutne čestice nastale opaljenjem metka iz vatrenog oruđa imaju malu specifičnu težinu a usled toga&nbsp; malu kinetičku energiju, te uslovno rečeno ne prijanjaju jakim silama za šake lica koje vrši to opaljenje. Jakim trenjem šake o šaku, šaka o odjeću ili nekim drugim predmetom iste mogu da se uklone.<br>
<br>
Iz izvoda iz kaznene evidencije UP PJ Podgorica broj&nbsp; 11-245/10-175 od 28.01.2010. godine utvrđuje se da C. Đ. nije evidentiran u kaznenoj evidenciji.<br>
<br>
Iz izvoda iz kaznene evidencije UP PJ Podgorica broj 11.245/10-742 od 26.02.2010. godine utvrđuje se da je optuženi Đ. T. osuđivan presudom Višeg suda u Podgorici broj K-127/07 od 19.02.2008. godine zbog krivičnog djela neovlašćena prozvodnja, držanje i stavljanje u promet opojnih droga iz člana 300. stav 1. KZ-a na kaznu zatvora u trajanju od sedam mjeseci.<br>
<br>
Sud je nakon savjesne i brižljive ocjene svih provedenih dokaza našao da&nbsp;&nbsp; su optuženi C. Đ. i Đ. T. izvršili krivična djela bliže opisana kao u stavu I izreke presude za koja ih je i oglasio krivim i izrekao im kazne zatvora, te optuženog Đ. T. oslobodio od optužbe za krivično djelo ubistvo u pokušaju iz člana 143 u vezi člana 20 Krivičnog zakonika kao u stavu II izreke presude, a ovo iz sledećih razloga.<br>
<br>
Sud kao činjenicu utvrđuje da fizički sukob inicira, pa samim tim i uzrokuje C. Đ.. Naime, o ovoj činjenici C. Đ. se različito izjašnjava dajući niz kontradiktornih navoda. U predkrivičnom postupku razlog zašto izlazi ispred lokala objašnjava na način što kaže "....kada su ispred lokala došli Đ. T., G., B. i Đ. zv."Č." ustao sam se i izašao iz lokala kako bih pitao T. vezano za događaj od prije dvije noći zbog čega je vadio pištolj na mene“, dok u fazi istrage razlog decidno mijenja kada kaže "T. druže o čemu se radi, nemoj da mi ulaziš u lokal, ne želim da mi ulaziš u lokal", da bi na glavnom pretresu razlog zašto izlazi ispred lokala po ocjeni suda poprimio karakter imperativne namjere zabrane "zbog čega sam se ustao da im kažem da ne dozvoljavam da isti ulaze".<br>
<br>
Dakle, sud utvrđuje činjenicu da C. Đ. izlazi sa jednom i jedinom namjerom da zabrani ulazak u lokal Đ. T. i njegovim drugovima. Pri tom se koristi i kvalifikacijama u pogledu ličnosti Đ. T. a o čemu svjedoče&nbsp; svjedoci ("hoćemo da riješimo te probleme, koji ti je kurac" - Đ. V.; "koji si ti kurac" - G. T., pa i sam C. Lj. "ti si narkoman, pijan si"). Sud nalazi da pri iskazanoj namjeri koju ima C. Đ. (a to je zabrana ulaska u lokal pomenutim licima) i upućujući niz kvalifikacija u odnosu na ličnost Đ. T., optuženi C. Đ. uzrokuje i generiše atmosferu fizičkog sukoba. Da je utvrđenje ove činjenice tačno sud nalazi u opisu atmosfere koju po izlasku ispred lokala i upućenim riječima Đ. T., optuženi C. Đ. proizvodi "meni je to mirisalo na svađu - opisuje u svom iskazu C. Lj.". Doživljaj te atmosfere kod njega podstiče radnju da uzima dijete i vodi ga u auto.<br>
<br>
Narednu činjenicu koju sud utvrđuje je karakter fizičkog sukoba u kritičnom događaju. O karakteru ovog sukoba sud zaključuje na osnovu činjenice da C. Đ. kritične prilike nije zadobio ni jednu povredu koja bi opravdavala njegovo dalje postupanje u kritičnom događaju. I u ovom dijelu C. Đ. iznosi čitav niz kontradiktornih navoda, pa tako u fazi predkrivičnog postupka navodi da T., G. i B. nasrću na njega i počinju da ga udaraju a B. ima crnu šipku sa kojom mu zadaje više udaraca, dok u fazi istrage fizički sukob do ulaska u lokal opisuje između njega i njih četvorice i u tom guranju ulaze u lokal, te da tek kod ulaska u lokal dolazi do tuče. "Tada je došlo do guranja između mene i njih četvorice sa druge strane i u tom guranju smo ušli u lokal. Sve se ovo događa ispred restoranskog dijela gdje se nalazi picerija ..... u tom guranju mi smo ušli u restoranski dio .... tu je došlo do tuče između nas. Došlo je do razmjenjivanja udaraca, jednostavno smo se pobili, oni na jednu stranu a ja sam na drugu stranu ... tu nije radilo ništa što se tiče oružja ili oruđa, osim što smo se šakama bili" - C. Đ.. O posljedicama fizičkog sukoba optuženi C. Đ. se izjašnjava&nbsp; kada opisuje koje tjelesne povrede je zadobio u takvoj tuči. "Popeo sam se gore na sprat da se umijem jer sam imao malo povrijeđenu usnu, ali to nije bila neka povreda".<br>
<br>
Koliko je kontradiktoran i u ovom dijelu opis kritičnog događaja C. Đ., sud zaključuje tako što B. po njegovom izjašnjenju čas ima i udara ga više puta šipkom, a čaš nema šipku u rukama, "tu nije radilo nikakvo oruđe i oružje".<br>
<br>
Sud nalazi i utvrđuje kao nemoguće a ujedno i nezamislivo da pri tuči kako je u različitim fazama postupka predstavio C. Đ. isti ne zadobije čitav niz ozbiljnih povreda. Ovo tim prije što je po njegovom kazivanju udaran od više lica pri čemu B. kao jedan od njih ga udara i šipkom.<br>
<br>
Sud nadalje nalazi da B., G. i T. ne prate niti atakuju na C. Đ. nakon što isti ulazi u kuhinju. Da je za njih sukob završen pokazuje činjenica da kada C. Đ. izlazi iz kuhinje sa noževima ispred kuhinje više ih ne vidi ("...uletio sam u kuhinju, uzeo dva noža, ove kuvarice su me spriječile da izađem, ali kada sam uspio da izađem, njih više nema" - istraga C. Đ.).<br>
<br>
Sledeću radnju koju preduzima C. Đ. je odlazak na sprat svog objekta, gdje se umiva, a zatim odlazi do svog vozila. Obrazloženje koje daje C. Đ. pravdajući zašto odlazi do svog vozila po ocjeni ovog suda nije istinito, a ovo iz sljedećih razloga.<br>
<br>
Naime, C. Đ. pružajući odbranu navodi da je vozilo preparkirao jer se plašio da će mu isto polomiti. Sud nalazi da optuženi Đ. T. i njegovi drugovi tokom čitavog događaja ne preduzimaju niti jednu radnju niti djelatnost koja je usmjerena na uništenje bilo koje imovine C. Đ., pa samim tim ni vozila. Da su to optuženi Đ. T. i njegovi drugovi htjeli imali su na raspolaganju vrijeme prije i poslije fizičkog sukoba sa C. Đ., a što oni ne čine. Kada se prednje navedeno dovede u vezu sa navodom odbrane optuženog C. Đ. zašto preparkira svoje vozilo a koje isti iznosi tek na glavnom pretresu jasno je u kojoj namjeri C. Đ. odlazi do svog vozila.<br>
<br>
Iz prednje navedenog sud utvrđuje da C. Đ. odlazi do vozila sa jedinim ciljem da iz istog uzme vatreno oružje tj.pištolj. I u pogledu činjenice kada uzima vatreno oružje C. Đ. daje niz kontradiktornih i neuvjerljivih navoda pružajući svoju odbranu, pa tako pištolj vadi iz fioke auta i stavlja za pas pošto vidi lica da sjede u lokalu.&nbsp; Na glavnom pretresu pak kaže da pištolj ne uzima odmah, već tek kada vidi B. i G. kako idu prema njemu "pištolj nisam uzeo odmah prilikom izlaska iz vozila, tek onda kada sam vidio B. i G. kako idu prema meni, vratio sam se ponovo do vozila i uzeo predmetni pištolj" (Sud nalazi da činjenicu povratka u vozilo ne navodi niti jedan svjedok kritičnog događaja). Na glavnom pretresu pištolj C. Đ. nije više za pasom kao što se iskazuje u istrazi, već u njegovoj ruci "sa pištoljem u ruci sam ostao pored vozila i nisam se kretao prema B. i G.".<br>
<br>
Da C. Đ. kontroliše čitav kritični događaj pokazuje njegovo postupanje prije preduzimanja radnje pucanja prema Đ. T.. Naime, na glavnom pretresu C. Đ. kaže da prije nego što je pucao upozorava B. i G. riječima "ne prilazite mi, sa vama nemam ništa", da bi nakon što mu je jedan od njih dvojice kazao "imaš, imaš" ispalio jedan hitac u asfalt i nije više pucao, dok Đ. T. nije ispalio jedan hitac kroz otvoreni prozor njegovog lokala u njegovom pravcu i tek tada počinje da puca u pravcu Đ. T..<br>
<br>
Za sud je nepojmljivo da G. i B. koji po Đ. navodu drži šipku u ruci, prilaze optuženom C. Đ. kako bi ga napali. Tim prije što i B. i G. vide repetirani pištolj u ruci C. Đ..<br>
<br>
Odlučnu činjnicu koju je sud nužno morao utvrditi jeste ko u kritičnom događaju preduzima protivpravni napad C. Đ. ili Đ. T.. Da C. Đ. nakon ispaljenog prvog metka u asfalt nastavlja sa ispaljenjem u pravcu Đ. T., sud utvrđuje polazeći od činjenice da niz svjedoka (Đ. V., B. R., M. P.) radnju C. Đ. opažaju kao kontinuirani postupak pucanja (rafalna paljba). Sud nalazi i utvrđuje da C. Đ. radnju vrši sa oružjem koje nije automatsko oružje (kao što bi to bio škorpion), već je kod svakog opaljenja predmetnim pištoljem nužno povući oroz na oružju. Kod izjašnjenja niza svjedoka koji predmetni događaj opažaju kao rafalnu paljbu ("dok ja kuvam kafu čujem jedan pucanj zatim više pucanja, kao da je bila rafalna paljba" –M. P.)&nbsp; dovede u vezu sa iskazom svjedoka N. A. koji se izjašnjava da je pucnjava dolazila izvan lokala (dakle ne pucanj već pucnjava) kao i da je sam on pogođen odmah na početku te pucnjave, za sud predstavlja takav niz činjenica koje su nesumnjivo utvrđene i međusobno čvrsto i logički povezane, tako da predstavljaju zatvoren krug i sa punom sigurnošću upućuju na jedini mogući zaključak da je upravo optuženi C. Đ. preduzeo protivpravni napad na Đ. T..<br>
<br>
Da je ovakav zaključak suda činjenično tačan a dokazno utemeljen ukazuje čitav niz kontradiktornih navoda koje u svojoj odbrani iznosi C. Đ. a u svjedočkom iskazu C. Lj. i&nbsp; C. L..<br>
Naime, optuženi C. Đ. u fazi istrage&nbsp; navodi da radnju pucanja iz pištolja preduzima tek onda kada je vidio da Đ. T. puca na njega "T. je sjedio u ćošku, stim što se tamo nalazi fotelja, tj. jedna fotelja je zajednička za dvije osobe a preko puta se nalaze dvije fotelje na koje mogu sjediti dva lica..., prema tome T. je sjedio leđima okrenut Božaju a licem okrenut Tuzima na odvojenoj fotelji koja je za jednu osobu a koja je druga od stakla. Ustaje i puca kroz otvoren šiber i to gađa put mene, to sam dobro vidio... Sa mjesta sam pucao bez kretanja a T. kada sam ja počeo da pucam pomjerio se i ušao unutar kafane."<br>
<br>
Da su i ovakvi navodi odbrane, te predstavljanje događaja od strane C. Đ. neistiniti sud nalazi kroz uvid u fotodokumentaciju broj&nbsp; 17-28-244-140/217 od 23.01.2010. godine iz koje utvrđuje (fotografija broj 2.) da je šiber otvoren na drugoj strani od mjesta kojeg C. Đ. označava kao mjesto gdje sjedi Đ. T., pa bi nužno Đ. T. morao ili preskočiti sto i pucati kroz otvoreni šiber ili se pak u potpunosti pomjeriti u desno i pucati kroz otvoreni šiber. C. Đ. pak ne spominje ni jednu ni drugu mogućnost, a pri tom sam postupak Đ. T. označava kao radnju koju dobro vidi.<br>
<br>
Sud takođe nalazi kao neistinite navode optuženog C. Đ. da se nije kretao u momentu kada vrši radnju pucanja, te da je osjetio smrtni strah kada je vidio Đ. T. ispred otvorenog prozora svog lokala sa ispruženom rukom u kojoj je držao pištolj i da puca u njegovom pravcu. Naime, i ovaj navod C. Đ. je u potpunosti pobijen kako materijalnim tragovima čaura za koje je nepobitno utvrđeno da su ispaljene iz njegovog pištolja, tako i izjašnjenjem vještaka balističke struke M. M. da se čaure pod rednim brojem 6.,7.,8. i 5. mogu naći pomjeranjem u desnu stranu za rastojanje koje iznosi do oko pet metara iz čega sud utvrđuje da se optuženi kretao u desno dok vrši radnju pucanja, pa se sud osnovano pita kakav je to strah C. Đ. u kome se prilikom pucanja preplašeno lice pomjera onako kako se pomjera u bježanju Đ. T.. Prednje navedeni osjećaj straha optuženi apostrofira tek na pitanje branioca na glavnom pretresu; do tog trenutka u svom slobodnom kazivanju, kako u&nbsp; predkrivičnom postupku, tako i u fazi istrage nema ni pomena o takvom ličnom doživljaju "smrtnog straha".<br>
<br>
Sud nadalje nalazi da C. Đ. niti jednom riječu ne kaže gdje je završio metak koji u njega ispaljuje Đ. T. iako vidi da Đ. T. puca u njegovom pravcu. Kada se činjenica da je rikošetirani projektil koji je ispaljen od strane Đ. T. i koji je pronađen ispod vozila dovede u vezu sa nalazom i mišljenjem vještaka balističara M. M., te njegovim neposrednim izjašnjenjem na sudu da se na osnovu fiksiranih tragova na licu mjesta može konstatovati da osoba koja puca (C. Đ.) se nalazi na oko tri metra od traga broj 1. (čaure) nezamislivo je da Đ. T. puca prvi i to u pravcu C. Đ. i pri tom pucanju ne ometan od bilo koga ispaljuje projektil koji je kao rikošetiran pronađen na tri metra udesno od stajne tačke C. Đ.. Prednje navedeno još je očiglednije obzirom na udaljenost C. Đ. i Đ. T., kao i činjenice da se rikošetirani metak nije mogao odbiti od prepreke koja se nalazi lijevo od C. Đ. iz jednog i jednog prostog razloga jer je nema, tj. ne postoji !!!!.<br>
&nbsp;<br>
Još je izraženija kontradiktornost navoda C. Lj. koji se izjašnjava da T. vadi pištolj i puca u pravcu C. Đ., te da tada Đ. lijevom rukom hvata G. i sklanja ga u stranu i puca u pravcu Đ. T. i B. koji su unutar lokala. Osim što ovaj svjedok B. smješta u lokal za razliku od C. Đ. koji kaže da je B. na par metara od njega ("ovi trojica koje sam pomenuo G., B. i Đ. V. su bili jedno metar ipo od mene" C. Đ. - istraga), za sud je nepojmljivo da Đ. T. puca na&nbsp; C. Đ. kada je G. toliko blizu C. Đ. da ga ovaj&nbsp; sklanja rukom, pogotovo kada se uzme u obzir da C. Đ. na ovakav način postupajući vodi više računa o ugroženosti lica sa kojim je prethodno imao fizički sukob.<br>
<br>
Sud nalazi za potrebu da analizira iskaz svjedoka C. L.. Analizom ovog svjedočkog iskaza sud nalazi da se svjedok izjašnjava čulnim opažanjima tipa "znam", "sam vidio" ali ne i čuo sam, a u odlučnim činjenicama koristi riječ "mislim".<br>
<br>
Tako svjedok zna B., G. i Đ. T. po imenu i prezimenu, dok Đ. V. zna po prezimenu; vidi da Đ. izlazi i prilazi tim momcima; vidi posle sukoba na čelu C. oteklinu, ali ne vidi da je krvav; ne vidi C. Đ. sve dok Đ. T. i momka koga ne zna ne sjedaju za sto i tek tada vidi da je C. Đ. pored svog vozila; vidi da T. ustaje sa mjesta i vadi pištolj i tada vidi da i C. Đ. vadi pištolj, dok se u odlučnim činjenicama koristi riječju "mislim", pa tako misli da jedan od aktera ima šipku u ruci, misli da je Đ. T. repetirao pištolj kada ga je izvadio, jer ga je izvadio prije nego što je C. Đ. izvadio svoj pištolj. Nadalje u istrazi isti svjedok se izjašnjava da nakon što je C. Đ. opalio taj metak u asfalt, Đ. T. puca put njega, najvjerovatnije, ali se ne može sjetiti. Na glavnom pretresu se o činjenicama koje zna ili je vidio čak vremenski izjašnjava tj. o vremenskim periodima radnji pucanja koje preduzima C. Đ. i Đ. T., pa tako vremenski interval između pucanja u asfalt C. Đ. i pucanja Đ. T. u pravcu C. Đ. navodi da je prošlo par sekundi, te da je posle par sekundi nakon što je pucao Đ. T. vidi da puca C. Đ. nekoliko puta. Sud nalazi da svjedok čak ono što je odmah posle događaja u fazi istražnog postupka doživio kao nedoumicu koristeći se izrazom "mislim" transformisao u čulno opažanje, tako da na glavnom pretresu vidi da jedan od aktera ima šipku, vidi da kada je pucao Đ. T. da mu je ruka bila ispružena prema naprijed i podignuta u visini ramena i da puca prema C. Đ.. Da svjedok C. L. svojim svjedočkim iskazom hoće olakšati krivično pravni položaj optuženog C. Đ., potvrđuje čitav niz njegovih neutemeljenih navoda koji su u suprotnosti kako sa materijalnim dokazima tako i sa iskazima svjedoka kojima je sud poklonio vjeru. Svjedok, naime čulno ne opaža rafalnu paljbu za razliku od svjedoka M. P. koji događaj ne vidi već ga samo čuje kao rafalnu paljbu i ne navodi prekide između pucanja kako ih navodi svjedok C. L.. Nadalje, C. L. u istrazi doživljaj dijela događaja da nakon što C. Đ. je opalio metak u asfalt, Đ. T. puca u njega najvjerovatnije, ali se ne može sjetiti, transformiše u čulno opažanje u kome ne samo da se izjašnjava o pravcu pucanja koje preduzima Đ. T. već i o položaju ruke optuženog Đ. T. kod preduzimanja navedene radnje. Sud nalazi kao potpuno činjenično neutemeljeno, pa samim time i neistinito izjašnjenje svjedoka C. L. a ovo iz razloga što da Đ. T. vrši radnju pucanja, kako to predstavlja svjedok C. L. projektil se nikako ne bi mogao naći na položaju gdje je pronađen. Opštim izgledom lica mjesta (na slici broj 1. fotodokumentacije) vidi se nivo poda u lokalu "Verdi" koji je izdignut u odnosu na asfaltnu podlogu. Kada se ova činjenica dovede u vezu sa izjašnjenjem C. L. o položaju Đ. T. kada vrši radnju ispaljenja metka (ruka mu je bila ispružena naprijed, podignuta u visini ramena), a obzirom na udaljenost C. Đ. i Đ. T., sud zaključuje da se metak ne bi mogao naći ispod vozila, pa samim tim i da Đ. T. ne ispaljuje svoj projektil u pravcu C. Đ..<br>
<br>
Do koje mjere C. L. svojim svjedočkim iskazom želi olakšati krivično pravni položaj optuženog C. Đ. vidi se iz svjedočkog navoda da on na C. Đ. vidi oteklinu koju ni sam C. Đ. (i pored toga što se odlaskom na sprat u kupatilo umio i uvjerio u svoj izgled) ne navodi u svojoj odbrani kao povredu koju je zadobio ("popeo sam se na sprat gore da se umijem jer sam imao malo povrijeđenu usnu, ali to nije bila neka povreda" - iskaz C. Đ.).<br>
<br>
Sud nalazi potrebu da konstatuje da je svjedok čulo a ne razum događaja, te da svjedok koji čulno ne opaža već misli ne svjedoči već zastupa stranku.Ovaj svjedok je toga svjestan te koriguje svoj iskaz u fazama postupka na način što misaono transformiše u čulno i svoj svjedočki iskaz upodobljuje odbrani optuženog C. Đ..<br>
<br>
Nalaženje suda je da vjeru u pogledu kritičnog događaja koji prethodi i sleduje radnji pucanja treba pokloniti svjedoku Đ. V. zv."Č.". Naime, tokom čitavog događaja on se demonstracijom dokazuje kao mirotvorac i lice koje želi spriječiti sukob i razdvojiti učesnike kada je već do njega došlo. Osim toga obojica optuženih su mu rođaci i sa obojicom je u dobrim odnosima. Sud nadalje nalazi kao sasvim tačan i istinit iskaz svjedoka u pogledu pucanja koje preduzima C. Đ.. Naime, svjedok se iskazuje da C. Đ. dolazi vozilom velikom brzinom, parkira se preko puta lokala, izlazi iz auta, vadi pištolj i repetira ga govoreći "gdje ste vi, sad ću vas sve pobiti". Svjedok se nadalje detaljno određuje o svom položaju kao i o položaju G. i B. ("G. mi je najbliži, pa ja, pa B., Đ. je na kraju ceste.... drži pištolj uperen put nas, ja sam mislio da će stvarno da nas pobije i digli smo ruke, ja sam se uhvatio za glavu"). Sud nalazi da je sasvim tačno i logično da lice koje u ruci drži repetirani pištolj kod osobe koja je nedaleko od njega proizvodi reakciju (prekrivanje glave rukama, okretanje, skrivanje), koju svojim iskazima iznose G. T. i B. R.. Zato je i razumljivo zašto niti V. niti B. vizuelno ne govore o samoj radnji pucanja iz jednog prostog razloga jer zbog pokrivenosti glave rukama ne vide radnju, već je samo čulom sluha doživljavaju, dok B. R., obzirom da je najudaljeniji od C. Đ. vidi da isti puca u pravcu gdje je sjedio Đ. T. ("brzo izlazi, ne znam kada je izvdadio pištolj, sam vidio kada ga repetira i puca. G. T. mu je bio najbliži, ja sam se nekako pomakao, sakrio, kao da se krijem ali vidio sam da puca u pravcu lokala gdje je sjedao Đ. T.").<br>
<br>
Sud je cijenio i iskaze svjedoka K. Lj., A. E. i Lj. V., nalazeći u ovim svjedočkim iskazima čitav niz nedosljednosti.&nbsp; Sud polazi od Lj.V. koji kritičnom prilikom vidi šipku kod B. iako je ne vidi a&nbsp; gledaju isti događaj M. P.. Nadalje, isti svjedok ne vidi da C. Đ. kada izlazi iz kuhinje ima nož u rukama iako sam C. Đ. kaže da izlazi iz kuhinje sa nožem u rukama. Samu pak pucnjavu opisuje na način da je gleda sve do trenutka kada C. Đ. uzvraća na pucnjavu Đ. T. i tek u tom trenutku "zaliježe na pod". Kada prestaje pucnjava vidi tuču između Đ., B. i G. iako većina svjedoka, pa i sam C. Đ. opisuje taj događaj kao gužvu koja nastaje posle događaja. Dakle, sud ocjenom iskaza ovog svjedoka nalazi niz kontradiktornih i neuvjerljivih navoda da C. Đ. (čiji je radnik zaposlen u lokalu C. Đ.) olakša položaj i umanji krivičnu odgovornost.<br>
<br>
Sud nalazi da sa istim ciljem postupaju i svjedoci A. E. i K. Lj. jer ne mogu sudu da objasne na koja vrata kuhinje izlazi njihov gazda C. Đ., te ne vide da je imao išta u rukama iako sam C. Đ. izjavljuje da dolaskom u kuhinju uzima dva noža, te da ga dvije njegove kuvarice spriječavaju da izađe. Na kraju prosto je nevjerovatno da vide šipku a da se ne znaju izjasniti o boji niti dužini šipke, te da ne čuju pucnjavu obzirom na njenu brojnost i razinu na kojoj se dešava događaj.<br>
<br>
Sud je cijenio i iskaze G. V. i K. K., nalazeći da su iskazi ovih svjedoka bez uticaja na utvrđenje odlučnih činjenica i na drugačije presuđenje suda, obzirom da svjedok K.K. ne vidi već samo čuje pucnjavu za koju ne zna odakle dolazi i ko puca, dok svjedok G. V. nije očevidac predmetnog događaja.<br>
<br>
U pogledu voluntarističkog odnosa optuženog C. Đ. prema krivičnom djelu teško ubistvo u pokušaju iz člana 144. tačka 3. u vezi člana 20. Krivičnog zakonika, sud utvrđuje sljedeće:<br>
Iz potvrde o privremeno oduzetim predmetima broj 88/2010 potpisanoj od strane optuženog C. Đ. kao i iz službene zabilješke UP PJ Podgorica Filijala Tuzi broj 88/2010 od 23.01.2010. godine, sud utvrđuje da optuženi C. Đ. predaje svoj pištolj bez municije, dakle, optuženi obustavlja radnju pucanja prema Đ. T. tek kada više nema metaka u svom pištolju. Kada se ova činjenica dovede u vezu sa činjenicom da se prilikom pucanja u pravcu Đ. T., kretao u desno (u istom smjeru u kojem bježi Đ. T.) jasno je da optuženi C. Đ. preduzima čitav niz djelatnosti, radnji i postupaka usmjerenih u postizanju jedinog cilja, a to je lišenje života Đ. T. sa direktnim umišljajem, pri čemu je svjestan da preduzetom radnjom s obzirom na primjenjeni način i upotrijebljeno sredstvo, mjesto na kome je djelo učinjeno, kao i s obzirom na druge postojeće okolnosti može dovesti u konkretnu opasnost život drugog (u konkretnom slučaju N. A. koji je kao gost lokala zadobio laku tjelesnu povredu u vidu ustreline desnog sjedalnog predjela), pa je optuženi C. Đ. takvim svojim činom i na tu posljedicu pristao.<br>
<br>
Optuženom C. Đ. je optužnicom stavljeno na teret i izvršenje krivičnog djela nedozvoljeno držanje oružja i eksplozivnih materija iz člana 403. stav 1. Krivičnog zakonika.<br>
<br>
Da je optuženi C. Đ. izvršio krivično djelo nedozvoljeno držanje oružja i eksplozivnih materija iz člana 403. stav 1. Krivičnog zakonika, sud je utvrdio iz odbrane optuženog C. Đ. i svjedočkih iskaza G., B. i Đ. V..<br>
<br>
Naime, iz navedenih dokaza nesporno je da je kritičnog dana 23.01.2010. godine na javnom mjestu ispred lokala "Verdi" u Tuzima Opština Podgorica optuženi C. Đ. neovlašćeno nosio vatreno oružje za koji ima dozvolu - pištolj marke "Crvena zastava" 9 mm "Para" fabrički broj ..., a čije je nošenje shodno članu 11. Zakona o oružju zabranjeno na javnom mjestu.<br>
<br>
Vlasnik koji posjeduje oružje na osnovu oružnog lista za držanje oružja prema odredbama Zakona o oružju ne smije takvo oružje nositi van stambenog ili poslovnog prostora, a jedini iznimak je definisan članom 39. Zakona o oružju.&nbsp;<br>
<br>
Optuženi u odbrani navodi da je pištolj bio u fioci njegovog vozila i da ga uzima iz vozila i nosi sa sobom kada izlazi iz istog. Ovakav navod odbrane optuženog potvrđuju i svjedoci Đ., B. i G., koji potvrđuju da vide pištolj u ruci optuženog kada je pored svog vozila.<br>
<br>
Provedenim dokazima jasno je i nedvosmisleno utvrđeno da je optuženi izvršio krivično djelo nedozvoljeno držanje oružja i eksplozivnih materija iz člana 403. stav 1. Krivičnog zakonika, jer je kao vlasnik oružja za koje ima oružni list za držanje oružja morao znati da je nošenje oružja mimo zakonom predviđenih slučajeva zabranjeno i kažnjivo, pa je u izvršenju krivičnog djela postupio sa direktnim umišljajem, svjestan zabranjenosti takve djelatnosti, sa kojih razloga ga je sud za ovo djelo oglasio krivim i krivično pravno odgovornim.<br>
<br>
Iz utvrđenog činjeničnog stanja, sud nalazi da drugooptuženi Đ. T. u predmetnom događaju radnju pucanja kroz otvoreni prozor lokala "Verdi" preduzima sa jednim ciljem a to je da odbije od sebe neskrivljeni, stvaran, istovremen protivpravni napad C. Đ. koji se sastoji u tome&nbsp; da nakon što C. Đ. iz pištolja marke "Para" cal.9 mm fabričkog broja ... ispaljuje jedan metak u asfalt u trenutku kada su u njegovoj blizini G. T., B. R. i Đ. V. i nastavlja sa pucanjem, pa samim tim i napadom u pravcu Đ. T. koji uzvraćajući pucanjem kroz otvoreni šiber lokala "Verdi" preduzima i postupa u nužnoj odbrani radi zaštite svog tjelesnog integriteta, zbog čega ga sud oslobađa od optužbe na osnovu člana 363.&nbsp; stav 1. tačka 1. ZKP-a u vezi člana 10. stav 1. Krivičnog zakonika.<br>
<br>
Optuženom Đ. T. je optužnicom stavljeno na teret izvršenje krivičnog djela nedozvoljeno držanje oružja&nbsp; i eksplozivnih materija iz člana 403. stav 1. Krivičnog zakonika.<br>
<br>
Optuženi Đ. T. pružajući svoju odbranu iznosi da za pištolj nema dozvolu, te da je isti pripadao njegovom pokojnom zetu; da se on u pištolje ne razumije i da ne zna kazati za kalibar pištolja koji je imao kritičnom prilikom.<br>
<br>
Iz ovako iznesene odbrane optuženi Đ. T. iskazuje svijest i volju u pogledu bića krivičnog djela koga on ostvaruje na način što 23.01.2010. godine na javnom mjestu u lokalu "Verdi" u Tuzima Opština Podgorica neovlašćeno drži i nosi označeno oružje za čije držanje shodno članu 27. Zakona o oružju nema uredno izdat oružni list, te čije je nošenje shodno članu 11. Zakona o oružju zabranjeno na javnom mjestu.<br>
<br>
Da je prethodno navedeno utvrđenje suda tačno sud nalazi u činjenici da optuženi kao odrasla i punoljetna osoba morao znati da je držanje i nošenje pištolja mimo zakonom predviđene procedure i dozvole nadležnog organa zabranjeno i kažnjivo, pa je u izvršenju krivičnog djela postupao sa direktnim umišljajem svjestan zabranjenosti takve djelatnosti s kojih razloga ga je sud oglasio krivim i krivično pravno odgovornim.<br>
<br>
Odlučujući o kazni za optuženog C. Đ. za krivična djela za koja ga je sud oglasio krivim kao u stavu I izreke ove presude, sud je cijenio sve okolnosti na strani optuženog u smislu člana 42. Krivičnog zakonika koje utiču da kazna bude veća ili manja, pa je od olakšavajućih okolnosti na strani optuženog C. Đ. našao da se optuženi izmirio sa Đ. T., da se oštećeni N. A. nije pridružio krivičnom gonjenju prema optuženom kao i njegovu raniju neosuđivanost, dok otežavajuće okolnosti sud nije našao, pa je cijeneći navedene okolnosti a imajući u vidu stepen krivice optuženog istog osudio na jedinstvenu kaznu zatvora za izvršena krivična djela u trajanju od 2 (dvije) godine i 6 (šest) mjeseci, koja kazna je po ocjeni ovog suda srazmjerna krivici i krivično pravnoj odgovornosti optuženog, a kojom kaznom će se ostvariti opšta svrha izricanja krivičnih sankcija u smislu člana 4. Krivičnog zakonika i uticati na optuženog da ubuduće ne čini ista ili slična krivična djela, te da će se ostvariti svrha kažnjavanja iz člana 32. Krivičnog zakonika. Sud je prethodno optuženom C. Đ. utvrdio pojedinačne kazne zatvora za izvršena krivična djela i to za krivično djelo teško ubistvo u pokušaju iz člana 144. tačka 3. u vezi člana 20. Krivičnog zakonika kaznu zatvora u trajanju od 2 (dvije) godine i 4 (četiri) mjeseca a za krivično djelo nedozvoljeno držanje oružja i eksplozivnih materija iz člana 403. stav 1 Krivičnog Zakonika kaznu zatvora u trajanju od 3 (tri) mjeseca, a zatim ga primjenom člana 48. KZ osudio na jedinstvenu kaznu zatvora u trajanju od 2 (dvije) godine i 6 (šest) mjeseci. Sud je kod utvrđenja pojedinačnih kazni navedene olakšavajuće okolnosti u svom zbiru cijenio kao osobito olakšavajuće, te je za krivično djelo teško ubistvo u pokušaju iz člana 144. tačka 3 u vezi člana 20. Krivičnog zakonika zakonom zaprijećenu kaznu umanjio ispod zakonskog minimuma.<br>
Odlučujući o kazni za optuženog Đ. T. za krivično djelo nedozvoljeno držanje oružja i eksplozivnih materija iz člana 403. stav 1 Krivičnog Zakonika&nbsp; za koje ga je sud oglasio krivim kao u stavu I izreke ove presude, sud je cijenio sve okolnosti na strani optuženog u smislu člana 42. Krivičnog zakonika koje utiču da kazna bude veća ili manja, pa je od olakšavajućih okolnosti na strani optuženog&nbsp; našao da se radi o mlađoj osobi, korektno ponašanje pred sudom, a od otežavajućih okolnosti da je osuđivan zbog krivičnog djela neovlašćena prozvodnja, držanje i stavljanje u promet opojnih droga iz člana 300 stav 1 KZ pa je cijeneći navedene okolnosti a imajući u vidu stepen krivice optuženog istog osudio na kaznu zatvora za izvršeno krivično djelo u trajanju od 3 (tri) mjeseca, koja kazna je po ocjeni ovog suda srazmjerna krivici i krivično pravnoj odgovornosti optuženog, a kojom kaznom će se ostvariti opšta svrha izricanja krivičnih sankcija u smislu člana 4. Krivičnog zakonika i uticati na optuženog da ubuduće ne čini ista ili slična krivična djela, te da će se ostvariti svrha kažnjavanja iz člana 32. Krivičnog zakonika.<br>
<br>
Shodno članu 51. Krivičnog zakonika optuženima C. Đ. i Đ. T.&nbsp; se u izrečene kazne zatvora uračunava vrijeme provedeno u pritvoru od 23.01.2010. godine do 10.02.2011. godine.<br>
<br>
Na osnovu člana 75. Krivičnog zakonika od optuženih se oduzima i to od optuženog C. Đ. pištolj marke „PARA“ kalibra 9,00 mm - fabričkog broja ... a od optuženog Đ. T. pištolj marke „CZ“ kalibra 7,65 mm, model 70, fabričkog broja .... kao predmeti izvršenja krivičnog djela.<br>
<br>
Shodno članu 199. i 202. Zakonika o krivičnom postupku optuženi C. Đ. se obavezuje da na ime troškova krivičnog postupka uplati ovom sudu iznos od 286,00 eura koji se odnosi na troškove vještaka, te da optuženi C. Đ. i Đ. T. na ime sudskog paušala uplate iznose od po 100,00 eura koji je odmjeren shodno imovinskim prilikama optuženih, složenosti i dužini trajanja krivičnog postupka.<br>
<br>
&nbsp;&nbsp;&nbsp;&nbsp;&nbsp; Kako je optuženi Đ. T. oslobođen od optužbe za krivično djelo ubistvo u pokušaju iz člana 143 u vezi člana 20 KZ to je sud&nbsp; shodno čl. 203. ZKP odlučio da troškovi krivičnog postupka u ovom dijelu padaju na teret budžetskih sredstava ovog suda.<br>
<br>
Na osnovu izloženog, odlučeno je kao u izreci presude<br>
<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; VIŠI SUD U PODGORICI<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Dana, 10. 02. 2011.godine<br>
<br>
<br>
<br>
ZAPISNIČAR&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; PREDSJEDNIK VIJEĆA-SUDIJA<br>
Vera Popović&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Biljana Uskoković<br>
<br>
<br>
<br>
PRAVNA POUKA:<br>
<br>
Protiv ove presude može se izjaviti žalba Apelacionom sudu Crne Gore,&nbsp; u roku od 15 dana, od dana prijema pismenog otpravka presude, a preko&nbsp; Višeg suda u Podgorici.<br>
<br>
<div style="text-align: center;">
	Tačnost otpravka tvrdi i ovjerava<br>
	namještenik suda Vera Popović<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; __________________________<br>
	<br>
	&nbsp;</div>

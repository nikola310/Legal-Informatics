<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.s1{font-weight:bold;}
.p1{text-align:start;hyphenate:auto;font-family:Times New Roman;font-size:12pt;}
.p2{text-align:start;hyphenate:auto;keep-with-next.within-page:always;font-family:Times New Roman;font-size:12pt;}
.p3{text-align:justify;hyphenate:auto;font-family:Times New Roman;font-size:12pt;}
.p4{text-indent:0.51458335in;text-align:justify;hyphenate:auto;font-family:Times New Roman;font-size:12pt;}
.p5{margin-left:0.039583333in;margin-bottom:0.083333336in;text-align:justify;hyphenate:auto;font-family:Times New Roman;font-size:12pt;}
.p6{text-indent:0.5in;text-align:start;hyphenate:auto;font-family:Times New Roman;font-size:12pt;}
.p7{text-indent:0.5in;text-align:justify;hyphenate:auto;font-family:Times New Roman;font-size:12pt;}
</style>
<title>OSNOVNI SUD U ROŽAJAMA</title>
<meta content="rafet.suljevic" name="author">
</head>
<body class="b1 b2">
<p class="p1">
<span class="s1">OSNOVNI SUD U ROŽAJAMA</span>
</p>
<p class="p2">
<span class="s1">K. br. 207/10</span>
</p>
<p class="p1"></p>
<p class="p1"></p>
<p class="p1">
<span class="s1">				U IME NARODA</span>
</p>
<p class="p1"></p>
<p class="p1"></p>
<p class="p3">
<span>	OSNOVNI SUD U ROŽAJAMA, kao prvostepeni krivični sud, u vijeću sastavljenom od sudije Rafeta Suljevića, kao predsjednika vijeća i sudija porotnika Kardović Avdurahmana i Demić Refije, kao članova vijeća, uz učešće zapisničara Vesić Verice, rješavajući po Optužnici ODT-a iz Rožaja Kt. br. 175/10 od 7. oktobra 2010. godine,  podnijetoj protiv optuženog A. A.   iz Rožaja, zbog krivičnog djela teška djela protiv bezbijednosti javnog saobraćaja iz čl. 348. st.3. u vezi sa čl. 339. st.3. u vezi st.l.  Krivičnog zakonika, nakon održanog usmenog, glavnog i javnog pretresa  dana 10. 06. 2011. godine u prisustvu zamjenika ODT-a u Rožajama Selmanović Armina, optuženog Ad. A.  i oštećenih C.M.i A.M.  obje iz Rožaja, istog dana donio je i javno objavio, </span>
</p>
<p class="p1"></p>
<p class="p1"></p>
<p class="p2">
<span class="s1">				P R E S U D U </span>
</p>
<p class="p1"></p>
<p class="p1"></p>
<p class="p3">
<span>	Optuženi </span><span class="s1">A. A.  </span><span>JMBG . , od oca A.   i majke I. , rodjene M., rodjen .. godine u Rožajama, sa prebivalištem u mjestu rodjenja Ul. "M. Pećanina" bb,  državljanin Crne Gore, pismen,  po zanimanju službenik policije ,  oženjen, otac dvoje  maloljetne djece,  završio srednju školu,  vojni rok služio l996. godine u Tivtu, vodi se pri VE Rožaje, srednjeg imovnog stanja, neosudjivan, ne vodi se drugi krivični postupak protiv njega, </span>
</p>
<p class="p3"></p>
<p class="p1"></p>
<p class="p3">
<span class="s1">				K R I V   J E </span><span> </span>
</p>
<p class="p4">
<span>	</span>
</p>
<p class="p4"></p>
<p class="p4"></p>
<p class="p4">
<span>Što je:</span>
</p>
<p class="p4"></p>
<p class="p4">
<span>Dana 5. 06. 2010. godine oko 17,25 časova na magistralnom putu br. 2 Rožaje - Bać, u mjestu zv. "Njeguši",  Opština Rožaje, ne pridržavajući se saobraćajnih propisa, svjestan da svojom radnjom može učiniti djelo, ali je olako držao da to toga neće doći ili da će to moći spriječiti, ugrozio  saobraćaj i doveo u opasnost živote ljudi, na način što je upravljao  putničkim motornim vozilom marke "VW" tip "Pasat" reg. oznaka RO AB -406, iz pravca Ribarića u pravcu Rožaja, brzinom od 68,40 km/h, koja brzina je veća od brzine dozvoljene postavljenim saobraćajnim znakom van naselja od 60 km/h, protivno odredbi  čl. 32.st.4. Zakona o bezbijednosti saobraćaja na putevima, usled čega je izgubio kontrolu upravljanja nad istim, pa je napustio kolovoz na desnoj strani, prešao preko zemljanog proširenja i prednjim čeonim dijelom vozila udario u betonski zid od gradske deponije, kojom prilikom su njegovi saputnici zadobili tjelesne povrede i to: C. M.tešku tjelesnu povredu u vidu luksacije lijevog ramenog zgloba sa prelomom velikog tuberkuluma i lake tjelesne povrede u vidu nagnječne povrede glave i trupa i A.M. tešku tjelesnu povredu u vidu prekida -  lijeve rupture ahilove tetive,</span>
</p>
<p class="p4"></p>
<p class="p4">
<span>- čime je izvršio krivično djelo teška djela protiv bezbijednosti javnog saobraćaja iz čl. 348. st.3. u vezi čl. 339. st.3. u vezi st.l. Krivičnog zakonika,</span>
</p>
<p class="p4"></p>
<p class="p4">
<span>- pa mu sud za izvršeno krivično djelo primjenom čl. 4, l3, l6, 32, 36, 42, 52,  53 i 54.  Krivičnog Zakonika i čl. 364. Zakonika o krivičnom postupku, </span><span class="s1">i z r i č e</span><span> </span>
</p>
<p class="p4"></p>
<p class="p4"></p>
<p class="p4"></p>
<p class="p4">
<span>			</span><span class="s1">USLOVNU OSUDU  </span>
</p>
<p class="p4"></p>
<p class="p4"></p>
<p class="p4">
<span>Kojom mu utvrdjuje KAZNU ZATVORA u trajanju od 60 (šezdeset) dana  i istovremeno odredjuje da se kazna neće izvršiti ukoliko osudjeni za vrijeme od jedne godine dana ne učini novo krivično djelo.  </span>
</p>
<p class="p5">
<span>	Okrivljeni je dužan da ovom sudu plati troškove krivičnog postupka u iznosu od 568,00 Eura.</span>
</p>
<p class="p4">
<span>Okrivljeni je dužan da plati na ime paušala  iznos od  75,00 Eura, a sve prednje u roku od l5 dana po pravnosnažnosti ove presude. </span>
</p>
<p class="p4">
<span>Oštećene A..M. i C. M. se radi ostvarivanja odštetnog zahtjeva upućuju na gradjansku parnicu.</span>
</p>
<p class="p4"></p>
<p class="p4"></p>
<p class="p6">
<span class="s1">			O b r a z l o ž e n j e</span><span> </span>
</p>
<p class="p6"></p>
<p class="p6"></p>
<p class="p7">
<span>ODT u Rožajama podnio je ovome sudu Optužnicu Kt. br. 175/10 od 07. 10. 2010. godine  protiv okrivljenog A. A.  iz Rožaja, zbog krivičnog djela teška djela protiv bezbijednosti javnog saobraćaja iz čl. 348. st.3 u vezi čl. 339. st.3. u vezi st.l.  Krivičnog Zakonika.</span>
</p>
<p class="p7">
<span>Na glavnom pretresu od 10.06.2011 godine zamjenik ODT u Rožajama Selmanović Amin precizirao je činjenični opis u dispozitivu Optužnice na način kao u izreci ove presude dok je ista ostala neizmijenjena u pogledu pravne kvalifikacije krivičnog djela.</span>
</p>
<p class="p7">
<span> Zamjenik ODT u Rožajama Selmanović Armin   je u završnoj riječi istakao da ostaje u cjelosti pri Optužnici koju je precizirao na glavnom pretresu i predložio  je da sud Ademagić Anesa oglasi krivim  za krivično djelo koje mu se stavlja na teret i da ga osudi na kaznu  po zakonu.  </span>
</p>
<p class="p7">
<span>Oštećena A. M.u završnoj riječi istakla  je da se ne pridružuje krivičnom gonjenju ODT u Rožajama prema okrivljenom, niti prema istom postavlja odštetni zahtjev, a isti će eventalno postaviti protiv osiguranja kod kojeg je bilo osigurano vozilo vlasništvo okrivljenog .</span>
</p>
<p class="p7">
<span>Oštećena C.M. u završnoj riječi je istakla da se ne pridružuje krivičnom gonjenju protiv okrivljenog niti prema njemu posatvlja odštetni zahtjev  , a isti će postaviti posebnom tužbom protv osiguranja kod kojeg je bilo osigurano vozilo vlasništvo okrivljenog. </span>
</p>
<p class="p7">
<span>Okrivljeni A. A. u svojoj odbrani na glavnom pretresu istakao je u svemu kao na zapisniku iz istrage Ki. br. 59/10 od 28. 07. 2010. godine, odnosno   da je dana 05. 06. 2010. godine upravljao sa putničkim vozilom marke "Pasat" reg. oznake RO AB 406 iz pravca Novog Pazara prema Rožajama.  U vozilu se nalazila i njegova supruga Mimoza koja je sjedela na mjestu suvozača, dok je na zadnjem sjedišu bila njihova prijateljica M. C.sa njihovom djecom. Smatra da je brzinu kretanja vozila bio prilagodio uslovima i stanju na putu, a pomenutu dionicu puta dobro poznaje jer je istom često prolazio. Kada je došao na mjesto nezgode vidio je da se iz pravca gradske deponije,  koja je do magistralnog puta sa desne strane ogradjena betonskim zidom, kreću dva grla stoke koje  su gonili psi. Kada su se pomenuta grla stoke našla na kolovoznoj traci kojom se kretao pokušao je da zaustavi vozilo pritiskom na kočnicu medjutim, usled šodera koji se nalazio po desnoj strani kolovoza i zbog mokrog kolovoza vozilo je proklizalo i nije se moglo zaustaviti. Izgubio je kontrolu upravljanja nad vozilom, pa je vozilo sišlo sa kolovoza sa desne strane i prednjim čeonim dijelom udarilo u betonski stub koji se nalazio na ulazu u gradsku deponiju i tu se zaustavilo. Usled udara vozila zadobio je povrede u predjelu grudnog koša, a povrijedjene su i njegova supruga M. i C.Munirka. Usled zadobijenih povreda ukazana im je medicinska pomoć najprije u Domu zdravlja u Rožajama, a zatim i u Beranama gdje su zadržani na liječenju. Dodao je da kritičnog dana nije konzumirao alkohol.  </span>
</p>
<p class="p7">
<span>U završnoj riječi  istakao je da se ne osjeća krivim za krivično djelo koje mu se stavlja na teret preciziranom Optužnicom ODT u Rožajama, pa je predložio da ga sud oslobodi od krivično pravne odgovornosti. </span>
</p>
<p class="p7">
<span>Po ovoj krivično pravnoj stvari sud je na glavnom pretresu izveo sledeće dokaze:</span>
</p>
<p class="p4">
<span>Pročitan je  zapisnik o uvidjaju saobraćajnih nezgoda Ispostave Rožaje br. 36 od 5. 06. 2010. godine, izvršen je </span><span class="s1"> </span><span>uvid u otpusnu listu sa epikrizom Opšte bolnice Berane br. 2788/2010, br. 2787/2010  i br. 3250/2010, pročitan je </span><span class="s1"> </span><span>izvještaj ljekara specijaliste hitne medicinske pomoći  Rožaje br. 2004 i br. 2007, pročitan je nalaz vještaka medicinske struke Dr. Milorada Magdelinića koji je dat na zapisniku iz istrage Ki. br.59/10 od 5. 10. 2010. godine, pročitan je nalaz i mišljenje  vještaka saobraćajne struke Nurković Muja od 9. 08. 2010. godine, izvršen je </span><span class="s1"> </span><span>uvid u skicu lica mjesta Ispostave Rožaje od  5. 06. 2010. godine,</span><span class="s1"> </span><span>pročitan je  izvještaj Uprave policije - Ispostava Rožaje iz kaznene evidencije na ime okrivljenog A. A., saslušane su  u svojstvu svjedoka - oštećane C. M. i A. M., izvršen je uvid u originalnu skicu lica mjesta sačinjenu od strane Ispostave Rožaje dana 5. 06. 2010. godine, a zavedena kod Ispostave Rožaje pod br. 03-231-2101 od 29. 06. 2010. godine, pročitan je </span><span class="s1"> </span><span>pismeni nalaz i mišljenje vještaka saobraćajne struke Čabarkapa Milenka od 10. 01.2011. godine, pročitan je zapisnik sa glavnog pretresa od 14. 12. 2010. godine kada je obavljen uvidjaj na licu mjesta u prisustvu stranaka i vještaka saobraćajne struke i saslušan je vještak saobraćajne struke Nurković Mujo koji je usaglasio svoj nalaz i mišljenje, sa nalazom i mišljenjem vještaka saobraćajne struke Čabarkapa Milenka. </span>
</p>
<p class="p4">
<span>Svjedok - oštećena A. M. na glavnom pretresu istakla je u svemu kao na zapisniku sa glavnog pretresa od 22. 11. 2010. godine, odnosno da se kritičnog dana nalazila u putničkom motornom vozilu kojim je upravljao njen suprug pri povratku iz Novog Pazara za Rožaje. Ističe da je sjedela na mjestu suvozača i da je bila vezana sigurnosnim pojasom. Kada su stigli u mjestu Njeguši, Opština Rožaje vidjela je na putu nekoliko krava za kojima je jurio pas. Njen suprug i ako je vozio sporo, nije uspio da ukoči vozilo, pa je ostvario kontakt sa betonskim stubom na ulazu u gradsku deponiju koja se nalazi sa desne strane magistralnog puta gledano prema Rožajama u kom pravcu su se i oni kretali. Betonski zid kojim je ogradjena deponija udaljen je svega 0,5 m od ivice magistralnog puta. Usled udara vozila u betonski stub, zadobila je povrede u predjelu stopala lijeve noge, a bila je povrijedjena i njihova prijateljica M. koja je sjedela na zadnjem sjedištu vozila. Porede je zadobio i njen suprug, dok je na vozilu pričinjena materijalna štete. Smatra da je saobraćajna nezgoda nastupila usled iznenadne pojave životinja na magistralni put u trenutku kada su oni naišli magistralnim putem.</span>
</p>
<p class="p4">
<span>Svjedok - oštećena C. M. na glavnom pretresu istakla je u svemu kao na zapisniku iz istrage Ki. br. 59/10 od 28. 07. 2010. godine, odnosno da je kritičnog dana bila u vozilu  kojim je upravljao okrivljeni, a u kojem su se još nalazili supruga okrivljenog i njihovo dvoje maloljetne djece. Sjedela je na zadnjem sjedištu sa djecom i nije pratila odvijanje saobraćajne situacije, a u jednom momentu začula je jak udar usled čega je izgubila svijest. Bila je prebačena najprije u Dom zdravlja Rožaje, a zatim i u bolnicu u Berane, gdje je zadržana na liječenju pet dana, jer je imala prelom u predjelu lijevog ramena. </span>
</p>
<p class="p4">
<span>Vještak saobraćajne struke Čabarkapa Milenko iz Bijelog Polja u svom pismenom nalazu i mišljenju od 10. 01. 2011. godine istakao je da je do predmetne saobraćajne nezgode došlo danju za vrijeme padanja kiše, pri smanjenoj vidljivosti zbog magle, prašine i dima, kada je kolovoz bio mokar, na magistralnom putu van naselja, gdje je put na pravcu dužine oko 200 m, po izlazu iz lijeve krivine, pregledan na dužinu od oko 200 m, sa podužnim padom od oko 3% na mjestu gdje je sa desne strane kolovoza puta na pravcu locirana ogradjena deponija komunalnog odpada u uslovima ograničenja brzine kretanja vozila saobraćajnim znakom  na 60 km/h. Kolovoz puta bio je obilježen središnom punom linijom i prilikom kretanja putničkog vozila desnom kolovoznom trakom  okrivljeni je preduzeo radnju intenzivnog kočenja, tokom koga je putničko vozilo, jednoliko, bočno izmicano udesno, napuštajući kolovoz na desnoj ivici, nastavljajući da se kreće zemljanim proširenjem, uz dalje jednoliko bočno izmicanje udesno, na kojoj putanji je prednjim dijelom udarilo u zid od betonskih blokova, na početku drugog dijela ograde deponije komunalnog otpada, pri čemu je totalno oštećeno i usled kojeg udara se zaustavilo. Tehnički razlog dogadjaja predmetne nezgode je neodržavanje upravljivosti putničkim vozilom putanjom desnom kolovoznom trakom. </span>
</p>
<p class="p4">
<span>U momentu preduzetog kočenja putničko motorno vozilo je imalo brzinu od oko 68,4 km/h s obzirom da je dužina lijevog traga kočenja bila 29 m, a dužina traga kočenja desnih točkova 27,50 m i vozilo se moglo zaustaviti kočenjem  da mu je brzina kretanja bila manja od 55,8 km/h, tako da su postojale tehničke mogućnosti da se putničko vozilo zaustavi preduzetim kočenjem prije udara u zid  od betonskih blokova, da se kretalo prilagodjenom brzinom opisanim  uslovima. </span>
</p>
<p class="p4">
<span>Vještak saobraćajne struke Nurković Mujo na glavnom pretresu od 10. 06. 2011. godine u cjelosti se saglasio sa datim nalazom i mišljenjem vještaka saobraćajne struke Čabarkapa Milenka od 10. 01. 2011. godine, kada se uzme u obzir da je dužina tragova kočenja bila 29 m, odnosno 27,50 m, kako to stoji u originalnoj skici lica mjesta sačinjenoj  od strane Ispostave Rožaje dana 5. 06. 2010. godine. </span>
</p>
<p class="p4">
<span>Iz nalaza i mišljenja vještaka medicinske struke Dr. Milorada Magdelinića, koji je dao na zapisniku iz istrage KI. br. 59/10 od 5. 10. 2010. godine, a koji je uz saglasnost stranaka pročitan na glavnom pretresu vidi se da je  C. M. povrijedjena u predmetnoj saobraćajnoj nezgodi i da je usled zadobijenih povreda primljena na hiruško odjeljenje Opšte bolnice u Beranama dana 5. 06. 2010. godine, gdje je zadržana na liječenju do 11. 06. 2010. godine. U ovoj saobraćajnoj nezgodi ista je zadobila povrede u vidu luksacije lijevog ramenog zgloba sa prelomom velikog tuberkuluma lijeve nadlaktne kosti i nagnječne povrede glave i trupa. Prva povreda se kvalifikuje kao teška tjelesna povreda dok se kontuzione povrede glave i trupa kvalifikuju kao lake tjelesne povrede i iste su mogle biti zadobijene u saobraćajnom udesu. </span>
</p>
<p class="p4">
<span>Takodje iz medicinske dokumentacije koja se nalazi u spisima predmeta na ime A. M. vidi se da je ista takodje primljena na hiruškom odjeljenju Opšte bolnice Berane dana 5. 06. 2010. godine i da je zadržana na liječenju do 9. 06. 2010. godine. Ista je imala povredu  u vidu rupture lijeve ahilove tetive, usled čega je operisana, a ova povreda se kvalifikuje kao teška tjelesna povreda i mogla je nastati u saobraćajnom udesu. Zbog  ove povrede  oštećena M. je ponovo operisana u Opštoj bolnici u Beranama dana 30. 06. 2010. godine.</span>
</p>
<p class="p7">
<span>Sud je cijeneći  sve izvedene dokaze u smislu čl. 36o. st.2. ZKP-a,  nedvosmileno utvrdio činjenično stanje kao u izreci ove presude.</span>
</p>
<p class="p7">
<span>Utvrdjeno činjenično stanje proizilazi iz dokaza izvedenih u postupku, a isto nalazi oslonca i u odbrani okrivljenog. </span>
</p>
<p class="p7">
<span>Naime, na osnovu svih izvedenih dokaza na glavnom pretresu nesumnjivo je utvrdjeno da se dana 5. 06. 2010. godine, oko 17,25 časova, na magistralnom putu br. 2 Bać - Rožaje, u mjestu "Njeguši", Opština Rožaje, dogodila saobraćajna nezgoda. U ovoj saobraćajnoj nezgodi  učestvovalo  je putničko motorno vozilo  marke "Volkswagen", tip  Pasat   reg oznaka RO AB-406, kojim je u vrijeme dogadjanja nezgode upravljao okrivljeni A. A., a u kojem vozilu se na mjestu suvozača nalazila njegova supruga A. M. , a na zadnjem sjedištu njihova prijateljica C. M. i njihovo dvoje  maloljetne djece.</span>
</p>
<p class="p7">
<span>Sama nezgoda dogodila se na dijelu gdje se magistralni put pruža u pravcu u dužini oko 200 m, po izlazu iz lijeve krivine, gdje je preglednost  obezbijedjena u dužini od oko 200 m, sa podužnim padom magistralnog puta od oko 3%.Kolovoz puta bio je obilježen središnom  punom linijom  dok je brzina na tom dijelu puta bila ograničena postavljenim saobraćajnim znakom na 60 km/h . Saobraćajna nezgoda dogodila se danju u vrijeme dok je padala kiša, vidljivost je bila smanjena zbog magle, prašine i dima, kolovoz magistralnog puta bio je mokar i prolazio je van naselja.  </span>
</p>
<p class="p7">
<span>Prema usaglašenom  nalazu i mišljenju vještaka saobraćajne struke Čabarkapa Milenka iz Bijelog Polja i  Nurković Muja iz Rožaja,  do predmetne saobraćajne nezgode došlo je kada je okrivljeni A. A. po izlasku iz lijeve krivine preduzeo radnju intenzivnog kočenja, tokom koga se putničko vozilo kojim je upravljao bočno izmicalo udesno, napuštajući kolovoz na desnoj ivici magistralnog puta, nakon čega je nastavilo da se kreće zemljanim proširenjem  uz dalje jednoliko bočno izmicanje udesno i na toj putanji je prednjim dijelom udarilo u zid od betonskih blokova, na početku drugog dijela ograde deponije komunalnog otpada, usled kojeg udara se vozilo zaustavilo i tom prilikom je totalno oštećeno.  </span>
</p>
<p class="p7">
<span>Tehnički razlog dogadjanja predmetne saobraćajne nezgode je neodržavanje upravljivosti putničkim vozilom putanjom desnom kolovoznom trakom. U momentu preduzetog kočenja putničko motorno vozilo kojim je upravljao okrivljeni A. kretalo se brzinom od oko 68,4 km/h, što je utvrdjeno na osnovu dužine lijevog traga kočenja  od 29 m i dužine traga kočenja desnih točkova od 27,50 m. Prema usaglašenom nalaz i mišljenju pomenutih vještaka okrivljeni je mogao zaustaviti svoje vozilo kočenjem prije udara, da se kretao brzinom manjom od 55,8 km/h, odnosno da se sa svojim vozilom kretao prilagodjenom brzinom opisanim vremenskim uslovima i stanju puta. </span>
</p>
<p class="p7">
<span>Osnovni razlog za dogadjanje predmetne saobraćajne nezgode,  leži u  činjenici da  je okrivljeni A. A. kritičnom prilikom  upravljao sa vozilom brzinom od 68,4 km/h,  dakle brzinom koja nije bila prilagodjena za tekuću saobraćajnu situaciju, s obzirom da je ista na ovom dijelu puta ograničena postavljenim saobraćajnim znakom na 60 km/h,  zbog čega je izgubio upravljivost nad vozilom, pa je propuštanjem mogućnsoti da brzinu kretanja vozila prilagodi uslovima puta, načinio propust koji se smatra razlogom uzročno vezanim za stvaranje opasne situacije i nastanak predmetne nezgode. </span>
</p>
<p class="p7">
<span>Nalaz   i mišljenje vještaka saobraćajne struke  Čabarkapa Milenka od 10. 01. 2011. godine  sa kojim se nalazom u potpunosti složio i vještak saobraćajne struke   Nurković Mujo na glavnom pretresu od 10. 06. 2011. godine,   dakle usaglašeni nalaz i mišljenje pomenutih vještaka,  sud je u svemu prihvatio jer je isti objektivan, potpun i stručan, tako da nema sumnje u drugačije činjenično stanje, a isti je u potpunom skladu sa zapisnikom o uvidjaju saobraćajne nezgode   br. 36 od 5. 06. 2010. godine i  originalnom skicom lica mjesta koja je  sačinjena od strane Ispostave Rožaje, dana 5. 06. 2010. godine, koji je dokaz   sud takodje u svemu prihvatio kao objektivan  i nesporan, s obzirom da se iz istog nesumnjivo zaključuje koja je dužina tragova kočenja  lijevih i desnih točkova vozila kojim je upravljao okrivljeni. </span>
</p>
<p class="p7">
<span>Posledica dogadjanja predmetne saobraćajne nezgode je  povredjivanje  saputnika u vozilu C. M. koja je u ovoj saobraćajnoj nezgodi zadobila  naprijed opisanu  tešku tjelesnu povredu u vidu luksacije lijevog ramenog zgloba sa prelomom velikog tuberkuluma  i lake tjelesne povrede u vidu nagnječnih povreda glave i trupa. Ove povrede se prema nalazu i mišljenju vještaka medicinske struke Dr. Milorada Magdelinića , specijaliste  hirurga,  kvalifikuju kao teška  tjelesna povreda,  kada je u pitanju prva povreda i lake tjelesne povrede - nagnječne povrede glave i trupa,   a nesporno je da su iste zadobijene u predmetnoj saobraćajnoj nezgodi. Takodje, povrijedjena je bila i supruga okrivljenog A. M., koja je kritičnom prilikom zadobila povredu u vidu prekida lijeve rupture ahilove tetive, koja se povreda kvalifikuje kao teška tjelesna povreda usled koje je oštećena M. dva puta operisana, a ova povreda je mogla biti zadobijena u saobraćajnom udesu.</span>
</p>
<p class="p7">
<span>Sud je nalaz i mišljenje vještaka medicinske struke Dr. Milorada Magdelinića  od 5. 10. 2010. godine,  u svemu prihvatio, kao objektivan, jasan i stručan, jer je  dat na osnovu medicinske dokumentacije  koji se nalazi u spisima predmeta, a isti je potvrdjen i ostalim izvedenim dokazima, odnosno iskazima  oštećenih Camić Munirke i Ademagić Mimoze.  </span>
</p>
<p class="p7">
<span>Iskaz  oštećene  Ca.M.,  sud je u svemu prihvatio kao objektivan i nesumnjiv s obzirom da se slaže sa  ostalim izvedenim dokazima  i utvrdjenim činjeničnim stanjem, dok je iskaz oštećene A.M. sud takodje u većem dijelu ocijenio kao objektivan, osim u manjem dijelu gdje je oštećena tvrdila da je njen suprug A. kritičnom prilikom vozio sporo, jer je u ovom dijelu iskaz oštećene obezvrijedjen i opovrgnut   usaglašenim nalazima vještaka saobraćajne struke koji su nesumnjivo utvrdili da je okrivljeni A.kritičnom prilikom ipak upravljao vozilom brzinom koja je bila iznad dozvoljene postavljenim saobraćajnim znakom.</span>
</p>
<p class="p7">
<span>Sud je posebno cijenio odbranu okrivljenog A. A.,  pa je istu ocijenio kao neobjektivnu u dijelu  gdje je tvrdio da je kritičnom prilikom brzinu kretanja svog vozila bio prilagodio uslovima  na putu. U ovom dijelu odbrana okrivljenog je odlučno opovrgnuta, kako je naprijed već rečeno, usaglašenim nalazima i mišljenjima vještaka saobraćajne struke  koji su našli u svojim nalazima i mišljenjima da se kritičnom prilikom okrivljeni sa vozilom kretao brzinom od 68,40 km/h na dijelu magistralnog puta gdje je brzina  bila ograničena postavljenim saobraćajnim znakom na 60 km/h, a što je i bio razlog za nastupanje predmetne saobraćajne nezgode. Dakle, u ovom dijelu odbrana okrivljenog očigledno je bila sračunata na izbjegavanje krivično pravne odgovornosti , pa je tako takvu u ovom dijelu sud nije prihvatio. </span>
</p>
<p class="p7">
<span>Iz svega naprijed utvrdjenog i izloženog sud je izveo nesumnjiv zaključak da su u radnjama okrivljenog Ad. A.sadržani svi bitni elementi bića krivičnog djela teška djela protiv bezbijednosti javnog saobraćaja iz čl. 348.st.3. u vezi čl. 339. st.3. u vezi st.l. KZ.</span>
</p>
<p class="p7">
<span>Okrivljeni se naime, kritičnog dana prilikom upravljanja putničkim motornim vozilom marke "VW" tip Pasat , reg. oznaka RO AB-406,   nije pridržavao odredbe čl. 32. st.4.  Zakona o bezbijednosti saobraćaja na putevima, kojom je jasno previdjeno da na putu van naselja vozač ne smije vozilom da se kreće brzinom većom od brzine odredjene saobraćajnim znakom postavljenim na putu.  </span>
</p>
<p class="p7">
<span> Okrivljeni je prilikom izvršenja krivičnog djela postupao u nehatu, u smislu čl. 16. KZ,  jer je bio svjestan da svojom radnjom može učiniti djelo, ali je olako držao da do toga neće doći ili da će isto moći spriječiti.</span>
</p>
<p class="p7">
<span>Za izvršeno krivično djelo sud je okrivljenog A. A. oglasio krivim i izrekao mu uslovnu osudu kojom mu je utvrdio kaznu zatvora u trajanju od 60 dana i istovremeno odredio da se ista neće izvršiti ukoliko osudjeni za vrijeme od jedne godine dana ne učini novo krivično djelo.  </span>
</p>
<p class="p7">
<span>Prilikom izricanja ovakve vrste krivične sankcije okrivljenom, sud je imao u vidu sve okolnosti iz čl. 42. KZ koje utiču na to da kazna bude veća ili manja, pa mu je od olakšavajućih okolnosti uzeo u obzir da je porodičan čovjek, otac dvoje maloljetne djece, da do sada nije osudjivan za krivična djela   i da se oštećene  C. M. i A. M.koja mu je inače supruga, nijesu pridružile   krivičnom gonjenju ODT u Rožajama protiv okrivljenog, niti su   prema njemu postavile odštetni zahtjev,  dok posebno otežavajućih okolnosti na strani okrivljenog sud nije našao.</span>
</p>
<p class="p7">
<span>  Vodeći još računa o stepenu  povrede zaštićenog  dobra, sud je okrivljenom   uz primjenu odredaba iz  čl. 53 i 54. KZ, izrekao uslovnu osudu, smatrajući da će se i samim upozorenjem uz prijetnju kaznom,  prema okrivljenom postići svrha kažnjavanja iz čl. 32. KZ,  pa samim tim i svrha  uslovne osude iz čl. 52. KZ, a u okviru opšte svrhe izricanja i propisivanja krivičnih sankcija iz čl. 4. st.2. KZ.</span>
</p>
<p class="p7">
<span>Na osnovu čl. 202. st.l. ZKP-a okrivljeni  A. A.  je dužan da ovom sudu  plati troškove  krivičnog postupka u ukupnom iznosu od 568,00 eura. Pomenuti troškovi se odnose na nagradu  koja je  isplaćena vještaku medicinske struke Dr. Miloradu Magdeliniću   za dati nalaz i mišljenje u iznosu od 77,00 eura i  na  nagradu  vještacima  saobraćajne struke  Čabarkapa Milenku u ukupnom iznosu od 291,50 eura i  Nurković Muju u iznosu od 159,50 eura, za date nalaze i mišljenja, te dnevnice sudiji i zapisničaru u iznosu od po 20,00 eura za izlazak na lice mjesta i vršenje uvidjaja.</span>
</p>
<p class="p7">
<span>Na osnovu člana l99. st.3.  sud je obavezao okrivljenog da plati ovome sudu na ime paušala iznos od 75,00 eura, a imajući pri tom u vidu trajanje i složenost krivičnog postupka kao i imovno stanje okrivljenog.</span>
</p>
<p class="p4">
<span>Oštećene A. Mi. i C. M. se radi ostvarivanja odštetnog zahtjeva upućuju na gradjansku parnicu, na osnovu čl. 212.st.2. ZKP-a, jer podaci krivičnog postupka ne pružaju pouzdan osnov ni za djelimično ni za potpuno presudjenje u ovom dijelu, a njihovo pribavljanje bi vodilo znatnom odugovlačenju krivičnog postupka.</span>
</p>
<p class="p7">
<span>Sa izloženog odlučeno je kao u dispozitivu ove presude.</span>
</p>
<p class="p7"></p>
<p class="p7">
<span>	</span><span class="s1">OSNOVNI SUD U ROŽAJAMA, dana 10. 06. 2011. godine.</span>
</p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7">
<span class="s1">Zapisničar, 				        PREDSJEDNIK VIJEĆA-SUDIJA,</span>
</p>
<p class="p7">
<span class="s1">Verica Vesić,s.r.                                                         Rafet Suljević,s.r.</span>
</p>
<p class="p7">
<span class="s1">	                          </span>
</p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7">
<span class="s1">PRAVNA POUKA:</span><span> Protiv  ove presude može se izjaviti žalba u roku od l5 dana od dana prijema iste i to Višem sudu u Bijelom Polju, a preko ovog suda. </span>
</p>
<p class="p1"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{margin-bottom:0.1388889in;text-align:end;hyphenate:auto;font-family:Arial;font-size:12pt;}
.p2{margin-bottom:0.1388889in;text-align:center;hyphenate:auto;font-family:Calibri;font-size:11pt;}
.p3{margin-bottom:0.1388889in;text-align:justify;hyphenate:auto;font-family:Arial;font-size:12pt;}
.p4{margin-bottom:0.1388889in;text-align:center;hyphenate:auto;font-family:Arial;font-size:12pt;}
.p5{text-indent:0.5in;margin-bottom:0.1388889in;text-align:justify;hyphenate:auto;font-family:Arial;font-size:12pt;}
.p6{text-indent:0.375in;margin-bottom:0.1388889in;text-align:justify;hyphenate:auto;font-family:Arial;font-size:12pt;}
.p7{text-indent:0.5in;margin-left:-0.125in;margin-bottom:0.1388889in;text-align:justify;hyphenate:auto;font-family:Arial;font-size:12pt;}
.p8{text-indent:0.5in;margin-left:-0.125in;margin-bottom:0.1388889in;text-align:center;hyphenate:auto;font-family:Arial;font-size:12pt;}
.p9{margin-left:4.0in;text-align:center;hyphenate:auto;font-family:Arial;font-size:12pt;}
.p10{text-align:start;hyphenate:auto;font-family:Arial;font-size:12pt;}
.p11{text-align:center;hyphenate:auto;font-family:Arial;font-size:12pt;}
.p12{text-indent:0.5in;text-align:justify;hyphenate:auto;font-family:Arial;font-size:12pt;}
.p13{text-align:justify;hyphenate:auto;font-family:Arial;font-size:12pt;}
.p14{margin-bottom:0.1388889in;text-align:start;hyphenate:auto;font-family:Calibri;font-size:11pt;}
</style>
<title>K</title>
<meta content="mitar.mirovic" name="author">
</head>
<body class="b1 b2">
<p class="p1">
<span>K. br. 102/12</span>
</p>
<p class="p2">
<span> HYPERLINK "http://bs.wikipedia.org/wiki/Slika:Coat_of_arms_of_Montenegro.svg" \o "Grb Crne Gore" </span>
<!--Image link to '0.png' can be here-->
</p>
<p class="p3">
<span>U IME CRNE GORE</span>
</p>
<p class="p3">
<span>	OSNOVNI SUD U ULCINJU, sudija mr Sanja Mirović, uz učešće zapisničarke Domenike Barlović, u ponovljenom krivičnom postupku protiv optuženog K.A. iz U., kojeg brani V. G.-R., advokat iz U., zbog produženog krivičnog djela teška krađa iz čl. 240 st. 1 tač. 2 u vezi čl. 23 st.2 i 49 Krivičnog zakonika, odlučujući po optužnici Osnovnog državnog tužilaštva u Ulcinju Kt.br.489/05 od 14.12.2005.godine, koju je na glavnom pretresu zastupala rukovodilac Osnovnog državnog tužilaštva u Ulcinju F. M., nakon održanog glavnog i javnog pretresa dana 16.05.2014. godine, u prisustvu zastupnika optužbe, optuženog i njegovog branioca, donio je,a dana 19.05.2014.god. i javno objavio</span>
</p>
<p class="p3"></p>
<p class="p4">
<span>P R E S U D U</span>
</p>
<p class="p4"></p>
<p class="p3">
<span>	DJELIMIČNO SE STAVLJA VAN SNAGE pravosnažna presuda Osnovnog suda u Ulcinju K.br.36/08 od 08.06.2011. godine i to samo u pogledu odluke o kazni, pa se ista u tom dijelu preinačava i sud optuženog K.A. na osnovu čl.4 st.2,32,36 i 42 te čl.374 Zakonika o krivičnom postupku osuđuje na kaznu zatvora u trajanju od 1 (jedne) godine, u koju kaznu mu se shodno čl. 51 Krivičnog zakonika uračunava vrijeme provedeno u pritvoru od 19. 08. 2005. godine do 13. 03. 2006. godine</span>
</p>
<p class="p3">
<span>	U ostalom dijelu presuda ostaje neizmijenjena.</span>
</p>
<p class="p4">
<span>O b r a z l o ž e n j e</span>
</p>
<p class="p3">
<span>	Pravosnažnom presudom ovog suda K.br.36/08 od 08.06.2011. godine optuženi G. Đ.,N. B.,E. F. i K.A. u odsustvu su oglašeni krivima zbog izvršenja produženog krivičnog djela teška krađa iz čl. 240 st. 1 tač. 2 u vezi čl. 49 Krivičnog zakonika. Optuženi K.A. osuđen je na kaznu zatvora u trajanju od 1 godine i 6 mjeseci i u istu mu je uračunato vrijeme provedeno u pritvoru.</span>
</p>
<p class="p3">
<span>	Branilac optuženog K.A., podnio je zahtjev za ponavljanje postupka koji je ovaj sud uvažio rješenjem Kv. br. 50/12 od 17. 05. 2012. godine.</span>
</p>
<p class="p3">
<span>	Na ponovljenom glavnom pretresu održanom 16.05.2014.godine, zastupnik optužbe je ostao u cjelosti pri podignutoj optužnici a u završnoj riječi predložio je da se optuženi oglasi krivim i osudi po zakonu.</span>
</p>
<p class="p3">
<span>	Optuženi K.A. je u svojoj odbrani priznao izvršenje krivičnog djela za koje se tereti navodeći da je isto izvršio iz mladosti i nepromišljenosti, da se zbog istoga kaje i da žali što se nalazi u ovoj situaciji jer je sada porodičan čovjek, da je njegova uloga u izvršenju predmetnih djela bila  da ostale optužene koje je upoznao dok je radio i živio na K.-G.Đ.,N.B. i E.F. vozi do kuće Č. i U.-mjesta na kojima su izvršene krađe, da ih sačeka da krađe izvrše i da ih potom vrati, te da ne zna šta se na licu mjesta dešavalo, a da se ne bi ni mogao sjetiti zbog proteka vremena. Sjeća se da je N.B. iz njegovog vozila uzeo šrafciger i držao ga zamotanog u peškir kada su otišli da izvrše kradju u kući Č.,a ovo vjerovatno da bi njime djelovao na zatvorena vrata ili prozor. Nakon izvršenih kradja kod Č. i U. zajednički su djelili ukradene stvari i novac ali su njemu davali manji iznos jer je samo čekao u vozilu dok su ostala trojica išla i obijala kuće. U završnoj riječi tražio je da ga sud što blaže kazni.   </span>
</p>
<p class="p3">
<span>	Branilac optuženog je u završnoj riječi izjavio da je optuženi svojim korektnim držanjem pred sudom priznao svoje grijehe iz mladosti zbog kojih se kaje i stidi,te je molio sud da uvaži činjenicu da je optuženi sada porodičan čovjek, da svojim radom izdržava suprugu i troje mldb.djece,te da je djelo izvršeno 2005. godine,te da sud ima u vidu i ulogu optuženog K.A. jer je optuženi bio vozač i da isti nije direktno učestvovao u izvršenju djela i da je iskreno priznao svoje djelo kao i njegovu spremnost da snosi posljedice zbog toga i da je 7 mjeseci provedenih u pritvoru zaista imalo svrhu jer je optuženi u potpunosti  rehabilitovan.</span>
</p>
<p class="p3">
<span>	Sud je u dokaznom postupku na saglasan predlog stranaka pročitao iskaze osuđenih G.Đ.,N.B. i E.F. te oštećenog U.Š. dat na zapisnik pred istražnim sudijom Ki. br. 258/05 od 25. 08. 2005. godine, oštećenog K.M. dat na zapisnik pred istražni sudijom Ki. br 258/05 od 22. 08. 2005. godine, svjedoka Č.M. dat na zapsnik pred istražnim sudijom Ki. br. 258/05 od 25. 10. 2005. godine, potvrda o privremeno oduzetim predmetima Ministarstva unutrašnjih poslova – Odjeljenja bezbjednosti Ulcinj br. 02-sl od 19. 08. 2005. godine, potvrda o vraćanju oduzetih predmeta Ministarstva unutrašnjih poslova – Odjeljenja bezbjednosti Ulcinj 02-sl od 19. 08. 2005. godine na ime U.Š., potvrda o vraćanju oduzetih perdmeta Ministarstva unutrašnjih poslova – Odjeljenje bezbjednosti Ulcinj br. 02-sl od 19. 08. 2005. godine na ime K.M., nalaz i mišljenje vještaka finansijske struke N. V. od 06. 12. 2005. godine, izvještaj o vještačenju papilarnih linija Centra za krim.tehniku MUP RCG br.293/05, izvod iz kaznene evidencije za K.A. izdat od strane Uprave policije  - CB Podgorica od 28.09.2005.god.  </span>
</p>
<p class="p3">
<span>	Uvidom u iskaz osuđenog G.Đ. utvrdjeno je da je isti  u Ulcinj došao dana 15.08.2005.godine sa drugovima, izvjesnim A., B. i F. iz P.. Razlog dolaska u Ulcinju je bio da se odmore kao i da kradu. U Ulcinju su se smjestili u naselju Nova Mahala, kod jedne žene koja se zove V.R. i to sva četvorica u istoj sobi.Dana 18.08.2005.godine sva četvorica su bili na Maloj Plaži gdje se sa B. odvaja i tada upoznao lice iz Ulcinja koji radi na Kosovu kao frizer za kojeg zna da se zove A. ili A. i tom prilikom sa njim su razmijenili telefone. Čini mu se da je to bilo istog dana u popodnevnim časovima, kada je taj A. nazvao B. putem telefona i rekao mu da ima neka kuća od njegovih rodjaka koja je malo udaljena od grada i da u njoj ima para.Sa A. su se našli na kružnom toku gdje su otišli kod te kuće oko 18,30 časova gdje im je A. pokazao tu kuću i rekao da će on te rođake da izvede iz kuće, te ih je prethodno obavjestio gdje su oni, kao i to da će ih prebaciti dok oni nijesu u kući da bi izvršili krađu.Kada ih je vratio u grad nakon 20-tak minuta A. je nazvao i rekao da je prebacio rođake u Ulcinj, te da se nađu da bi ih odveo do te kuće što isti i radi, gdje ih odvodi u selo Kolomza i ostavlja ispred kuće sa njegovim p.m.v. marke „Opel omega“. U kuću su ušli F. i B. dok je on čuvao stražu, gdje su oni iz te kuće uzeli oko 2.500 američkih dolara i oko 1.000 eura, kao i neki zlatni nakit-narukvicu, koju je B. stavio na svoju desnu ruku. Dok su B. i F. bili u kući i vršili krađu, on se nekoliko puta čuo sa A. kada mu je rekao da su završili sa krađom, te da on može da vrati rođake u kući. Nakon desetak minuta iz pravca Ulcinja je naišlo vozilo u kojem je bio A. sa rođacima, koje je prošlo pored  njih, gdje se brzo iz suprotnog pravca A. vratio, zaustavio na putu, oni  su ušli u vozilo i uputili se ka gradu. Dolaskom u Ulcinj upućuju se u kuću u kojoj su boravili, gdje F. daje A.u 700 dolara u apoenima po 100 dolara gdje se od njega razdvajaju i odlaze u porodičnu kuću. Ostatak novca su podelili između sebe na ravne djelove.Koliko zna na područje Velike Plaža i Đerana par puta išli su B., F., kao i A., a njih je vozio A. p.m.v. marke "Opel Omega", bijele boje, ulcinjskih registarskih oznaka. Koliko zna, B. od ranije poznaje A. i to sa područja Kosova, i to kao frizera, jer je radio u Prištini.</span>
</p>
<p class="p5">
<span>Uvidom u iskaz osuđenog  N.B. utvrdjeno je da je isti došao  zajedno u Ulcinj sa G. D. i izvjesnim Š. putničkim vozilom, te su zajedno našli stan kod V.R.. Došli su 15.avgusta, a 19. su privedeni od strane OB-Ulcinj. Ne zna gdje je hotel „Galeb“. Nije se mogao tačno sjetiti datuma,a bilo je predveče, A. i Š. su ušli u jedan objekat prema Velikoj Plaži i uzeli neki novac, bilo je to strani novac i USA dolari. Bio je sa njima u društvu ali nije ulazio u objekat. Kad je bio kod vrata dvorišta, a pošto su se zadržali pošao je da vidi o čemu se radi. Odmah je izašao i uzeo taksi i došao u grad. Oni su došli uveče, tačnije oko 22 ili 23 časa uveče. Š. je pošao kod svoje djevojke a A. je izašao, a nisu pokazali koliko su uzeli dolara, a niti  ih je pitao. Pitao ih je zašto su to uradili, međutim oni nisu konkrento ništa odgovorili već su jednostavno pošli. Nije vidio kako su otvorili vrata, jedino je vidio balkonska vrata otvorena, pa je tako ušao da vidi šta imenovani rade. Prethodno su mu govorili da neki njihov drug tu stanuje, rekli su mu da sačeka i da će se brzo vratiti. K.A. poznaje jer su zajedno pohađali školu u Prištini. On je držao muški frizerski salon, pa je išao kod njega na šišanje. U Ulcinju su se slučajno sreli i razmjenili brojeve telefona. On je vozio vozilo marke „Opel Omega“, te su se s njim sreli dva puta. Prije pomenuti A. i Š. su zamolili A. da ih prebaci vozilom do Velike Plaže, a on je prethodni dan pokazao kuću gdje živi njegov rođak. On im je samoinicijativno pokazao kuću svog rođjaka. U  tu kuću su ušli A. i Š. i iz nje su oduzeli novac. To je slučaj koji mu je jedino poznat i čekao je ispred ulaznih vrata dvorišta. Za druge slučajeve ne zna.  On se vratio taksijem, a za njih ne zna kako su se vratili. Sa K.A. se više nije sreo.</span>
</p>
<p class="p6">
<span>Uvidom u iskaz osuđenog E.F. sud je utvrdio da je isti u Ulcinj došao zajedno sa izvjesnim A., našli su stan kod džamije u Ulcinju. Sjutradan se sreo s djevojkom i sa njom je boravio, a povremeno je na spavanje išao u sobu gdje su bili G. i N.. Ne zna ni za jednu krađu da je izvrši bilo ko od optuženih, niti u gradu niti na Velikoj Plaži. K.A. je prvi put vidio na Maloj Plaži sa ostalim optuženima, kada su pili kafu. Od tada ga više nije vidjao.</span>
</p>
<p class="p5">
<span>Svjedok-oštećeni U.Š. je na zapisniku od 25.08.2005.godine istakao da je vlasnik stambenog objekta u mjestu Kolomza, blizu Ulcinja. Došao je na godišnji odmor sa svojom suprugom iz SAD-a. Obzirom da nema putničko vozilo a objekat mu je udaljen jedno 5-6 kilometra, angažovao je daljnjeg rođaka njegove žene, K.A., da ga vozi po potrebi. Svaku uslugu mu je plaćao po 10,00 Eura. Dana 18.08.2005.godine, oko 17,oo časova, kada ga je K.A. doveo sa Velike Plaže do kuće u Kolomzi, kazao mu je da dođe po njega i prebaci ga do grada oko 19,00 časova. On je po prethodnom dogovoru  došao do kuće preuzeo ih i poveo u grad. Vratio ga je negdje oko 20,30 časova i ostavio ga je kod ulaza. Kada je došao kući primjetio je da su aluminijumska vrata od verande aluminijumska nasilno otvorena, te da je neko jedan ili više lica ušao u unutrašnjost objekta. Primjetio je da su u primaćoj sobi stvari bile razbacane po podu, kao i u dvije druge sobe, jer sve ukupno ima tri sobe,  izvršena je premetčina stvari. Haljine, razne stvari su bile bačene po podu, te nije znao tačno šta mu je u tom momentu ukradeno. Primjetio je da mu je neko otuđio mušku zlatnu narukvicu od 22 gr, od 14 karata koja je bila u džepu od jakne,  420,00 USA dolara, i to je bilo u apoenima 4 x l00,00 dolara a druge su bile po 20,00 dolara ili 10,00 dolara. Otuđeno mu je i 1.400 eura, koje su se nalazile u ormaru u spavaćoj sobi ispod peškira, a paškiri su bačeni po podu. l.000 eura je bilo u apoenima od po 50,00 eura, dok su 400,00 eura bili u apoenina od po 20,00 eura. Vraćena mu je muška zlatna narukvica, dok 1.400 eura, 420 USA dolara nije mu vraćeno. Takođe je istakao da u spavaćoj sobi gdje su se nalazile 1.400 eura, otuđeno mu je još 3.800 USA dolara, koji su bili u apoenima od po l00,00 USA-dolara, njegovoj ženi otuđen je jedan par zlatnih mindjuša. Ostavio je sudu na ocjenu krivičnu odgovornost dok je tražio da mu se vrati 3.800 dolara, 420 dolara, 1.400 eura i par zlatnih minđuša.</span>
</p>
<p class="p5">
<span>Svjedok-oštećeni K. M. je na zapisniku od 22.08.2005.godine istakao da je 15.08.2005.godine, u jutarnjira časovima došao u Ulcinj, radi ljetovanja, zajedno sa svojom suprugom i dvoje malodobne djece, kao i sa ocem i majkom. Smještaj su našli na području Velike Plaže kod stanodavca Č. R.. Objekat je bio prizermni. Toga dana oko 11,00 časova je pošao sa porodicom na plažu, sva je vrata zaključao kao i grile, koje su bile zatvorene. S plaže su se vratili oko 18,00 časova i stanodavac i njegova supruga su mu rekli da ne smije ući u sobu obzirom da mu je soba obijena. Gazdarica tj. supruga Č. R. mu je ispričala da je ona iza kuće širila veš, da je čula neku škripu unutar objekta, i da je primjetila da jedno lice stoji ispred ulaznih vrata kuće, a drugi pokušava da provali druga vrata unutar objekta. Takodje mu je rekla da je pitala ova lica šta rade tu i da su na albanskom jeziku odgovorili da traže neke poznanike. Izašla je na glavni put da pozove nekoga jer je vidjela da se radi o licima koji su lopovi, jer je bila sama u kući, pa je jedan od njih koji je bio unutar objekta odgurnuo i odmah su nestali sa lica mjesta. Otuđene su im: putna isprava - pasoš SRJ koji glasi na ime njegovog sina a koja putna isprava se nalazila u torbici njegove žene,mobilni telefon marke „Simens“ S 55, tri zlatna prstena njegove supruge,jedan lancić sa narukvicom od bijelog zlata,  oko  1.400 do 1.500 Eura, u apoenima 1 x 100,00 eura, a druge novčanice su bile od po 50,00 Eura, oko 150,00 švajcarskih franaka od koji je bilo u apoenima 1 x l00,00 franaka i 1 x 50,00 franaka. Gazdarica mu je kazala da je objekat obijen negdje oko 13,30 časova. U policiji mu je vraćen mobilni telefon „Simens“ S 55, kao i narukvica od bijelog zlata, dok ostale stvari tj. novac, pasoš tri prstena i ogrlica od bijelog zlata mu nijesu vraćeni. Pridružio se krivičnom gonjenju i postavio je odštetni zahtjev koji nije opredjelio.</span>
</p>
<p class="p5">
<span>Svjedok Č.M. je na zapisniku od 25.10.2005.godine istakla da živi sa svojim suprugom Č.R. u stambenom objektu lociranom na Velikoj Plaži sa lijeve strane gledajući prema Adi. Tokom sezone pruža usluge turistima i izdaje četiri sobe. Avgusta mjeseca, tačnije 18.08.2005.godine oko 13 časova nalazila se u dvorištu iza kuće, i širila veš. Turisti su u to vrijeme  bili na plaži tako da u kući nije bilo nikog a sobe su bile zaključane, a prozori zatvoreni. Kada je završila sa širenjem veša uputila se ka ulaznim vratima koja su bila otvorena pa je čula škripu unutrašnjih vrata i odmah je osjetila da je neko ušao u kuću. Kada se približila ulaznim vratima kuće, u hodniku je primjetila jedno nepoznato lice, odnosno jedno je bilo na samom početku hodnika, dok je drugo pokušavalo da obije druga vrata od soba. Vidjevši je oni su odustali od obijanja druge sobe i odmah krenuli da izađu, odgurnuvši je blago u prolazu . Odgurnuo je momak koji je bio pred vratima sobe. Zapamtila je da je jedan bio nižeg a jedan višeg rasta. Oni su odmah pobjegli, a ona se uputila prema otvorenoj sobi i primjetila veliku premetačinu pa je od toga pala u nesvjest. Nije primjetila pri izlasku da li su nešto imali u rukama, jer je bila potresena, niti je zapamtila kako su bili odjeveni. Njenim gostima K.M. je tom prilikom oduzeto nešto zlata, mobilni telefon, novac u iznosu od oko 1500 eura i 150 švajcarskih franaka, od čega je mobilni telefon vraćen i jedna zlatna narukvica. Tom prilikom im je bio oduzet i pasos mldb. sina, koji takodje nije vraćen. U sobu su ušli na način što su šarafcigerom ili nekim drugim sredstvom izvukli jezičak iz ležišta brave. Tom prilikom je morala da gostima da novac u iznosu od  250 eura. Što se tiče krivičnog progona prema okrivljenima, ostavila je sudu na ocjenu, a postavila je odštetni zahtjev u iznosu od 250 eura.</span>
</p>
<p class="p6">
<span>Iz zapisnika o daktiloskopskom vještačenju Centra za kriminalističku tehniku br.293/05 proizilazi da trag papilarnih linija izazvan na licu mjesta (površini vrata) u kući vlasništvo U.Š. lociranoj u selu Kolomza potiče od srednjeg prsta lijeve ruke N.B..  </span>
</p>
<p class="p5">
<span>Iz potvrde o privremeno oduzetim predmetima  MUP RCG OB Ulcinj br. 02-sl. od 19.08.2005.godine, proizilazi  da je od K.A. oduzeto 200 eura i to dvije novčanice od po 100 eura.</span>
</p>
<p class="p7">
<span>Iz potvrde o privremeno oduzetim predmetima  MUP RCG OB Ulcinj br. 02-sl. od    19.08.2005.godine, proizilazi  da je od N.B.,E.F. i G.Đ. između ostalog oduzeta jedna ženska narukivca bijelo zlato sa rimskim ugraviranim brojevima i jedan mobilni telefon marke "Simens" bez kartice. </span>
</p>
<p class="p7">
<span>Iz potvrde o privremeno oduzetim predmetima  MUP RCG OB Ulcinj br. 02-sl. od 19. 08.2005.godine, proizilazi da je između ostalog od N.B. oduzeta jedna muška narukvica od bijelog zlata, dužine 25 cm. sa natpisima ital ing. težine 22,4 g.</span>
</p>
<p class="p7">
<span>Iz potvrde o vraćanju  privremeno oduzetih predmeta  MUP RCG OB Ulcinj br. 02-sl. od 19. 08.2005.godine, proizilazi da je U. Š. vraćena jedna muška narukvica od bijelog zlata, dužine 25 cm. sa natpisima ital ing. težine 22,4 g.</span>
</p>
<p class="p7">
<span>Iz potvrde o vraćanju privremeno oduzetih predmeta  MUP RCG OB Ulcinj br. 02-sl. od 19.08.2005.godine, proizilazi  da je  K.M.  vraćena jedna ženska narukivca bijelo zlato sa rimskim ugraviranim brojevima i jedan mobilni telefon marke "Simens" bez kartice. </span>
</p>
<p class="p7">
<span>Iz nalaza i mišljenja vještaka finansijske struke N. V. od 06.12.2005.godine u kojem je vještak utvrdio vrijednost otudjenih stvari proizilazi da je vrijednost stvari sledeća: mobilni telefon marke "Nokia 3410" - 70,00 eura;  mobilni telefon marke "Nokia 3310" - 60,00 eura; Mobilni telefon marke "Samsung T-700" - 300 eura; Fotoaparat marke Skina - 80,00 eura; 5 pakli cigareta "Marlboro"- 7,5 eura; Mobilni telefon marke "Nokia" - 220,00 eura;  Ženska zlatna ogrlica - 130 eura; Mobilni telefon marke "Samsung" - 180,00 eura; Sim kartica -  9 eura;   45 dolara u protivuvrijednosti iznosi 38,75 eura;  Albanski lek u protivuvrednosti od  83,40 eura;  muški sat "Seiko" - 150,00 eura; 1 zlatna ogrlica - 130,00 eura; Jedan zlatni lančić sa medaljonom - 90,00 eura; zlatni ručni sat  800,00; Zlatni prsten sa crnim kamenom - 70,00 eura; Zlatni prsten sa crvenim kamenom - 70 eura; Zlatni prsten sa sitnim rubinima 300 eura; Zlatni prsten u obliku pletenice - 90 eura; Jedna muška zlatna narukvica - 150,00 eura; 5 žesnikih haljina 200,00 eura;  četiri ženske bluze  - 60,00 eura; dva džempera  - 40,00 eura;  6 pari pantalona - 180,00 eura; 420 dolara u protivuvrijednosti  iznosi 354,98 eura; Jedan komplet zlatnog nakita - 460 eura; jedan lančić od bijelog zlata 130,00 eura; Tri ženska prstena -180,00 eura; Mobilni telefon marke "Simens - 220,00 eura; Protivuvrijednost 150,00 franaka  - 105,8 eura. </span>
</p>
<p class="p7">
<span>Iz izvoda iz kaznene evidencije izdatog od Uprave policije – Područne jedinice Podgorica  od 28. 09. 2005. godine proizilazi da optuženi K.A. ranije nije osuđivan. </span>
</p>
<p class="p7">
<span>Ocjenom izvedenih dokaza utvrdjeno je da je okrivljeni učinio krivično djelo koje mu je stavljeno na teret.</span>
</p>
<p class="p7">
<span>Da je optuženi K.A. izvršio krivično djelo teške krađe na štetu U.Š. i to zajedno i po prethodnom dogovoru sa G.Đ.,N.B. i E.F. sud je utvrdio iz priznanja optuženog K.A. koje je sud cijenio kao svjesno, iskreno, dobrovoljno te iz izvedenih dokaza sa kojima je priznanje u saglasnosti. Optuženi je objasnio da je njegova uloga po prethodnom dogovoru sa ostalim optuženima bila da iste odveze do kuće njegovog rodjaka U.Š. a nakon izvršene krađe vrati ih u grad. G.Đ. je u svom iskazu detaljno objasnio kako su izvršili krađu odnosno da im je prethodno optuženi K. rekao da se nešto dalje od grada nalazi jedna kuća u kojoj ima novca,te im je tog istog dana oko 18:30 h navedenu kuću i pokazao a istog dana ih i odvezao ispred te kuće kada u njoj nije bilo nikog,te je G. čuvao stražu ispred kuće dok su u kuću ušli N.i E. i iz iste otuđili oko 2.500 dolara i oko 1.000 eura kao i neki zlatni nakit-narukvicu koju je odmah B. stavio na svoju desnu ruku. Dok su njih dvojica bili u kući G. se nekoliko puta čuo mobilnim telefonom sa optuženim K. i rekao mu da da su završili sa krađom te da K. može vratiti rodjake u kuću. Nakon desetak minuta potom je iz pravca Ulcinja naišlo vozilo u kojem je bio K. sa rodjacima nakon čega se K. vratio po njih i odvezao ih do grada. Optuženom Kraji dali su 700 dolara dok su ostatak oni podijelili među sobom na jednake djelove. Dovodeći prednji iskaz za koji je sud cijenio da se odlikuje konkretnošću,realističnim opisom u pogledu svih činjenica pod kojima se predmetni događaj desio i pojedinostima poznatim samo licu koje je učestvovalo u predmetnom događaju, u vezu sa odbranom optuženog  te sa iskazom N.B. koji je istakao da im je optuženi K.A. samoinicijativno pokazao kuću njegovog rodjaka,te u konačnom i sa iskazom samog oštećenog U.Š. i potvrdom o oduzetim predmetima iz koje proizilazi da je narednog dana od optuženog K. policija oduzela 200 dolara, sud je izveo zaključak o dokazanosti činjenica koje se tiču vremena,mjesta i načina izvršenja krivičnog djela. Zaključak suda nije obezvrijeđen ni činjenicom da iz zapisnika o daktiloskopskom vještačenju Centra za kriminalističku tehniku br.293/05 proizilazi da trag papilarnih linija izazvan na licu mjesta (površini vrata) u kući U.Š. potiče od srednjeg prsta lijeve ruke N.B.,dakle ne i od optuženog K.A. jer je upravo tokom postupka i utvrdjeno da isti nije boravio u objektu i nije neposredno učestvovao u oduzimanju stvari i novca oštećenog već je svoje saučesnike čekao u vozilu a prethodno im i pokazao i doveo ih na lice mjesta. S druge strane sud je cijenio i iskaz oštećenog U.Š. pa je isti prihvatio cijeneći ga kao detaljan,jasan i uvjerljiv. Naime,ono što se može uočiti i zaključiti iz iskaza oštećnog jeste da on nije direktni očevidac i da ne zna ko je izvršilac krivičnog djela izvršenog na njegovu štetu ali se iz njegovog iskaza nedvosmisleno utvrdjuje da se radi o vlasniku stvari koje su mu mimo njegove volje oduzete,te tačna količina i vrsta stvari koja mu je oduzeta na protivpravan način.Osim toga isti je potvrdio da je po dolasku iz SAD gdje inače živi angažovao rodaka svoje supruge-K.A. da ga vozi do grada i za svaku vožnju mu plaćao po 10 eura.Tako je i dana 18.08.2005.godine, oko 17,oo časova, kada ga je K.A. doveo sa Velike Plaže do kuće u Kolomzi, kazao mu je da dođe po njega i prebaci ga do grada oko 19,00 časova. On je po prethodnom dogovoru  došao do kuće preuzeo ih i poveo u grad. Vratio ga je negdje oko 20,30 časova i ostavio ga je kod ulaza. Kada je došao kući primjetio je da su aluminijumska vrata od verande nasilno otvorena i da je u kući izvršena premetačina,te da mu iz iste nedostaje novac i zlatni nakit. Upravo je kod optuženog K.A. sjutradan policija pronašla i oduzela dvije novčanice od po 100 dolara,a kod N.B. mušku narukvicu od bijelog zlata, dužine 25 cm. sa natpisima ital ing. težine 22,4 g za koju se i G.Đ. izjasnio da je još u kući U. N.stavio na svoju desnu ruku,a koja je uz potvrdu po oduzimanju vraćena vlasniku-U. Š.. Potvrde o oduzimanju odnosno vraćanju stvari stranke su potpisale bez primjedbi a ni tokom postupka im niko nije prigovarao te ih je sud u cjelosti prihvatio. Kako se oštećeni izjasnio da su mu kritičnom prilikom pored navedenih iz kuće otuđeni i drugi odjevni predmeti i još novca sud je utvrdio da ih je optuženi K.A. zajedno sa ostalim optuženima oduzeo iako iste nijesu pronađene i od njih oduzete te ovo ostavlja prostor za zaključak suda da su ostatak novca i stvari optuženi međusobno poijelili i u međuvremenu potrošili. Vrijednost predmeta koji su od oštećenog oduzeti sud je utvrdio iz nalaza i mišljenja vještaka finansijske struke N. V. koji je sud cijenio za jasan i dat prema pravilima struke za navedenu oblast vještačenja. </span>
</p>
<p class="p7">
<span>Da je optuženi K.A. izvršio krivično djelo teške krađe na štetu K. M. i to zajedno i po prethodnom dogovoru sa G.Đ.,N.B. i E.F. sud je utvrdio iz priznanja optuženog K.A. i iskaza svjedoka Č.M.. Optuženi se tokom davanja odbrane na glavnom pretresu prisjetio da je ostale optužene istog dana vozio na Veliku plažu te da je N.B. tom prilikom iz njegovog vozila uzeo šrafciger i držao ga zamotanog u peškir kada su otišli da izvrše kradju u kuću Č.,a ovo kako je istakao, vjerovatno da bi njime djelovao na zatvorena vrata ili prozor. Stim u vezi i Č.M.-vlasnica obijenog objekta u kojem je toga ljeta boravio K. M. istakla je da se kritičnog dana oko 13 časova nalazila u dvorištu iza kuće i širila veš. Turisti su u to vrijeme  bili na plaži tako da u kući nije bilo nikog a sobe su bile zaključane, a prozori zatvoreni. Kada je završila sa širenjem veša uputila se ka ulaznim vratima koja su bila otvorena pa je čula škripu unutrašnjih vrata i odmah je osjetila da je neko ušao u kuću. Kada se približila ulaznim vratima kuće, u hodniku je primjetila jedno nepoznato lice, odnosno jedno je bilo na samom početku hodnika, dok je drugo pokušavalo da obije druga vrata od soba. Vidjevši je oni su odustali od obijanja druge sobe i odmah krenuli da izađu, odgurnuvši je blago u prolazu . Odgurnuo je momak koji je bio pred vratima sobe. Oni su odmah pobjegli, a ona se uputila prema otvorenoj sobi i primjetila veliku premetačinu pa je zbog toga pala u nesvjest. Dovodeći prednje u vezu i sa iskazom oštećenog K. M. koji je u svom iskazu potvrdio da je u Ulcinj došao 15.08.2005.god. i da je bio smješten u kući Č. te da su mu 18.08. otuđene: putna isprava - pasoš SRJ koji glasi na ime njegovog sina a koja putna isprava se nalazila u torbici njegove žene,mobilni telefon marke „Simens“ S 55, tri zlatna prstena njegove supruge,jedan lancić sa narukvicom od bijelog zlata,oko 1.400 do 1.500 Eura, u apoenima 1 x 100,00 eura, a druge novčanice su bile od po 50,00 Eura, oko 150,00 švajcarskih franaka od koji je bilo u apoenima 1 x l00,00 franaka i 1 x 50,00 franaka sud je utvrdio da su navedene stvari oduzeli upravo G.,N.i E. a da ih je lice mjesta dovezao i čekao optuženi K.A.,tim prije što je i iz potvrde o privremeno oduzetim predmetima utvrdjeno je da je od N.B.,E.F. i G.Đ. između ostalog oduzeta jedna ženska narukivca od bijelog zlata sa rimskim ugraviranim brojevima i jedan mobilni telefon marke "Simens" bez kartice,a navedeni predmeti su nakon oduzimanja vraćeni vlasniku K. M.. Vrijednost predmeta koji su od oštećenog oduzeti sud je utvrdio iz nalaza i mišljenja vještaka finansijske struke.</span>
</p>
<p class="p7">
<span>Sud ni u ovoj,kao ni u ranijoj odluci nije prihvatio pravnu kvalifikaciju iz optužnice kojom je optuženom stavljeno na teret izvršenje krivičnog djela teške krađe iz čl.240 st.1 tač.2 u vezi čl. 49 i izvršenje krivičnog djela razbojničke krađe iz čl.241 st.2 u vezi st.1 KZ,već je naprijed navedene radnje optuženog K.A. sud pravno kvalifikovao kao produženo krivično djelo teška krađa iz čl.240 st.1 tač.2 u vezi čl.23 st.2 i 49 Krivičnog Zakonika a ovo iz razloga što je isti djelovao po prethodnom dogovoru zajedno sa G.Đ.,N.B. i E.F. koji su nasilno ulazili u zatvorene kuće U. i Č. na način što su podesnim sredstvom obijali vrata sa jasnom namjerom da protivpravnim prisvajanjem tuđih stvari sebi pribave protivpravnu imovinsku korist.Stim u vezi sud nije,kao ni u ranijoj presudi K.br.36/08 prihvatio pravnu kvalifikaciju ODT-a da je na štetu K. M. u objektu Č. izvršeno krivično djelo razbojnička krađa iz čl.241 st.2 u vezi st.1 KZ a ovo iz razloga što je svjedok Č.M.,čijem je iskazu sud pokloio punu vjeru izjavila da su se lica koja je zatekla u kući vidjevši je odmah dala u bjekstvo te je jedan od njih tom prilikom blago odgurnuo u prolazu, pa sud nalazi da se takvo djelovanje ne može smatrati upotrebom sile niti se može smatrati prijetnjom da će se neposredno napasti na život ili tijelo kako bi se zadržale ukradene stvari što je neophodno da bi se krađa kvalifikovala kao razbojnička. Stoga je sud,imajući u vidu da se i optuženi K. izjasnio da je N.B. iz njegovog vozila tom prilikom uzeo šrafciger koji je držao zamotan u peškir,a da je Č.M. videla kako isti nasilno djeluju na vrata sobe u kojoj je boravio K. izveo zaključak da je i ovom slučaju u pitanju izvršenje teške krađe obijanjem. Stoga se,imajući u vidu oba slučaja, u takvom njegovom ponašanju stiču elementi jednog produženog krivičnog djela teške krađe jer su obije radnje izvršenja vremenski povezane, jer su izvršene u istom vremenskom razmaku (istog dana od 13 do 20 h), čime su izgubila svoju samostalnost, dok  izmedju njih postoji  istovrsnost  povredjenog pravnog dobra obzirom  da su sve radnje usmjerene protiv imovine. Takodje,zatvorene prostore iz kojih su protivpravno oduzimani predmeti karakteriše  prostorna povezanost,jer se nalaze u istom gradu-Ulcinju i korišćenjem iste situacije-odsutnosti vlasnika stvari iz kuće.Konačno,jedinstven umišljaj optuženog  ogleda se u tome  što su sve radnje koje je preduzeo obuhvaćene  namjerom  pribavljanja  sebi protivpravne imovinske koristi.</span>
</p>
<p class="p7">
<span>Sud je cijenio i ostale dokaze pa je našao da isti nijesu od uticaja na drugačije presuđenje u ovoj krivičnoj stvari.</span>
</p>
<p class="p7">
<span>Cijeneći subjektivni odnos optuženog K.A. prema krivičnom djelu sud je utvrdio da je isti bio svjestan svog djela i htio njegovo izvršenje pri čemu se njegov psihički odnos prema krivičnom djelu definiše kao direktni umišljaj.</span>
</p>
<p class="p7">
<span>Imajući u vidu da je sud utvrdio isto činjenično stanje kao u ranijoj presudi K. br. 36/08 od 08. 06. 2011. godine, a koja je potvrđena presudom Višeg suda u Podgorici Kž. br. 210/12 od 21. 02. 2012. godine, posebno imajući u vidu i samo priznanje od strane optuženog K.A., koje je dodatno potvrdilo već utvrđeno činjenično stanje, sud je u ponovljenom postupku odlučio da pravnosnažnu presudu K. br. 36/08 od 08. 06. 2011. godine djelimično stavi van snage i izmijeni samo u pogledu odluke o kazni i to iz razloga što se u ranijem postupku optuženom K.A. sudilo u odsustvu te sud prilikom odmjeravanja kazne nije bio u mogućnosti da utvrdi postojanje olakšavajućih i otežavajućih okolnosti osim ranije neosuđivanosti koju je utvrdio iz izvoda iz kaznene evidencije. Stoga je sud odlučujući o kazni u ponovljenom postupku u smislu čl.42 KZ od olakšavajućih okolnosti cijenio porodične prilike optuženog odnosno da se u međuvremenu oženio i dobio troje djece, protek vremena od izvršenog krivičnog djela (9 godina) i priznanje krivičnog djela, kao i njegovu raniju neosuđivanost koju je sud utvrdio iz izvoda iz kaznene evidencije za optuženog. Sud je optuženog K.A., imajući u vidu navedene olakšavajuće okolnosti, osudio na kaznu zatvora u trajanju od 1 (jedne) godine nalazeći da će se izrečenom kaznom u potpunosti ostvariti generalna i specijalna prevencija, odnosno svrha kažnjavanja iz čl. 32 Krivičnog zakonika Crne Gore, a u okviru opšte svrhe propisivanja i izricanja krivičnih sankcija iz čl. 4 st. 2 Krivičnog zakonika Crne Gore. </span>
</p>
<p class="p7">
<span>Shodno čl. 51 Krivičnog zakonika Crne Gore, sud je optuženom uračunao u kaznu zatvora vrijeme provedeno u pritvoru od 19. 08. 2005. godine do 13. 03. 2006. godine.</span>
</p>
<p class="p7">
<span>U ostalom dijelu pravosnažna presuda ostaje neizmijenjena.</span>
</p>
<p class="p7">
<span>Iz iznijetih razloga, a na osnovu čl. 430 st. 3 Zakonika o krivičnom postupku, odlučeno je kao u izreci presude.</span>
</p>
<p class="p7"></p>
<p class="p7"></p>
<p class="p8">
<span>OSNOVNI SUD U ULCINJU</span>
</p>
<p class="p4">
<span>         Dana 19. 05. 2014. godine</span>
</p>
<p class="p9">
<span>          S U D I J A,</span>
</p>
<p class="p10">
<span>   									    </span>
</p>
<p class="p10">
<span>                                                                                                  Mr Sanja Mirović</span>
</p>
<p class="p11"></p>
<p class="p11"></p>
<p class="p12">
<span>PRAVNA POUKA: Protiv ove presude može se izjaviti žalba u roku od 15 dana od dana prijema iste. Žalba se izjavljuje Višem sudu u Podgorici, a preko ovog suda.</span>
</p>
<p class="p12"></p>
<p class="p12"></p>
<p class="p13"></p>
<p class="p14"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:start;hyphenate:auto;font-family:Times New Roman;font-size:14pt;}
.p2{text-align:justify;hyphenate:auto;font-family:Times New Roman;font-size:14pt;}
.p3{text-align:center;hyphenate:auto;font-family:Times New Roman;font-size:14pt;}
.p4{text-indent:0.5in;text-align:start;hyphenate:auto;font-family:Times New Roman;font-size:14pt;}
.p5{text-indent:0.5in;text-align:justify;hyphenate:auto;font-family:Times New Roman;font-size:14pt;}
.p6{text-indent:0.5in;margin-right:-0.125in;text-align:justify;hyphenate:auto;font-family:Times New Roman;font-size:14pt;}
.p7{margin-bottom:0.083333336in;text-align:start;hyphenate:auto;font-family:Times New Roman;font-size:14pt;}
.s1{font-weight:bold;}
.s2{color:black;}
</style>
<title> 
</title>
<meta content="igor.djurickovic" name="author">
</head>
<body class="b1 b2">
<p class="p1"></p>
<p class="p1"></p>
<p class="p1">
<!--Image link to '0.jpg' can be here-->
</p>
<p class="p1">
<span class="s1">CRNA GORA</span>
</p>
<p class="p1">
<span class="s1">OSNOVNI SUD U N.</span>
</p>
<p class="p1">
<span>K.br.282/2012</span>
</p>
<p class="p1">
<span>Dana  03.06.2013. godine</span>
</p>
<p class="p1"></p>
<p class="p2">
<span>	</span><span class="s1">OSNOVNI SUD U N.,</span><span> kao prvostepeni krivični, sudija pojedinac Djuričković Igor, uz sudjelovanje namještenika Papović Budimirke kao zapisničara, rješavajući u krivičnom predmetu okrivljenog K. V. iz N.a, zbog krivičnog djela samovlašće iz člana 384 stav 1 KZ, postupajući po optužnom predlogu ODT N. Kt.br.72/12 od 12.03.2012.godine, nakon javnog glavnog pretresa održanog dana 03.06.2013.godine, van prostorija suda u stanu okrivljenog koji se nalazi u ulici V. M. br..., u prisustvu zamjenika ODT-a Dj.D. i okrivljenog, donio je i istog dana javno objavio </span>
</p>
<p class="p2"></p>
<p class="p3">
<span class="s1">R J E Š E NJ E</span>
</p>
<p class="p1"></p>
<p class="p4">
<span class="s1">Okrivljenom:</span>
</p>
<p class="p2">
<span class="s1">	K. V.</span><span>, JMBG ..., od oca M., rodjenom ... godine u P., sa prebivalištem u N.-ulica V. M. br..., državljanin Crne Gore, penzioner, udovac, lošeg imovnog stanja, ranije neosudjivanom,</span>
</p>
<p class="p2"></p>
<p class="p5">
<span>- zbog izvršenja krivičnog djela samovlašće iz člana 384 stav 1 KZ, primjenom citiranih zakonskih odredbi i odredbi iz člana 4 stav 2, člana 42 stav 1, člana 52 i 65 KZ i odredbi člana 226, 229 stav 4, člana 465, 466, a u vezi člana 374 ZKP-a  i z r i č e  s e </span>
</p>
<p class="p2"></p>
<p class="p3">
<span class="s1">SUDSKA OPOMENA</span>
</p>
<p class="p2"></p>
<p class="p5">
<span>Okrivljeni se oslobadja obaveze plaćanja paušala kao dijela troškova krivičnog postupka.</span>
</p>
<p class="p5"></p>
<p class="p3">
<span class="s1">O b r a z l o ž e n j e</span>
</p>
<p class="p3"></p>
<p class="p2">
<span class="s1">	Osnovni državni tužilac u N.</span><span> svojim optužnim predlogom Kt.br.72/12 od 12.03.2012. godine, stavio je na teret okrivljenom K. V.izvršenje krivičnog djela samovlašće iz člana 384 stav 1 KZ. Zamjenik  ODT-a Dj.D., koji je zastupao optužni akt na glavnom pretresu, u svojoj završnoj riječi ostao je pri navodima podnijetog optužnog akta i predložio sudu da okrivljenog za počinjeno krivično djelo oglasi krivim i osudi po zakonu.</span>
</p>
<p class="p2">
<span>          </span>
</p>
<p class="p2">
<span>         	</span><span class="s1">Okrivljeni K. V. </span><span>u svojoj odbrani datoj na glavnom pretresu u bitnom je istakao da ima 85 godina, da us vom stanu koji se nalazi u ulici V. M. br.18 živi sam i da u posljednjih 6 godina nije izašao iz stana jer ima zdravstvenih porblema sa kukovima, zbog kojih zdravstvenih problema je najveći dio dana vezan za postelju jer ne može samostalno da se kreće, da je tačno da zbog lošeg materijalnog stanja nije bio u mogućnosti da redovno plaća račune za utrošenu električnu energiju i da po tom osnovu ima odredjeni dug prema Elektrodistribuciji N., ali da nije tačno da je ikada pa ni dana 29.11.2011 godine od strane radnika Elektrodistribucije zbog tog neplaćenog duga isključivana električna energija u njegovom stanu, ni da je u tom periodu on nakon isključenja vršio neovlašćeno priključenje električne energije u njegovom stanu. Istakao je i da se brojilo koje mjeri potrošnju električne energije u njegovom stanu nalazi u ulazu zgrade, zajedno sa brojilima ostalih stanara, a da on zbog zdravstvenog stanja ne može da se kreće stepenicama, tako da i uslučaju da je to htio nije mogao sići stepenicama do ormara u kome se nalaze brojila električne energije u ulazu njegove zgrade i izvršiti neovlašćeno priključenje električne energije u njegovom stanu preko brojila.</span>
</p>
<p class="p2"></p>
<p class="p5">
<span>U svojoj završnoj riječi okrivljeni je, ostajući pri svojoj odbrani, predložio sudu da ga oslobodi od optužbe. </span>
</p>
<p class="p5"></p>
<p class="p2">
<span>             Sud je na glavnom pretresu u dokaznom postupku pročitao zapisnik Elektrodistribucije N. o izvršenju naloga za obustavu snabdijevanja električnom energijom br.0002027 od dana 29.11.2011.godine, pročitao zapisnik Elektrodistribucije N. o izvršenju naloga za obustavu snabdijevanja električnom energijom br.0001991 od dana 02.12.2011.godine, na saglasan predlog stranaka pročitao iskaz svjedoka N.D. dat u prethodnom postupku, pročitao izvod iz kaznene evidencije za okrivljenog, dat od Uprave policije CG – PJ Pljevlja, dok je sud odustao od neposrednog saslušanja u svojstvu svjedoka radnika Elektrodistribucije N. G. D., smatrajući da je provedenim dokazima do izvjesnosti utvrdjeno činjenično stanje tako da bi saslušanje imenovanog svjedoka vodilo bespotrebnom odugovlačenju predmetnog krivičnog postupka. </span>
</p>
<p class="p2"></p>
<p class="p5">
<span>Analizirajući provedene dokaze pojedinačno i u njihovoj medjusobnoj povezanosti, dovodećih ih u vezu sa navodima optužbe i kazivanjem okrivljenog, sud je na nesumnjiv način utvrdio da je okrivljeni K. V.počinio krivično djelo koje mu je stavljeno na teret optužbom, pa je zbog izvršenja istog okrivljenog oglasio krivim i krivično pravno odgovornim iz sljedećih razloga:</span>
</p>
<p class="p2"></p>
<p class="p2">
<span>                 </span><span class="s1">Svjedok N.D. </span><span>u svom iskazu u bitnom je istakao da su on i njegov kolega G. D. kao radnici Elektrodistribucije N. dana 29.11.2012.godine obavljali poslove na isključenju neurednih platiša i da su tog dana u ulici V. M. brojilo potrošača K. V. isključili sa niskonaponske mreže, zbog neplaćenog duga za utrošenu električnu energiju na osnovu naloga za isključenje sa mreže, na način što su prekinuli dovod električne energije na brojilu i time onemogućili snabdijevanje električnom energijom stana navedenog potrošača, kao i da su navedeno brojilo nakon isključenja plombirali plombom S 13. Takodje je istakao da su on i njegov kolega G. dana 02.12.2011.godine otišli u ponovnu kontrolu potrošača koji su bili isključeni sa mreže i tom kontrolom ustanovili da je stan potrošača K. V. samovoljno priključen na nisko-naponsku mrežu, tako što je uspostavljen dovod energije na brojilu, kao i da su zapisnike o izvršenoj radnji isključenja i kontroli ostavili na ormariću gdje se nalaze brojila svih stanara.</span>
</p>
<p class="p2"></p>
<p class="p2">
<span>              Ovakvo kazivanje imenovanog svjedoka potvrdjeno je uvidom u zapisnik Elektrodistribucije N. o izvršenju naloga za obustavu snabdijevanja električnom energijom broj 0002027 od dana 29.11.2011. godine, u kojem je konstatovano da su zbog neplaćenog duga za isporučenu energiju ovlašćeni radnici Elektrodistribucije N. dana 29.11.2011.godine, u ulici V. M., sa niskonaposnke mreže isključili brojilo marke Landis GIR, broj 89686765, koje se vodi na ime potrošača K. V. i brojilo plombirali plombom S 13, dok je u zapisniku Elektrodistribucije N. o izvršenju naloga za obustavu snabdijevanja električnom energijom broj 0001991 od dana 02.12.2011.godine navedeno da je prilikom kontrole izvršene toga dana od strane radnika Elektroditribucije konstatovano da je brojilo imenovanog potrošača električne energije samovoljno priključeno na elektrodistributivnu mrežu.</span>
</p>
<p class="p2"></p>
<p class="p5">
<span>Na osnovu navedenih dokaza sud je na nesumnjiv način utvrdio da je dana 29.11.2011.godine u stanu okrivljenog K. V., a u kojem stanu okrivljeni po sopstvenom kazivanju stanuje sam, od strane radnika Elektrodistribucije N. isključena električna energija zbog neplaćenog duga za utrošenu električnu energiju na brojilu i da je kontrolom radnika Elektrodistribucije N. izvršenom dana 02.12.2011. godine utvrdjeno da je predmetno brojilo električne energije samovoljno priključeno na mrežu, na osnovu kojih činjenica je sud izveo zaključak da je upravo okrivljeni K. V. kao lice koje u predmetnom stanu živi sam i samim tim lice koje ima konkretan interes da to učini </span><span class="s2">dana 29.11.2011.godine, u N., u stanu koji se nalazi u ulici V. M. br…, samovlasno pribavio pravo za koje smatra da mu pripada, na način što je, nakon što su dana 29.11.2011.godine ovlašćeni radnici Elektrodistribucije N. isključili sa niskonaponske mreže zbog neplaćenog duga na ime utrošene električne energije brojilo tog stana </span><span>marke Landis GIR, broj 89686765</span><span class="s2">, isto samovlasno priključio na niskonaponsku mrežu Elektrodistribucije N., sa kojim radnjama je počinio krivično djelo samovlašće iz člana 384 stav 1 Krivičnog Zakonika</span><span> na način, u vrijeme i na mjestu kako je to predstavljeno u izreci presude.</span>
</p>
<p class="p5"></p>
<p class="p2">
<span>              U tom pravcu sud je odbacio kao neosnovanu i usmjerenu na izbjegavanje krivično pravne odgovornosti odbranu okrivljenog u dijelu u kome je okrivljeni naveo da je nikada, pa ni kritičnog dana, u njegovom stanu nije isključivana električna energija zbog neplaćenog duga za utrošenu energiju, jer je ovakva odbrana okrivljenog u potpunosti opovrgnuta navedenim iskazom svjedoka Dj. D. i navedenim zapisnicima Elektroditribucije N. o izvršenju naloga za obustavu snabdijevanja električnom energijom, kojim dokazima je sud iz već navedenih razloga poklonio povjerenje i na istima zasnovao odluku o krivici okrivljenog u predmetnom postupku.Takodje, za napomenuti je da se sud, s obzirom da je glavni pretres održan u stanu okrivljenog, neposredno na pretresu uvjerio da okrivljeni zbog zdravstvenih problema nije u potpunosti vezan za postelju, već da može, iako otežano, samostalno da se kreće, što upućuje na zaljučak da je u vrijeme dešavanja kritičnih dogadjaja okrivljeni bio u stanju da izvrši predmetno krivično djelo</span>
</p>
<p class="p6"></p>
<p class="p6">
<span>Cijeneći subjektivni odnos okrivljenog prema izvršenom krivičnom djelu, sud je utvrdio da je okrivljeni prilikom izvršenja predmetnog krivičnog djela postupao sa direktnim umišljajem, jer iz utvrdjenog činjeničnog stanja proizilazi da je okrivljeni preduzimajući radnje izvršenja predmetnog krivičnog djela postupao sa očiglednom namjerom da na taj način pribavi pravo na snadbijevanje električnom energijom za koje je smatrao da mu pripada, odakle nedvosmisleno proizilazi da je okrivljeni prilikom izvršenja predmetnog krivičnog djela bio svjestan istog i htio njegovo izvršenje.</span>
</p>
<p class="p2"></p>
<p class="p5">
<span>Prilikom donošenja odluke o krivičnoj sankciji okrivljenom sud je u smislu člana 42 stav 1 KZ kao olakšavajuće okolnosti na strani okrivljenog našao loše imovne prilike, činjenicu da je okrivljeni lice životne dobi od preko 85 godina i raniju neosudjivanost okrivljenog koju je sud utvrdio uvidom u izvod iz kaznene evidencije za okrivljenog izdatim od Uprave policije PJ Pljevlja, dok otežavajućih okolnosti na strani okrivljenog po ocjeni suda nije bilo. Cijeneći navedene olakšavajuće okolnosti, kao i okolnosti pod kojima je predmetno krivično djelo izvršeno-činjenicu da okrivljeni u svom stanu živi stan, tako da mu je, s obzirom na životnu dob, električna energija u stanu bila neophodna za obezbjedjenje normalnih uslova za život, sud je našao da su u konkretnom slučaju ispunjeni uslovi propisani odredbama člana 65 stav 1 i 3 KZ za izricanje sudske opomene, pri čemu sud nalazi da će se i sa ovakvom vrstom krivične sankcije na okrivljenog u dovoljnoj mjeri uticati da ubuduće ne vrši nova krivična djela i da će se na taj način u ovom konkretnom slučaju ostvariti svrha izricanja sudskih opomena iz člana 52 stav 2 KZ, u okviru opšte svrhe izricanja krivičnih sankcija iz člana 4 stav 2 KZ. </span>
</p>
<p class="p5"></p>
<p class="p7">
<span>	Odluku o troškovima krivičnog postupka sud je donio na osnovu člana 226 i 229 stav 4 ZKP-a i istom okrivljenog oslobodio obaveze plaćanja paušala kao dijela troškova krivičnog postupka, s obzirom na činjenicu da se radi o licu lošeg imovnog stanja, tako da bi po ocjeni suda plaćanje paušala kao dijela troškova ovog krivičnog postupka, dodatno ugrozilo loše imovne prilike okrivljenog.</span>
</p>
<p class="p7"></p>
<p class="p5">
<span>Na osnovu svega izloženog, na osnovu člana 465 i 466 ZKP-a, a u smislu odredbi člana 374 ZKP-a odlučeno je kao u izreci rješenja.</span>
</p>
<p class="p5"></p>
<p class="p3">
<span class="s1">OSNOVNI SUD U N.</span><span>, dana 03.06.2013. godine</span>
</p>
<p class="p3"></p>
<p class="p1">
<span class="s1">Zapisničar                                                                                                             		 	S U D I J A</span>
</p>
<p class="p1">
<span class="s1">Papović Budimirka s.r.                                                                                                     Djuričković Igor s.r. </span>
</p>
<p class="p1">
<span class="s1">	</span>
</p>
<p class="p1">
<span>                              Za tačnost otpravki tvrdi i ovjerava: SLužbenik suda</span>
</p>
<p class="p1"></p>
<p class="p1">
<span>PRAVNA POUKA: Protiv ovog rješenja dozvoljena je žalba u roku od 3 dana od dana prijema istog preko </span>
</p>
<p class="p1">
<span>                                 ovog suda Višem sudu Podgorica </span>
</p>
<p class="p1"></p>
<p class="p1"></p>


</body>
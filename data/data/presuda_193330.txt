<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
</style>
</head>
<body class="b1" style="background: #aaa;">
<div class="window1">
<div class="page1">
<p>
<span></span><span></span><span></span><span></span><span></span><span></span><span></span><span></span><span></span><span></span><span></span><span>K.br. 51/16</span>
</p>
<p>
<span></span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span>U IME CRNE GORE</span>
</p>
<p>&nbsp;</p>
<p>
<span>OSNOVNI SUD U PODGORICI, po sudiji Goranu Đukoviću, uz učešće namještenika suda Ane Maraš, kao zapisničara, u krivičnom predmetu protiv okrivljenog </span><span>K.</span><span> </span><span>Dž.</span><span>, zbog krivičnog djela laka tjelesna povreda iz čl. 152 st. 2 u vezi st. 1 Krivičnog zakonika Crne Gore, odlučujući po optužnom predlogu Osnovnog državnog tužilaštva Podgorica Kt.br. 875/15 od 13.10.2015. godine, koju je zastupala državni tužilac u ODT - u Podgorica P</span><span>.</span><span> J</span><span>.</span><span>, nakon glavnog i javnog pretresa, održanog dana 14.06.2016. godine, u prisustvu zastupnika optužbe, okrivljenog </span><span>K.</span><span> </span><span>Dž.</span><span> i njegovog branioca adv. B</span><span>.</span><span> V</span><span>.</span><span>, istog dana je izrekao i javno objavio:</span>
</p>
<p>&nbsp;</p>
<p style="text-align:center;">
<span>PRESUDU</span>
</p>
<p>&nbsp;</p>
<p>
<span>Okrivljeni: </span><span>K.</span><span> </span><span>Dž.</span><span>, </span><span>od oca B</span><span>.</span><span> i majke J</span><span>.</span><span>, rođene Č</span><span>.</span><span>, rođen </span><span>....</span><span>. godine u P</span><span>.</span><span>, nastanjen u P</span><span>.</span><span>, u Ul. S</span><span>.</span><span> K</span><span>.</span><span> bb, sa boravištem u P</span><span>.</span><span>, u Ul. S</span><span>.</span><span> M</span><span>.</span><span> br. </span><span>...</span><span>, državljanin Crne Gore, završio osnovnu školu, po zanimanju taksista, neoženjen, lošeg imovnog stanja, osuđivan i to presudama Osnovnog suda u Pljevljima: K.br. 170/13 od 17.03.2014. godine zbog krivičnog djela iz čl. 151 st. 1 Krivičnog zakonika Crne Gore na kaznu zatvora u trajanju od 4 (četiri) mjeseca, K.br. 226/11 od 08.10.2012. godine, zbog krivičnog djela iz čl. 152 st. 2 Krivičnog zakonika Crne Gore na kaznu zatvora u trajanju od 30 (trideset) dana, K.br. 297/10 od 01.03.2011. godine, zbog krivičnog djela iz čl. 239 st. 1 Krivičnog zakonika Crne Gore kojom mu je izrečena uslovna osuda u trajanju od 30 (trideset) dana uz vrijeme provjeravanja u trajanju od 1 (jedne) godine.</span>
</p>
<p>&nbsp;</p>
<p>&nbsp;</p>
<p style="text-align:center;">
<span>KRIV JE</span>
</p>
<p>
<span>Zato što je:</span>
</p>
<p>&nbsp;</p>
<p>
<span>Dana 17. septembra 2015. godine oko 13,30 časova, ispred K</span><span>.</span><span> centra Crne Gore, u Ul. Lju</span><span>.</span><span> u P</span><span>.</span><span>, svjestan svog djela čije je izvršenje htio, znajući da je njegovo djelo zabranjeno, lako tjelesno povrijedio oštećenog </span><span>D.</span><span> </span><span>D.</span><span>, na način što ga je, nakon prepirke, nožem - sredstvom podobnim da se tijelo teško povrijedi ili zdravlje teško naruši, udario oštricom u predjelu glave (desne strane lica) i tupinom u lijevi potključni predio, nanoseći mu lake tjelesne povrede u vidu dvije sjekotine u predjelu desne strane lica i razderinu u lijevom potključnom predjelu</span>
</p>
<p>&nbsp;</p>
<p>
<span>- čime je izvršio krivično djelo laka tjelesna povreda iz čl. 152. st. 2 u vezi st. 1 Krivičnog zakonika Crne Gore,</span>
</p>
<p>&nbsp;</p>
<p>
<span>pa sud okrivljenog, primjenom citiranih Zakonskih propisa i čl. 3, 4, 5, 13, 15, 32, 36, 42 i 51 Krivičnog zakonika Crne Gore i čl. 226, 229, 239 i 374 Zakonika o krivičnom postupku,</span>
</p>
<p>&nbsp;</p>
<p style="text-align:center;">
<span>O s u đ u j e</span>
</p>
<p>&nbsp;</p>
<p>
<span>Na kaznu zatvora u trajanju od 5 (pet) mjeseci, u koju se uračunava vrijeme provedeno u pritvoru od 18.09.2015. godine od 13,15 časova kao dana i časa lišenja slobode, do 02.02.2016. godine do 11,30 časova.</span>
</p>
<p>&nbsp;</p>
<p>
<span>Oštećeni </span><span>D.</span><span> </span><span>D.</span><span>, radi ostvarenja imovinsko - pravnog zahtjeva, upućuje se na parnični postupak.</span>
</p>
<p>&nbsp;</p>
<p>
<span>Obavezuje se okrivljeni da ovom sudu na ime troškova postupka uplati iznos od 504,50 eura, kao i 30,00 eura na ime paušala, u roku od 15 dana po pravosnažnosti presude.</span>
</p>
<p>&nbsp;</p>
<p style="text-align:center;">
<span>O b r a z l o ž en j e</span>
</p>
<p>&nbsp;</p>
<p>
<span>Okrivljenom predlogom ODT Podgorica Kt.br. 875/15 od 13.10.2015. godine okrivljenom je stavljeno na teret izvršenje krivičnog djela laka tjelesna povreda iz čl. 152 st. 2 u vezi st. 1 Krivičnog zakonika Crne Gore. </span><span>Zastupnik optužbe je u završnoj riječi u cijelosti ostala pri izmjenjenom optužnom predlogu sa glavnog pretresa od dana 04.12.2015. godine, gdje je preciziran činjenični opis dispozitiva optužnog akta na način što u četvrtom redu odozgo umjesto riječi "šrafcigerom", treba da stoji "nožem" i predložila sudu da okrivljenog oglasi krivim zbog izvršenja krivičnog djela stavljenog mu na teret i izrekne kaznu zatvora u granicama zakonom propisanim za to djelo. </span>
</p>
<p>&nbsp;</p>
<p>
<span>Okrivljeni </span><span>K.</span><span> </span><span>Dž.</span><span> je u svom iskazu datom u prethodnom postupku naveo da je dana 17.09.2015. godine, oko 14,00 časova, dobio vožnju, pošto radi kao taksista, kod KBC-a. Parkirao se kod glavne rampe i tu je primjetio </span><span>D.</span><span> </span><span>D.</span><span> kako stoji preko puta njega. Pojasnio je da mu je brat od </span><span>D.</span><span> </span><span>D.</span><span> prodao falsifikovano vozilo, koje mu je oduzeto, i da je zbog toga prijetio </span><span>D.</span><span> bratu. Iz tog razloga mu je </span><span>D.</span><span> </span><span>D.</span><span> i prišao i upitao ga "što ti prijetiš jednom po jednom mom bratu, šta ti misliš ko si, imaš sud pa to tamo ćeraj, majmune jedan", na šta mu je okrivljeni </span><span>K.</span><span> </span><span>Dž.</span><span> drsko odgovorio "da odjebe", da bi ga nakon toga </span><span>D.</span><span> stisnutom pesnicom udario u predjelu glave, tačnije lijeve slijepoočnice. Dalje je naveo da je u tom trenutku izašao iz kola i potukao se sa </span><span>D.</span><span> </span><span>D.</span><span>, razmijenivši po nekoliko udaraca pesnicama u predjelu glave i tijela, nakon čega su u jednom trenutku pali zajedno na asfalt, gdje su nastavili da se tuku na način što su se udarali, valjali i grebali. U jednom trenutku su obojica ustali i pošli svako svojim putem. Negirao je da je kritičnom prilikom bilo kakvim šrafcigerom nanio povrede </span><span>D.</span><span> </span><span>D.</span><span>, već da su se samo valjali po asfaltu i grebali jedan drugog.</span>
</p>
<p>&nbsp;</p>
<p>
<span> Na glavnom pretresu je ostao kod svoje odbrane date na zapisniku od dana 04.11.2015. godine, gdje je naveo da u svemu ostaje kod iskza iz prethodnog postupka, i dodao da je kritičnog dana radio kao taksista u udruženju "Q</span><span>.</span><span>" taksi. Negdje oko 14,00 časova je imao naručenu vožnju pored glavne kapije KBC-a, gdje je automobilom i došao. Zaustavio se sa lijeve strane, gdje je mogao da uđe da se okrene, da uzme stranku i nastavi vožnju u zadatom pravcu. U momentu dok je ulazio na parking sa lijeve strane je ugledao automobil, marke "Dž</span><span>.</span><span> R</span><span>.</span><span> 4", koji mu je od ranije bio poznat, iz razloga što mu je brat oštećenog </span><span>D.</span><span> prodao taj automobil, da je broj šasije na njemu bio prekucan i da se zbog toga vodi spor pred sudom. Naveo je da ne zna da li je taj automobil bio parkiran ili se kretao, ali da je u jednom trenutku vozač tog automobila skinuo naočare i nešto mu kroz prozor glavom govorio. Prepoznao je </span><span>D.</span><span> </span><span>D.</span><span>, kojeg zna od ranije iz P</span><span>.</span><span>, jer su iz istog grada. U tom momentu je spustio prozor, jer nije čuo šta mu ovaj govori i čuo riječi "šta je, šta me gledaš". Ne može se sjetiti šta je odgovrio na te njegove riječi, ali zna da je tada </span><span>rikvercom htio da se vrati po stranku, kada je osjetio udarac u lijevu stranu, koji udarac mu je zadat kroz otvoreni prozor. Nakon toga je izašao iz automobila jer mu je pukla arkada na dva mjesta. Po izlasku iz automobila on i </span><span>D.</span><span> </span><span>D.</span><span> su međusobno razmjenili udarce pesnicama, da bi se "zavalili" na asfalt, gdje su se grebali, čupali, kotrljali, kojom prilikom je zadobio još par ogrebotina. Dalje je naveo da kada su se obojica umorili, </span><span>D.</span><span> </span><span>D.</span><span> je ustao i izmakao se, a on se vratio u svoj automobil sav krvav i iscjepan, pa je pošao kući da se presvuče i vrati na posao. Nakon što se vratio na posao zvali su ga iz taksi udruženja da ga pitaju da li je bilo kakvih problema, na šta im je on odgovorio da nije, u strahu da ne izgubi posao, ali je ipak zbog ovog događaja kasnije dobio otkaz. Pojasnio je da kritičnom prilikom oštećenog nije udarao šrafcigerom, niti bilo kojim mehaničkim oruđem i da je u večernjim časovima poslao </span><span>D.</span><span> poruku u želji da se pomire i da porazgovaraju. </span>
</p>
<p>&nbsp;</p>
<p>
<span>Upitan da pojasni razlike u kazivanju u prethodnom postupku i na glavnom pretresu u odnosu na činjenice šta mu je oštećeni rekao iz svog automobila u trenutku kada ga je ugledao, okrivljeni je izjavio da mu je te riječi oštećeni izjavio u momentu dok se nalazio u kolima, a ne kada mu je prišao, da se ne može sjetiti baš svih detalja i da ne može pojasniti zašto je dao takaz iskaz u prethodnom postupku. </span>
</p>
<p>&nbsp;</p>
<p>
<span>Pojasnio je da je drsko odgovorio oštećenom da "odjebe" nakon što mu je ovaj uputio riječi "što ti prijetiš jednom po jednom mom bratu, šta ti misliš ko si, imaš sud pa to tamo ćeraj, majmune jedan", da se nije odmah javio ljekaru zbog zadobijenih povreda, iz razloga što mu je odmah određen pritvor odnosno zadržavanje u roku od 72 časa, da je u međuvremenu promjenio advokata, te da je zbog toga zaboravio.</span>
</p>
<p>&nbsp;</p>
<p>
<span>Okrivljeni je dalje pojasnio da je prvi udarac zadobio u momentu kada je automobilom htio da krene u rikverc, odnosno kada je pogledao u retrovizor, da je nakon što su pali na podlogu, u prvom mahu on bio ispod oštećenog, onda ga je uhvatio za vrat i oborio ga težinom, pa se onda oštećeni našao ispod njega. Tada mu je zadao par udaraca stisnutom pesnicom, grebali su jedan drugog, da bi se na kraju međusobno odgurnuli nogama. </span>
</p>
<p>&nbsp;</p>
<p>
<span>Branilac okrivljenog, adv. B</span><span>.</span><span> V</span><span>.</span><span>, u završnoj riječi je ostao pri svojim završnim riječima sa zapisnika na glavnom pretresu od dana 04.12.2015. godine i razlozima žalbe na presudu u kojima je naveo da izvedenim dokazima na glavnom pretresu nije dokazano da je njegov branjenik izvršio krivično djelo stavljeno mu na teret optužnim predlogom. Branilac smatra da je na nesumnjiv način dokazano da se okrivljeni branio od napada oštećenog, te da je okrivljeni oštećenom zadao predmetne povrede postupanjem u nužnoj odbrani, pa je predložio sudu da istog oslobodi od optužbe. </span>
</p>
<p>&nbsp;</p>
<p>
<span>Okrivljeni </span><span>K.</span><span> </span><span>Dž.</span><span> je u cijelosti podržao završne riječi svog branioca. </span>
</p>
<p>&nbsp;</p>
<p>
<span>Sud je u dokaznom postupku na saglasan predlog stranaka pročitao iskaz svjedoka- oštećenog </span><span>D.</span><span> </span><span>D.</span><span> sa zapisnika na glavnom pretresu 04.11.2015. godine i  svjedoka </span><span>B.</span><span> </span><span>M.</span><span> sa zapisnika o glavnom pretresu od 04.11.2015 godine, pročitao izvještaj ljekara specijaliste KC CG od 17.09.2015. godine, na ime oštećenog </span><span>D.</span><span> </span><span>D.</span><span>, pročitao nalaz i mišljenje vještaka medicinske struke dr </span><span>R.</span><span> </span><span>N.</span><span> od 04.10.2015. godine, na saglasan predlog stranaka pročitao je izjašnjenje vještaka medicinske struke dr </span><span>R.</span><span> </span><span>N.</span><span> sa glavnog pretresa od dana 04.12.2015. godine i pročitao izvod iz KE za okrivljenog izdat od Osnovnog suda u Podgorici Ke.br. 1028/2015;</span>
</p>
<p>&nbsp;</p>
<p>
<span>Svjedok - oštećeni </span><span>D.</span><span> </span><span>D.</span><span> je u svom iskazu u prethodnom postupku naveo da je dana 17.09.2015. godine, oko 14, 00 časova bio u svom vozili marke "T</span><span>.</span><span> R</span><span>.</span><span> 4" parkiran ispred rampe K</span><span>.</span><span> centra. U jednom trenutku je vozilom naišao </span><span>K.</span><span> </span><span>Dž.</span><span>, kojeg poznaje od ranije i sa kojim je bio u dobrim odnosima, i počeo da ga gleda, što je ovaj pokušao da izbjegne na način što je spustio pogled i gledao u svoj mobilni telefon. Međutim, </span><span>K.</span><span> ga je i dalje gledao, pa je i on počeo njega da gleda, nakon čeka mu je ovaj prišao vozilom na nekih metar udaljenosti, kroz otvoren prozor mu rekao "šta me gledaš" i izašao iz vozila, pa je i on, takođe u tom momentu izašao iz svog vozila. Dalje je naveo da je </span><span>K.</span><span> </span><span>Dž.</span><span> prilikom izlaska iz vozila uzeo nešto ispod sjedišta, da je to držao u ruci, ali da nije siguran da li je u pitanju bio nož ili šrafciger. Prišao mu je i zadao udarac u predjelu lijevog obraza, na koji udarac mu je ovaj, braneći se, uzvratio. Tokom razmjene tih udaraca, okrivljeni ga je tim predmetom u ruci ogrebao u predjelu desnog obraza, malo ispod vrata i u predjelu iza vrata. Zatim su zajedno pali na zemlju, nakon čega se on izmakao i pošao u Klinički centar. Nakon ovog događaja </span><span>K.</span><span> </span><span>Dž.</span><span> mu je upućivao riječi pretnje "da će mu jebati pleme </span><span>D.</span><span>", da bi iste noći na "facebook" profilu dobio prijeteće poruke u smislu "gdje si da se nađemo da se pomirimo, treba da razgovaramo kao ljudi, a ne da nam se narod smije, naći ću te u ova dva dana, doći ću ti i na radnju i na stan, upoznaćeš KBC bolje nego što si danas, ni jedan MUP ti neće pomoći za ovo što si uradio danas". Pojasnio je da ne može precizno da se izjasni koliko puta je udario </span><span>K.</span><span> </span><span>Dž.</span><span> u trenutku kada se branio od njega, možda je bilo pet do šest udaraca pesnicama u predjelu glave i tijela. Sa okrivljenim do tada nije bio u svađi, ali mu je poznato da se otac okrivljenog tuži sa njegovim bratom oko nekog vozila. Dodao je da ga je </span><span>K.</span><span> </span><span>Dž.</span><span> tri dana prije predmetnog događaja pratio vozilom i provocirao ga na način što mu je palio duga svijetla, što nije prijavio policiji, već je o tome ispričao inspektoru prilikom davanja saslušanja zbog ovog događaja. Dalje je pojasnio da su skoro istovremeno izašli iz vozila, da u momentu kada je </span><span>K.</span><span> izašao iz vozila on nije mogao da nastavi kretanje sa svojim vozilom i izbjegne konflikt, jer je jedno vozilo bilo parkirano ispred, a vozilo </span><span>K.</span><span> pored njega, te je</span><span> D.</span><span> što je mogao da učini je bilo da se zaključa u svom vozilu. Predmet kojim ga je okrivljeni povrijedio je bilo dužine od 17 do 20 cm, jedan dio je bio metalni sive boje, a drugi dio plastični žuto sive boje. Dalje je naveo da dok su se oni svađali ispred KBC - a su stajali ljudi iz obezbjeđenja i da je njegova pretpostavka da su vidjeli cijeli događaj. Medicinska pomoć mu je ukazana u Urgentnom centru od strane hirurga i da mu je urađen RTG nalaz. Na glavnom pretresu je ostao kod svog iskaza datog u prethodnom postupku i dodao da je kritičnog dana, oko 14,00 časova došao automobilom marke "T</span><span>.</span><span> R</span><span>.</span><span> 4" i ispred rampe KC CG koja se nalazi pored parkinga iz razloga jer je njegov brat dobio dijete i htio je da ga sačeka. Nakon što je došao, zaustavio je automobil pored rampe za parking. U jednom momentu ispred sebe je primjetio </span><span>K.</span><span> </span><span>Dž.</span><span>, kojeg zna od ranije iz viđenja, u taksi vozilu marke "Škoda fabija", koje se nalazilo tačno ispred njegovog automobila. Vidio je da ga ovaj gleda, što je pokušao da "iskulira", ali nakon što je poslije minut dva podigao glavu primjetio je da ga </span><span>K.</span><span> i dalje gleda, koji je u tom momentu trgao glavu i pretpostavio je da ga je pitao "šta je", ali te riječi nije čuo. Tada je </span><span>K.</span><span> </span><span>Dž.</span><span> svojim automobilom prišao do njegovog automobila i upitao ga "šta me gledaš mangupe", na šta mu je on odgovorio "gledam te". Dalje je naveo da je u tom momentu </span><span>K.</span><span> </span><span>Dž.</span><span> izašao iz automobila i da je vidio da nešto izvlači ispod sjedišta, ali nije siguran da li je u pitanju bio šrafciger ili nož, zatim je i on izašao iz svog automobila, nakon čega je primio udarac pesnicom od strane </span><span>K.</span><span> u predjelu lijevog obraza, od kog udarca je skoro pao, i nakon što se povratio </span><span>K.</span><span> je počeo da ga udara sa tim predmetom u predjelu lica i ispod vrata, kojom prilikom mu je nanio povrede. U jednom trenutku su obojica pali, nakon čega se on izvukao i pobjegao u Klinički centar, a dok je biježao čuo je prijetnje. Pojasnio je da u momentu kada je </span><span>K.</span><span> krenuo prema njemu je mogao da zatvori prozor, ali da je bilo vruće i da je prvi udarac od strane okrivljenog zadobio desnom pesnicom u predjelu lijevog obraza i to u momentu </span><span>kad je izašao iz vozila. Tačno je da je okrivljenom zadao par udaraca pesnicom u predjelu tijela, ali nakon što ga je ovaj predmetom koji je imao u ruci počeo da siječe po tijelu i licu, da bi ga odbio od sebe i mogao da pobjegne. Ne sjeća da li mu je tom prilikom zadao i udarce u predjelu glave. U trenutku kada su pali na podlogu, okrivljeni je držao u ruci predmet žućkasto sive boje, dužine oko 20 cm, a koje je izgledalo kao nož ili šrafciger, nije pokušavao da otme taj predmet </span><span>K.</span><span> </span><span>Dž.</span><span> iz ruke, već je samo pobjegao. </span>
</p>
<p>&nbsp;</p>
<p>
<span>Upitan da pojasni razlike </span><span>u kazivanju u prethodnom postupku  gdje je istakao "tada mi je </span><span>Dž.</span><span> prišao vozilom nekih možda metar i kroz otvoreni prozor rekao "šta me gledaš"" i na glavnom pretresu gde je istakao da mi je okrivljeni tom prilikom rekao "šta me gledaš mangupe", okrivljeni je izjavio da mu je okrivljeni tom prilikom rekao "šta me gledaš mangupe", ali da je u prethodnom postupku to htio da skrati. </span><span>Pridružio se krivičnom gonjenu i postavio imovinsko pravni zahtjev. </span>
</p>
<p>&nbsp;</p>
<p>
<span>Svjedok </span><span>B.</span><span> </span><span>M.</span><span> je posvjedočio da je dana 17.09.2015. godine, oko 14,00 časova, bio na svom radnom mjestu, kao radnik obezbjeđenja na ulaznoj rampi u Kliničkom centru Crne Gore. Na nekih 15 do 20 metara desno od rampe primjetio je dva muška lica kako razmjenjuju udarce pesnicama i da su u jednom trenutku obojica pali na zemlju. Prišao im je u namjeri da ih razdvoji, međutim dok je došao do njih oni su se već sami razdvojili, jedan je pošao u pravcu Kliničkog centa, dok je drugi ostao na licu mjesta. Dalje je naveo da kod lica koje je pošlo u pravcu Kliničkog centa nije vidio nikakve povrede iz razloga što nije obraćao pažnju i naglasio je da nije vidio da ova lica razmjenjuju udarce bilo kakvim predmetima, osim pesnicama. Nije obraćao pažnju na to da li neko od njih nešto drži u rukama, ni da li neko od njih ima povrede, iz razloga što je imao svojih obaveza, jer su pristizali hitni slučajevi. Na glavnom pretresu je ostao pri svom iskazu datom u prethodnom postupku i dodao da je predmetnog dana ispred rampe KC vidio dva momka kako međusobno razmjenjuju udarce rukama u predjelu glave. Dok im je prilazio, u namjeri da ih razdvoji, pali su na zemlju i okrivljeni je bio dole, dok je oštećeni bio na tijelu okrivljenog. Pojasnio je da ta dva lica nisu pala na podlogu od udarca, već po inerciji kako su bili blizu jedan drugom, da se oštećeni prvi podigao, nije nastavio nikakvu borbu, već je pošao u krug bolnice, dok je okrivljeni, nakon što se podigao, ostao na licu mjesta, a on se uputio na glavnu rampu. Pojasnio je da nije primjetio bilo kakav predmet kod bilo kojeg od njih i da mu je fokus bio na tome da ih razdvoji i da ne može da kaže da li je okrivljeni bio povređen i krvav, jer nije obraćao pažnju na to. </span>
</p>
<p>&nbsp;</p>
<p>
<span>Iz Izvještaja ljekara specijaliste KC CG od 17.09.2015. godine, na ime oštećenog </span><span>D.</span><span> </span><span>D.</span><span> proizilazi da je oštećeni </span><span>D.</span><span> </span><span>D.</span><span> dana 17.09.2015. godine, upisan u protokol pod brojem 18627, upućen u Urgentni blok zbog povreda nastalih u nasilju i da je ljekar dr V</span><span>.</span><span> M</span><span>.</span><span> L</span><span>.</span><span> konstatovala sledeće: VLC reg facei l.dex. Vlc. reg. infraclavicularis lat. sin. </span>
</p>
<p>&nbsp;</p>
<p>
<span>Iz Nalaza i mišljenja vještaka medicinske struke dr </span><span>R.</span><span> </span><span>N.</span><span> od 04.10.2015. godine proizilazi da je dana 17.09.2015. godine od strane ljekara Urgentnog centra Kliničkog centra Crne Gore u Podgorici, a nakon fizičkog konflikta, pregledan je </span><span>D.</span><span> </span><span>D.</span><span>, kod koga su tom prilikom dijagnostifikovane sledeće tjelesne povrede: dvije sjekotine u predjelu desne strane lica i razderina u lijevom potključnom predjelu. Navedene povrede su posledica dejstva oštrice (prva povreda) i tupine (druga povreda) mehaničkog oruđa, moguće sve dejstvom vrha šrafcigera, ili pak nekog drugog mehaničkog oruđa koje ima takvu površinu da istovremeno može nanijeti povredu i oštricom i tupinom. Dalje proizilazi da ove povrede nisu mogle nastati usled udarca pesnicom, grebanjem, niti usled pada i udara o tvrdu i neravnu površinu, u šta spada i asfaltna podloga. U vijeme nanošenja, zadobijene povrede, poje</span><span>D.</span><span>čno i zbirno se kvalifikuju kao lake tjelesne povrede.</span>
</p>
<p>&nbsp;</p>
<p>
<span>U izjašnjenju na glavnom pretresu od dana 04.12.2015. godine vještak je u svemu ostao pri datom Nalazu i mišljenju od 04.10.2015. godine i pojasnio da je navedene povrede oštećeni </span><span>D.</span><span> </span><span>D.</span><span> mogao zadobiti u uspravnom položaju - licem u lice sa napadačem, jer se iste nalaze na prednjoj strani njegovog tijela, posmatrano anatomski. Imajući u vidu da je glava pokretni dio tijela ne može se isključiti ni neki njihov međusobni bočni odnos, kao ni da se napadač nalazio sa leđa u odnosu na oštećenog, pod uslovom da su bili u prisnom kontaktu. Vještak, takođe nije mogao isključiti ni mogućnost da su se napadač i oštećeni nalazili u ležećem položaju, pri čemu je napadač bio ispod, leđima ka podlozi, a oštećeni iznad njega, najmanje u klečećem položaju u odnosu na napadača. Imajući u vidu veličinu opisanih povreda, kao i pretpostavljeno mehaničko oruđe kojim su iste nanešene, intenzitet sile prilikom zadobijanja svih povreda je bio srednje jak. Vještak se nije mogao izjasniti na okolnosti na koji način je mehaničko oruđe držano u ruci napadača, odnosno da li je dio oruđa koji je nanio povredu bio u odnosu na šaku iznad palca ili ispod malog prsta. Pojasnio je da su povrede u predjelu lica u vidu sjekotine mogle nastati tangencijalnim dejstvom sječiva, moguće i nožem, dok je za zasjekotine veća vjerovatnoća da su nastale dejstvom noža, a ne šrafcigera. </span>
</p>
<p>&nbsp;</p>
<p>
<span>Iz Izvoda iz KE za okrivljenog izdatog od Osnovnog suda u Podgorici Ke.br. 1028/2015 proizilazi da je okrivljeni </span><span>K.</span><span> </span><span>Dž.</span><span> ranije osuđivan i to </span><span>presudama Osnovnog suda u Pljevljima: K.br. 170/13 od 17.03.2014. godine zbog krivičnog djela iz čl. 151 st. 1 Krivičnog zakonika Crne Gore na kaznu zatvora u trajanju od 4 (četiri) mjeseca, K.br. 226/11 od 08.10.2012. godine, zbog krivičnog djela iz čl. 152 st. 2 Krivičnog zakonika Crne Gore na kaznu zatvora u trajanju od 30 (trideset) dana, K.br. 297/10 od 01.03.2011. godine, zbog krivičnog djela iz čl. 239 st. 1 Krivičnog zakonika Crne Gore kojom mu je izrečena uslovna osuda u trajanju od 30 (trideset) dana uz vrijeme provjeravanja u trajanju od 1 (jedne) godine. </span>
</p>
<p>&nbsp;</p>
<p>
<span>O</span><span>cjenom navoda optužbe i odbrane, provedenim dokazima na glavnom pretresu i na osnovu rezultata cjelokupnog postupka, sud je na nesumljiv način utvrdio da je okrivljeni </span><span>K.</span><span> </span><span>Dž.</span><span> izvršio krivično djelo stavljeno mu na teret, pa ga je sud oglasio krivim i osudio na kaznu zatvora (kao u izreci presude), sve iz sljedećih razloga: </span>
</p>
<p>&nbsp;</p>
<p>
<span>Okrivljeni je iznoseći svoju odbranu tokom cijelog postupka negirao izvršenje krivičnog djela i postojanje njegove krivice, trvdeći da se branio, jer je bio napadnut od oštećenog. U prethodnom postupku je  naveo </span><span>da je dana 17.09.2015. godine</span><span>, oko 14,00 časova, dobio vožnju, pošto radi kao taksista, kod KBC-a. Parkirao se kod glavne rampe i tu je primjetio </span><span>D.</span><span> </span><span>D.</span><span> kako stoji preko puta njega (da mu je brat od </span><span>D.</span><span> </span><span>D.</span><span> prodao falsifikovano vozilo, koje mu je oduzeto, i da je zbog toga prijetio </span><span>D.</span><span>evom bratu)  koji mu je prišao i upitao ga "što ti prijetiš jednom po jednom mom bratu, šta ti misliš ko si, imaš sud pa to tamo ćeraj, majmune jedan", na šta mu je on drsko odgovorio "da odjebe", da bi ga nakon toga </span><span>D.</span><span> stisnutom pesnicom udario u predjelu glave, tačnije lijeve slijepoočnice. U tom trenutku je izašao iz kola i potukao se sa </span><span>D.</span><span> </span><span>D.</span><span>, razmijenivši po nekoliko udaraca pesnicama u predjelu glave i tijela, nakon čega su u jednom trenutku pali zajedno na asfalt, gdje su nastavili da se tuku na način što su se udarali, valjali i grebali, da bi zatim obojica ustali i pošli svako svojim putem. Na glavnom pretresu se branio na način što je naveo da je kritičnog dana u momentu dok je ulazio na parking sa lijeve strane ugledao automobil, marke "Dž</span><span>.</span><span> R</span><span>.</span><span> 4", da je u jednom trenutku vozač tog automobila skinuo naočare i nešto mu kroz prozor glavom govorio i da je tada prepoznao </span><span>D.</span><span> </span><span>D.</span><span> (kojeg zna od ranije iz P</span><span>.</span><span>, jer su iz istog grada). U tom momentu je spustio prozor, jer nije čuo šta mu ovaj govori i čuo riječi "šta je, šta me gledaš". Ne može se sjetiti šta je odgovorio na te </span><span>njegove riječi, ali zna da je tada rikvercom htio da se vrati po stranku, kada je osjetio udarac u lijevu stranu, koji udarac mu je zadat kroz otvoreni prozor, da je nakon toga izašao iz automobila jer mu je pukla arkada na dva mjesta, da su (po izlasku iz automobila) on i </span><span>D.</span><span> </span><span>D.</span><span> međusobno razmjenili udarce pesnicama i "zavalili" se na asfalt, gdje su se grebali, čupali, kotrljali, kojom prilikom je zadobio još par ogrebotina, da bi, kada su se obojica umorili, </span><span>D.</span><span> </span><span>D.</span><span> ustao i izmakao se, a on se vratio u svoj automobil sav krvav i iscjepan, da je zatim pošao kući da se presvuče i vrati na posao, dodajući da kritičnom prilikom nije šrafcigerom nanio povrede </span><span>D.</span><span> </span><span>D.</span><span>, već da su se samo valjali po asfaltu i grebali jedan drugog. Ovakvu odbranu okrivljenog (tokom čitavog postupka) sud je cijenio kao neistinitu i sračunatu na izbjegavanje krivice iz razloga što je u suprotnosti sa dokazima provedenim u toku postupka, a prije svega iskazom svjedoka oštećenog </span><span>D.</span><span> </span><span>D.</span><span> datog u toku cijelog postupka, koji je sud cijenio kao istinit (dok razlike u prethodnom postupku i na glavnom pretresu nisu od značaja za njegovu vjerodostojnost), a iz kojeg je sud utvrdio da je </span><span>dana 17.09.2015. godine, oko 14,00 časova bio u svom vozilu marke "T</span><span>.</span><span> R</span><span>.</span><span> 4" parkiran ispred rampe K</span><span>. </span><span>centra, da je u jednom trenutku vozilom naišao </span><span>K.</span><span> </span><span>Dž.</span><span> (kojeg poznaje od ranije i sa kojim je bio u dobrim odnosima) u taksi vozilu marke "Š</span><span>.</span><span> f</span><span>.</span><span>", koje se nalazilo tačno ispred njegovog automobila, da je vidio da ga ovaj gleda, što je pokušao to da "iskulira", ali nakon što je poslije minut dva podigao glavu primjetio je da ga </span><span>K.</span><span> i dalje gleda, da mu je tom prilikom rekao "šta me gledaš" na šta mu je on odgovorio "gledam te", da je u tom momentu </span><span>K.</span><span> </span><span>Dž.</span><span> izašao iz automobila, pa je i on izašao iz svog vozila, da je vidio da </span><span>K.</span><span> nešto izvlači ispod sjedišta, ali nije siguran da li je u pitanju bio šrafciger ili nož, zatim mu je prišao i zadao udarac u predjelu lijevog obraza, na koji udarac mu je uzvratio, da ga je okrivljeni, tokom razmjene tih udaraca, predmetom (koji je držao u ruci, a koji je bio dužine od 17 do 20 cm, jedan dio je bio metalni sive boje, a drugi dio plastični žuto sive boje) ogrebao u predjelu desnog obraza, malo ispod vrata i u predjelu iza vrata, da su zatim zajedno pali na zemlju, nakon čega se on izmakao i pošao u Klinički centar, te da mu je nakon ovog događaja </span><span>K.</span><span> </span><span>Dž.</span><span> upućivao riječi pretnje "da će mu jebati pleme </span><span>D.</span><span>", i da je iste noći na "facebook" profilu dobio prijeteće poruke u smislu "gdje si da se nađemo da se pomirimo, treba da razgovaramo kao ljudi, a ne da nam se narod smije, naći ću te u ova dva dana, doći ću ti i na radnju i na stan, upoznaćeš KBC bolje nego što si danas, ni jedan MUP ti neće pomoći za ovo što si uradio danas". Odbrana okrivljenog je obesnažena i nalazom i mišljenjem od 04.10.2015. godine i izjašnjenjem (na glavnom pretresu od dana 04.12.2015. godine) vještaka medicinske struke dr </span><span>R.</span><span> </span><span>N.</span><span> iz kojeg je sud utvrdio da je </span><span>D.</span><span> </span><span>D.</span><span> u predmetnom događaju zadobio sledeće tjelesne povrede: dvije sjekotine u predjelu desne strane lica i razderina u lijevom potključnom predjelu, da su navedene povrede posledica dejstva oštrice (prva povreda) i tupine (druga povreda) mehaničkog oruđa, moguće sve dejstvom vrha šrafcigera, ili pak nekog drugog mehaničkog oruđa koje ima takvu površinu da istovremeno može nanijeti povredu i oštricom i tupinom. Iz izjašnjenja vještaka na glavnom pretresu sud je utvrdio da su povrede u predjelu lica u vidu sjekotine mogle nastati tangencijalnim dejstvom sječiva, moguće i nožem, dok je za zasjekotine veća vjerovatnoća da su nastale dejstvom noža, a ne šrafcigera, kao i da  ove povrede nisu mogle nastati usled udarca pesnicom, grebanjem, niti usled pada i udara o tvrdu i neravnu površinu, u šta spada i asfaltna podloga, a što je okrivljeni u svojoj odbrani potencirao negirajući upotrebu bilo kakvog mehaničkog oruđa. Sud je dalje utvrdio da se u vijeme nanošenja, zadobijene povrede, </span><span>pojedinačno</span><span> i zbirno kvalifikuju kao lake tjelesne povrede. Sud je prihvatio Nalaz i mišljenje vještaka medicinske struke dr </span><span>R.</span><span> </span><span>N.</span><span> i </span><span>cijenio ga kao jasan, objektivan i dat na pravilima struke i poklonio mu punu vjeru, kako je cijenio i izjašnjenje ovog vještaka na glavnom pretresu, a iz razloga jer su u saglasnosti sa </span><span>Izvještajem ljekara specijaliste KC CG od 17.09.2015. godine, na ime oštećenog </span><span>D.</span><span> </span><span>D.</span><span> iz kojeg je sud utvrdio da je oštećeni </span><span>D.</span><span> </span><span>D.</span><span> dana 17.09.2015. godine, upisan u protokol pod brojem 18627, upućen u Urgentni </span><span>blok zbog povreda nastalih u nasilju i da je ljekar dr V</span><span>.</span><span> M</span><span>.</span><span> L</span><span>. </span><span>konstatovala sledeće: VLC reg facei l.dex. Vlc. reg. infraclavicularis lat. sin. </span>
</p>
<p>&nbsp;</p>
<p>
<span>Sud je sredstvo izvršenja dijela utvrdio prvenstveno iz iskaza oštećenog koji se tokom čitavog postupka izjasnio da okrivljeni kritičnom prilikom držao u ruci neki predmet, odnosno šrafciger ili nož, i da ga je kasnije tim predmetom udario, a vještak je na glavnom pretresu pojasnio da je vjerovatnije da su povrede kod oštećenog nastale upotrebom noža, nego upotrebom šrafcigera, te je na osnovu iskaza oštećenog, kao i izjašnjenja vještaka medicinske struke dr </span><span>R.</span><span> </span><span>N.</span><span>, utvrđeno sredstvo izvršenja krivičnog djela.</span>
</p>
<p>&nbsp;</p>
<p>
<span>Dio odbrane okrivljenog u kojem ne spori da je oštećenog udario pesnicom u predjelu glave iz odbrane, navodeći da je u odnosu na laku tjelesnu povredu postupao u nužnoj odbrani, sud takođe cijeni kao neistinit. Uostalom, okrivljenom i nije stavljeno na teret, niti ga je sud oglasio krivim zbog povreda koje je nanio oštećenom pesnicom, već je u postupku utvrđeno da je okrivljeni nožem, kao sredstvom podobnim da se tijelo teško povrijedi i zdravlje teško naruši, oštećenom nanio lake tjelesne povrede bliže opisane izrekom presude. </span><span>Nužna odbrana je ona odbrana koja je neophodno potrebna da učinilac od svog dobra ili dobra drugog odbije istovremen ili neposredno predstojeći protivpravan napad. No, i pored toga, sud nalazi da se neophodno osvrnuti i na ovaj pravni institut koji ima dva elementa, napad i odbranu, to se i uslovi za njeno postojanje vezuju za ove dvije komponente. S toga, uslovi napada su da je napad: ponašanje čovjeka, uperen protiv nekog pravom zaštićenog dobra, protivpravan, istovremen i stvaran, dok su uslovi odbrane da je: kroz radnju odbrane ostvareno biće nekog krivičnog djela, upravljena prema nekom napadačevom dobru i neophodno potrebna za odbijanje napada. Dakle, iz zakonske definicije ovog pravnog instituta i utvrđenog činjeničnog stanja, utvrđeno je da oštećeni nije protivpravno napao okrivljenog </span><span>K.</span><span> </span><span>Dž.</span><span>, pa u konkretnom slučaju ne može biti govora o primjeni ovog pravnog instituta. </span>
</p>
<p>&nbsp;</p>
<p>
<span>Sud je cijenio i iskaz svjedoka </span><span>B.</span><span> </span><span>M.</span><span> kao istinit, jer je on po ocjeni ovog suda svjedočio o predmetnom događaju onako kako ga je vidio, a sud je posebno cijenio onaj dio iskaza ovog svjedoka gdje se on decidno izjasnio da na mjestu odvijanja događaja nije vidio bilo kakav predmet, jer je istakao da se prvenstveno fokusirao na lica koja su se fizički sukobljavala, odnosno na okrivljenog i oštećenog. To što ovaj svjedok na mjestu odigravanja događaja nije primjetio bilo kakav predmet ne znači da okrivljeni u predmetnom događaju nije koristio sredstvo podobno da se tijelo teško povredi, odnosno zdravlje teško naruši, tj. predmetni nož, a sud je u toku postupka utvrdio na osnovu gore analiziranih dokaza da je okrivljeni predmetno krivično djelo izvršio nožem, kao sredstvom podobnim da se tijelo teško povredi i zdravlje teško naruši. </span>
</p>
<p>&nbsp;</p>
<p>
<span>Postupajući na način kao u izreci presude, a shodno citiranoj odredbi čl. 152 st. 2 Krivičnog zakonika Crne Gore, kojom je propisano da laka tjelesna povreda postoji onda kada se obična laka tjelesna povreda nanese oružjem, opasnim oruđem ili drugim sredstvom podobnim da tijelo teško povredi i zdravlje teško naruši, sud je na nesumnjiv način utvrdio da je okrivljeni </span><span>K.</span><span> </span><span>Dž.</span><span> ostvario </span><span>kako objektivne tako i subjektivne elemente bića krivičnog djela stavljenog mu na teret. </span>
</p>
<p>&nbsp;</p>
<p>
<span>Cijeneći subjektivni odnos okrivljenog prema krivičnom djelu laka tjelesna povreda iz čl. 152 st. 2 u vezi st. 1 Krivičnog zakonika Crne Gore, sud je utvrdio da je bio svjestan svog djela i da je htio njegovo izvršenje, te da je postupao sa direktnim umišljajem kao oblikom </span><span>vinosti, a što je sud utvrdio iz dokaza provedenih u toku postupka, a prije svega iz iskaza oštećenog </span><span>D.</span><span> </span><span>D.</span><span> tokom cijelog postupka (kojem je sud poklonio vjeru). </span>
</p>
<p>&nbsp;</p>
<p>
<span>Prilikom izbora vrste i visine krivične sankcije, sud je cijenio sve okolnosti iz čl. 42 Krivičnog zakonika Crne Gore koje utiču da kazna bude manja ili veća, pa je kao olakšavajuću okolnost na strani okrivljenog cijenio njegovo loše imovno stanje, dok je kao otežavajuću oklonost na strani okrivljenog sud cijenio njegovu raniju osuđivanost, koju činjenicu je sud utvrdio iz Izvoda iz KE </span><span>za okrivljenog izdat od odjeljenja PRIS-a Osnovnog suda u Podgorici, iz kog izvoda se vidi da je okrivljeni specijalni povratnik u izvršenju krivičnih djela protiv života i tijela, pa mu je sud izrekao kaznu zatvora u trajanju od 5 (pet) mjeseci, koja kazna je po stanovištu ovog suda pravedan balans između zahtjeva za individualizacijom kazne i svrhe kažnjavanja i sa istom se, osim svrhe kažnjavanja iz čl. 32 st. 2 Krivičnog zakonika Crne Gore ima ostvariti i svrha propisivanja i izricanja krivičnih sankcija iz čl. 4 st. 2 Krivičnog zakonika Crne Gore. U kaznu zatvora, sud je okrivljenom uračunao vrijeme provedeno u pritvoru, kao u izreci presude, osnovom čl. 51.st.1 Krivičnog zakonika Crne Gore.</span>
</p>
<p>&nbsp;</p>
<p>
<span>Sud je izmjenio činjenični opis krivičnog djela na način što je konkretizovao mehanizam nanošenja povreda oštećenom od strane okrivljenog, tako što je u petom redu odozgo dodao riječi "</span><span>udario oštricom u predjelu glave (desne strane lica) i" u šestom redu dodao riječi "tupinom u lijevi potključni predio</span><span>", a izostavio riječi "i vrata", na osnovu dokaza provedenih na glavnom pretresu, odnosno na osnovu nalaza i mišljenja sudskog vještaka medicinske struke dr </span><span>R.</span><span> </span><span>N.</span><span>, pri tom okrivljenom nije stavio na teret veću količinu od one koja mu je stavljena na teret optužnim aktom. Navedenom korekcijom, po stanovištu ovog suda, nije povređen objektivni identitet optužbe i presude. </span>
</p>
<p>&nbsp;</p>
<p>
<span>Odluku o postavljenom imovinsko- pravnom zahtjevu, sud je temeljio na osnovu odredbe čl. 239.st.2 Zakonika o krivičnom postupku, pa je oštećenog </span><span>D.</span><span> </span><span>D.</span><span> radi ostvarivanja imovinsko- pravnog zahtjeva uputio na parnični postupak. </span>
</p>
<p>&nbsp;</p>
<p>
<span>Sud je odluku o troškovima postupka temeljio na odredbi čl. 229.st.1 Zakonika o krivičnom postupku, pa je obavezao okrivljenog da na ime troškova krivičnog postupka ovom sudu uplati novčani iznos od 504,50 eura, koji troškovi se odnose i to: 400,00 eura na ime nagrade braniocu po službenoj dužnosti i 104,50 eura na ime nagrade vještaku medicinske struke. Na osnovu čl. 226 Zakonika o krivičnog postupka, sud je u visinu paušala od 30,00 eura odmjerio shodno imovnom stanju okrivljenog, dužini trajanja i složenosti krivičnog postupka. Okrivljeni je obavezan da plati troškove i paušal u roku od 15 dana po pravosnažnosti presude.</span>
</p>
<p>&nbsp;</p>
<p>
<span>Imajući u vidu navedeno, primjenom citiranih zakonskih propisa, odlučeno je kao u izreci presude.</span>
</p>
<p>&nbsp;</p>
<li style="text-align:center;">
<span>OSNOVNI SUD U PODGORICI</span>
</li>
<li style="text-align:center;">
<span>Dana, 14.06.2016. godine</span>
</li>
<p>&nbsp;</p>
<li style="text-align:right">
<span>S U D I J A</span>
</li>
<li style="text-align:right">
<span>Đuković Goran s.r.</span>
</li>
<p>&nbsp;</p>
<p>&nbsp;</p>
<p>&nbsp;</p>
<li>
<span>PRAVNA POUKA:</span>
</li>
<li>
<span>Protiv ove presude može se izjaviti žalba u roku</span>
</li>
<li>
<span>od 8 dana od dana prijema pisanog otpravka,</span>
</li>
<li>
<span>Višem sudu u Podgorici, a preko ovog suda.</span>
</li>
<p>&nbsp;</p>
<li>
<span>Z.T.O. Maraš Ana</span>
</li>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.p1{text-align:end;hyphenate:auto;font-family:Arial;font-size:12pt;}
.p2{text-align:center;hyphenate:auto;font-family:Times New Roman;font-size:12pt;}
.p3{text-align:center;hyphenate:auto;font-family:Arial;font-size:12pt;}
.p4{text-align:center;hyphenate:auto;font-family:Arial;font-size:14pt;}
.p5{text-align:justify;hyphenate:auto;font-family:Arial;font-size:14pt;}
.p6{text-align:start;hyphenate:auto;font-family:Arial;font-size:14pt;}
.p7{text-align:justify;hyphenate:auto;font-family:Arial;font-size:12pt;}
.p8{margin-right:-0.25in;text-align:justify;hyphenate:auto;font-family:Arial;font-size:12pt;}
.p9{margin-left:-0.375in;margin-right:-0.25in;text-align:justify;hyphenate:auto;font-family:Arial;font-size:12pt;}
.p10{text-align:justify;hyphenate:auto;font-family:Times New Roman;font-size:12pt;}
</style>
<meta content="dragisa.baletic" name="author">
</head>
<body class="b1 b2">
<p class="p1"></p>
<p class="p1"></p>
<p class="p2"></p>
<p class="p3"></p>
<p class="p3"></p>
<p class="p3"></p>
<p class="p1">
<span>K.br.1104/12</span>
</p>
<p class="p3"></p>
<p class="p4">
<span>U IME CRNE GORE</span>
</p>
<p class="p4"></p>
<p class="p5">
<span>OSNOVNI SUD U PODGORICI, kao prvostepeni, krivični, po sudiji Larisi Mijušković-Stamatović, uz učešće Vukašinović Valentine, kao zapisničara, u krivičnom predmetu protiv okrivljenog M. V.,  iz P., zbog krivičnog djela teška krađa iz čl. 240 st.1 tač.1 Krivičnog zakonika, odlučujući po optužnici ODT-a Podgorica Kt.br.1506/10 od 08.10.2012. godine, koju je na glavnom pretresu zastupala Šišević Snežana, zamjenik ODT-a Podgorica, nakon glavnog i javnog pretresa, održanog u prisustvu zastupnika optužbe i okrivljenog, dana 04.06.2013 donio je, a dana 06.06.2013. godine i  javno objavio</span>
</p>
<p class="p5"></p>
<p class="p5"></p>
<p class="p4">
<span>P R E S U D U</span>
</p>
<p class="p4"></p>
<p class="p5"></p>
<p class="p5">
<span>Okrivljeni:</span>
</p>
<p class="p5"></p>
<p class="p5">
<span>M. V., od oca Z. i majke L., rođene P., rođen ... godine u P., sa prebivalištem u mjestu rođenja, u ul. ..., državljanin Crne Gore, neoženjen, sa završenom srednjom školom, zaposlen u diskoteci ``M.``, srednjeg imovnog stanja, ranije neosuđivan,</span>
</p>
<p class="p5"></p>
<p class="p4">
<span>K R I V  J E</span>
</p>
<p class="p4"></p>
<p class="p5"></p>
<p class="p5">
<span>Zato što je:</span>
</p>
<p class="p5"></p>
<p class="p5">
<span>Dana 11/12.09.2012. godine u ulici Kralja Nikole br. 39, Opština Podgorica, svjestan svog djela, čije je izvšenje htio, znajući da je njegovo djelo zanranjeno, obijanjem oduzeo tuđe pokretne stvari, vlasništvo oštećene Š. M., u namjeri da njihovim prisvajanjem sebi pribavi protivpravnu imovinsku korist, na način što je podesnim sredstvom obio ilazna vrata prodavnice ``Sport stadion plus``, kojom prilikom je oduzeo i prisvojio lap top marke ``Del`` serijskog broja 11957020885, 16 fudbalskih lopti, 7 pari patika marke ``Yoko``, 4 para bokserskih rukavica, 10 pari ptika marke ``Kelme``, 10 pari patika marke ``LCA Sportiv``, 5 ranaca  marke ``Givova``, 15 komada dječijih muških trenerki, 25 komada muških majica marke ``Russalth Letic``, 20 komada farmerki marke ``Rodi``, 30 komada majica kratkih rukava marke ``Russalth Letic``, 35 komada dukserica marke ``Russalth Letic`` i 10 komada jakni, ukupne vrijednosti 15.571,00 eura</span>
</p>
<p class="p5"></p>
<p class="p5">
<span>-čime je izvršio krivično djelo teška krađa iz čl.240 st.1 tač.1 Krivičnog Zakonika,</span>
</p>
<p class="p5"></p>
<p class="p5">
<span>-pa ga Sud, primjenom citiranog  zakonskog propisa, te  čl. 2, 3, 4, 5, 13, 15, 32, 33, 36, 42, 45  i 46   Krivičnog Zakonika, te čl. 226, 227, 229, 239  i 374 Zakonika o krivičnom postupku  </span>
</p>
<p class="p5"></p>
<p class="p4">
<span>O S U Đ U J E</span>
</p>
<p class="p4"></p>
<p class="p5">
<span>Na kaznu zatvora u trajanju od 3 (tri) mjeseca.</span>
</p>
<p class="p5"></p>
<p class="p5">
<span>Obavezuje se okrivljeni da na ime troškova krivičnog postupka uplati na račun budžetskih sredstava Crne Gore iznos od 110,00 € (stotinudeseteura), kao i iznos od 50,00 € (pedeseteura) na ime sudskog paušala, sve prednje u roku od 15 (petnaest) dana po pravnosnažnosti presude pod prijetnjom prinudne naplate.</span>
</p>
<p class="p5"></p>
<p class="p5">
<span>Obavezuje se okrivljeni da oštećenoj Š. M. na ime imovinsko-pravnog zahtjeva isplati iznos od 15.571,00 € (petnaesthiljadapetstotina sedamdesetijedaneura), u roku od 6 (šeste) mjeseci po pravnosnažnosti presude.</span>
</p>
<p class="p5"></p>
<p class="p4">
<span>O b r a z l o ž e nj e</span>
</p>
<p class="p5"></p>
<p class="p5">
<span>Optužnicom ODT-a Podgorica Kt.br.1506/10 od 08.10.2012. godine koju  je na glavnom pretresu zastupala Šišević Snežana, zamjenik ODT-a Podgorica, okrivljenom M. V. stavljeno je na teret izvršenje krivičnog djela teška krađa iz čl. 240 st.1 tač. 1  Krivičnog zakonika.</span>
</p>
<p class="p5"></p>
<p class="p5">
<span>Zastupnik optužbe je  do kraja glavnog pretresa   ostala  u cjelosti pri  podignutoj  optužnici, navodeći da je dokazima provedenim na glavnom pretresu, te samim priznanjem okrivljenog koji nije sporio obijanje i oduzimanje predmetnih stvari, kao i kazivanjem svjedoka-oštećene, koje je saglasno sa nalazom i mišljenjem vještaka komercijalne struke nesumnjivo utvrđeno  da je okrivljeni izvršio   krivično djelo teška krađa iz čl. 240 st.1 tač. 1 KZ-a, predlažući sudu da okrivljenog oglasi krivim i osudi kaznom propisanom za predmetno krivično djelo.</span>
</p>
<p class="p5"></p>
<p class="p5">
<span>Okrivljeni M. V. je u prethodnom postupku pred sudijom za istragu na zapisniku od 30.10.2010. godine naveo da nije izvršio predmetnu krađu, niti zna ko je izvršio.Na glavnom pretresu 20.12.2012. godine je izjavio da priznaje izvršenje krivičnog djela koje mu se optužnicom stavlja na teret, ističući da je u vrijeme kada je izvršio djelo imao 18 godina, te da se nalazio pod uticajem lošeg društva.Precizirao je da je predmetne noći oko 1- 2 časa poslije ponoći 11/12 septembra bio sam, pojašnjavajući kako je prodavnicu ``Sport stadion plus``, koja se nalazi u Staroj Varoši, obio na način što je jednom metalnom šipkom odvalio rezu ulaznih eloksiranih vrata, i da je po ulasku u unutrašnjost prodavnice uzeo: lap top marke ``Dell`` serijskog br. 11957020885, dvoje pari patika marke ``Kelme``, dva ranca marke ``Givova``, 10 komada muških majici marke ``Rusalth letic``, 4 komada farmerki marke ``Rodi``, i dvije jakne, što je sve zajedno stavio u jednu kesu i odnio ih kući. Izjavio je da otuđene stvari nije namjeravao prodati već je imao namjeru da iste ostavi za sebe, te da je mjesec dana nakon kritičnog događaja kod njega došla policija koja mu je oduzela navedene stvari, napominjući da on nije konzument nikakvih narkotika, da je profesionalni sportista koji trenira džudo, a da je kritične noći bio u normalnom stanju. Pojasnio je da od momenta kada je uzeo navedene stvari iz butika pa sve do dolaska policije koja mu ih je oduzela, iste nije koristio, odnosno nije ih oblačio, te da su bile upakovane kao i u prodavnici.</span>
</p>
<p class="p5"></p>
<p class="p5">
<span>U završnoj riječi je naveo da se kaje zbog učinjenog, da se u tom periodu nalazio pod uticajem lošeg društva koje ga je na to nagovorilo, da je on osoba neporočnog vladanja koja niti pije niti se drogira.</span>
</p>
<p class="p5"></p>
<p class="p5">
<span>U dokaznom postupku Sud je: saslušao svjedoka-oštećenu Š. M., pročitao zapisnik o pretresanju stana i drugih prostorija UP PJ Podgorica Ku.br. 823/2010 od 28.10.2010 i 30.10.2010 godine, pročitao dvije potvrde o privremeno oduzetim predmetima UP PJ Podgorica Ku.br.823/2010 od 28.10.2010 i 30.10.2010 godine na ime M. V., pročitao potvrdu UP PJ Podgorica o vraćanju privremeno oduzetih predmeta Ku.br.823/2010 od  od 28.10.2010. godine na ime V. L., pročitao nalaz i mišljenje stalnog sudskog vještaka komercijalne struke Đurašković Duška Ki.br.10/341 od 16.11.2011 godine, pročitao izvod iz KE za okrivljenog izdat od UP PJ Podgorica 29-245/12-28678/2-4352 od 31.10.2012 godine, izvršio uvid u fotodokumentaciju UP PJ Podgorica br. 17-28-2441797/2283 od 12.09.2010. godine.</span>
</p>
<p class="p5">
<br>
<span>Nakon provedenog dokaznog postupka, ocjenom navoda optužbe, odbrane okrivljenog, te svih provedenih dokaza kako pojedinačno, tako i u njihovoj međusobnoj vezi, Ovaj sud je utvrdio da je okrivljeni M. V.  izvršio krivično djelo koje mu se optužbom stavlja na teret, na način, vrijeme i mjesto  kako je to bliže naznačeno izrekom ove presude, sa kojih razloga ga je Sud oglasio krivim i  osudio na kaznu zatvora  kao u dispozitivu presude.</span>
</p>
<p class="p5"></p>
<p class="p5">
<span>Svjedok-oštećena Š. M. je u prethodnom postupku pred sudijom za istragu na zapisniku od 01.10.2012. i na glavnom pretresu posvjedočila da je vlasnik privrednog društva ``Sport stadion plus``, kao i da je u sklopu navedenog društva postojala prodavnica sportske opreme koja se nalazila u ul. Kralja Nikole br.39 u Podgorici, te da se sjeća da je u noći 11/12 09.2010. godine došlo do obijanja ulaznih vrata na prodavnici.Pojasnila je da je M. V. doživljavala kao svoje dijete, te da je on posljednji za kojeg bi posumnjala da bi uradio ovako nešto, navodeći kako je neko vrijeme prije predmetnog događaja V. sa drugarima šetkao ispred radnje, te da su kasnije, nakon obijanja, na njegovim drugovima primijetili garderobu iz radnje, obzirom da su u to vrijeme zastupali firme koje niko drugi osim njih nije imao  u Podgorici.Istakla je da je nakon predmetnog događaja pregledala snimak video nadzora na kojem je primijetila 2-3 lica koja prolaze ispred pekare koja se nalazi pored prodavnice, tako da je pretpostavljala da se radi o licima koja su izvršila navedenu krađu, budući da navedena kamera snima samo prolaz ispred prodavnice, te da ne pokriva ulazna vrata koja su bila obijena, tako da se po osnovu tog snimka ne može ništa sa sigurnošću utvrditi.Navela je da joj je poznato da je navedeno lice pronađeno preko čipa koji se nalazio u lap topu marke ``Dell``, te da su joj od svih oduzetih stvari  vrlo malo robe vraćeno, i to lap top, nešto trenerki i nešto patika od kojih je dio bio nošen.</span>
</p>
<p class="p5"></p>
<p class="p5">
<span>Izjavila je da se pridružuje krivičnom gonjenju i da postavlja imovinsko-pravni zahtjev u iznosu koji je to vještak utvrdio u svom nalazu.</span>
</p>
<p class="p5"></p>
<p class="p5">
<span>Iz zapisnika o uviđaju UP PJ Podgorica  Ku.br.823/2010 od 13.09.2010. godine sa fotodokumentacijom UP PJ Podgorica br. 17-28-2441797/2283 od 12.09.2010. godine proizilazi da su ovlašćeni policijski službenici povodom provalne krađe prodavnice sportske opreme ``Sport stadion plus``, u vlasništvu Š. M., koja je locirana u dijelu stambene zgrade u ul. Kralja Nikole  br.39 u Podgorici,  predmetnom prilikom ulazna vrata objekta koja su napravljena od aluminijumske eloksirane bravarije zatečene otvorena, u visini istih vidljivi tragovi oštećenja koji su nastali djelovanjem podesnog sredstva, dok je jezičak brave zatečen u zaključanom položaju.Dalje proizilazi da je pregledom unutrašnjosti objekta, sa desne strane pored ulaznih vrata zatečena otvorena fiskalna registar kasa u kojoj nije bilo novca, dok je u prodajnom dijelu bila vidljiva djelimična premetačina garderobe koja je djelimično pomjerana i ispreturana po prodajnim policima, a djelimično i razbacana po podu u drugom dijelu objekta, a u kancelariji koja se nalazi na zadnjoj strani objekta takođe je primijećena manja premetačina stvari.Nadalje proizilazi da je u toku noći 11/12.09.2010. godine NN izvršilac najvjerovatnije fizičkom silom i podesnim sredstvom djelovao na ulazna vrata objekta, ista otvorio, zatim ušao u unutrašnjost, izvršio djelimičnu premetačinu i tom prilikom otuđio jedan lap top marke ``Dell``, crne boje koji se nalazio pored ulaznih vrata ispod registar kase, kao i veću kolićinu sportske opreme i garderobe(fudbalske lopte, kopačke, boks rukavice, patike, novi ranci ``givova``, dječije muške komplet trenerke, muške i ženske sportske majice, farmerice, majice kratkih rukava, dukserice, platnene jakne).Kriminalistički tehničar je izvršio pregled lica mjesta i tom prilikom nije pronašao tragove podobne za identifikaciju izvršioca, dok je lice mjesta fotografisano.</span>
</p>
<p class="p5"></p>
<p class="p5">
<span>Iz citiranog zapisnika o pretresanju stana i drugih prostorija UP PJ Podgorica Ku.br.823/2010 od 28.10.2010 i 30.10.2010. godine proizilazi da su ovlašćeni policijski službenici izvšili pretresanje stana i drugih prostorija po naredbi sudije za istragu u ul. Spasa Nikolića br.90, te da je držalac stana M. B. pozvan da prsisutvuje pretresanju koje je izvršeno bez prisustva svjedoka, obzirom da nije bilo moguće obezbijediti njihovo prisustvo a postojala je opasnost od odlaganja. Nadalje proizilazi da su ulazna vrata kuće zaključana a prozor spavaće sobe zatvoren, kao i da su iste otvorene silom jer njihov držalac nije htio da ih dobrovoljno otvori, dok je pretresanje ostalih prostorija koje se odnose na hodnik, kupatilo, dnevnu i spavaću sobu M. V. rezultirale pronalaskom sljedećih predmeta: Mobilnog telefona ``Nokia N76`` imei 353954014827522(nađen u spavaćoj sobi), mobilni telefon ``Sony Ericson`` imei 358524019335394(nađen u dnevnoj sobi), municija za karabin 7,9 mm(15 kom.), tri zamotuljka od aluminijumske folije sa zelenom biljnom materijom(pronađeni u wc šolji), jedna crna kapa-kačket ``najke``, 1 par crnih kožno-platnenih rukavica, putna isprava-pasoš na ime M. B., ser. Br…., putna isprava-pasoš na ime M. V. ser.br…., lap top ``Dell`` crne boje, ser.br. 11957020885, jedna muška trenerka donji dio, crne boje, mobilni telefon ``Samsung``-imei …, ranac cene boje marke ``Givova``, tri sim kartice ``Promonte``(br….) (…) (…), 1 sim kartica ``M-tel` `( …). </span>
</p>
<p class="p5"></p>
<p class="p5">
<span>Iz potvrda o privremeno oduzetim predmetima UP PJ Podgorica Ku. Br.823/2010 od 28.10.2010 i 30.10.10.2010. godine proizilazi das u novlašćeni policijski službenici od lica M. V. privremeno oduzeli sljedeće predmete: mobilni telefon marke Nokia N76`` imei .., mobilni telefon marke Sony Ericson`` imei …, 185 eura novca (3x20,6x10,13x5), i to sa serijskim brojevima: 3x20 (x…, x…, i …), 6x10 (N …, N…, i …, vo…, N…,x…) 13x5 (x…, N …, N.., i …, x…, x …, i …, i …, x …, vo…, M…, P …, i…), lap top ``Dell``, crne boje, ser.br…., municija 7,9 mm (15 kom.), tri zamotuljka od aluminijumske folije sa zelenom biljnom materijom, jedna crna kapa-kačket ``najke``, ranac crne boje marke ``Givova``1 par crnih kožno-platnenih rukavica, putna isprava-pasoš na ime M. B., ser. br…, putna isprava-pasoš na ime M. V. ser.br…, muška trenerka donji dio, marke ``Givova, mobilni telefon ``Samsung``- imei …, tri sim kartice  ``Promonte``(br….) (…)(…), 1 sim kartica ``M-tel``( …, kao i muška trenerka , plave boje marke ``lekosportif``-gornji i donji dio, muška trenerka , donji dio, ``Givova`` crne boje, muška majica sa kapuljačom, crne boje sa natpisom ``profesional 6``, jedan par patika kafene boje marke ``Kelme``, jedan par patika crne boje marke ``Kelme``.</span>
</p>
<p class="p5"></p>
<p class="p5">
<span>Iz potvrde o vraćanju privremeno oduzetih predmeta Ku.br.823/2010 od 28.10.2010 godine utvrđeno je da su policijski službenici izvršili vraćanje privremeno oduzetih predmeta licu V. L. i to: lap top marke ``Dell`` crne boje, serijskog broja …, ranac crne boje marke ``Givova``, mušku trenerku gornji i donji dio, plave boje marke ``Lecoqsportif``, muška majica sa kapuljačom, crne boje sa natpisom ``profesional 6``, par patika crne boje marke ``Kelme``.</span>
</p>
<p class="p5"></p>
<p class="p5">
<span>Iz nalaza i mišljenja stalnog sudskog vještaka komercijalne struke  Đurašković Duška Ki.br.10/341 utvrđeno je da je vještak uvidom u spise predmeta, te neposrednim uvidom na licu mjesta, kao i prikupljenim saznanjima od strane vlasnice objekta-oštećene, nakon utvrđenja koje su i u kojoj količini oduzete predmetnom prilikom stvari iz njenog objekta, poslije utvrđenih cijena vrijednosti predmetnih stvari na dan izvršenja krivičnog djela izvršio njihovu procjenu u sljedećim vrijednostima: lap top marke ``Dell`` ser.br... crne boje u upotrebi do 1 godine-kupoprodajne cijene 850,00 €, fudbalske lopte, 8 pari, kuporodajna cijena 1.para 39,00€ x 8 u vrijednosti od 312,00 €, fudbalske lopte pet pari, kupoprodajna cijena 1. para 69,00 € x 5 ukupne vrijednosti 345,00€, fudbalske lopte 3 para, kupoprodajna cijena 1.para 120,00€x3 u vrijednosti od 360,00€, kopačke marke ``Yoko`` 5 pari, kupoprodajna cijena 1. para 89.00€ x 5 u vrijednosti od 445,00€, kopačke marke ``Yoko``, 2 para, kupoprodajna cijena 1 para 99,00€ x 2 u vrijednosti od 198,00 €, 4 para bokserskih rukavica, kupoprodajna cijena jednog para 69,00 € x 4 u vrijednosti od 276,00 €, 10 pari patika marke ``Kelme``, vrijednost jednog para 69,00 € x 10 u vrijednosti od 690,00€, 10 pari patika marke ``LCA Sportiv`` kupopoprodajna cijena jednog para 89,00 € x 10 u vrijednosti od 890,00, 5 komada novih ranaca marke ``Givova`` kupoprodajna cijena 1 komada 29,00 eura  x 5 u vrijednosti od 145,00 eura, 15 komada dječijih muških komplet trenerki, kupoprodajna cijena 1 komada 65,00 eura x 15 u vrijednosti od 975,00 eura, 25 komada muških sportskih majica marke ``Russalth Letic`` kupoprodajna cijeana 1 komada 49,00 eura x 25 u vrijednosti od 2.225,00 eura, 15 komada ženskih sportskih majica marke ``Russalth Letic``, cijena 1 komada 49,00 eura x 15 u vrijednosti od 735,00 eura, 20 komada farmerki marke ``Rodi`` kupoprodajna cijena 1 komada 69,00 eura x 20 u vrijednosti od 1.380,00 eura, 30 komada majica kratkih rukava marke ``Russalth Letic`` kupoprodajna cijena 1 komada 35,00 eura x 30 u vrijednosti od 1.050,00 eura, 35 komada dukserica marke ``Russalth Letic`` kupoprodajna cijena 1 komada 99,00 eura x 35 u vrijednosti od 3.465,00 eura, 10 komada platnenih jakni, kupoprodajna cijena 1 komada 140,00 eura x 10 u vrijednosti od 1.400,00 eura,  tako da ukupno procijenjena vrijednost protivpravno oduzetih i prisvojenih pokretnih stvari na dan izvršenja krivičnog djela iznosi 15. 571,00 €. Nadalje iz citiranog nalaza i mišljenja proizilazi da su kupoprodajne cijene protivpravno oduzetih i prisvojenih stvari na dan zvršenja krivičnog djela utvrđene i date na osnovu cjenovnika oštećene prodavnice ``Sport stadion plus``, osim za lap top koji je kupljen u Sjedinjenim Američkim Državama, za  kojeg je utvrđena i data cijena na osnovu dobijenih podataka od vlasnice o datumu nabavke i vremenu njegovog korišćenja, primjenom adekvatne stope amotizacije u iznosu od 20% što je u skladu sa Zakonom o amortizaciji.</span>
</p>
<p class="p5"></p>
<p class="p5">
<span>Iz izvoda iz KE za okrivljenog izdatog od UP PJ Podgorica pod br. 29-245/12-28678/2-4352 od 31.10.2012 godine utvrđeno je da isti ranije nije osuđivan, i da ne prolazi kroz kaznenu evidenciju te područne jedinice.</span>
</p>
<p class="p5"></p>
<p class="p5">
<span>Okrivljeni M. V.  je u prethodnom postupku na zapisniku pred sudijom za istragu od 30.10.2010. godine naveo da on nije izvršio djelo koje mu se stavlja na teret, i da ne zna ko je to uradio, dok je iznoseći svoju odbranu na glavnom pretresu u bitnom u odnosu na način, mjesto i vrijeme izvršenja priznao izvršenje djela koje mu se optužnicom stavlja na teret(osim u dijelu predmetnih kritičnom prilikom otuđenih stvari kako u pogledu vrste tako i količine) ističući da je u vrijeme kada je izvršio djelo imao 18 godina, te da se nalazio pod uticajem lošeg društva, a da  je predmetne noći oko 1, 2 časa poslije ponoći 11/12 septembra  prodavnicu ``Sport stadion plus`` obio na način što je jednom metalnom šipkom odvalio rezu ulaznih eloksiranih vrata, i da je po ulasku u unutrašnjost prodavnice uzeo lap top marke ``Dell`` serijskog br. …, dvoje pari patika marke ``Kelme``, dva ranca marke ``Givova``, 10 komada muških majici marke ``Rusalth letic``, 4 komada farmerki marke ``Rodi``, i dvije jakne. Sud je prihvatio odbranu okrivljenog datu na glavnom pretresu, u kojoj je priznao izvršenje krivičnog djela,cijeneći istu u tom dijelu kao istinitu i saglasnu sa ostalim provedenim dokazima, dok nije prihvatio dio odbrane okrivljenog koji se odnosi na količinu protivpravno oduzetih stvari, a koja je u odnosu na količinu i vrijednost protivpravno oduzetih stvari obesnažena kako svjedočkim iskazom svjedoka-oštećene Š. M., koji iskaz je sud prihvatio i cijenio ga kao istinit i saglastan sa ostalim provedenim dokazima, tako i nalazom i mišljenjem stalnog sudskog vještaka komercijalne struke koji je utvrdio vrstu i količinu oduzetih predmeta uvidom u spise predmeta, te neposrednim izlaskom na lice mjesta kao i saznanjima prikupljenim od oštećene, a vrijednost otuđenih stvari na dan izvršenja krivičnog djela procijenio na iznos od 15.571,00 eura cijeneći isti kao stručan, jasan, precizan i baziran na pravilima struke, pa je sud  na njemu zasnovao presudu u pogledu utvrđivanja vrijednosti protivpravno otuđenih stvari na dan izvršenja krivičnog djela.Nadalje, prednje navedeno činjenično stanje koje se odnosi na mehanizam upotrebe podesnog sredstva proizilazi i iz Zapisnika  o uviđaju UP PJ Podgorica  iz kojeg proizilazi da je u toku noći 11/12.09.2010. godine NN izvršilac najvjerovatnije fizičkom silom i podesnim sredstvom djelovao na ulazna vrata objekta, tako i iz potvrde UP PJ Podgorica o privremenom oduzimanju predmeta  iz kojeg je evidentno utvrđeno da su ovlašćeni policijski službenici prilikom pretresa od M. V. pronašli predmete koji su protivpravno oduzeti prilikom izvršenja krivičnog djela kao što su muška trenerka , donji dio, ``Givova`` crne boje, muška majica sa kapuljačom, crne boje sa natpisom ``profesional 6``, jedan par patika kafene boje marke ``Kelme``, jedan par patika crne boje marke ``Kelme``, zatim ranac crne boje marke ``Givova``1 par crnih kožno-platnenih rukavica, iz čega jasno i nedvosmisleno proizilazi da je okrivljeni odnosnom prilikom obijanjem, u namjeri da sebi pribavi protivpravnu imovinsku korist izvršio krivično djelo stavljeno mu na teret, obzirom da su provedeni dokazi međusobno i u dovoljnoj mjeri  logički povezani da upućuju na logičan zaključak suda, sa kojih razloga je sud okrivljenog osudio na kaznu zatvora kao u dispozitivu presude.</span>
</p>
<p class="p5"></p>
<p class="p5">
<span>Postupajući na način kao u izreci presude, okrivljeni je ostvario sva bitna obilježja bića krivičnog djela teška krađa iz čl. 240 st.1 tač. 1 Krivičnog zakonika, u odnosu na koje je postupao sa direktnim umišljajem, obzirom da je bio svjestan svog djela, da je htio njegovo izvršenje u namjeri da sebi pribavi protivpravnu imovinsku korist, a koji oblik krivice je sud utvrdio na osnovu dokaza provedenih na glavnom pretresu, kojima je poklonio svoju punu vjeru.</span>
</p>
<p class="p6"></p>
<p class="p5">
<span>Odlučujući o krivičnoj sankciji za okrivljenog, Sud je najprije u smislu čl. 42 Krivičnog zakonika cijenio sve oklonosti od kojih zavisi izbor i visina krivične sankcije, pa je u odsustvu otežavajućih oklonosti, kao olakšavajuće okolnosti na strani okrivljenog cijenio: mladost okrivljenog u vrijeme izvršenja djela, njegove porodične prilike, raniju neosuđivanost koja ukazuje da se radi o osobi koja nije sklona kriminigonom ponašanju, pa je okrivljenom ublažio kaznu po mjeri primjenom čl. 45.st.1 tač.3 Krivičnog zakonika, cijeneći mladost okrivljenog i porodične prilike   kao naročito olakšavajuće okolnosti, imajući u vidu granice ublažavanja kazne propisane odredbom čl.46.st.1 tač.5 Krivičnog zakonika, u uvjerenju da se i ublaženom kaznom može postići svrha kažnjavanja, pa je sud okrivljenog osudio na kaznu zatvora u trajanju od tri mjeseca, nalazeći da je navedena kazna zatvora neophodna i dovoljna, kako sa aspekta generalne, tako i sa stanovišta specijalne prevencije, te  da će ista uticati na okrivljenog da ubuduće ne vrši krivična djela, imati vaspitni uticaj na druge da ne vrše krivična djela, pa se navedenom kaznom osim svrhe kažnjavanja,  ima ostvariti i svrha propisivanja i izricanja krivičnih sankcija iz čl. 4.st.2 Krivičnog zakonika.</span>
</p>
<p class="p5"></p>
<p class="p5">
<span>Sud je odluku o imovinsko-pravnom zahtjevu temeljio na odredbi čl. 239.st.2 ZKP-a, pa je usvojio imovinsko-pravni zahtjev oštećene Š. M.  i obavezao okrivljenog da oštećenoj uplati novčani iznos od 15.571,00 eura u roku od šest mjeseci po pravnosnažnosti presude, obzirom da činjenice utvrđene u postupku pružaju pouzdan osnov za dosuđenje istog, prvenstveno imajući u vidu utvrđenu najprije vrstu i količinu a potom i vrijednost protivpravno oduzetih stvari na dan izvršenja krivičnog djela shodno iskazu oštećene a potom i nalazu i mišljenju vještataka komercijalne struke.</span>
</p>
<p class="p5"></p>
<p class="p5">
<span>Odluku o troškovima krivičnog postupka, Sud je temeljio na odredbi čl. 226, 227 i 229 ZKP-a, pa je obavezao okrivljenog da na račun budžeta Crne Gore uplati novčani iznos od 110,00 eura, koji iznos se odnosi na nagradu po vještaku komercijalne struke, dok je paušal u iznosu od 50,00 eura odmjerio shodno imovnom stanju okrivljenog, dužini trajanja i složenosti krivičnog postupka.</span>
</p>
<p class="p5"></p>
<p class="p5">
<span>Na osnovu svega izloženog, a u smislu čl.374 ZKP-a, odlučeno je kao u izreci presude.</span>
</p>
<p class="p6"></p>
<p class="p3">
<span>OSNOVNI SUD U PODGORICI</span>
</p>
<p class="p3">
<span>Dana, 06.06.2013 godine</span>
</p>
<p class="p3"></p>
<p class="p7">
<span>	</span>
</p>
<p class="p7">
<span>    ZAPISNIČAR							     SUDIJA</span>
</p>
<p class="p7">
<span>Valentina Vukašinović, s.r.					Larisa Mijušković Stamatović, s.r.                                                                               </span>
</p>
<p class="p7"></p>
<p class="p7"></p>
<p class="p7"></p>
<p class="p8">
<span>PRAVNA POUKA : </span>
</p>
<p class="p8">
<span>Protiv ove presude može se izjaviti</span>
</p>
<p class="p8">
<span>žalba u roku od 15 (petnaest) dana od</span>
</p>
<p class="p8">
<span>dana prijema pismenog otpravka iste </span>
</p>
<p class="p8">
<span>Višem sudu u Podgorici,a preko ovog suda.</span>
</p>
<p class="p7"></p>
<p class="p9">
<span>                                                   ZTO: Valentina Vukašinović</span>
</p>
<p class="p8"></p>
<p class="p10"></p>
<p class="p10"></p>
<p class="p10"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{margin-bottom:0.1388889in;text-align:end;hyphenate:auto;font-family:Arial;font-size:12pt;}
.p2{margin-bottom:0.1388889in;text-align:center;hyphenate:auto;font-family:Calibri;font-size:12pt;}
.p3{text-indent:0.39375in;margin-bottom:0.1388889in;text-align:center;hyphenate:auto;font-family:Arial;font-size:12pt;}
.p4{text-indent:0.39375in;margin-bottom:0.1388889in;text-align:justify;hyphenate:auto;font-family:Arial;font-size:12pt;}
.p5{margin-bottom:0.1388889in;text-align:center;hyphenate:auto;font-family:Arial;font-size:12pt;}
.p6{margin-bottom:0.1388889in;text-align:justify;hyphenate:auto;font-family:Arial;font-size:12pt;}
.p7{text-indent:0.5in;margin-bottom:0.1388889in;text-align:justify;hyphenate:auto;font-family:Arial;font-size:12pt;}
.p8{text-align:justify;hyphenate:auto;font-family:Arial;font-size:12pt;}
.p9{text-align:start;hyphenate:auto;font-family:Arial;font-size:12pt;}
.p10{text-align:center;hyphenate:auto;font-family:Arial;font-size:12pt;}
.p11{text-align:end;hyphenate:auto;font-family:Arial;font-size:12pt;}
.p12{margin-bottom:0.1388889in;text-align:start;hyphenate:auto;font-family:Calibri;font-size:12pt;}
</style>
<title>K</title>
<meta content="sudnica3" name="author">
</head>
<body class="b1 b2">
<p class="p1">
<span>K.br.44/11</span>
</p>
<p class="p2">
<span>           HYPERLINK "http://bs.wikipedia.org/wiki/Slika:Coat_of_arms_of_Montenegro.svg" \o "Grb Crne Gore" </span>
<!--Image link to '0.png' can be here-->
</p>
<p class="p3">
<span>U IME CRNE GORE</span>
</p>
<p class="p4">
<span>OSNOVNI SUD U ULCINJU, sudija S.M., uz učešće namještenika suda B. D. kao zapisničara u krivičnom postupku protiv okrivljenog B. Ž. iz U., kojeg brani R. V. advokat iz U., zbog krivičnog djela građenje objekta bez građevinske dozvole iz čl.326 a Krivičnog zakonika u sticaju sa krivičnim djelom protivpravno zauzimanje zemljišta,odlučujući po optužnici Osnovnog državnog tužilaštva u U. Kt.br.290/09 od 12.02.2011.godine,nakon održanog glavnog i javnog pretresa dana 12.12.2012.godine u prisustvu zastupnika optužbe savjetnika kod Osnovnog državnog tužioca F. R., okrivljenog i njegovog branioca,donio je i istog dana javno objavio</span>
</p>
<p class="p5">
<span>    </span>
</p>
<p class="p5">
<span>      P R E S U D U</span>
</p>
<p class="p5"></p>
<p class="p6">
<span>	Okrivljeni B. Ž., od oca B. i majke O., rođene J.ć, rođen 1969.godine u B., sa prebivalištem u U.-M. Ul.„V. M.“ bb,državljanin C. G., pismen, sa završenom srednjom saobraćajnom školom, zaposlen u „Kliko Compani“, oženjen-otac  dvoje djece, srednjeg imovnog stanja, </span>
</p>
<p class="p5">
<span>I</span>
</p>
<p class="p5">
<span>K r i v  j e </span>
</p>
<p class="p6">
<span>	Zato što je neutvrđenog dana novembra mjeseca 2009.godine,na desnoj obali rijeke B. u U., na kat.parceli br.1220 sa LN br.110 KO G. Š. kao investitor gradio objekat vršeći rekonstrukciju postojećeg objekta, na način što je suprotno odredbi čl.69 Zakona o uređenju prostora i izgradnji objekata, bez prethodno pribavljene građevinske dozvole na svom objektu ogradio terasu površine 12 m2 sa drvenim daskama dimenzija 6 x 3 metra i tako napravio zatvorenu prostoriju koja je natkrivena drvenim elementima, pri čemu je bio svjestan svoga djela i htio njegovo izvršenje, </span>
</p>
<p class="p6">
<span>	-čime je izvršio krivično djelo građenje objekta bez građevinske dozvole iz čl.326a Krivičnog zakonika</span>
</p>
<p class="p6">
<span>	Pa mu sud primjenom citiranih zakonskih odredbi te čl.4,st.2,32,42,52,53 i 54 Krivičnog zakonika, te čl.226,229 i 374 Zakonika o krivičnom postupku,izriče</span>
</p>
<p class="p5">
<span>USLOVNU OSUDU </span>
</p>
<p class="p6">
<span>	Kojom mu utvrđuje kaznu zatvora u trajanju od 6 (šest) mjeseci i istovremeno određuje da se ista neće izvršiti ukoliko okrivljeni u roku od 2 (dvije) godine po pravosnažnosti presude ne učini neko novo krivično djelo.</span>
</p>
<p class="p6">
<span>	Obavezuje se okrivljeni da ovom sudu na ime troškova krivičnog postupka uplati iznos od 38,50 eura,kao i na ime paušala iznod od 30,00 eura, u roku od 15 dana po pravosnažnosti presude.</span>
</p>
<p class="p5">
<span>II</span>
</p>
<p class="p5">
<span>Na osnovu čl.372 tač.1 Zakonika o krivičnom postupku </span>
</p>
<p class="p5">
<span>ODBIJA SE OPTUŽBA </span>
</p>
<p class="p7">
<span>Da je u periodu od decembra mjeseca 2008. godine do 23.novembra 2009.godine na desnoj obali rijeke Bojane u U., protivpravno zauzeo zemljište, na način što je zauzeo zemljište koji je u državnoj svojini C. G., JP M. D. označeno kao kat.parcela br.1220 sa LN br.110 KO G. Š. u površini od 73 m2, te na istoj izgradio montažni objekat</span>
</p>
<p class="p6">
<span>	-čime bi izvršio krivično djelo protivpravno zauzimanje zemljišta iz čl.254 st.1 Krivičnog zakonika</span>
</p>
<p class="p6">
<span>	-jer je zastupnik optužbe do kraja glavnog pretresa odustao od krivičnog gonjenja.</span>
</p>
<p class="p6">
<span>	Troškovi krivičnog postupka u iznosu od 38,50 eura padaju na teret budžetskih sredstava suda shodno čl. 230 st.1 Zakonika o krivičnom postupku.</span>
</p>
<p class="p5">
<span>O b r a z l o ž e n j e</span>
</p>
<p class="p7">
<span>Optužnicom Osnovnog državnog tužilaštva u U. Kt.br.290/09 od 12.02.2011.godine,okrivljenom B. Ž. stavljeno je na teret izvršenje krivičnog djela građenje objekta bez građevisnke dozvole iz čl.326a KZ-a u sticaju sa krivičnim djelom protivpravno zauzimanje zemljišta iz čl.254 st.1 KZ-a.Zastupnik optužbe je do kraja glavnog pretresa odustao od krivičnog gonjenja zbog nepostojanja dokaza da je okrivljeni izvršio krivično djelo prtivpravno zauzimanje zemljišta iz čl.254 st.1 Krivičnog Zakonika dok je u odnosu na krivično djelo iz čl.326 a KZ-a izjavio da je izvedenim dokazima nesumnjivo utvrđeno da je okrivljeni izvršio pomenuto krivično djelo za koje je optužen, te predložio da ga sud za isto oglasi krivim i osudi po zakonu.</span>
</p>
<p class="p6">
<span> 	Okrivljeni B.Ž u svojoj odbrani negirao je izvršenje krivičnih djela za koja se tereti. U bitnom je izjavio da posjeduje ribarsku kućicu na desnoj strani obale rijeke B., koju su njegovi roditelji postavili na platformi i izgradili prije 20 godina, a od 2010.godine je zaključio ugovor o korišćenju iste sa JPMD i platio oko 1.000 eura, a koja je zavedena u katalogu M. D. pod brojem 253 u „Evidenciji privremenih objekata“ na rijeci B..Dodao je da ništa na pomenutom objektu nije dogradjivao, niti dodavao, niti proširivao postojeći objekat već je samo novembra mjeseca 2009.god. ogradio terasu sa daskama da mu na terasi  ne bi upadala kiša i da istu sačuva od propadanja.Postoje svjedoci koji tačno znaju stanje na tom dijelu B.Nije uzurpirao ništa, jer platforma i objekat postoje već skoro 10 godina, tako da naknadno nije ništa uzurpirao.Površina njegove kućice iznosi 30 m2 i još 30 m2 je površina terase, ali takvo stanje je već odavno, tako da nije ništa dodatno dograđivano niti uzurpirano.</span>
</p>
<p class="p6">
<span>	Branilac okrivljenog je u završnoj riječi predložio da se njegov branjenik oslobodi od optužbe jer se za privremeni objekat ne izdaje građevinska dozvola već se na osnovu programa privremenih objekata koje donosi JP M. D. skalpaju ugovori o zakupu koji se mogu raskinuti ukoliko se zakupoprimac ne pridržava uslova ugovora. Radnje koje su definisane na zapisniku saslušanog svjedoka S. S. od 12.12.2012.godine ne predstavljaju gradnju za koju se  izdaje građevinska dozvola te da ne mogu biti predmet krivičnog djela građenje objekta bez građevinske dozvole.Inače kako je  svjedok izjavio da je okrivljeni  otklonio posledice koje su nastale njegovim radnjama, a kako to ne može biti krivično djelo, predložio je da se okrivljeni oslobodi od optužbe za krivično djelo građenje objekta bez građevinske dozvole.  </span>
</p>
<p class="p6">
<span>	Sud je u dokaznom postupku saslušao svjedoke S. S.,R. Z.,Č. M.,na saglasan predlog stranaka pročitao iskaz svjedoka R. B. sa zapisnika od 19.09.2011.godine i od 18.03.2010.godine, pročitao iskaz svjedoka V. V.–predstavnika JP M. D. dat na zapisniku Ki.br.7/10 od 18.03.2010.godine, svjedoka E. M. dat na zapisniku K.br.7/10 od 18.03.2010.godine, zapisnik o inspekcijskoj kontroli br.1105 Sl./158 od 30.11.2009.godine, zapisnik o izvršenoj kontroli JP M. D.br.0103-2484/1 od 24.12.2009.godine, Rješenja Ministarstva uređenja prostora i zaštite životne sredine br.11005-231/09 od 07.12.2009.godine, dopis Sekretarijata za urbanizam i uređenje prostora Opštine U. br.05-748/1-10 od 05.03.2010.godine, nalaz i mišljenje vještaka geodetske struke B. D. od 08.02.2011.godine i dopunu nalaza od 31.08.2012.godine, izvod iz kaznene evidencije Uprave policije PJ B.br.03-245/10-3908/2 od 01.06.2010.godine i izvršio uvid u ugovore JPMD br.0207-2209 od 18.08.2010.godine i 24.02.2012.godine.</span>
</p>
<p class="p6">
<span>	 V. V.-predstavnik Javnog preduzeća za upravljanje Morskim dobrom pridružio se krivičnom gonjenju protiv okrivljenog.</span>
</p>
<p class="p6">
<span>	Svjedok E. M. u svom iskazu naveo je da je tokom vršenja inspekcijske kontrole na desnoj obali rijeke B. od 24.11.2009.godine,sa kolegom R. B. konstatovao da je B. Ž.  vlasnik objekta br.253, označen po evidenciji privremeni objekat, na kome je započeo dogradnju novog prostora površine cca 12 m2.</span>
</p>
<p class="p6">
<span>	Svjedok R. B. u svom iskazu naveo je da je tokom vršenja inspekcijske kontrole na desnoj obali rijeke Bojane od 24.11.2009.godine, sa kolegom E. M. konstatovao da je B. Ž. vlasnik objekta br.253, označen po evidenciji kao privremeni objekat, započeo dogradnju novog prostora površine cca 12 m, tako što je primjetio da su postavljenje nove bijele daske.Poslao je poziv vlasniku da narednog dana bude prisutan na licu mjesta.Sjutradan je na objektu zatekao B. Ž. koji mu je tom prilikom kazao da je od dasaka ogradio terasu u šta se i sam uvjerio.Što se tiče protivpravnog zauzimanja zemljišta poznato mu je da je B. Ž. zaključio ugovor o zakupu, ali se ne može izjasniti o kojoj se tačno površini objekta radi, obzirom da je dokumente proslijedio kolegama u B., a u ugovoru koji okrivljeni posjeduje vjerovatno je precizirana kvadratura objekta.</span>
</p>
<p class="p7">
<span>Svjedok S. S. u svom iskazu navela je da je postupajući po prijavi JP M.d. sa kojom su joj dostavili dvije fotografije, dana 30.11.2009.godine izašla je na teret zajedno sa kolegom P. M., gdje su konstatovali da je na objektu vlasnika B. Ž. izvršeno zatvaranje postojeće terase daskama te je time isti dobio novu zatvorenu prostoriju takođe natkrivenu drvenim elementima.Nakon toga su donijeli rješenje o uklanjanju pomenutih dasaka.Napomenula je da okrivljeni nije proširio postojeći objekat koji je tu od ranije postojao, već je samo daskama zatvorio objekat u postojećim gabaritima.Kako isti nije uklonio navedene daske pristupljeno je rušenju bočnih daska dimenzije 6x3 metara.Dodala je i to da je sačinila tri zapisnika koja su priložena uz spise predmeta.</span>
</p>
<p class="p7">
<span>Svjedok R. Z. u svom iskazu naveo je da je prvi komšija okrivljenog B. Ž. jer mu je kućica udaljena nekih 5 m od njegove i to na desnoj obali rijeke B..Kućice su im skoro iste površine oko 50 m, a sagradili su ih u isto vrijeme 2000-2001.godine.Poznato mu je da okrivljeni nije imao sredstava da zatvori  objekat tada kada je izgradio kućicu, pa je to učinio prije nekih 4-5 godina kada je postavio daske na dva zida odnosno zatvorio taj objekat.</span>
</p>
<p class="p7">
<span>Svjedok Č. M.. u svom iskazu naveo je da je komšija okrivljenog B. Ž., na desnoj obali rijeke B..On dolazi na B. već 13-14 godina, a okrivljeni je tamo dolazio i  prije njega i od tada datira njegova kućica u površini od nekih 70 m2.Nijesu tačni navodi da je okrivljeni izašao iz postojećeg gabarita platforme već je na postojećoj platformi daskama zatvorio prostor i sa unutrašnje strane ogradio objekat, a sve je to uradio prije 3-4 godine.</span>
</p>
<p class="p7">
<span>Iz zapisnika o inspekcijskoj kontroli Javnog preduzeća za upravljanje Morskim dobrom br.0103-2484/1 od 24.11.2009.godine, proizilazi da su R. B. i E. M. dana 24.11.2009.godine izvršili kontrolu na desnoj obali rijeke B. u  U. kada su ustanovili da B. Ž. vlasnik objekta br.253 označenog po evidenciji privremenih objekata, dograđuje novi prostor površine cca 12 m2. </span>
</p>
<p class="p7">
<span>Iz zapisnika o inspekcijskoj kontroli Ministarstva uređenja prostora i zaštite životne sredine br.1005-Sl / 158 od 30.11.2009.godine proizilazi da su inspektori S. S. i M. P., postupajući po prijavi JP za upravljanje M. D.  izašli na lice mjesta, u U. na rijeci B. na objektu kod vlasnika B. Ž. iz U. i konstatovali da je vlasnik objekta br.253 izvršio dogradnju postojećeg objekta sa bočne strane u ukupnoj površini cca 12m2, na način što je drvenim elementima zatvorio terasu i napravio novu prostoriju koja je natkrivena takođe drvenim elementima.U trenutku kontrole investitor nije bio prisutan, pa mu je ostavljen poziv da bude prisutan vršenju inspekcijskoj nadzora dana 02.12.2009.godine u 12,45h.</span>
</p>
<p class="p7">
<span>Iz rješenja  Ministarstva uređenja prostora i zaštite životne sredine br.1005-231/09 od 07.12.2009.godine, proizilazi da se B. Ž. iz U. naređuje da poruši dograđeni dio objekta br.253 iz evidencije privremenih objekata na rijeci B., površine cca 12 m2, na lokaciji na desnoj strani rijeke B.-Opština U. u zoni M.d., te da prostor na kome je izvršena gradnja objekta dovede u prvobitno stanje.Ukoliko ne izvrši naložene radnje u ostavljenom roku koji je 1.dan pristupiće se administrativnom izvršenju rješenja.</span>
</p>
<p class="p7">
<span>Iz dopisa Sekretarijata za urbanizan i uređenje prostora Opštine U. br.05-748/1-10 od 05.03.2010.godine, proizilazi da taj Sekretarijat nije izdao građevinsku dozvolu  za gradnju objekta na ime B. Ž. iz U..</span>
</p>
<p class="p7">
<span>Iz nalaza i mišljenja vještaka geodetske struke B. D. od 08.02.2011.godine i iz dopune istog od 31.08.2012.godine, proizilazi da je okrivljeni izgradio montažni objekat (od dasaka) površine 48 m2 i terasu sa istočne strane objekta u površini od 25 m2, na katastarskoj parceli br.1220 sa lista nepokretnosti  br.110 KO G. Š. upisano na ime Dv.Sv.M. d..Dimenzije objekta iznose 8.05x6.0 m dok terase iznose 6.0x4.20m. Uvidom u ugovore o korišćenju privremene lokacije greškom je utvrđeno da je objekat izgrađen na kat.parceli br.1163, međutim objekat je postavljen na kat.parceli br.1220, a od parcele br.1163 je udaljen oko 60 m.</span>
</p>
<p class="p7">
<span>Iz ugovora JPMD br.0207-2209/2 od 18.18.2010.godine proizilazi da je javno preduzeće za upravljanje M. D. zaključilo ugovor da B. Ž.iz U. o korišćenju M. D., tačnije za korišćenje privremene lokacije  za objekat koji je u katalogu „Evidencija objekata na B.“ označen kao vikend kuća br.260 na desnoj obali rijeke B.  na dijelu kat.parcele 1163 KO G. Š. površine objekat P=30m2, a terasa P=30m2.Ugovor je zaključen za tekuću godinu.Korisnik B.Ž. po osnovu ugovora je obavezan da M. D. koje je predmet ovog ugovora koristi u skladu sa svim propisima, da obezbijedi redovno i uredno čišćenje, da ugovori sa komunalnim preduzećem odvoz smeća, da redovno plaća naknadu za korišćenje morskog dobra, da bez saglasnosti i odobrenja  JP M. D. neće započeti bilo kakvu dogradnju, prepravku izgradnju ili sl.Korisnik je dužan da za korišćenje privremene lokacije plati godišnju naknadu u iznosu od 1.150 eura.Javno preduzeće može jednostrano raskinuti ugovor  ukoliko korisnik ne plati ugovorenu naknadu, ukoliko bez saglasnosti i dozvole  započne ili izvodi neke radove na izgradnji i sl., ukoliko koristi lokaciju suprotno pozitivnim propisima.</span>
</p>
<p class="p7">
<span>Iz ugovora  JPMD br.0207-335/2 od 24.02.2012.godine proizilazi da je Javno preduzeće za upravljanje Morskim dobrom zaključilo ugovor o korišćenju morskog dobra sa B.Ž.iz U., a koji se odnosi na objekat koji je u katalogu „Evedencije objekata na B.“ a nalazi se  u U., na desnoj obali  rijeke B., na dijelu kat.parcele br.1163 KO G. Š. u površini objekat 30 m2 i terasa 30 m2.Ugovor je zaključen za 2012.godinu, te njime utvrđena prava i obaveze korisnika ugovora, kao što je redovno čišćenje, održavanje, odvoz smeća, redono plaćanje, ne preduzimanje radova na izgradnji i dogradnji ili rekonstrukciji objekta bez prethodne saglasnosti ili dozvole  JPMD.Naknada ze korišćenje privremene lokacije  je u iznosu od 450 eura za 2012.godinu i isti iznos je utvrđen i za 2011.godinu. </span>
</p>
<p class="p7">
<span>Iz izvoda iz kaznene evidencije Uprave policije-PJ B.br. 24-03/3-245/10-3908/2 od 01.06.2010.godine, proizilazi da okrivljeni B. Ž. nije evidentiran u kaznenoj evidenciji te područne jedinice.</span>
</p>
<p class="p7">
<span>Cijeneći navode optužbe,odbrane okrivljenog,te svih provedenih dokaza kako pojedinačno tako i u njihovoj međusobnoj povezanost, ovaj sud nalazi da je okrivljeni B. Ž. izvršio krivično djelo građenje objekta bez građevinske dozvole iz čl.326a Krivičnog zakonika, na način, u vrijeme i mjesto kako je to bliže opisano u stavu I izreke presude. </span>
</p>
<p class="p7">
<span>Prednje činjenično stanje sud je utvrdio iz materijalnih dokaza-zapisnika u kojima je  opisano jasno činjenično stanje,kako je na terenu vršeći vanrednu kontrolu, inspekcijska kontrola kako ona Javnog preduzeća za upravljanje Morskim dobrom tako i Ministarstva za uređenje prostora i zaštitu životne sredine,te u krajnjem i iskazima inspektora R.B.,E. M.i S. S. koje je sud cijenio nadasve jasnim,detaljnim i objektivnim.Naime, iz naprijed navedenih dokaza utvrdjeno je da je okrivljeni dogradio novi prostor površine 12m 2,u vidu postavljenih novih bijelih dasaka dimenzija 6 x  3 metra.Prednje navode u bitnom su potvrdili i svjedoci R. Z.i  Č. M.,a svi prednji dokazi saglasni su sa odbranom okrivljenog koji nije sporio da je sa jedne strane kućice ogradio daskama terasu i time zatvorio otvoreni  prostor-terasu objekta.</span>
</p>
<p class="p7">
<span>Iz nalaza vještaka geodetske struke i dopune istog sud je nesumnjivo utvrdio da je u pitanju montažni objekat od dasaka površine 48 m 2 sa terasom sa istočne strane objekta u površini od 25 m2 na kat.parceli br.1220 sa LN br.110 KO G. Š. upisano na ime Društvena svojina M. D.. Kako je pomenuti nalaz i dopuna istog dat od strane stručnog lica detaljan je i argumentovan sud ga je u cjelosti prihvatio.Nakon inspekcijskog nadzora Ministarstvo uređenja prostora donijelo je Rješenje o rušenju dograđenog dijela na objektu okrivljenog pa kako isti nije postupio po rješenju izvršili su administrativno rušenje. </span>
</p>
<p class="p7">
<span>Dakle,iz naprijed prikupljene činjenične gradje nesporno je utvrdjeno da je okrivljeni u novembru mjesecu 2009.god. daskama dimenzije 6 x 3 metra ogradio terasu svoje kućice na rijeci B.. Stoga je sud stao na stanovištu da isti nije gradio novi objekat s obzirom da je isti na tom mjestu i u datim gabaritima postojao još od ranije već da je isti vršio rekonstrukciju objekta tako što je drvenim daskama ogradio terasu i zatvorio prostor jer se pod rekonstrukcijom u smislu čl.9 Zakona o uređenju prostora i  izgradnji objekata između ostalog smatra izvođenje građevinskih i drugih radova na postojećem objektu kojima se mijenja spoljni izgled objekta. Za pomenute radove na rekonstrukciji objekta potrebna je prethodna dozvola nadležnog organa kako je to predviđeno pomenutim zakonom jer se pod gradnjom objekta podrazumjeva i rekonstrukcija objekta za koju je po zakonu propisana obaveza pribavljanja prije izvođenja radova od nadležnog organa. Prema istom zakonu organ lokalne uprave izdaje odobrenje za postavljanje odnosno  građenje montažnih objekata privremenog karaktera koji se postavljanju u naseljenim mjestima, pa je prema tome okrivljeni prethodno trebao da traži dozvolu za dogradnju objekta kod nadležnog organa lokalne samouprave,pa tek po dobijanju dozvole da otpočne izvođenje radova, a kako je okrivljeni postavljanjem dasaka na terasi svog objekta, zatvorio prostor i time izmijenio spoljni izgled i to sve u novembru 2009.godine bez dozvole, kada nije bio na snazi ugovor o korišćenju privremenog objekta koji je tek kasnije zaključio sa JP M. D., po kome bi JP M. D. imalo prava da raskine ugovor zbog vršenja izmjena na objektu, svakako je za izdavanje dozvole za građenje nadležan organ lolokalne samouprave-Sekretarijat za urbanizam Opštine U., a iz čijeg dopisa proizilazi da isti okrivljenom B. Ž. nijesu izdali dozvolu za gradnju objekta na B..</span>
</p>
<p class="p7">
<span>Shodno utvrdjenom činjeničnom stanju sud je precizirao izreku presude u pogledu vremena izvršenja krivičnog djela jer je nesporno utvrdjeno da je isto izvršeno neutvrdjenog dana novembra mjeseca,kao i u pogledu načina izvršenja djela jer okrivljeni nije uz već postojeću vikendicu dogradio objekat površine 12 m2 već je na već postojećem objektu ogradio terasu. Sud je našao da se ovakvim preciziranjem ne narušava identitet presude i optužbe i da se ostaje u okviru istog životnog događaja. </span>
</p>
<p class="p7">
<span>Ocjenjujući subjektivni odnos okrivljenog prema djelu sud je na osnovu provedenih dokaza utvrdio da je okrivljeni bio svjestan svoga djela i htio njegovo izvršenje, da je znao da ne smije graditi a da prethodno ne pribavi dozvolu za to  pri čemu se njegov psihički odnos prema izvršenom krivičnom djelu manifestuje kao direktan umišljaj.</span>
</p>
<p class="p7">
<span>Sud je cijenio i navode branioca okrivljenog pa iste nije prihvatio nalazeći da su isti neosnovani i suprotni utvrdjenom činjeničnom stanju kako je to naprijed navedeno.</span>
</p>
<p class="p7">
<span> Odlučujući o krivičnoj sankciji sud je cijenio sve okolnosti iz čl.42 Krivičnog zakonika, pa je od olakšavajućih cijenio činjenicu da se radi o porodičnom čovjeku (oženjenom i ocu dvoje djece) kao i činjenicu da ranije nije osuđivan, dok otežavajućih okolnosti nije bilo.Imajući u vidu navedene okolnosti sud je stao na stanovištu da nije nužno prema okrivljenom primjeniti efektivnu kaznu zatvora  jer bi se istom isuviše represivno djelovalo na okrivljenog, već je okrivljenom utvrdio kaznu zatvora u trajanju od 6 (šest mjeseci) i istovremeno odredio da se ista neće izvršiti ukoliko okrivljeni u roku od 2 (dvije) godine ne izvrši neko novo krivično djelo.Sud je mišljenja i uvjerenja da će se navedenom uslovnom osudom kao mjerom upozorenja u dovoljnoj mjeri uticati na okrivljenog da ubuduće ne vrši ovakva ili slična krivična djela čime će se po mišljenju suda u potpunosti ostvariti svrha izricanja uslovne osude iz čl.52,53 i 54 Krivičnog zakonika u okviru opšte svrhe izricanja krivičnih sankcija iz čl.4 st. 2 Krivičnog zakonika.</span>
</p>
<p class="p7">
<span>Kako je sud okrivljenog oglasio krivim za krivično djelo u stavu I. Izreke presude to ga je na osnovu čl.226 i 229 Zakonika o krivičnom postupku obavezao na plaćanje troškova postupka koji se odnose na ½ troškova vještačenja po vještaku geodetske struke u iznosu od  38,50 eura i paušalni iznos od 30,00 eura imajući u vidu dužinu trajanja postupka, složenost i imovno stanje okrivljenog.</span>
</p>
<p class="p7">
<span>                                                           II</span>
</p>
<p class="p8">
<span>            Nakon sprovedenog dokaznog postupka a prije davanja završne riječi zastupnik optužbe je odustao od krivičnog gonjenja zbog nepostojanja dokaza da je okrivljeni izvršio krivično djelo prtivpravno zauzimanje zemljišta iz čl.254 st.1 Krivičnog Zakonika.</span>
</p>
<p class="p9">
<span> </span>
</p>
<p class="p8">
<span>            Odredbom čl. 372 tač.1 Zakonika o krivičnom postupku,propisano je da će sud donijeti presudu kojom se optužba odbija, ako je tužilac od započinjanja do završetka glavnog pretresa odustao od optužbe, pa pri činjenici da je tužilac odustao od krivičnog gonjenja protiv okrivljenog B. Ž. zbog krivičnog djela iz čl.254 st.1 Krivičnog Zakonika,to je sud shodno navedenoj odredbi odlučio kao u stavu II izreke presude. </span>
</p>
<p class="p8"></p>
<p class="p8">
<span>	Troškovi krivičnog postupka u iznosu od 38,50 eura padaju na teret budžetskih sredstava suda,shodno čl.230 st.1 Zakonika o krivičnom postupku.</span>
</p>
<p class="p8"></p>
<p class="p7">
<span>Shodno navedenom, odlučeno je kao u izreci presude.</span>
</p>
<p class="p10">
<span>OSNOVNI SUD U ULCINJU</span>
</p>
<p class="p10">
<span>Dana 12.12.2012.godine                                                                                                                                     </span>
</p>
<p class="p11">
<span>                                                                                                                                                    SUDIJA,</span>
</p>
<p class="p8"></p>
<p class="p11">
<span>S. M.</span>
</p>
<p class="p9"></p>
<p class="p9">
<span>PRAVNA POUKA: Protiv ove presude može se izjaviti žalba Višem sudu u Podgorici, a preko ovog suda u roku od 8 dana od dana prijema prepisa iste. </span>
</p>
<p class="p6"></p>
<p class="p12"></p>


</body>
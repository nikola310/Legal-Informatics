<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:start;hyphenate:auto;font-family:Times New Roman;font-size:14pt;}
.p2{text-align:center;hyphenate:auto;font-family:Times New Roman;font-size:12pt;}
.p3{text-align:justify;hyphenate:auto;font-family:Times New Roman;font-size:11pt;}
.p4{text-align:center;hyphenate:auto;font-family:Times New Roman;font-size:11pt;}
.p5{text-indent:0.5in;text-align:justify;hyphenate:auto;font-family:Times New Roman;font-size:11pt;}
.p6{text-align:start;hyphenate:auto;font-family:Times New Roman;font-size:11pt;}
.p7{text-align:start;hyphenate:auto;font-family:Times New Roman;font-size:12pt;}
.s1{font-weight:bold;}
.s2{color:fuchsia;}
</style>
<title>K</title>
<meta content="vesna.kovacevic" name="author">
</head>
<body class="b1 b2">
<p class="p1"></p>
<p class="p2">
<!--Image link to '0.jpg' can be here-->
</p>
<p class="p3">
<span class="s1">DRŽAVA CRNA GORA</span>
</p>
<p class="p3">
<span class="s1">OSNOVNI SUD U NIKŠIĆU</span>
</p>
<p class="p3">
<span>K. br. 177/2012</span>
</p>
<p class="p3">
<span>Dana  06.09.2012.godine</span>
</p>
<p class="p3"></p>
<p class="p4">
<span class="s1">U IME CRNE GORE</span>
</p>
<p class="p4"></p>
<p class="p3">
<span>	</span><span class="s1">OSNOVNI SUD U NIKŠIĆU</span><span>, kao prvostepeni krivični, sudija pojedinac Djuričković Igor, uz sudjelovanje sudijskog pripravnika Vukotić Sladjane i Papović Budimirke kao zapisničara, rješavajući u krivičnom predmetu okrivljenog M.I.a, zbog krivičnog djela samovlašće iz člana 384 stav 1 KZ, postupajući po optužnom predlogu ODT Nikšić Kt.br. 946/11-2 od 13.02.2012.godine, nakon javnog glavnog pretresa održanog dana 05.09.2012. godine, u prisustvu zastupnika ODT-a Djurišić Radovana, predstavnika oštećenog preduzeća E. N. Lj. M. i okrivljenog, donio je i dana 06.09.2012.godine javno objavio </span>
</p>
<p class="p3"></p>
<p class="p4">
<span class="s1">P R E S U D U</span>
</p>
<p class="p3"></p>
<p class="p5">
<span class="s1">Okrivljeni</span><span>: </span>
</p>
<p class="p5"></p>
<p class="p3">
<span>	</span><span class="s1">M.I.</span><span>, od oca R. i majke V. rodjene R., rodjen ...godine, u N., sa prebivalištem u Nikšiću ulica . C. S. državljanin Crne Gore, po zanimanju radnik, zaposlen, neoženjen, srednjeg imovnog stanja, ranije neosudjivan </span>
</p>
<p class="p3"></p>
<p class="p4">
<span class="s1">K r i v   j e</span>
</p>
<p class="p3"></p>
<p class="p5">
<span class="s1">Što je:</span>
</p>
<p class="p5"></p>
<p class="p5">
<span>Neutvrdjenog dana u periodu od 10.10.2011.godine do 14.10.2011.godine, u N., u porodičnom stanu koji se nalazi u ulici . C. ., samovlasno pribavio pravo za koje smatra da mu pripada, na način što je, nakon što su navedeni stan dana 10.10.2011.godine ovlašćeni radnici E. N. isključili sa niskonaponske mreže zbog neplaćenog duga na ime utrošene električne energije, isti samovlasno priključio na niskonaponsku mrežu E.N..</span>
</p>
<p class="p3"></p>
<p class="p5">
<span>- čime je počinio krivično djelo samovlašće iz člana 384 stav 1 Krivičnog zakonika,</span>
</p>
<p class="p3"></p>
<p class="p5">
<span>- pa sud okrivljenom zbog izvršenja navedenog krivičnog djela primjenom citiranih zakonskih odredbi, odredbi iz člana 4 stav 2, člana 42, 52, 53 i 54 KZ, kao i odredbi iz člana 226, 229 i člana 374 ZKP-a izriče </span>
</p>
<p class="p3"></p>
<p class="p4">
<span class="s1">USLOVNU OSUDU</span>
</p>
<p class="p6"></p>
<p class="p3">
<span class="s1">	</span><span>Sa kojom okrivljenom utvrdjuje kaznu zatvora u trajanju od 45 (slovima: četrdesetpet) dana i istovremeno odredjuje da se navedena kazna neće izvršiti ukoliko okrivljeni u roku od jedne godine od dana pravosnažnosti presude ne počini novo krivično djelo.</span>
</p>
<p class="p3"></p>
<p class="p3">
<span>	Obavezuje se okrivljeni da na ime paušala kao dijela troškova krivičnog postupka plati novčani iznos od 30,00 €, u roku od 15 dana od dana pravosnažnosti presude, pod prijetnjom prinudnog izvršenja, na žiro račun Osnovnog suda u Nikšiću 832-32-152 i da sudu dostavi dokaz o izvršenoj uplati.</span>
</p>
<p class="p3"></p>
<p class="p3"></p>
<p class="p3">
<span>	                                                        </span><span class="s1">O b r a z l o ž e nj e</span>
</p>
<p class="p3"></p>
<p class="p3"></p>
<p class="p3">
<span>	</span><span class="s1">Osnovni državni tužilac</span><span> u Nikšiću svojim optužnim predlogom Kt.br.946/11-02 od 13.02.2012.godine, stavio je na teret okrivljenom M.I.u izvršenje krivičnog djela samovlašće iz člana 384 stav 1 KZ, koje krivično djelo je činjenično opisano u izreci presude. Zastupnik ODT-a Djurišić Radovan, koji je zastupao optužni akt na glavnom pretresu, u svojoj završnoj riječi ostao je pri navodima podnijetog optužnog akta i u konačnom predložio sudu da okrivljenog oglasi krivim i osudi po zakonu.</span>
</p>
<p class="p3"></p>
<p class="p3">
<span>            Predstavnik oštećenog preduzeća E. N.Lj. M., u svojoj završnoj riječi pridružila se krivičnom gonjenju protiv okrivljenog.</span>
</p>
<p class="p3"></p>
<p class="p3">
<span>	</span><span class="s1">Okrivljeni M.I. </span><span>u svojoj odbrani datoj</span><span class="s1"> </span><span>na glavnom pretresu, negirajući izvršenje krivičnog djela koje mu je optužbom stavljeno na teret, u bitnom je istakao da je njegov otac vlasnik stana koji se nalazi na adresi R.P. S., ali da pošto imaju porodičnu kuću u Ž., u stanu ne žive ni on ni njegov otac, već da samo on povremeno boravi u istom, tako što u toku mjeseca 6-7 puta prenoći, kao i da je u vrijeme kritičnog dogadjaja, dakle u toku mjeseca oktobra 2011.godine postojao dug prema E. za neplaćenu utrošenu električnu energiju u tom stanu, jer po njegovom mišljenju brojilo koje mjeri potrošnju električne energije nije bilo ispravno, zbog čega nijesu plaćali električnu energiju. Dalje je istakao da što se tiče isključenja električne energije koje je navodno učinjeno dana 10.10.2011.godine, od  strane radnika E. N. njemu o tome nije ništa poznato, i da ne zna da je tada bila isključena električna energija u stanu, niti je on nakon toga vršio samovlasno priključenje iste. Naveo je da se sjeća da je nakon toga datuma, negdje oko 20.10.2011.godine, dok je bio u stanu oko 19 časova došlo do nestanka električne energije, nakon čega je uz pomoć komšija vidio da se zapalilo brojilo električne energije koje mjeri potrošnju u  njegovom stanu, a koje se nalazi u posebnoj prostoriji u podrumu zgrade zajedno sa brojilima ostalih stanara, kojom prilikom su komšije reagovale i spriječile da nastane veće havarija na elektroinstalacijama u zgradi, nakon čega su došli radnici E.N. koji su skinuli izgorjelo brojilo, a sjutradan ga je jedan od komšija obavijestio da su radnici E. direktno bez brojila prikopčali struju u njegovom stanu, a nekoliko sati nakon toga su došli i isključili električnu energiju, što je ostalo tako nekih mjesec ili dva dana sve dok nije izmirio dio duga za utrošenu električnu energiju, kada su radnici Elektrodistribucije postavili novo brojilo. Dodao je da su mu radnici E. kada su ugradjivali novo brojilo rekli da sa instalacijama na kojima su postavljali to brojilo nešto nije u redu, kao i da smatra da su radnici E. podnijeli krivičnu prijavu prvo protiv njegovog oca, a zatim i protiv njega, da bi na neki način opravdali sebe zbog toga što je brojilo koje je bilo neispravno izgorjelo kao što su bile neispravne i instalacije na kojima je bilo postavljeno isto.</span>
</p>
<p class="p3"></p>
<p class="p5">
<span>U svojoj završnoj riječi okrivljeni je, ostajući pri svojoj odbrani, predložio sudu da ga oslobodi od optužbe.</span>
</p>
<p class="p3">
<span class="s2"> </span>
</p>
<p class="p3">
<span>	Sud je na glavnom pretresu u dokaznom postupku pročitao: zapisnike E. N.o izvršenju naloga za obustavu snabdijevanja električnom energijom broj 0010171 od 10.10.2011.godine i zapisnik broj 0001168 od 14.10.2011.godine i izvod iz KE za okrivljenog dat od Uprave policije Crne Gore PJ Nikšić, na saglasan predlog stranaka pročitao iskaz svjedoka Mijušković Miloša dat u prethodnom postupku, dok je sud na predlog zastupnika ODT-a odustao od saslušanja svjedoka Š. B., smatrajući da je provedenim dokazima u cjelosti utvrdjeno činjenično stanje, tako da bi saslušanje imenovanog svjedoka vodilo bespotrebnom odugovlačenju predmetnog krivičnog postupka.</span>
</p>
<p class="p3"></p>
<p class="p3">
<span>	Analizirajući provedene dokaze pojedinačno i u njihovoj medjusobnoj povezanosti, dovodeći ih u vezu sa navodima optužbe i odbranom okrivljenog, sud je na nesumnjiv način utvrdio da je okrivljeni M.I. počinio krivično djelo stavljeno mu na teret optužbom i istog oglasio krivim i krivično-pravno odgovornim iz sljedećih razloga:</span>
</p>
<p class="p3"></p>
<p class="p3">
<span>                 </span><span class="s1">Svjedok M. M.</span><span> u svom iskazu u bitnom je istakao da je kao radnik Elektrodistribucije Nikšić dana 10.10.2011.godine sa kolegom Š. B. vršio poslove na isključenju neurednih platiša i da su tog dana bili kod potrošača M.I.R. i istom na brojilu isključili električnu energiju u stanu, na osnovu naloga za isključenje sa nisko-naponske mreže i brojilo plombirali plombom S-15. Takodje je istakao da su dana 14.10.2011.godine otišli u ponovnu kontrolu i ustanovili da je brojilo potrošača M.I.R. samovoljno priključeno na nisko-naponsku mrežu i dodao da su o izvršenom isključenju potrošača i kontroli sačinili zapisnike.</span>
</p>
<p class="p3"></p>
<p class="p3">
<span>              Ovakvo kazivanje imenovanog svjedoka potvrdjeno je uvidom u zapisnik o izvršenju naloga za obustavu snabdijevanja električnom energijom broj . od 10.10.2011.godine u kojem je navedeno da su zbog neplaćenog duga za isporučenu energiju ovlašćeni radnici E. N. dana 10.10.2011.godine isključili potrošača Milutnović Radomira, na brojilu broj 0901625 i isto plombirali plombom S-15, dok je uvidom u zapisnik o izvršenju naloga za obustavu snabdijevanja električnom energijom broj .d 14.10.2011.godine utvrdjeno da je u istom navedeno da je kontrolom izvršenom toga dana od strane radnika E. konstatovano da je brojilo imenovanog potrošača samovoljno priključeno na elektrodistributivnu mrežu. </span>
</p>
<p class="p3"></p>
<p class="p3">
<span>              Iz izvoda iz KE na ime okrivljenog izdatog od Uprave policije CG PJ N., pod brojem 939 od 11.04.2012.godine utvrdjeno je da okrivljeni M.I. nije ranije osudjivan.</span>
</p>
<p class="p3"></p>
<p class="p5">
<span>Na osnovu navedenih dokaza, sud je na nesumnjiv način utvrdio da je dana 10.10.2011.godine u stanu u kome po sopstvenom kazivanju povremeno boravi okrivljeni M.I., a koji stan se vodi na ime njegovog oca M.I.R., od strane radnika E. N. isključena električna energija zbog neplaćenog duga za utrošenu električnu energiju i da je brojilo plombirano plombom S-15 i da je kontrolom radnika E. izvršenom dana 14.10.2011.godine utvrdjeno da je brojilo električne energije okrivljenog kao potrošača iste samovoljno priključeno na mrežu, na osnovu kojih činjenica je sud izveo zaključak da je upravo okrivljeni M.I. kao lice koje je po sopstvenom kazivanju jedini korisnik predmetnog stana i koje kao takvo ima konkretan interes da to učini, neutvrdjenog dana u periodu od 10.10.2011.godine do 14.10.2011.godine, u Nikšiću, u porodičnom stanu koji se nalazi u ulici . C. S., samovlasno pribavio pravo za koje smatra da mu pripada, na način što je, nakon što su dana 10.10.2011.godine ovlašćeni radnici E. N. predmetni stan isključili sa niskonaponske mreže zbog neplaćenog duga na ime utrošene električne energije, isti samovlasno priključio na niskonaponsku mrežu E. N., sa kojim radnjama je počinio krivično djelo samovlašće iz člana 384 stav 1 Krivičnog Zakonika na način, u vrijeme i na mjestu kako je to predstavljeno u izreci presude.</span>
</p>
<p class="p5"></p>
<p class="p3">
<span>              U tom pravcu sud je odbacio kao nelogičnu i usmjerenu na izbjegavanje krivično pravne odgovornosti odbranu okrivljenog u dijelu u kome je okrivljeni naveo da ne zna da je kritičnog dana u stanu čiji je vlasnik njegov otac, a u kojem on povremeno boravi isključivana električna energija zbog neplaćenog duga za utrošenu energiju. Naime, po mišljenju suda pri nesumnjivo utvrdjenim činjenicama da je dana 10.10.2011.godine od strane radnika E. na brojilu izvršeno isključenje električne energije u stanu koji jedino korist okrivljenii i da je kontrolom od dana 14.10.2011.godine utvrdjeno da je predmetno bojilo samovoljno priključeno na niskonaponsku mrežu, potpuno bi bilo nelogično da za vrijeme dok je okrivljeni, kao jedina osoba koja koristi predmetni stan, bio odsutan iz istog, neko sazna da je u tom stanu isključena elekrična energija i po svom nahodjenju, nemajući pri tom nikakav ineteres da to učini, brojilo koje mjeri potrošnju električne energije u predmetnom stanu priključi na nisko naponsku mrežu i na taj način omogući da instalacije u tom stanu dobiju električnu energiju.</span>
</p>
<p class="p3"></p>
<p class="p3">
<span>	Prilikom ocjene subjektivnog odnosa prema izvršenom krivičnom djelu sud je utvrdio da je okrivljeni  prilikom izvršenja predmetnog krivičnog djela postupao sa direktnim umišljajem, jer iz utvrdjenog činjeničnog stanja proizilazi da je okrivljeni  preduzimajući radnje bliže opisane u izreci presude postupao sa očiglednom namjerom da na taj način samovlasno pribavi pravo na snabdijevanje električnom energijom za koje smatra da mu pripada, odakle nedvosmisleno proizilazi da je okrivljeni prilikom izvršenja predmetnog krivičnog djela bio svjestan istog i htio njegovo izvršenje. 	</span>
</p>
<p class="p3"></p>
<p class="p5">
<span>Prilikom donošenja odluke o krivičnoj sankciji okrivljenom sud je u smislu člana 42 stav 1 KZ kao olakšavajuću okolnost na strani okrivljenog našao raniju neosudjivanost utvrdjenu uvidom u izvod iz KE, dok otežavajućih okolnosti na strani okrivljenog po ocjeni suda nije bilo. Cijeneći navedenu olakšavajuću okolnost sud je našao da se radi o osobito olakšavajućoj okolnosti i da prema okrivljenom radi ostvarivanja ciljeva krivično-pravne zaštite društvenih vrijednosti nije nužno primijeniti kaznu i istom na osnovu člana 53 i 54 KZ izrekao uslovnu osudu sa kojom je okrivljenom utvrdio kaznu zatvora u trajanju od 45 dana i istovremeno odredio da se ova kazna neće izvršiti ukoliko okrivljeni u roku od jedne godine od dana pravosnažnosti presude ne počini novo krivično djelo, smatrajući da će se i sa prijetnjom izvršenja utvrdjene kazne zatvora, uz provjeru ponašanja okrivljenog u roku od jedne godine na istog u dovoljnoj mjeri uticati da ubuduće ne vrši nova krivična djela i da će se na taj način u ovom konkretnom slučaju ostvariti svrha izricanja uslovnih osuda iz člana 52 stav 2 KZ, u okviru opšte svrhe izricanja krivičnih sankcija iz člana 4 stav 2 KZ. </span>
</p>
<p class="p5"></p>
<p class="p3">
<span>             Odluku o troškovima krivičnog postupka sud je donio primjenom odredbi člana 226 stav 2 tačka 9 i člana 229 stav 1 ZKP-a i istom obavezao okrivljenog da na ime paušala kao dijela troškova krivičnog postupka plati novčani iznos od 30,00 €, koji iznos je odredjen imajući u vidu složenost predmeta, trajanje postupka i imovne prilike okrivljenog.</span>
</p>
<p class="p3">
<span>     </span>
</p>
<p class="p3">
<span>	Na osnovu svega izloženog, primjenom odredbi člana 374 ZKP-a odlučeno je kao u izreci presude.</span>
</p>
<p class="p3"></p>
<p class="p4">
<span class="s1">OSNOVNI SUD U NIKŠIĆU</span><span>, dana 06.09.2012. godine.</span>
</p>
<p class="p4"></p>
<p class="p3">
<span class="s1">Zapisničar                                                                                                               S U D I J A         </span>
</p>
<p class="p6">
<span class="s1">Papović Budimirka s.r.                                                                                Djuričković Igor s.r. </span>
</p>
<p class="p6"></p>
<p class="p6">
<span class="s1">	Za tačnost otpravki tvrdi i ovjerava: Službenik suda</span>
</p>
<p class="p6"></p>
<p class="p6">
<span class="s1">PRAVNA POUKA: Protiv ove presude dozvoljena je žalba u roku od 8 dana od dana prijema iste preko ovog suda Višem sudu Podgorica                              </span>
</p>
<p class="p7"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{;font-size:12pt;font-family:'Arial';font-weight:800}
.span3{;font-size:12pt;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:center;">
<span class="span1"></span>
</p>
<p style="text-align:right">
<span class="span1">K.br. 77/2012</span>
</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">VIŠI SUD U PODGORICI, kao prvostepeni krivični, po sudiji Tabaš Predragu, uz učešće Novčić Slobodanke, kao zapisničara, u krivičnom predmetu protiv optuženog P. A., koga brani B. M., advokat iz Podgorice, zbog krivičnog djela neovlašćena proizvodnja, držanje i stavljanje u promet opojnih droga iz čl. 300 st. 1 Krivičnog zakonika i krivičnog djela omogućavanje uživanja opojnih droga iz čl. 301 st.1 Krivičnog zakonika, odlučujući po optužnici Višeg državnog tužilaštva u Podgorici  Kt.br.86/09 od  08.06.2009. godine, koju je na glavnom pretresu zastupao Š. M. –zamjenik Višeg državnog tužilaštva u Podgorici, nakon održanog glavnog i javnog pretresa, dana 28.03.2014. godine, u prisustvu zastupnika optužbe, optuženog i njegovog branioca, dana  15.04.2014. godine donio je a dana 18.04.2014. godine javno objavio</span>
</p>
<p>&nbsp;</p>
<p style="text-align:center;">
<span class="span1">P   R   E   S  U  D   U</span>
</p>
<p>&nbsp;</p>
<p style="text-align:center;">
<span class="span2">I</span>
</p>
<p>&nbsp;</p>
<p>
<span class="span3">Optuženi P. A., JMBG ......., od oca B. i majke V., rodjene P., rodjen ....... godine u K., sa prebivalištem u K-naselje P. bb, državljanin Crne Gore, neoženjen, završio pomorsku školu, vojni rok nije služio, srednjeg imovnog stanja, neosudjivan, nalazio se u pritvoru od 29.04.2009. godine do 25.12.2009. godine.</span>
</p>
<p>&nbsp;</p>
<p>&nbsp;</p>
<p>
<span class="span3">KRIV JE</span>
</p>
<p>
<span class="span3">Zato što je:</span>
</p>
<p>&nbsp;</p>
<p>
<span class="span3">U toku aprila mjeseca 2009. godine, na području Opština N... i K... dao na uživanje K. D., V. N., J. N. i M. M. heroin-supstancu proglašenu za opojnu drogu rješenjem o utvrdjivanju opojnih droga (Sl. list SRJ br. 44/02), tako što je dana 29.04.2009. godine, u N.... u mjestu K..., napravio po jednu tzv. liniju koji heroin je zajedno konzumirao sa K. D. i V. N. ušmrkavanjem na nos, da bi istog dana u K... u mjestu "Č..." napravio nekoliko linija koji heroin je sa V. N. zajedno konzumirao ušmrkavanjem na nos, dok je J. N., V. D i I. M. dao na uživanje po tzv. liniju heroina koji su ušmrkali na nos i to J. i V. u dva navrata, a I. u jednom, a zadnji put im je dao krajem aprila 2009. godine,</span>
</p>
<p>&nbsp;</p>
<p>
<span class="span3">              - čime je izvršio krivično djelo omogućavanje uživanja opojnih droga iz čl. 301. st. 1. Krivičnog zakonika Crne Gore.</span>
</p>
<p>&nbsp;</p>
<p>
<span class="span3">Pa ga sud primjenom citirane zakonske odredbe, te odredbi čl. 4,5,6,7,8,13,15,32,36,42. i 51. Krivičnog zakonika Crne Gore, te odredbi čl. 226,229. i 374. Zakonika o krivičnom postupku</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span3">O S U Đ U J E</span>
</p>
<p>&nbsp;</p>
<p>&nbsp;</p>
<p>
<span class="span3">Na kaznu zatvora u trajanju od 7 (sedam) mjeseci, u koju kaznu mu se uračunava vrijeme provedeno u pritvoru počev od 29.04.2009. godine do 25.12.2009. godine.</span>
</p>
<p>&nbsp;</p>
<p>
<span class="span3">Dužan je optuženi na ime troškova krivičnog postupka-sudskog paušala plati ovom sudu novčani iznos od 150,00 € (stopedeset eura), te na ime ostalih troškova krivičnog postupka iznos od 14,00 € (četrnaest eura), sve u roku od 15 dana od pravosnažnosti presude pod prijetnjom prinudne naplate.</span>
</p>
<p>&nbsp;</p>
<p style="text-align:center;">
<span class="span2">II</span>
</p>
<p>&nbsp;</p>
<p>
<span class="span3">Optuženi P. A., sa podacima kao u stavu I izreke.</span>
</p>
<p>&nbsp;</p>
<p>
<span class="span3">Na osnovu čl. 373. st. 1. tačka 2. Zakonika o krivičnom postupku</span>
</p>
<p>&nbsp;</p>
<p style="text-align:center;">
<span class="span3">OSLOBADJA SE OD OPTUŽBE</span>
</p>
<p>&nbsp;</p>
<p>
<span class="span3">Da je:</span>
</p>
<p>&nbsp;</p>
<p>
<span class="span3">2. U periodu od sredine februara 2009. godine do 29.04.2009. godine, neovlašćeno prodavao i neovlašćeno radi prodaje kupovao i držao radi dalje prodaje-heroin supstancu proglašenu za opojnu drogu rješenjem o utvrdjivanju opojnih droga (Sl. list SRJ br. 44/02) na način što je u K... u periodu od sredine februara 2009. godine do 29.04.2009. godine, u više navrata (svaki drugi dan) prodavao J. N. po 1 paketić heroina za iznos od 10 eura, a dana 29.04.2009. godine, posrestvom K. D. i V. N. na zahtjev optuženog P. da mu nabavi heroin telefonskim putem stupio u kontakt sa K. D. i za račun optuženog P., ugovorio kupoprodaju navedene količine heroina došavši sa istim u N... kod K. D., kojom prilikom je optuženi P. predao K. iznos od 150 eura, a K. za račun optuženog P. kupio od lica zv. "B." (B.) 10 grama heroina koji je istog dana predao optuženom P. A., da bi istog dana u K... prilikom pretresa p.m.v. marke "...", reg. br. ... kojim je upravljao optuženi P. A., u kom vozilu se nalazio i V. N., ovlašćeni službenici Uprave policije PJ Herceg Novi pronašli iza suvozačevog sjedišta na patosu vozila upakovanu pvc kesicu sa 7,88 grama heroina, a koja opojna droga je bila namijenjena daljoj prodaji, </span>
</p>
<p>&nbsp;</p>
<p>
<span class="span3">            - čime bi izvršio krivično djelo neovlašćena proizvodnja, držanje i stavljanje u promet opojnih droga iz čl. 300. st. 1. Krivičnog zakonika Crne Gore.</span>
</p>
<p>&nbsp;</p>
<p>
<span class="span3">Troškovi krivičnog postupka u odnosu na ovo krivično djelo padaju na teret budžetskih sredstava suda.</span>
</p>
<p>&nbsp;</p>
<p>
<span class="span3">Na osnovu čl. 300. st. 6. u vezi čl. 75. Krivičnog zakonika Crne Gore, optuženom P. A. izriče se:</span>
</p>
<p>&nbsp;</p>
<p style="text-align:center;">
<span class="span3">MJERA BEZBJEDNOSTI ODUZIMANJE PREDMETA</span>
</p>
<p>&nbsp;</p>
<p>
<span class="span3">I to: 7,88 grama opojne droge heroin, koja se ima uništiti nakon pravosnažnosti presude.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span3">O b r a z l o ž e nj e</span>
</p>
<p>
<span class="span3">Optužnicom Višeg državnog tužioca Kt.br.86/09 od 08.06.2009. godine, optuženom P. A.  stavljeno je na teret da je izvršio krivično djelo neovlašćena proizvodnja, držanje i stavljanje u promet opojnih droga iz člana 300. stav 1. Krivičnog zakonika Crne Gore, u sticaju sa krivičnim djelom omogućavanje uživanja opojnih droga iz člana 301. stav 1. Krivičnog zakonika Crne Gore. Zastuonik optužbe je u završnoj riječi je u završnoj riječi u cjelosti ostao pri podignutoj optužnici, činjenično preciziranoj na glavnom pretresu održanom dana 23.12.2009 godine, predlažući sudu u završnoj riječi da optuženog oglasi krivim i osudi po zakonu.</span>
</p>
<p>
<span class="span3">Optuženi P. A. je u svojoj odbrani pred ovlašćenim policijskim službenicima, u bitnom naveo da se dana 29.04.2009. godine probudio oko 10,30 časova, kada je kod njega došao drug V. D. sa kojim je kratko razgovarao, a potom sa svog mobilnog čiji je broj 069/... nazvao svog druga V. N. na njegov broj 067/... i rekao mu da dodje kod njega kući. Nakon što je isti došao, pitao ga je uličnim žargonom da li ima negdje „što“ da se završi pri tom misleći na heroin, jer je pretpostavljao da V. poznaje neke ljude u N... i da može nabaviti heroin. Nakon što je V. to pitao, V. je uzeo telefon od V. D. čiji je broj 067/... i pozvao njegovog druga iz N... za kojeg je čuo da se zove D. i koji ima broj 068/... kojeg je P. takodje upoznao preko V. mjesec i po dana ranije kada ga je vozio za N..., jer je D. K. imao neko sudjenje. Po završenom razgovoru, V. je rekao da mogu da krenu za N... i da će im pomenuti Darko završiti heroin. Istog dana, oko 11,00 časova su P., V. i V. krenuli za N... vozilom marke „...“ reg.oznaka ... sive boje koje vozilo je u vlasništvu optuženog Pajovića. Do N... su išli preko R... i G..., a kada su bili na pola puta od N..., optuženi V. je opet sa broja V. pozvao  K. da bi mu saopštio da će brzo stići. Kada su ušli u N... vozio je po instrukciji  V., jer isti ne poznaje grad dovoljno, a trebali su da stignu do D. kuće. Koliko se sjeća, prošli su preko nekog mosta, a zatim su čekali D. kod neke fabrike. Kada se nakon nekoliko minuta pojavio D., istom su dali novac u iznosu od 150 eura.Nije se da li je taj novac dao sam ili je to učinio optuženi V., ali je u pitanju njegov novac. Kada je uzeo novac, K. im je rekao da će se naći na istom mjestu za 10 do 15 minuta.Tada su oni vozilom otišli da kupe vaučer i cigare i vratili se kod navedene fabrike da sačekaju K.. Kako se nije pojavio u dogovoreno vrijeme, pozvali su ga sa njegovog  mobilnog telefona  na već navedeni broj, pri čemu se ne može precizno izjasniti da li je to učinio sam ili ga je opet pozvao V., a zvali su ga kako bi ga pitali zašto kasni. Nakon toga se na biciklu pojavio optuženi K., ušao u vozilo, sjeo iza mjesta suvozača kada su se zaputili ka K.... Zaustavili su se kod neke šume nakon čega je optuženi K. izvadio celofan u kojem se nalazio heroin i dao ga njemu a on  je iza svog sica izvadio najlonsku kesicu u koju je heroin presuo kako se ne bi prosuo. Nakon što je  presuo heroin, na omotu od CD-a je razvukao tri linije heroina, jer su prethodno  V. i K. tražili da konzumiraju heroin i onda su sva trojica tj. optuženi P., V. i K. konzumirali heroin na način što su isti ušmrkavali na nos pomoću improvizovane cjevčice, koju su napravili od papirne novčanice a prethodno je urolali. Nakon što su konzumirali heroin, odvezli su  K. do mjesta gdje su se našli i krenuli ka K... preko Č. i Nj.. Usput su se zaustavili kod mjesta Č... koje se nalazi u blizini Nj... kako bi napravili malu pauzu tokom koje je on opet razvukao na istom omotu od CD-a dvije linije koje su konzumirali on i V.. Nakon toga su nastavili da putuju prema K... i kada su bili u blizini njegove kuće  zaustavili su ih policajci. On je tada uzviknuo „Evo ih, gutaj to“,obraćajući se V.. Kada su se zaustavili, policajci su izvršilu pretres  i njih i vozila. Iza mjesta suvozača  pronašli su kesu sa heroinom koju je odbacio optuženi V. kada je izlazio iz vozila. Nakon pretresa, policajci su ih priveli. Optuženi P. je u svojoj odbrani dalje naveo da  V. D., kojeg poznaje već duži vremenski period, samo povremeno koristi heroin i da toga dana nije konzumirao heroin. </span>
</p>
<p>
<span class="span3">U odbrani datoj na zapisniku pred istražnim sudijom ovog suda ponovio je svoju odbranu i dodao da je heroin koji je kod njega nadjen služio za ličnu upotrebu, jer je postao zavisnik od heroina otkako se iskrcao sa broda i da nema potrebe da prodaje heroin kada ima platu od 3 i po hiljade eura mjesečno. Objasnio je da u trenutku kada ih je zaustavila policija nije dodao kesicu sa heroinom V. već je predmetni heroin cijelo vrijeme bio kod  V.. Naveo je da nikada nikome nije prodao drogu niti je koga častio heroinom. Ponovio je navode odbrane date pred policijom a to je da  je rekao V. da proguta heroin kada je vidio policiju. Takodje je ponovio da je tačno da je na gore opisan način došao do N... kako bi preko K. D.  kupio heroin u količini od 5 ili 10 grama, nije siguran. Dodao je da mu je povodom ovog dogadjaja, a tokom vožnje u policijskoj „marici“ sa ostalim optuženima, prijetio optuženi P. T. kojeg inače ne poznaje od ranije, a koji mu je prijetio jer je mislio da je optuženi P. kriv što je policija uhapsila i njega. Optuženi P. je takodje naveo da poznaje N. V. koji mu je komšija, ali mu ne zna broj telefona. Poznaje i N. J. iz K... sa kojim je ranije plovio. Objasnio je da dok je na brodu ne koristi heroin, jer ne može da ga nabavi, a kada je kod kuće uzima heroin svakodnevno i to po više puta i da dnevno konzumira po 2 i po grama. U kompaniji u kojoj plovi ne znaju da je korisnik heroina, jer bi u suprotnom dobio otkaz.  Dodao je da je njegov otac ljekar koji radi u KBC, na urološkoj klinici i da bi mogao da mu pomogne da se „skine“ sa heroina, ali mu otac ne zna da koristi heroin, jer ne živi sa roditeljima koji su razvedeni već živi sam. Istakao je da ne zna od koga je  Kankaraš kupio predmetni heroin. Pred istražnim sudijom optuženi je još naveo da Ilić M. nikada nije prodao heroin dok V. N. jeste par puta prije mjesec i po dana i to na način što mu je V. sam tražio i za liniju ili dvije heroina mu davao iznos od 10 ili 20 eura. J. N. nije nikada prodao heroin već se dešavalo da njemu i Ilić M. da heroin bez nadoknade. Prije 15-ak dana je jednu liniju dao Ilić M., a u istom periodu je J. N. u par navrata takodje dao po jednu liniju heroina. Na taj način im je pomagao, jer su isti zavisnici od heroina koji nemaju novca da ga kupe. Objasnio je da mu  u pritvoru niko nije prijetio, niti je tamo vidjao optuženog P.. U zatvoru nije imao nikakvih problema već samo neprijatnosti od strane ljudi koji su sa njim u pritvoru i koji su ga pitali da li je na nekog od njih ukazao prilikom saslušanja. Izjavio je da se prije tri godine nekoliko puta liječio privatno kod doktora N. R. iz K..., ali da o tome ne posjeduje nikakvu medicinsku dokumentaciju niti se ikada liječio u nekoj od ustanova. Nakon navedenog perioda je posjećivao ovog ljekara, ali nije bio pod terapijom. </span>
</p>
<p>
<span class="span3">U odbrani koju je iznio na prethodnom i u ponovljenom glavnom pretresu  je uglavnom  ponovio navode odbrane date pred ovlašćenim policijskim službenicima u Kotoru kao i na zapisniku pred istražnim sudijom ovog suda Ki.br.80/09 od 05.05.2009. godine koju je dopunio i izmijenio  u jednom dijelu. Naime,  objasnio je da mu prilikom vožnje u policijskim kolima niko nije prijetio i da je u pitanju nesporazum, jer nije dobro shvatio šta mu je optuženi P. T. tom prilikom rekao. Istina je da je tako izjavio pred istražnim sudijom, ali to je učinio iz preventivnih razloga, jer je mislio da ga optuženi P. krivi zato što su uhapšeni. Takodje je ponovio da je pred istražnim sudijom govorio i o odnosu sa V. N., ali taj odnos nije doživljavao kao nešto što je zabranjeno, jer mu je nekoliko puta dao drogu, a Vukčević bi mu za to umjesto novca kupio vaučer ili nasuo gorivo, tako da se tu nije radilo o bukvalnoj kupoprodaji heroina, jer je sam bio u boljoj finansijskoj situaciji od V.. Na pitanje svog branioca izjavio je da nikada nije prodavao drogu već je sa V. i Ilićem sastavljao novac pri čemu je neko imao više, a neko manje i od tog novca su zajedno kupovali drogu kako ne bi pali u krizu. Dodao je da je normalno da ljudi koji uživaju drogu čašćavaju jedni druge, pa su i oni njega nekada častili heroinom. Objasnio je da je sa broda sišao u aprilu 2008. godine, a da je J. N. produžio još jedno putovanje i kasnije sišao sa broda, da bi se opet optuženi P. ukrcao nekoliko mjeseci kasnije. Sa J. se potukao na brodu u svojoj kabini prije nego što se iskrcao 2008. godine. Dodao je da je bio u krizi kada je išao za N... da kupi drogu koju je kupio za </span><span class="span3">ličnu upotrebu i da optuženog K. nisu pitali od  koga je drogu kupio niti je on pomenuo od koga je kupio. Na pitanja suda, optuženi P. je objasnio da nije čuo da N. izgovara nečije ime dok je razgovarao telefonom i ugovarao kupovinu heroina niti je istom rekao koga treba da zove, već ga je samo pitao da li ima nekoga od koga može kupiti heroin. Ne može se sjetiti da li je rekao N. da pita koliko heroina mogu dobiti za 150 eura niti da li nekoga treba častiti, ali sigurno to jeste učinio, jer je uobičajeno da ljudi koji posreduju prilikom kupoprodaje heroina dobiju dio kupljene droge na korišćenje, jer su i sami korisnici heroina.  Ne zna kako je ugovoreno u predmetnom dogadjaju, ali zna da je K. za učinjenu uslugu dao jednu liniju heroina da ušmrka. Na kraju je dodao da nije tačno da je bilo kome ikada prodao drogu, pa ni J. N., kako to stoji u optužnici, jer u navedenom periodu nije niti govorio niti se gledao sa istim. Pojasnio je da se nakon izlaska iz zatvora liječio od droge, nakon kojeg liječenja se ukrcao na brod, a iskrcao se dana 28.04.2011. godine. Na brodu je angažovan, preko agencije i to za određeni period, a ne na neodređeno.</span>
</p>
<p>
<span class="span3">Na glavnom pretresu od 27.02.2013. godine, optuženi je ponovio svoju odbranu sa prethodnih glavnih pretresa, s tim što je negirao izvršenje krivičnog djela iz čl. 300. st. 1. Krivičnog zakonika Crne Gore, dok je u cjelosti priznao izvršenje krivičnog djela omogućavanje uživanja opojnih droga iz čl. 301. st. 1 Krivičnog zakonika Crne Gore, navodeći da je drugovima K. D., V. N., J. N. i I. M. tokom aprila mjeseca 2009. godine u N... na jezeru K... i u K... u  mjestu Č..., dao da ušmrkaju liniju heroina, te da prihvata krivicu za izvršenje tog krivičnog djela i da se kaje zbog izvršenja istog.</span>
</p>
<p>
<span class="span3">Branilac optuženog P. A. je u završnoj riječi u bitnom  naveo, da u toku postupka nije dokazano da je njegov branjenik izvršio krivična djela koja mu se stavljaju na teret, pa je predložio sudu da ga oslobode od optužbe. </span>
</p>
<p>
<span class="span3">Optuženi P. A. je u potpunosti prihvatio završnu riječ svog branioca. </span>
</p>
<p>
<span class="span3">Sud je na glavnom pretresu, proveo sljedeće dokaze: na saglasan predlog stranaka pročitao iskaze svjedoka J. N. sa zapisnika o glavnom pretresu od 27.05.2011. godine, K. D. sa zapisnika o glavnom pretresu od 27.05.2011. godine,  V. N. sa zapisnika o glavnom pretresu od 27.05.2011. godine, I. M. sa zapisnika o saslušanju svjedoka od 15.05.2009. godine i zapisnika o glavnom pretresu, D. V. sa zapisnika o saslušanju svjedoka od 15.05.2009. godine i zapisnika o glavnom pretresu i J. N. sa zapisnika o saslušanju svjedoka Ki.br. 80/09 od 15.05.2009. godine i zapisnika o glavnom pretresu od 08.12.2009. godine, 23.12.2009. godine i 27.05.2011. godine,  pročitao službenu zabilješku Uprave policije Ispostava Kotor broj 2803-240/09-1976 od 29.04.2009. godine, zapisnik o pretresanju stana i drugih prostorija  sačinjen od strane Uprave policije PJ Nikšić br. 2803-240/09-1976 od 30.04.2009. godine,  zapisnik o pretresanju prevoznog sredstva, putnika i prtljaga koje je koristio optuženi P. A. Uprave policije PJ Herceg Novi broj 28-03 br. 240/09-1976, tri potvrde o privremeno oduzetim predmetima PJ Herceg Novi na ime optuženog P. A. i V. N., izvještaj o vještačenju Forenzičkog centra Danilovgrad broj 1255/09 od 18.05.2009. godine i izvršio uvid u fotodokumentaciju koja čini sastavni dio izvještaja, na saglastan predlog stranaka  pročitao nalaz i mišljenje stalnog sudskog vještaka medicinske struke neuropsihijatra prof. dr. S. M. od 09.06.2011. godine i usmeno izjašnjenje ovog vještaka sa glavnog pretresa od 15.06.2011. godine, izvršio uvid u kopiju pomorske knjižice na ime P. A., izvršio uvid u kopiju pomorske knjižice na ime svjedoka J. N. i pročitao pročitao izvod iz kaznene evidencije za optuženog P. A. Uprave policije PJ Herceg Novi Ispostava Kotor od 15.06.2012. godine.</span>
</p>
<p>
<span class="span3">Svjedok J. N. je u svom iskazu datom na zapisniku pred istražnim sudijom ovog suda,Ki br.80/09 od 15.05.2009.g., naveo da poznaje A. P. zvanog S., jer plove za istu </span><span class="span3">kompaniju „D.“ koja ima sjedište u M... i na istom su brodu. Iskrcao se pola godine prije saslušavanje koje vrijeme je proveo kod kuće u K..., a misli da se S. iskrcao prije nekih tri mjeseca, pa je i on trenutno u K.... Objasnio je da S. poznaje prije nego što su zajedno počeli da plove i poznato mu je od ranije da je isti imao neke veze sa heroinom. Prije mjesec dana ga je pozvao S. i predložio mu da ide s njim za P.... Nije mu rekao zašto idu do P..., ali je pretpostavio da ide zbog heroina. Pristao je da mu pravi društvo, pa su S. kolima otišli za P.... S. je kod K... c... od nekog momka kupio heroin. Rekao mu je  da se taj momak zove D.. Tokom puta ka K..., S. je usput zaustavljao vozilo i pravio linije heroina za njih dvojicu koje su konzumirali na način što je svaki uzimao po jednu liniju ušmrkavanjem na nos. Pet ili šest dana nakon opisanog dogadjaja, S. ga je opet zvao da idu za P..., i on je pristao. Otišli su za P... i na istom mjestu od istog lica kupili heroin. Prilikom povratka za K..., opet su se zaustavili i S. ga je časio liniju heroina kao i u prethodnoj prilici i on je sam konzumirao jednu liniju i to na način što je na omotu od CD-a odvojio jednu količinu heroina od koje je napravio dvije linije koje su potom uživali. Objasnio je da više nije išao za P... sa S., ali da zna da je isti išao u N... da nabavlja drogu, što je saznao kada su uhapšeni u povratku iz N..., zbog čega je išao na razgovor sa policijom. Objasnio je da je u te dvije prilike u P... S. kupio po 5 grama heroina za iznos od po 75 eura. Svjedok je naveo da je u nekim prilikama, a kada bi imao novca, od S. nabavljao heroin za novčani iznos od 10 ili 20 eura, za koji iznos mu je S. davao tzv. kvoter tj. dva kvotera. Objasnio je da heroin nije nabavljao od S. nakon posljednjeg iskrcavanja sa broda već je to bilo prije godinu i dva mjeseca kada je počeo sa konzumiranjem heroina. U tom periodu je od S. nabavljao heroin koliko se sjeća svaki drugi dan, i to je trajalo nekih 3 do 4 mjeseca kada su pošli na brod. Nisu se u isto vrijeme ukrcali na brod, već je S. otišao na brod dvadesetak dana prije njega. Naveo je da S. koristi broj 069/..., a za sebe je objasnio da je ranije koristio broj 068/..., ali da ga više ne koristi, jer ga je izgubio sa telefonom i sada ima broj 068/.... Objasnio je da ga je Saša jedino čašćavao heroinom u prilikama koje je opisao, kada su išli za P..., jer je tada S. imao para koje je zaradio na brodu, a u ostalim prilikama mu je prodavao heroin, jer nije imao para. Naveo je da je S. prodavao heroin kako bi zaradio da bi mogao isti da kupuje. To što je od S. kupovao bio je heroin, ali je imao utisak da nije u pitanju čisti heroin. Naveo je da u trenutku davanja izjave nije pod dejstvom heroina i da već dvadeset dana nije konzumirao heroin. U početku je osjećao apstinencijalnu krizu, ali je više ne osjeća. Dok je heroin koristio, činio je to na način što je isti ušmrkavao na nos. </span>
</p>
<p>
<span class="span3">U svjedočkom iskazu datom na glavnom pretresu ponovio je da poznaje P. A. zvanog S. i V. N., pri čemu P. poznaje bolje, jer su plovili zajedno dok V. zna samo iz vidjenja i nikada se nisu družili. Naveo je da se slabo sjeća da je dao izjavu pred istražnim sudijom i šta je prilikom saslušanja rekao,ali zna da ga P. A. nikada nije častio heroinom niti mu je isti prodavao, niti je to činio V. N.. Objasnio je da je sa P. u solidnim odnosima, da su se družili na brodu tokom kojeg putovanja su se i posvadjali, ali to nije bilo ništa značajno, jer su nakon toga ponovo razgovarali. Sa broda se iskrcao u julu 2008. godine, a optuženi P. se ukrcao na brod tako da se dug vremenski period nisu vidjeli. Ne sjeća se da li su godinu i dva mjeseca prije kritičnog dogadjaja bili zajedno na brodu. On i P. jesu zajedno plovili i družili su se na brodu, ali ne može da se sjeti kada je to tačno bilo. Na brodu nisu konzumirali drogu. Upoznat na razlike u kazivanju pred istražnim sudijom i na glavnom pretresu, svjedok je naveo da je prvo bio priveden u SUP i da mu je inspektor rekao da sve što je izjavio mora ponoviti pred istražnim sudijom. U Stanici policije ispričao je priču da bi ga pustili, niko ga nije maltretirao ali su mu rekli da sve što je naveo kaže i istražnom sudiji. Kako navodi, detalje koje je iznio u izjavi pred istražnim sudijom je imao na jednoj listici, ali sa iste nije čitao. Kada ga je sud podsjetio na izjavu sa glavnom pretresa da se slabo sjeća da je davao izjavu pred istražnim sudijom i njene sadržine, svjedok je naveo da bi i na glavnom pretresu mogao </span><span class="span3">ponoviti dosta tih detalja, ali da to nije želio, jer to nije istina već je istina ono što je na glavnom pretresu saopštio. Objasnio je da mu je saslušanje pred istražnim sudijom bio prvi susret sa sudom, a danas ima više iskustva obzirom na to da je bio u sudu radi tuče, ali da nikada nije bio zatvaran. Tačno je ono što je ispričao na glavnom pretresu. Istražni sudija nije vršio pritisak na njega, ali je bio isprepadan, jer mu je to bilo prvi put da daje iskaz. Koristi heroin godinu  do godinu i po dana, s tim što navodi da je počeo negdje tokom 2008. godine. Sa broda  se iskrcao 20. ili 25. jula 2008. godine, a svaki put se evidentira kada se ukrca ili iskrca sa broda. Ne može da se sjeti gdje je boravio nakon iskrcaja tj. u periodu od proljeća 2008.godine do kraja aprila 2009.godine, ali većinom vrijeme, kada nije na brodu, provodi kući. Nikada se nije liječio od bolesti zavisnosti. </span>
</p>
<p>
<span class="span3">Svjedok J. N. je još jedanput bio na glavnom pretresu dana 23.12.2009. godine kojom prilikom je priložio svoju pomorsku knjižicu kako bi sud izvršio uvid u istu radi utvrdjivanja činjenice kada se ukrcao odnosno iskrcao sa broda. Objasnio je da je sa optuženim P. bio 5-6 mjeseci na brodu. Na pitanje branioca optuženog P., svjedok je naveo da se iskrcao sa broda krajem maja 2008. godine i da od tada više nije uzimao drogu. Sjeća se da je na prošlom glavnom pretresu izjavio da se iskrcao u julu, medjutim, iz pomorske knjižice koju prilaže, sud može utvrditi da se iskrcao u maju. </span>
</p>
<p>
<span class="span3">Svjedok V. D. u svom iskazu datom na zapisniku pred istražnim sudijom ovog suda je u bitnom naveo da poznaje optuženog P. A. zvanog S. i optuženog V. N., koji su iz K....  Dana 29.04.2009. godine otišao je kod svog druga, ovdje optuženog P. A.  s namjerom da popričaju, izadju negdje i popiju kafu. Nakon što je došao kod S., on mu je uzeo mobilni telefon i pozvao optuženog V. da dodje kod njega kući. Optuženi V. je ubrzo došao, pa je tada sa S. počeo priču o nabavci heroina. S. je tada predložio da idu do N... i da optuženi V. zovne nekog momka iz N... vezano za taj heroin. Sa telefona svjedoka V. optuženi V. je pozvao nekog momka iz N... sa kojim se dogovorio da dodju u N.... Iako nije znao da je sagovornik iz N..., iz njihovog razgovora je to zaključio. Objasnio je da su optuženi koristili njegov telefon, i to optuženi P. kada je zvao optuženog V., a ovaj momka iz N..., zato što na svojim mobilnim telefonima nisu imali kredita. Nakon ovog razgovora, njih trojica su vozilom optuženog P., marke „...“ otišli za N... preko G... i R.... Kada su bili u okolini G..., optuženi V. se opet sa njegovog mobilnog telefona čuo sa istim momkom iz N... kojom prilikom su se dogovorili gdje da se nadju sa njim u N.... Nakon što su ušli u N..., stali su, koliko mu se čini, kod neke fabrike gdje je nakon nekoliko minuta došao neki momak i to pješke na osnovu čega je shvatio da isti živi u blizini. Tom momku je optuženi P. dao koliko se sjeća 150 eura, ali to nije vidio već je iz priče optuženih shvatio da se radi o toj sumi. Čim je uzeo novac, ovaj momak je otišao negdje biciklom, a njima rekao da prošetaju do grada i da će se naći na istom mjestu za 15-ak minuta. To vrijeme su iskoristili tako što su se provozali, popili sok, a optuženi kupili dopune za svoje mobilne telefone, nakon čega je S. opet zvao ovog momka i pitao ga zašto kasni. Nakon par minuta, momak koji je ranije došao pješke, sada se pojavio na biciklu i isto ostavio, ušao u njihovo vozilo nakon čega su  sva četvorila vozilom otišli do neke šume u čijoj blizini je bila neka brana i tu se zaustavili. Ovaj momak je zatim dao Saši drogu koju je donio, a S. je od iste odvojio jedan dio i od tog dijela napravio tri linije za sebe, optuženog V. i tog momka, a ostatak droge spakovao u jednu kesu. Linije koje je S. napravio su konzumirala navedena lica i to svaki od njih po jednu liniju na način što su iste ušmrkali na nos pomoću cjevčice za koju ne zna da li su napravili od novčanice ili je u pitanju bila slamčica. Nakon toga su vratili tog momka do fabrike odakle su krenuli vozilom ka šumi i onda su preko Č... krenuli ka K.... Kada su prošli Č..., svratili su do C... da kupe gorivo, a onda su se vratili na Č... i preko Nj... nastavili ka Kotoru. Usput je optuženi P. zaustavio vozilo i izvadio kesu u kojoj je prethodno spakovao kupljeni heroin, a koja se nalazila kod njega i na omotu od CD-a napravio dvije linije koje su zatim konzumirali optuženi P. i V. na isti </span><span class="span3">način kao što su to činili kada je sa njima bio momak koji im je heroin donio, kod brane u N.... Nakon što su njih dvojica konzumirali heroin, nastavili su put prema K... i kada su stigli u blizini kuće optuženog P., zaustavila ih je policija. To je bilo civilno auto koje im je prepriječilo put, a iza njih je bilo drugo vozilo kako se ne bi kretali, zbog čega su odmah shvatili da je u pitanju policija. Ne zna gdje se u tom trenutku nalazila kesa sa heroinom, ali je čuo kako S. govori optuženom V. da proguta kesu. V. to nije učinio, jer ih je policija sve brzo izvela iz kola i prilikom pretresa vozila pronašla kesu sa heroinom, a zatim ih privela u stanicu. Na pitanje suda objasnio je da je na putu ka N... iz razgovora izmedju optuženih P. i V. shvatio da se momak sa kojim treba da se sastanu zove D., a čuo je i njegovo prezime, ali ga se ne sjeća. Moguće je da se D. preziva K., ali nije siguran. Broj telefona sa kojeg je predmetnog dana optuženi V. pozvao tog momka iz N... je 067/.... koji broj mu je zajedno sa telefonom oduzela policija, ali ne zna na koji je broj istog zvao. Svjedok je naveo da je prošle godine zajedno sa S. prvi put probao heroin i to u S. kući. Nije znao ranije da S. koristi heroin. Sam je tražio S. da proba heroin, od čega ga je, u početku, S. odgovarao govoreći mu da mu to nije potrebno, ali kako je bio uporan u namjeri da proba, S. mu je rekao da uzme heroin koji je već bio na nekom stalku, pa je svjedok napravio od novčanice cjevčicu i ušmrkao isti u nos.  Za taj heroin koji je uživao nije ponudio S. novac niti mu je on novac za to tražio. Drugi put je probao heroin opet sa S. u njegovoj kući i to je bilo par dana prije predmetnog odlaska u N.... Tom prilikom je otišao da se javi S., jer je došao sa broda na kojem je putovao nekih 10 mjeseci, pa kada je vidio da isti konzumira heroin, tražio mu je da uzme i on heroina što mu je S. dozvolio, pa mu je opet na stalku dao malo heroina koji je svjedok uživao na isti način kao i prethodnog puta. Sa tog istog stalka je konzumirao i S. heroin, pa su sa te gomile zajedno isti uživali tom prilikom. Dodao je da nikada ni od koga nije kupovao heroin. Svjedok je objasnio da mu nije poznato da je optuženi P. prodavao heroin, jer za to nije imao potrebe, ali da zna da je isti konzumirao heroin. Poznato mu je da je heroin jeftiniji ako se kupuje veća količina i da se za isti iznos novca u N... može kupiti veća količina nego u K.... Poznaje N. J. sa kojim se ponekad družio, a N. V. samo zna iz vidjenja. Koliko zna, optuženi P. nije nikada nikome prodao drogu.</span>
</p>
<p>
<span class="span3">Svjedok M. I. u svom iskazu datom na zapisniku pred istražnim sudijom ovog suda je u bitnom naveo da poznaje optuženog P. A. zvanog S., kao i optužene K. D. i V. N.. Optuženog P. je upoznao prije mjesec i po dana ili dva kada je isti došao sa broda. Iako ga je znao od ranije nisu kontaktirali, već su počeli kontaktirati kada se preko optuženog V. raspitivao da li se kod S. može kupiti heroin. Tada mu je optuženi V. dao S. broj telefona, pa je istog pozvao i pitao ga ima li heroina na šta mu je S. odgovorio da nema niti prodaje heroin. Nekoliko dana kasnije se sreo sa S. u lokalu „B...“ u K... kojom prilikom su se dogovorili da skupe pare od kojih će S. od nekog momka u S... g... kupiti  heroin. Koliko se sjeća, skupili su oko 30 eura, ali ne zna koliko je ko dao, moguće da su dali po pola tog iznosa i pošli su do S... g.... Svjedok je naveo da je na samom ulazu u S... g... sačekao S. koji je otišao i kupio heroin od nekog momka iz P... po imenu J. ili J., koliko se sjeća. Od toga dana do trenutka lišenja slobode optuženog P., kupovali su na ovakav način heroin 6-7 puta.  Svjedok je naveo da poznaje optuženog V. N. iz K... kojeg je jednom vozio svojim kolima u N.... Optuženi V. mu je tom prilikom rekao da ide kod strica u D..., ali nisu išli prema D... već su došli do N.... Putovali su preko V..., jer mu je vozilo bilo neregistrovano. Kada se ide ovim putem, na ulazu u N... ima jedan nadvožnjak ispod kojeg je optuženog V. sačekao. Kada mu je optuženi V. rekao da ga tu sačeka, shvatio je da su u N... došli kako bi isti kupio heroin. V. se vratio nakon dvadesetak minuta i donio 10 grama heroina koji je bio upakovan u jednom zamotuljku, nakon čega su se preko Č... vratili za K.... Na Č... su se zaustavili kako bi konzumirali heroin i to na način što je optuženi V. od one količine heroina odvojio jedan dio i na omotu od CD-a napravio po liniju za obojicu koje su isti ušmrkali na nos pomoću </span><span class="span3">cjevčice napravljene od papirne novčanice. Optuženi V. je napravio linije, a svjedok je sam napravio cjevčicu. Ne zna koliko je novca dao optuženi V. za taj heroin niti ga je to pitao, ali zna da je heroin nabavio u N.... Objasnio je da poznaje optuženog K. D. i da ga je upoznao u K... krajem ljeta prošle godine dok je isti radio u „pauk službi“ zajedno sa optuženim V.. Na pitanja suda objasnio je da već 4 ili 5 mjeseci zna da optuženi K. konzumira heroin, jer mu je to upravo on i rekao. Nakon upoznavanja u K..., kada se optuženi K. vratio u N..., povremeno su se čuli telefonom, iz kojih razgovora je shvatio da D. konzumira herion,  ali mu on nikada nije niti dao niti prodao heroin. Svjedok navodi da bi mu možda optuženi K. i dao heroin, ali nisu bili skupa, odnosno isti je bio u N..., a svjedok u K.... Svjedok je zatim objasnio da ga je optuženi P. jednom častio heroinom. To je bilo desetak dana prije nego što je isti uhapšen. Kako nije imao novca da učestvuje u kupovini heroina, S. mu je rekao da će on sam kupiti heroin i dati mu da konzumira, a da mu zauzvrat duguje piće. Nakon toga S. je donio jedan kvoter koji su podijelili i nakon par dana častio je S. pićem. Nije istina da je od K. D. 10 puta kupio heroin u količini od 5 grama za novčani iznos od po 80 eura.</span>
</p>
<p>
<span class="span3">Svjedok K. D. je svom  u iskazu datom na glavnom pretresu istakao da poznaje P. T. i da je njihovo poznanstvo vezano za pse. Od P. T. nikada nije nabavljao drogu. Poznaje i P. A. i V. N.. Upoznao ih je dok je bio u K.... U K... je konzumirao drogu, a to isto su činili i V. i P.. Često je on nabavljao drogu za sve njih, praktično su zajedno kupovali drogu. Nekada je novac imao on, nekada oni. Kritičnog dana negdje oko podne nazvao ga je V. N. i pitao ga je da li može da mu nabavi drogu, i on je rekao da može. Trebalo mu je oko 10 grama. Došli su do N... u blizini njegove kuće i to kolima kojima je upravljao P. A.. P. A. mu je dao novac. Lice od koga je kupovao drogu nazvao je telefonom i to kada je uzeo novac i dogovorio se gdje da se nadju. To lice od koga je kupio drogu zna po imenu B. ili B., od kojeg lica je i ranije nabavljao drogu za svoje potrebe, ali je ovo prvi put da drogu nabavlja za V.. Predao mu je 150 €, mada nije isključeno, misli da je 20 € zadržao za sebe. Donio je drogu do kola gdje su bili P. i V. i još jedan njihov drug, predao je P. a onda je ušao u njihovo auto i pošli su do jezera K... gdje su uživali drogu i to njih trojica: on, P. i V., dok četvrti momak, koji je bio sa njima u kolima nije. Nisu mu rekli zbog čega kupuju drogu, niti ga je iko od prisutnih upitao od koga je drogu nabavio. Drogu je na CD-u u linije izvukao ili P. ili V., ne može da se sjeti. Drogu su ušmrkivali i nakon 10-tak minuta poveli su ga do kuće, a onda oni krenuli za K.... Još jednom je naglasio da od P. T. nikada nije kupio drogu.Objasnio je da je i pred policijom  rekao da je drogu nabavio od B. ili B., ali nisu htjeli da ga puste dok nije rekao da je to bio P. T. i to je jedini razlog zbog čega je P. naveo kao lice od kojeg je kupio drogu. Dok je bio u K... za konzumiranje je nabavljao gram ili dva heroina. </span>
</p>
<p>
<span class="span3">Svjedok V. N. je u svom  iskazu datom u ponovljenom glavnom pretresu istakao da poznaje P. A. i K. D., a P. T. je prvi put vidio kada su ga priveli u SUP. K. je upoznao u K.... I on i K. i P. su uživaoci droge. K. se nakon sezone vratio za N.... Prije kritičnog dogadjaja nazvao je K. i pitao ga je "mogu li doći", što je značilo da li ima droge na šta je K. odgovorio potvrdno. Uputio se prema N..., sa P. i jednim njegovim drugom, automobilom marke "A...", kojim je upravljao P.. Primijetio je da je P. toga jutra bio u krizi, jer je u to vrijeme uzimao velike količine droge. I on je bio u krizi, ali ne kao P.. Ipak, predlagao je P. da on vozi, ali S. to nije dozvolio već je S. vozio. Na putu nisu imali opasnih situacija. Kada su stigli u N..., nazvao je K.. Sačekali su ga kod fabrike namještaja, udaljenoj 200 metara od njegove kuće. Kada je D. došao do automobila, P. mu je rekao da hoće 10 grama heroina i dao mu je novac, ali ne zna koliko. Ta količina je P., po njegovim navodima, bila dovoljna za dva dana. D. je uzeo  novac i otišao. Poslije nekih 15-20 minuta, najkasnije pola sata, D. se vratio i predao drogu P., a ne zna od koga je D. nabavio tu drogu. Svi zajedno su zatim krenuli do jezera K... i tamo su napravili linije koje su ušmrkali. Ne može da se sjeti ko je napravio crte, možda je to bio P., možda on. Nakon što su ušmrkali drogu, vratili su D. kući, a oni su krenuli prema </span><span class="span3">K.... Još jednom su se zaustavili na putu za K... i to na Nj..., ili u mjestu Č..., gdje su konzumirali drogu, ali ne može da se sjeti da li je P. drug koji je bio sa njima u kolima konzumirao drogu. Nastavili su put K... i u blizini P. kuće, zaustavili ih je policija i privela. Dodao je da ne poznaje N..., ne zna gdje se nalaze K.... Nikada nije vidio P., niti ga je K. ikada pomenuo.</span>
</p>
<p>
<span class="span3">Iz službene zabilješke Uprave policije Ispostava Kotor broj 2804-240/09-1976 od 29.04.2009. godine, sud je utvrdio da su toga dana službenici Filijale za borbu protiv droge PJ Herceg Novi zaustavili i kontrolisali u K..., tačnije u mjestu P... pmv marke „...“ sive boje reg.oznaka ... kojim je upravljao P. A., dok se na mjestu suvozača nalazio V. D. i na zadnjem sjedištu  V. N.. Dok su službenici policije prilazili vozilu, primijetili su da je P. dodao iz svoje desne ruke neki predmet V. koji ga je potom bacio ispod svojih nogu. Nad licima je izvršen lični pregled, a nakon toga i pretres vozila kojom prilikom su na patosu iza suvozačevog sjedišta pronašli jednu PVC kesicu koja je bila zavezana pri vrhu, a u kojoj se nalazila praškasta materija svijetlo braon boje za koju se pretpostavlja da je heroin. Službenici su u ladici ispred mjenjača pronašli dvije kartice i to jednu sa natpisom CKB-maestro i drugu sa natpisom T-mobile, kao i novčanicu od 10 eura, na kojim predmetima su vidljivi tragovi praškaste materije svijetlo braon boje za koju se pretpostavlja da je heroin. U službenoj zabilješci je konstatovano da su navedene stvari oduzete, a lica privedena u službene prostorije Ispostave Kotor. </span>
</p>
<p>
<span class="span3">Iz zapisnika o pretresanju prevoznog sredstva, putnika i prtljaga koji je sačinjen od strane Uprave policije PJ Herceg Novi Ispostava Kotor broj 240/09-1976 od 29.04.2009. godine, sud je utvrdio da je predmetnog dana izvršen pretres lica P. A., V. N. i V. D. i pretres pmv. vozila marke „...“ sive boje, reg. oznaka ... koje vozilo je u vlasništvu B.-P. Lj., a kojim je kritičnom prilikom upravljao P. A.. Pretresanje je započelo navedenog dana u 18,30 časova.Ovlašćeni policijski službenici su u vozilu pronašli jednu PVC kesicu sa sadržajem praškaste svijetlo braon materije za koju su pretpostavili da je opojna droga heroin, koja je nadjena na patosu iza suvozačevog sjedišta. Sem PVC kesice sa opisanim sadržajem u kasi ispred mjenjača nadjene su dvije kartice i to jedna sa natpisom CKB-maestro, a druga sa natpisom T-mobile, kao i novčanica od 10 eura na kojim predmetima su vidljivi tragovi gore opisane materije. </span>
</p>
<p>
<span class="span3">Da su  predmeti koji su nadjeni prilikom pretresa vozila marke „...“ sive boje reg. oznaka ... kojim je upravljao optuženi P. A.,zaista oduzeti sud je utvrdio iz potvrde o privremeno oduzetim predmetima Uprave policije PJ Herceg Novi Ispostava Kotor broj 240/... koja potvrda glasi na ime optuženog P., a koju je isti uredno potpisao. </span>
</p>
<p>
<span class="span3">Iz potvrde o privremeno oduzetim predmetima Uprave policije PJ H... Novi I... K... broj 240/09-1976, sud je utvrdio da je od optuženog P. A. oduzet mobilni telefon marke Nokia N73 crne boje sa SIM karticom broj 069/..., koju je isti uredno potpisao. </span>
</p>
<p>
<span class="span3">Da se u oduzetom zamotuljku nalazi opojna droga heroin, sud je utvrdio iz izvještaja o vještačenju Uprave policije – Sektor kriminalističke policije - Odsijek za kriminalističko-tehnička vještačenja broj 1255/09 sa nalazom i mišljenjem vještaka hemijske struke T. Dj.. Iz sadržine izvještaja proizilazi da su na vještačenje dostavljeni: 1. jedan (1) zamotuljak od PVC kesice žute boje, sa sadržajem praškaste supstance svijetlo braon boje neto mase 7,88 grama, 2. jedna plastificirana kartica sa natpisom „CKB Maestro“ sa vidljivim tragovima praškaste supstance svijetlo braon boje, 3. jedna plastificirana kartica sa natpisom „T-mobile“ sa vidljivim tragovima praškaste supstance svijetlo braon boje i 4. jedna novčanica od 10 eura, koji predmeti su oduzeti od optuženog P. A.. Dostavljeni uzorci od 1-4 su preliminarno analizirani sa odgovarajućim reagensima kojom analizom su dobijene bojene reakcije karakteristične za alkaloide opijuma. Navedeni uzorci analizirani su primjenom metoda tankoslojne hromatografije iz </span><span class="span3">hloroformskog ekstrakta i infracrvene spektroskopijeFTIRigasnomasenehromatografije. Koristeći ove metode,a nakon upoređivanja veličine inteziteta obojenja mrlja na određenoj RF vrijednosti (kada je pitanju prva metoda), nakon što se pomoću infracrvene spektrofotometrije dobio apsorpcioni spektar koji se uporedio sa bazom podataka i nakon što se pomoću gasne hromatografije analizirala dostavljena supstanca upotrebom masenog sektometra, konstatovano  je da dostavljeni uzorci od broja 1 do broja 3 sadrže psihoaktivnu komponentu diacetilmorfin-heroin koji se nalazi na listi opojnih droga,  utiče na centralni nervni sistem i izaziva stanje zavisnosti (Sl.list SRJ br.44/02). Vještak je naveo da jedino uzorak obilježen rednim brojem 4 ne sadrži opojnu drogu u granicama detekcije primjenjivanih metoda analize.</span><span class="span3"></span>
</p>
<p>
<span class="span3">Izgled oduzetih zamotuljaka u kojima se nalazi opojna droga heroin vidljivi su na fotoelaboratu koji su sastavni dio nalaza i mišljenja vještaka hemijske struke T. Đ., na koji nalaz stranke nisu imale primjedbi izuzev branioca optuženog P. koji je prigovorio da u nalazu nije izračunat procenat čistoće supstance droge koja je oduzeta i analizirana od strane vještaka.</span>
</p>
<p>
<span class="span3">Sud je nalaz i mišljenje vještaka hemijske struke T. Đ. u potpunosti prihvatio kao stručan, objektivan i jasan i urađen u skladu sa pravilima  nauke. Prigovor branioca optuženog P. sud nije prihvatio iz razloga što je isti neosnovan, jer je u nalazu navedeno da je u oduzetim zamotuljcima nalazi opojna droga heroin koja se bez obzira u kojoj je koncentraciji, a koja je sa druge strane prilagodjena granicama detekcije primjenom navedenih  metoda, pa je dovoljno da se heroin nalazi u oduzetoj masi, jer je u pitanju supstanca koja je proglašena za opojnu drogu. Drugim riječima, nije potrebno utvrđivati procenat čistoće heroina već samo da li određena supstanca sadrži opojnu drogu heroin, što je navedenim nalazom sud u potpunosti utvrdio.</span>
</p>
<p>
<span class="span3">Iz pomorske knjižice optuženog P. A. izdate od strane L... k... u K... dana 15.11.2005. godine, sud je utvrdio da je optuženi P... bio na brodu u periodu od 21.09.2007. godine do 02.04.2008. godine i u periodu od 20.07.2008. godine do 13.02.2009. godine.</span><span class="span3"></span>
</p>
<p>
<span class="span3">Iz pomorske knjižice J. N. izdate od strane L... k... u K... dana 08.10.2004. godine, sud je utvrdio da je J. N. bio na brodu u periodu od 07.05.2005. godine do 07.06.2005. godine i u periodu od 24.10.2007. godine do 23.05.2008. godine.</span>
</p>
<p>
<span class="span3">Iz izvještaja ljekara specijaliste Specijalne bolnice u Kotoru odjeljenje psihijatrije  broj protokola 1658 na ime P. A., sud je utvrdio da  okrivljeni P. već duže vrijeme konzumira heroin i to po nekoliko grama dnevno. U izvještaju je navedeno da je isti nekoliko puta počinjao detoksikaciju koju je samoinicijativno prekidao iz kojeg razloga u toku njegovog boravka u K... nije ustanovljena kvalitetna apstinencija. Kako je P. slabo saradjivao sa ljekarima, dijagnostika mu nije dovedena do kraja.</span>
</p>
<p>
<span class="span3">Iz nalaza i mišljenja vještaka neuropsihijatra S. M. utvrđuje se da je, P. A. osoba sa razvijenom toksikomanskom zavisnošću prema upotrebi opojnih droga (heriona): priložena medicinska dokumentacija potvrđuje dugogodišnje konzumiranje heroina. Radi se o pacijentu koji duže vrijeme zloupotrebljava heroin i to po nekoliko grama dnevno. U više navrata je samovoljno prekidao detoksikaciju. Nikada nije uspostavljena kvalitetna apstinencija. U vrijeme vještačenja nalazio se na liječenju, a kod neposrednog pregleda, vidljiv je ožiljak od ugradnje implanta. Na koži optuženog ne vide se tragovi duž vena jer je isti heron uzimao ušmrkavanjem. Optuženi (po njegovim riječima) konzumira heron od 2005.godine sa postepenim povećanjem tolerancije i povećanjem dnevne doze koja je dostizala do 2,5 grama dnevno. Povremeno je po prekidu upotrebe zapadao u apstinencijalne krize sa neugodnim psihičkim i fizičkim simptomima koje je rješavao upotrebom trodona, diazepama, te sredstava protiv depresije. U vrijeme izvršenja krivičnog djela konzumirao je heroin ali nije ispoljavao </span><span class="span3">simptome manifestnih znakova apstinencijalne krize ili teže intoksikacije koja bi uticala na njegovu sposobnost shvatanja krivičnog djela i upravljanja svojim postupcima. Dakle, vještak medicinske struke neuropsihijatar S. M. mišljenja je da je optuženi P. A. osoba sa toksikomanskom zavisnošću o heroinu koji je prema sopstvenim navodima upotrebljavao dnevnu dozu heroina od 1,5 gr do 2 gr. što odgovara prosječnoj dnevnoj dozi koju koriste narkomani, a što sve zavisi od čistoće heroina. U vrijeme izvršenja krivičnog djela jeste konzumirao heroin, ali bio je sposoban da shvati značaj krivičnog djela I da upravlja svojim postupcima. </span>
</p>
<p>
<span class="span3">U svom izjašnjenju na glavnom pretresu vještak neuropsihijatar dr. S. M. je u cjelosti ostao pri svom pisanom nalazu i mišljenju s tim što je dodao i objasnio da je prilikom izrade nalaza  napravio jednu tehničku grešku, pa je u pisanom nalazu i mišljenju umjesto imena optuženog P. A. napisao ime M. A., i to na zadnjoj strani nalaza i mišljenja u dijelu pod tačkom 1., s tim što se  svi podaci iz osnovnog nalaza i mišljenja odnose na optuženog P. A.. Vještak je pojasnio da je u nalazu i mišljenju naveo da optuženi u vrijeme izvršenja krivičnog djela bio u apstinencijalnoj krizi ali da pod tim nije podrazumijevao čitav period koji mu se stavlja na teret za izvršenje krivičnog djela, već samo period kada je nadjena navedena količina kod njega i kada je lišen slobode. </span>
</p>
<p>
<span class="span3">Sud je nalaz i mišljenje vještaka neuropsihijatra, S. M., te njegovo izjašnjenje na glavnom pretresu u potpunosti prihvatio, jer je isto ocijeniio kao jasno, precizno, bazirano na pravilima struke i nauke, a ni stranke nisu imale primjedbe.</span>
</p>
<p>
<span class="span3">Iz izvoda iz kaznene evidencije izdate od strane Uprave policije PJ Herceg Novi Ispostava Kotor br.2803-245/09-2171 od 18.05.2009. godine na ime optuženog P. A., sud je utvrdio da  optuženi P. A. nije osudjivan.</span>
</p>
<p>
<span class="span3">Cijeneći navode optužbe, odbrane optuženog, te sve provedene dokaze kako pojedinačno, tako i u njihovoj medjusobnoj povezanosti, ovaj sud nalazi da je optuženi P. A. izvršio krivično djelo omogućavanje opojnih droga  iz člana 301 stav 1 Krivičnog zakonika Crne Gore, na način, mjesto i u vrijeme kako je to bliže predstavljeno u stavu I izreke presude.</span>
</p>
<p>
<span class="span3">Naime, da je optuženi optuženi P. A. dana 29.04.2009. godine na području opštine N... u mjestu "K..." dao na uživanje opojnu drogu heroin K. D. i V. N., na način što je navedenog dana napravio po jednu tzv.liniju heroina koji je zatim zajedno konzumirao sa K. D. i V. N. ušmrkavanjem na nos, da bi istog dana na putu N...-K... u mjestu "Č...", ponovo napravio nekoliko linija od opojne droge heroin koje je konzumirao sa V. N., sud je prvenstveno nesumnjivo utvrdio iz potpunog i jasnog priznanja optuženog P. A. sa glavnog pretresa.Naime optuženi je priznao da je  tokom aprila mjeseca 2009. godine u N... na jezeru "K..." i u K... u  mjestu "Č...", drugovima K. D. i V. N. dao da ušmrkaju liniju heroina. Priznanje optuženog P. u ovom dijelu potvrdjeno je iskaza svjedoka K., V. i  V. koji iskazi su medjusobno saglasni u pogledu činjenice da je optuženi P. ovim svjedocima  dao na uživaju dio od kupljenog heroina. Naime, svjedok K. je u svom svjedočkom iskazu naveo da je nakon što je od izvjesnog "B." kupio heroin, isti predao optuženom P., da je sa optuženim P., svjedocima V. i V., njihovim vozilom otišao do jezera K... kojom prilikom je optuženi P. od kupljenog heroina koji je presuo u kesicu, napravio nekoliko linija od kojih je jedan dio sam konzumirao, a ostalo dao njemu i V. da konzumiraju. Nadalje, i svjedok V. je posvjedočio da  je optuženi P.  predmetnog dana od kupljenog heroina na CD-u razvukao tri "linije" koje je sa  njim  i svjedokom K. konzumirao  pored jezera "K...", i to ušmrkavanjem na nos pomoću improvizovane cjevčice koju su napravili od papirne novčanice. Priznanje optuženog da je  istog dana u mjestu "Č..." omogućio V. N. da uživa opojnu drogu heroin, potvrdjeno je iskazom svjedoka V.,  koji je naveo  da se optuženi P. zaustavio na navedenom mjestu i da je na </span><span class="span3">omotu od CD-a razvukao dvije linije, koje su potom konzumirali on i optuženi P., ušmrkavanjem na nos, pomoću cjevčice napravljene od papirne novčanice od 10 eura, koji navodi su potvrdjeni iskazom svjedoka V. koji je prisustvovao gore navedenim dogadjajima i potvrdio da se sve odigralo upravo na navedeni način.Nadalje da je optuženi P. A. omogućio uživanje J. N., I. M. i V. D. i to J. i V. u dva navrata, a Iliću jedanput, sud je nesumnjivo utvrdio iz priznanja  optuženog P., koji je priznao da je omogućio uživanje J. N., I. M. i V. D. i to J. i V. u dva navrata, a Iliću jedanput. Priznanje  optuženog P. koji se odnose na davanje heroina na uživanje J. N., isti je potvrdio u svom svjedočkom iskazu detaljno objašnjavajući da je u dva navrata sa optuženim P. dolazio u P..., gdje bi mu P., nakon što bi od njemu nepoznatog lica kupio heroin, davao u kolima da uživa dio kupljenog heroina na način što je u toku puta zaustavljao vozilo,  sam pravio po dvije linije koje su potom konzumirali ušmrkavanjem na nos. I svjedok I. M. je u svom svjedočkom iskazu potvrdio priznanje optuženog P. navodeći, da ga je isti jednom častio heroinom desetak dana prije nego što je lišen slobode, kojom prilikom su podijelili jedan kvoter. Takođe, svjedok V. D. je na detaljan, jasan i ubjedljiv način objasnio na koji način mu je optuženi P. omogućio da uživa opojnu drogu heroin opisujući da je prošle godine prvi put probao heroin u kući optuženog P. kojom prilikom mu je isti rekao da uzme heroin koji je bio na nekom staklu kojom prilikom je svjedok sam napravio liniju koju je zatim ušmrkao na nos pomoću cjevčice koju je napravio od novčanice, dok je drugi put to učinio nekoliko dana prije lišenja slobode optuženog P., kada su se našli u kući optuženog P. od koga je zatražio heroin radi konzumiranja, što mu optuženi P. dozvolio i omogućio i to  na istom staklu kao i prethodnog puta, tako što mu je dao malo heroina, sa jedne gomile koji su zajedno konzumirali. </span>
</p>
<p>
<span class="span3">Da se u konkretnom slučaju radilo o opojnoj drogi heroin, ovaj  sud je nesumnjivo utvrdio iz izvještaja o vještačenju Uprave policije – Sektor kriminalističke policije - Odsijek za kriminalističko-tehnička vještačenja broj 1255/09 sa nalazom i mišljenjem vještaka hemijske struke T. Dj. iz kojeg proizilazi da su  na vještačenje dostavljeni: 1. jedan (1) zamotuljak od PVC kesice žute boje, sa sadržajem praškaste supstance svijetlo braon boje neto mase 7,88 grama, 2. jedna plastificirana kartica sa natpisom „CKB Maestro“ sa vidljivim tragovima praškaste supstance svijetlo braon boje, 3. jedna plastificirana kartica sa natpisom „T-mobile“ sa vidljivim tragovima praškaste supstance svijetlo braon boje i 4. jedna novčanica od 10 eura, koji predmeti su oduzeti od optuženog P. A.. Dostavljeni uzorci od 1-4 su preliminarno analizirani sa odgovarajućim reagensima kojom analizom su dobijene bojene reakcije karakteristične za alkaloide opijuma. Navedeni uzorci analizirani su primjenom metoda tankoslojne hromatografije iz hloroformskog ekstrakta i infracrvene spektroskopijeFTIRigasnomasenehromatografije. Koristeći ove metode,a nakon upoređivanja veličine inteziteta obojenja mrlja na određenoj RF vrijednosti (kada je pitanju prva metoda), nakon što se pomoću infracrvene spektrofotometrije dobio apsorpcioni spektar koji se uporedio sa bazom podataka i nakon što se pomoću gasne hromatografije analizirala dostavljena supstanca upotrebom masenog sektometra, konstatovano  je da dostavljeni uzorci od broja 1 do broja 3 sadrže psihoaktivnu komponentu diacetilmorfin-heroin koji se nalazi na listi opojnih droga,  utiče na centralni nervni sistem i izaziva stanje zavisnosti (Sl.list SRJ br.44/02).</span>
</p>
<p>
<span class="span3"> Cijeneći naprijed utvrdjeno činjenično stanje, ovaj sud nalazi da su se u radnjama optuženog P. A. stekli svi bitni elementi bića krivičnog djela omogućavanje uživanja opojnih droga iz čl. 301. st. 1. Krivičnog zakonika Crne Gore, obzirom da je u postupku nesumnjivo utvrdjeno, da je optuženi P. A. u toku aprila mjeseca 2009 godine na području Opština K... i N... dao na uživanje K. D., V. N., J. N. i I. M., heroin - supstancu proglašenu za opojnu drogu Rješenjem o utvrđivanju opojnih droga (sl. list SRJ br. 44/02) na način što je dana  29.04.2009. godine, u N...  u mjestu K..., napravio po jednu  tzv. liniju koji heroin je zajedno konzumirao sa K. D. i V. N. ušmrkavanjem na nos, da bi </span><span class="span3">istog dana u K... u mjestu “Č...” napravio nekoliko linija koji  heroin je sa V. N. zajedno konzumirao ušmrkavanjem na nos, dok je J. N., V. D. i I. M. dao na uživanje po tzv. liniju heroina koji su ušmrkali na nos i to J. i V. u dva navrata, a I. u jednom, a zadnji put im je dao krajem aprila 2009. godine. </span>
</p>
<p>
<span class="span3">Sve činjenice utvrdjene u postupku, okolnosti konkretnog slučaja, doveli su ovaj sud do nesumnjivog zaključka, da je optuženi predmetno krivično djelo za koje je osudjen izvršio sa direktnim umišljajem. Optuženi je bio u potpunosti svjestan da neovlašćeno, daje na uživanje opojnu drogu heroin, te da za to nema potrebna ovlašćenja, a što predstavlja bitno obilježje krivičnog djela, a koja okolnost je optuženom bila poznata, kako to nesumnjivo proizilazi iz njegove odbrane u kojoj optuženi u cjelosti priznaje izvršenje krivičnog djela i prihvata krivicu za izvršenje istog  i kako je to nesumnjivo utvrdjeno provedenim dokazima na glavnom pretresu, iz čega nesumnjivo proizilazi, da je optuženi bio svjestan svog djela i htio njegovo izvršenje. </span>
</p>
<p>
<span class="span3">S toga, sud  navode branioca optuženog, da je optuženi P. postupao u pravnoj zabludi u odnosu na ovo krivično djelo je cijenio kao neosnovane. U prilog ovakvog zaključku suda, stoji iskaz optuženog P. koji svojoj odbrani nigdje nije naveo,  da nije znao da čini krivično djelo, već naprotiv, isti je naveo da je to činio kako bi pomogao tim licima da ne upadnu u krizu. Uostalom sasvim je logično da je optuženom  kao uživaocu opojne droge heroin svakako morala biti poznata činjenica da je promet opojnih droga zabranjen, pa i omogućavanje uživanja istih drugim licima.</span>
</p>
<p>
<span class="span3">Krivično djelo za koja je optuženi oglašen krivim je krivično djelo sa blanketnom dispozicijom, pa je kod ovog krivičnog djela pored navođenja činjenica i okolnosti koje čine obilježje krivičnog djela, a o kojima se sud izjasnio, bilo nužno navesti i materijalnopravni propis od kojeg zavisi postojanje ovog djela. Naime, heroin je supstanca koja je proglašena za opojnu drogu Rješenjem o utvrđivanju opojnih droga ("Sl.list SRJ" br. 44/02) pod hemijskim nazivom "diacetilmorfin“. Prema tome, optuženi je postupajući na način bliže opisan u izreci presude, postupao suprotno odredbama Zakona o proizvodnji i prometu opojnih droga ("Sl.list SRJ" br. 46/96 i 37/02).</span>
</p>
<p>
<span class="span3">Odlučujući o kazni za optuženog P. A., sud je najprije u smislu člana 42 Krivičnog zakonika Crne Gore, cijenio sve okolnosti koje utiču da kazna bude veća ili manja, (olakšavajuće i otežavajuće) pa je od olakšavajućih okolnosti, na strani optuženog  cijenio njegovu mladost, optuženi je u vrijeme izvršenja krivičnih djela imao navršenih 22 godine života, da je u međuvremenu postao porodičan čovjek i otac dvoje maloljetne djece, njegov raniji život, tj. neosuđivanost a što je sud utvrdio iz izvoda iz KE za optuženog, dok otežavajućih okolnosti nije bilo, pa je sud cijeneći naprijed navedene olakšavajuće okolnosti, a u odsustvu otežavajućih okolnosti, optuženog osudio na kaznu zatvora u trajanju od 7(sedam) mjeseci. Sud je uvjerenja da će se sa ovako odmjerenom kaznom zatvora, u okviru opšte svrhe izricanja krivičnih sankcija propisane u članu 4 Krivičnog zakonika, postići svrha kažnjavanja iz člana 32. Krivičnog zakonika Crne Gore, da optuženi ubuduće ne vrši krivična djela, te da je tako odmjerena kazna  srazmjerna stepenu krivice optuženog  i težini izvršenog krivičnog djela.</span>
</p>
<p>
<span class="span3">Shodno članu 51 Krivičnog zakonika Crne Gore, sud je optuženom u izrečenu kaznu zatvora uračunao vrijeme koje je proveo u pritvoru i to u periodu od 29.04.2009. godine do 25.12.2009. godine. </span>
</p>
<p>
<span class="span3">Kako je optuženi oglašeni krivim sud  ga je shodno članu  226. i 229. Zakonika o krivičnom postupku, obavezao da na ime sudskog paušala plati novčani iznos od  150,00 eura, koji paušal je odmjeren shodno složenosti predmeta, dužini trajanja postupka i imovinskim prilikama optuženog. Pored paušala sud je optuženog P. obavezao i na plaćanje troškova krivičnog postupka i to troškova prevoza za svjedoka J. </span><span class="span3">N. u iznosu od 14,00 eura, a koji paušal i troškove je optuženi  dužan da plati u roku od 15 dana po pravosnažnosti presude, pod prijetnjom prinudnog izvršenja.</span>
</p>
<p>
<span class="span3">Na osnovu člana 300 stav 6 Krivičnog zakonika Crne Gore sud je od optuženog P. A.  trajno oduzeo zamotuljak opojne droge- heroin, neto mase 7,88 grama, koja droga se ima uništiti, nakon pravosnažnosti presude.</span>
</p>
<p>
<span class="span3"> II. Cijeneći navode optužbe, odbrane optuženog P. A., te sve provedene dokaze kako pojedinačno, tako i u njihovoj medjusobnoj  povezanosti, ovaj sud nalazi da nema dokaza da je optuženi P. A. izvršio krivično djelo neovlašćena proizvodnja držanje i stavljanje u promet opojnih droga iz čl. 300. st. 1. Krivičnog zakonika Crne Gore, na način, mjesto i u vrijeme, kako je to bliže predstavljeno u stavu II izreke presude.</span>
</p>
<p>
<span class="span3">Predmetnom optužnicom, optuženom P. A. stavljeno je  na teret, da je u periodu od sredine februara 2009. godine do 29.04.2009. godine, neovlašćeno prodavao i neovlašćeno radi prodaje kupovao i držao radi dalje prodaje – heroin supstancu proglašenu za opojnu drogue rješenjem o utvrdjivanju opojnih droga (Sl. list SRJ br. 44/02) na način što je u K... u periodu od sredine februara 2009. godine do 29.04.2009. godine, u vise navrata (svaki drugi dan) prodavao J. N. po 1 paketic heroina za iznos od 10 eura, a dana 29.04.2009. godine, posrestvom K. D. i V. N. na zahtjev optuženog P. da mu nabavi heroin telefonskim putem stupio u kontakt sa K. D. i za račun optuženog P., ugovorio kupoprodaju navedene količine heroina došavši sa istim u N... kod K. D., kojom prilikom je optuženi P. predao K. iznos od 150 eura, a K. za optuženog P. kupio od lica zv. “B.”(B.) 10 grama heroina koji je istog dana predao optuženom P. A., da bi istog dana u K... prilikom pretresa p.m.v. marke “...”, reg. br. ... kojim je upravljao optuženi P. A., u kom vozilu se nalazio i V. N., ovlašćeni službenici Uprave policije PJ Herceg Novi pronašli iza suvozačevog sjedišta na patosu vozila upakovanu pvc kesicu sa 7,88 grama heroina, a koja opojna droga je bila namijenjena daljoj prodaji.</span>
</p>
<p>
<span class="span3">Nasuprot navodima iz optužnice, optuženi P. A. tokom cjelokupnog postupka negira izvršenje krivičnog djela i u svojoj odbrani navodi  da se dana 29.04.2009. godine probudio oko 10,30 časova, kada je kod njega došao drug V. D. sa kojim je kratko razgovarao, a potom sa svog mobilnog čiji je broj 069/591-123 nazvao svog druga V. N. na njegov broj 067/... i rekao mu da dodje kod njega kući. Nakon što je isti došao, pitao ga je uličnim žargonom da li ima negdje „što“ da se završi pri tom misleći na heroin, jer je pretpostavljao da V. poznaje neke ljude u N... i da može nabaviti heroin. Nakon što je V. to pitao, V. je uzeo telefon od V. D. čiji je broj 067/... i pozvao njegovog druga iz N... za kojeg je čuo da se zove D. i koji ima broj 068/... kojeg je P. takodje upoznao preko V. mjesec i po dana ranije kada ga je vozio za N..., jer je D. K. imao neko sudjenje. Po završenom razgovoru, V. je rekao da mogu da krenu za Nikšić i da će im pomenuti D. završiti heroin. Istog dana, oko 11,00 časova su P., V. i V. krenuli za Nikšić vozilom marke „...“ reg.oznaka ... sive boje koje vozilo je u vlasništvu optuženog P.. Do N... su išli preko R... i G..., a kada su bili na pola puta od N..., optuženi V. je opet sa broja V. pozvao  K. da bi mu saopštio da će brzo stići. Kada su ušli u N... vozio je po instrukciji  V., jer isti ne poznaje grad dovoljno, a trebali su da stignu do D. kuće. Koliko se sjeća, prošli su preko nekog mosta, a zatim su čekali D. kod neke fabrike. Kada se nakon nekoliko minuta pojavio D., istom su dali novac u iznosu od 150 eura. Nije se da li je taj novac dao sam ili je to učinio optuženi V., ali je u pitanju njegov novac. Kada je uzeo novac, K. im je rekao da će se naći na istom mjestu za 10 do 15 minuta.Tada su oni vozilom otišli da kupe vaučer i cigare i vratili se kod navedene fabrike da sačekaju K.. Kako se nije pojavio u dogovoreno vrijeme, pozvali su ga sa njegovog  mobilnog telefona  na već navedeni broj, pri čemu se ne može precizno izjasniti da li je to učinio sam ili ga je opet pozvao V., a zvali su ga kako bi ga pitali zašto kasni. Nakon toga se na biciklu pojavio optuženi K., ušao u vozilo, sjeo iza mjesta suvozača kada su se </span><span class="span3">zaputili ka K.... Zaustavili su se kod neke šume nakon čega je optuženi K. izvadio celofan u kojem se nalazio heroin i dao ga njemu a on  je iza svog sica izvadio najlonsku kesicu u koju je heroin presuo kako se ne bi prosuo. Nakon što je  presuo heroin, na omotu od CD-a je razvukao tri linije heroina, jer su prethodno  V. i K. tražili da konzumiraju heroin i onda su sva trojica tj. optuženi P., V. i K. konzumirali heroin na način što su isti ušmrkavali na nos pomoću improvizovane cjevčice, koju su napravili od papirne novčanice a prethodno je urolali. Nakon što su konzumirali heroin, odvezli su  K. do mjesta gdje su se našli i krenuli ka K... preko Č... i Nj.... Usput su se zaustavili kod mjesta Č... koje se nalazi u blizini Nj... kako bi napravili malu pauzu tokom koje je on opet razvukao na istom omotu od CD-a dvije linije koje su konzumirali on i V.. Nakon toga su nastavili da putuju prema K... i kada su bili u blizini njegove kuće  zaustavili su ih policajci. On je tada uzviknuo „Evo ih, gutaj to“,obraćajući se V.. Kada su se zaustavili, policajci su izvršilu pretres  i njih i vozila. Iza mjesta suvozača  pronašli su kesu sa heroinom koju je odbacio optuženi V. kada je izlazio iz vozila. Nakon pretresa, policajci su ih priveli. Pojasnio je da heroin  koji je kod njega nadjen služio za ličnu upotrebu, jer je postao zavisnik od heroina otkako se iskrcao sa broda i da nema potrebe da prodaje heroin kada ima platu od 3 i po hiljade eura mjesečno,  da dok je na brodu ne koristi heroin, jer ne može da ga nabavi, a kada je kod kuće uzima heroin svakodnevno i to po više puta i da dnevno konzumira po 2 i po grama, da u kompaniji u kojoj plovi ne znaju da je korisnik heroina, jer bi u suprotnom dobio otkaz, da je njegov otac ljekar koji radi u KBC, na urološkoj klinici i da bi mogao da mu pomogne da se „skine“ sa heroina, ali mu otac ne zna da koristi heroin, jer ne živi sa roditeljima koji su razvedeni već živi sam. Dalje  je naveo da poznaje  N. J. iz K... sa kojim je ranije plovio, da J. N. nije nikada prodao heroin već se dešavalo da njemu i Ilić M. da heroin bez nadoknade, da je 15-ak dana prije predmetnog dogadjaja dao jednu liniju heroina I. M., da je u istom periodu  J. N. u par navrata takodje dao po jednu liniju heroina, da im je pomagao, jer su isti zavisnici od heroina koji nemaju novca da ga kupe. Nadalje je pojasnio da je sa broda sišao u aprilu 2008. godine, a da je J. N. produžio još jedno putovanje i kasnije sišao sa broda, da bi se opet optuženi P. ukrcao nekoliko mjeseci kasnije. Sa J. se potukao na brodu u svojoj kabini prije nego što se iskrcao 2008. godine. Dodao je da je bio u krizi kada je išao za N... da kupi drogu koju je kupio za ličnu upotrebu i da optuženog K. nisu pitali od  koga je drogu kupio niti je on pomenuo od koga je kupio, da nije čuo da N. izgovara nečije ime dok je razgovarao telefonom i ugovarao kupovinu heroina niti je istom rekao koga treba da zove, već ga je samo pitao da li ima nekoga od koga može kupiti heroin, da se ne može  sjetiti da li je rekao N. da pita koliko heroina mogu dobiti za 150 eura niti da li nekoga treba častiti, ali sigurno to jeste učinio, jer je uobičajeno da ljudi koji posreduju prilikom kupoprodaje heroina dobiju dio kupljene droge na korišćenje, jer su i sami korisnici heroina, da ne zna kako je ugovoreno u predmetnom dogadjaju, ali zna da je Kankarašu za učinjenu uslugu dao jednu liniju heroina da ušmrka, te da nije tačno da je bilo kome ikada prodao drogu, pa ni J. N., kako to stoji u optužnici, jer u navedenom periodu nije niti govorio niti se gledao sa istim.</span>
</p>
<p>
<span class="span3">Odbrana  optuženog P. A. da je predmetnu opojnu drogu  kupio i držao za ličnu upotrebu, a ne radi prodaje, potvrdjena je sadržinom medicinske dokumentacije u koju je sud izvršio uvid na glavnom pretresu i to sadržine  izvještaja ljekara specijaliste Specijalne bolnice u Kotoru odjeljenje psihijatrije  broj protokola 1658 na ime optuženog P. A. iz koje nesumnjivo proizilazi, da  optuženi P.  već duže vrijeme konzumira heroin i to po nekoliko grama dnevno, te konačno stručnim i objektivnim nalazom i mišljenjem  vještaka neuropsihijatra S. M. iz kojeg je sud utvrdio,  da je optuženi P. A. osoba sa razvijenom toksikomanskom zavisnošću prema upotrebi opojnih droga (heriona), da priložena medicinska dokumentacija potvrđuje dugogodišnje konzumiranje heroina, da se radi o pacijentu koji duže vrijeme zloupotrebljava heroin, i po nekoliko grama dnevno, </span><span class="span3">da je u više navrata samovoljno prekidao detoksikaciju, ali da nikada nije uspostavljena kvalitetna apstinencija, da je  kod neposrednog pregleda, vidljiv  ožiljak od ugradnje implanta, da se na koži optuženog ne vide  tragovi duž vena jer je isti heron uzimao ušmrkavanjem, da je optuženi (po njegovim riječima) konzumira heroin od 2005.godine sa postepenim povećanjem tolerancije i povećanjem dnevne doze koja je dostizala do 2,5 grama dnevno, da je povremeno  po prekidu upotrebe zapadao u apstinencijalne krize sa neugodnim psihičkim i fizičkim simptomima koje je rješavao upotrebom trodona, diazepama, te sredstava protiv depresije. Iz nalaza i mišljenja istog vještaka dalje se utvrđuje da je u vrijeme izvršenja krivičnog djela optuženi konzumirao heroin, ali nije ispoljavao simptome manifestnih znakova apstinencijalne krize ili teže intoksikacije, koja bi uticala na njegovu sposobnost shvatanja krivičnog djela i upravljanja svojim postupcima. Dakle, vještak medicinske struke neuropsihijatar S. M. je dao mišljenje da je optuženi P. A. osoba sa toksikomanskom zavisnošću o heroinu koji je prema sopstvenim navodima upotrebljavao dnevnu dozu heroina od 1,5 gr do 2 grama, što odgovara prosječnoj dnevnoj dozi koju koriste narkomani, a što sve zavisi od čistoće heroina.</span>
</p>
<p>
<span class="span3">Nadalje, u prilog odbrani optuženog da predmetnu opojnu drogu nije kupio i držao radi dalje prodaje stoji činjenica, da je optuženi odmah nakon kupovine opojne droge istu konzumirao sa svjedocima K. D. i V. N.  na području opštine N... u mjestu "K...", a zatim istog dana na putu N...-K... u mjestu "Č..." napravio nekoliko linija koje je konzumirao sa V. N., a kako je to sud nesumnjivo utvrdio i o čemu se prethodno izjasnio  u osudjujućem dijelu presude. Ni sama količina opojne droge heroin od 7,88 grama, koja je pronađena i oduzeta od optuženog P., sama za sebe, a posebno kada se dovede u vezu sa prethodno navedenim činjenicama, da je optuženi ovisnik o heroinu, koji konzumira dnevnu dozu od 1,5 do 2 grama, što je po kazivanju vještaka neuropsihajtra M. uobičajena dnevna doza ovisnika o heroinu po ocjeni ovog suda, ne ukazuje nesumnjivo na zaključak, da je ista bila namijenjena daljoj neovlašćenoj prodaji, niti na takav zaključak može upućivati način njenog pakovanja, jer je ista bila upakovana u jednoj manjoj pvc kesici. U prilog odbrani optuženog stoji i činjenica da je isti dobrog imovnog stanja, obzirom da je isti pomorac a što je sud nesumnjivo utvrdio, uvidom u pomorsku knjižicu, i da sam po sopstvenom kazivanju mjesečno zarađuje 3,5 hiljada eura, u što sud nije imao razloga da sumnja, obzirom da je opšte poznata činjenica da pomorci imaju visoka primanja. </span>
</p>
<p>
<span class="span3">Nadalje u prilog odbrani  optuženog da nikada nije prodao opojnu drogu svjedoku J. N., pa ni u periodu od sredine februara 2009. godine do 29.04.2009. godine, u vise navrata  (svaki drugi dan) za iznos od po 10 eura, stoji iskaz svjedoka J. N. sa glavnog pretresa. Naime svjedok J. je u svom iskazu na glavnom pretresu  posvjedočio da poznaje optuženog P. A., da su zajedno plovili, sa kojim je u solidnim odnosima i da mu optuženi P. A. nikada nije prodao opojnu drogu heroin.</span>
</p>
<p>
<span class="span3">Sud je posebno cijenio iskaz svjedoka J. N. dat u istražnom postupku na zapisniku Ki br. 80/09 od 15.05.2009 godine, u kojem se ovaj svjedok izjašnjavao na okolnosti prodaje opojne droge heroina od strane optuženog P. A. navodeći da mu je optuženi P., nakon zadnjeg iskrcavanja, svaki drugi dan prodavao po jedan tzv. "kvoter" heroina za iznos od 10 eura i to u periodu od 3-4 mjeseca, a da se to sve dešavalo godinu i dva mjeseca prije njegovog saslušanja pred istražnim sudijom. Dakle, iz iskaza ovog svjedoka datog u istražnom postupku proizilazi da mu je optuženi P. opojnu drogu heroin prodavao od 15.03.2008 godine do 15.06.2008 godine, a ne od sredine februara 2009. godine do 29.04.2009 godine, kako je to optuženom P. stavljeno na teret optužnicom. Nadalje, uvidom u pomorsku knjižicu svjedoka J. N. sud je utvrdio da se isti nalazio na brodu u periodu od 24.10.2007 godine do 23.05.2008 godine, što je u direktnoj suprotnosti sa njegovim kazivanjem iz istražnog postupka da mu je optuženi P. </span><span class="span3">opojnu drogu heroin prodavao godinu i dva mjeseca unazad od njegovog saslušanja kod istražnog sudije, obzirom da je nesumnjivo da je optuženi praktično do kraja maja 2008 godine bio na brodu. Stoga sud iskaz ovog svjedoka iz prethodnog postupka nije mogao prihvatiti, obzirom da je njegov iskaz u pogledu odlučnih činjenica kontradiktoran sa materijalnim dokazima, i to sadržinom pomorske knjižice, niti je iz iskaza ovog svjedoka mogao utvrditi odlučne čijenice vazane za krivicu optuženog za predmetno krivično djelo.  </span>
</p>
<p>
<span class="span3">Kod ovako utvrdjenog činjeničnog stanja, sud nalazi da nema dokaza da je optuženi P. A. izvršio krivično djelo neovlašćena proizvodnja, držanje i stavljanje u promet opojnih droga iz člana 300 stav 1 Krivičnog zakonika Crne Gore, na način kako je to bliže predstavljeno u stavu II izreke presude, pa ga je u nedostatku dokaza  shodno čl. 373. st. 1. tačka 2. Zakonika o krivičnom postupku, oslobodio od optužbe, jer nije dokazano da je izvršio krivično djelo za koje je optužen.</span>
</p>
<p>
<span class="span3">Troškovi krivičnog postupka u odnosu na krivično djelo neovlašćena proizvodnja držanje i stavljanje u promet opojnih droga iz čl. 300. st. 1. Krivičnog zakonika Crne Gore, padaju na teret budžetskih sredstava suda, a shodno odredbi čl. 230. st. 1. Zakonika o krivičnom postupku a koji troškovi se odnosi na troškove vještačenja po vještaku neuropsihijatru, prof. dr S. M. u iznosu od 220,00 eura.</span>
</p>
<p>
<span class="span3">Sa izloženog, odlučeno je kao u izreci presude. </span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span3">VIŠI SUD U PODGORICI</span>
</p>
<p style="text-align:center;">
<span class="span3">Dana, 15.04.2014 godine  </span>
</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span3">Zapisničar                                                                        S  U  D  I  J  A</span>
</p>
<p>
<span class="span3">Novčić Slobodanka                                                          Predrag Tabaš </span>
</p>
<p>&nbsp;</p>
<p>
<span class="span3">DN-a, po primjerak:</span>
</p>
<p>
<span class="span3">1. VDT Podgorica,</span>
</p>
<p>
<span class="span3">2. Optuženom,</span>
</p>
<p>
<span class="span3">3. Branioci optuženog,</span>
</p>
<p>
<span class="span3">4. a/a.</span>
</p>
<p>&nbsp;</p>
<p>
<span class="span3">Postupljeno, dana _____________ godine</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
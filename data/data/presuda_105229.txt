<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt;font-family:'Arial';font-weight:800}
.span2{;font-size:12pt;font-family:'Times New Roman'}
.span3{;font-size:12pt;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span class="span1">K.br.165/13</span>
</p>
<p style="text-align:center;">
<span class="span2"></span>
</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>&nbsp;</p>
<p>
<span class="span1">Viši sud u Podgorici,</span><span class="span3"> sudija Dragoje Jović, kao pojedinac, uz učešće namještenika suda Cupara Mile, kao zapisničara, u predmetu optuženog </span><span class="span1">T</span><span class="span1">.</span><span class="span1">M</span><span class="span1">.</span><span class="span3">, zbog krivičnog djela neovlašćena proizvodnja, držanje i stavljanje u promet opojnih droga iz čl. 300 st 1 Krivičnog zakonika, nakon održanog glavnog i javnog pretresa dana 25.09.2014. godine, kome su prisustvovali Olivera Ražnatović zamjenik Višeg državnog tužioca u Podgorici, optuženi T. M. i njegov branilac G.H., advokata iz P., po zamjeničkom punomoćju R.N., advokata iz P., donio je i 01.10.2014. godine javno objavio</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>&nbsp;</p>
<p>
<span class="span1">Optuženi T.M.</span><span class="span3">,</span><span class="span1"> </span><span class="span3">zvani ,, M.’’, JMBG ...., od oca S. i majke S., rodjene B., rodjen .... godine u P., sa prebivalištem u P., ul. Š.b. br..., završio srednju školu - IV stepen t.d.s., nezaposlen, živi u vanbračnoj zajednici, roditelj jednog djeteta,</span><span class="span1"> </span><span class="span3">državljanin C.G., lošeg imovnog stanja,  neosudjivan</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">K R I V    J E</span>
</p>
<p>&nbsp;</p>
<p>
<span class="span1">Zato što je:</span>
</p>
<p>&nbsp;</p>
<p>
<span class="span3">Dana 24.03.2012. godine, u P., neovlašćeno prodao 1623,83 grama opojne droge marihuane, supstance proglašene za opojnu drogu Rješenjem o utvrdjivanju opojnih droga ("Sl. list SRJ" br. 44/02) B.M. i B.A., protiv kojih je okončan  postupak pravosnažnom presudom Višeg suda u Podgorici u K. br. 66/2012 od 09.10.2012. godine</span><span class="span1">,</span><span class="span3"> iako je bio svjestan da se radi o opojnoj drogi i da prodajom iste postupa neovlašćeno i protivpravno, pa je to i htio, na način što se prethodno putem telefona dogovorio sa B.M. i B.A. iz B.P., da dodju u P.  radi kupovine marihuane, nakon čega su B. i B. angažovali B.N. da ih svojim vozilom marke "F.p.", reg. oznake .. .. .. preveze do P., te po dolasku u P.u, u naselju S.A., B. se dogovorio sa B. da ga sačeka dok izvrši kupovinu navedene opojne droge, kojom prilikom je B. dao B. 700 € za kupovinu marihuane, te nakon što je okrivljeni navedenu opojnu drogu upakovanu u 4 paketića u količinama od 433,74 grama, 369,67 grama, 401,10 grama i 419,32 grama, prodao B. za iznos od 1.400 €, B. je navedenu opojnu drogu, koja je bila namijenjena daljoj prodaji sakrio u unutrašnjost vozila kojim je upravljao B.N., te potom zajedno sa B. N. i B.A. krenuo za B.P. navedenim vozilom, nakon čega su u </span><span class="span3">mjestu S., ovlašćeni službenici Uprave policije - PJ Podgorica zaustavili navedeno vozilo i prilikom pregleda vozila pronašli i oduzeli predmetnu opojnu drogu</span>
</p>
<p>&nbsp;</p>
<p>
<span class="span3">čime je izvršio krivično djelo - neovlašćena proizvodnja, držanje i stavljanje u promet opojnih droga iz člana 300 stav 1 Krivičnog zakonika Crne Gore.</span>
</p>
<p>&nbsp;</p>
<p>
<span class="span3">pa ga sud, primjenom navedenog zakonskog propisa, te čl. 36, 42, 45, 46 i 51 Krivičnog zakonika Crne Gore i čl. 374 Zakonika o krivičnom postupku </span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">O S U Đ U J E</span>
</p>
<p>&nbsp;</p>
<p>&nbsp;</p>
<p>
<span class="span3">na kaznu zatvora u trajanju od 1 (jedne) godine i 2 (dva) mjeseca, u koju mu se uračunava vrijeme provedeno u pritvoru, počev od 30.10.2012. godine do 29.05.2013. godine.</span>
</p>
<p>&nbsp;</p>
<p>
<span class="span3">Na osnovu čl. 229 u vezi čl. 226 Zakonika o krivičnom postupku, optuženi se obavezuje da u korist budžeta Crne Gore na ime sudskog paušala uplati iznos od 150,00 €, u roku od petnaest dana po pravosnažnosti presude.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">O b r a z l o ž e nj e </span>
</p>
<p>&nbsp;</p>
<p>&nbsp;</p>
<p>
<span class="span3">Više državno tužilaštvo u Podgorici optužnicom Kt.br. 109/12 od 11.12.2012. godine koju je zastupao pomenuti zamjenik stavilo je na teret T.M. izvršenje krivičnog djela činjenično opisanog i pravno označenog kao u izreci presude. </span>
</p>
<p>&nbsp;</p>
<p>
<span class="span3">Sud je na glavnom pretresu preslušao mjerama tajnog nadzora snimljene telefonske komunikacije koje su navedene u  Konačnom izvještaju UP Sektor kriminalističke policije - Odsjek za borbu protiv droge i krijumčarenja 03/4 broj T18 od 22.11.2012. godine o nadzoru telekomunikacija za objekte po rješenju MTN br. 3/12, te je pročitao Zapisnik UP PJ Podgorica-Odsjek za droge Ku.br.808/12 od 17.10.2012.godine o pretresanju stana i drugih prostorija vlasništvo T.S., potvrdu UP PJ Podgorica-Odsjek za droge Ku. br. 808/12 od 17.10.2012.godine na ime T.S. i izvod iz kaznene evidencije UP PJ Podgorica br.29-245/12-29033/2-4423 od 06.11.2012.godine za okrivljenog T.M., saslušao svjedoke B.A. i B.M.,  te izvršio uvid u  spise predmeta Višeg suda u Podgorici K. br. 66/12 formiranih po krivici B.M. i B.A., zbog krivičnog djela – neovlašćena proizvodnja, držanje i stavljanje u promet opojnih droga iz čl.300 st.1 Krivičnog zakonika, tačnije u </span><span class="span3">Izvještaj o vještačenju Forenzičkog centra Danilovgrad broj 1476/12, potvrdu Uprave policije PJ Podgorica KU. br. 250/2012 od 24.03.2012. godine o privremeno oduzetim predmetima od B.N., potvrdu Uprave policije PJ Podgorica KU.br. 250/12 od 24.03.2012. godine o privremeno oduzetim predmetima od B.N.,</span><span class="span3"> </span><span class="span3">službenu zabilješku Uprave policije PJ Podgorica - Ekspozitura za javni red i mir KU. br. 250/2012 od 24.03.2012. godine,</span><span class="span3"> </span><span class="span3">uvodni dio i izreku presude K. br. 66/12 Višeg suda u Podgorici od 09.10.2012. godine i uvodni dio i izreku presude Apelacionog suda Crne Gore Kž. 540/2012 od 10.12.2012. godine, kao i u fotodokumentaciju Uprave policije - PJ Podgorica broj 20-28-244-1464/2366 od 17.10.2012. godine.</span>
</p>
<p>&nbsp;</p>
<p>
<span class="span1">Optuženi T.M.</span><span class="span3"> je u svojoj odbrani naveo da nije tačno, da je dana 24. marta prodao opojnu drogu B.M. i B. A., niti ih je  lično poznavao, kao i da je broj telefona 067-...koristio  do  2010. godine, kada je izgubio i broj i karticu. Ni lica B.N. i K. ništa mu ne znače, niti nekog od njih lično poznaje. Rijetko posjećuje lokale i ponekad podje u ,,D.’’ ali nikad nije čuo za lokal pod nazivom ,,Š. H.’’. Ne poznaje nikog  pod nadimkom "T." i ne zna o čijim se telefonskim brojevima radi  068-...., 068-..... Nadalje je istakao da u sklopu njihove porodične kuće, njegov otac S. ima servis za opravku vozila i da rade zajedno, tako da tu ostvaruje svoje prihode za sebe i svoju suprugu J.I., sa kojom živi u vanbračnoj zajednici  i imaju jedno dijete. Nakon saznanja, da je  protiv njega podnijeta krivična prijava od strane UP PJ Podgorica, njegov otac je angažovao advokata 19. oktobra 2012. godine.  U vrijeme kada je vršen pretres njegove kuće nalazio se u inostranstvu. </span>
</p>
<p>
<span class="span3">Na glavnom pretresu je dodao da je telefon sa karticom </span><span class="span3">067/... izgubio 2012. godine, a ne 2010. godine, kako je to ranije naveo, i nije negirao svoj kontakt sa B., kao osobom koja se interesovala za kupovinu mjenjača za putničko motorno vozilo „G.“.</span>
</p>
<p>&nbsp;</p>
<p>
<span class="span1">Svjedok B.A.</span><span class="span3"> je na glavnom pretresu naveo da optuženog T. nikad ranije nije vidio niti je sa njim ikada imao kontakte a posebno ne u vezi opojne droge ili krivičnog djela zbog kojeg je on osudjen. Nije vidio lice niti zna od koga je B. 24.03.2012. godine nabavio drogu koja im je u mjestu S. oduzeta iz vozila kojom je upravljao B.N. Vozilo je bilo parkirano na S.a. a on i B. su se šetali sat vremena dok B. nije završio ovu kupovinu.</span>
</p>
<p>&nbsp;</p>
<p>
<span class="span1">Svjedok Ba.M.</span><span class="span3"> je na glavnom pretresu naveo, da je u martu prošle godine u ,,T.r’’ oglasima tražio da kupi menjač od G., pa je tako  došao do broja T. M. i  dogovora da se nadju u Po., na S.a. kod pumpe L.-o.. Misli da je sa njim o ovome razgovarao i dan ranije kada se prvenstveno interesovao za G., mada je kasnije odlučio, da ipak od pomenutog vozila kupi samo taj jedan dio odnosno menjač. Kako mu je tog dana T. donio pogrešan mjenjač, oni su se razišli bez ikakvog dogovora o ponovnom gledanju. Posebno je naglasio da je tog dana od E. iz P. kupio 2kg marihuane i zato  je pravosnažno osudjen, te da tu količinu opojne  droge nije kupio od optuženog T. Naknadno je pojasnio da su se i prethodne noći vidjeli, zato što je razmišljao da kupi putničko motorno vozilo "G.". </span>
</p>
<p>&nbsp;</p>
<p>
<span class="span1">Iz Zapisnika UP PJ Podgorica - Odsjek za droge Ku. br. 808/12 od 17.10.2012. godine o pretresanju stana i drugih prostorija vlasništvo T. Sa.</span><span class="span3"> proizilazi  da su ovlašćeni službenici policije dana 17.10.2012. godine  po nalogu Višeg suda u Podgorici izvršili pretres stana vl. T.Sa., oca optuženog, kojom prilikom su pronadjeni u spavaćoj sobi koju koristi T.M. jedan mobilni telefon marke ,,S..IMEI..... bez SIM kartice, i  jedna SIM kartica M-TEL br. ...., dok je u  spavaćoj gostinskoj sobi u plakaru pronadjena su dva okvira bez metaka a ispod garderobe pored plakara jedan pištolj marke CZ-99 Para, fab.br...., za koji T. S. posjeduje oružani list br. ... CB P. Zapisnik uredno potpisan i bez primjedbi.</span>
</p>
<p>&nbsp;</p>
<p>
<span class="span1">Iz</span><span class="span3"> </span><span class="span1">potvrde UP PJ Podgorica - Odsjek za droge Ku. br. 808/12 od 17.10.2012. godine na ime T.S, </span><span class="span3">proizilazi da su prilikom pretresa stana T.S. ovlašćeni službenici policije od pomenutog lica oduzeli jedan mobilni telefon marke ,,S.IMEI .... bez SIM kartice, jedna SIM kartica M-TEL br. ...., dva okvira za pistolj bez metaka, jedan pištolj marke CZ-99 Para, fab.br. .. i jedan  oružani list br. ... CB P. na ime T.S. </span>
</p>
<p>&nbsp;</p>
<p>
<span class="span1">Iz</span><span class="span3"> </span><span class="span1">fotodokumentacije UP PJ Podgorica broj 20-28-244-1464/2366 od 17.10.2012. godine sačinjene povodom pretresa kuće koju koristi T. S. </span><span class="span3">se vidi izgled dvorišta i stepeništa na spratni dio kuće, ulaznih vrata kao i opšti izgled sobe u kojoj je pronadjen pomenuti pištolj kao i sobe u kojoj je pronadjen telefon sa karticom  i mjesto gdje se nalazio.</span>
</p>
<p>&nbsp;</p>
<p>
<span class="span3">Dakle, optuženi je pojašnjavajući sadržinu mjerama tajnog nadzora, snimljenih telefonskih razgovora, koje je obavio 24.03.2012. godine, u periodu od 18:58:07 do 21:17:19 časova, naglasio da je razgovarao sa istim momkom koji se isključivo interesovao za kupovinu mjenjača za auto, te da su se ostali razgovori koje je vodio u periodu obuhvaćenom naredbom sudije ticali krajnje privatnih stvari, koje nije ni bilo potrebno dodatno razjašnjavati i pojašnjavati. </span>
</p>
<p>&nbsp;</p>
<p>
<span class="span3">Medjutim, kada se svestranije i pažljivije analiziraju razgovori koje su obavili 24.03.2012. godine i objašnjenja iz njihovih iskaza o razlozima, zbog kojih su se susre(ta)li, onda su tvrdnje svjedoka B., da su razgovarali i vidjeli prethodne noći, zbog kupovine vozila i sutradan zbog kupovine mjenjača,  u potpunoj protivurječnosti sa onim što se moglo čuti nakon preslušanih razgovora i što je u pogledu tih okolnosti u svojoj odbrani iznosio optuženi. </span>
</p>
<p>&nbsp;</p>
<p>
<span class="span3">U prilog navedenog zaključka govore i riječi sa kojima su započinjali razgovore i obraćali se jedan drugom (brate), iz jednostavnog razloga što se takav način oslovljavanja životno ne očekuje od osoba koje tvrde da su se "upoznali" preko "T." oglasa radi kupovine "mjenjača" odnosno po tvrdnji B. i "cijelog vozila"  koji očigledno nikada nijesu ni bili predmet njihovog dogovora. </span>
</p>
<p>&nbsp;</p>
<p>
<span class="span3">Naime, iz razgovora koji su obavili 24.03.2012. godine, u 18:58 časova se zaključuje da M. najavljuje svoj dolazak i vidjenje sa optuženim riječima "e brate samo da ti kažem da sam na putu" i ..... "zovem te kad dodjem tamo", dok iz onih koje su obavili u 20:05:36 i 20:25:17 časova,  proizilazi da ubrzo stiže, jer mu govori "e brate ja sam tu na onom mjestu dje smo se vidjeli 20, 25 minuta najdalje" i "tu sam brate za dva minuta". Nadalje, njihov razgovor u 21:01:07 časova ukazuje da je došlo do nesporazuma oko mjesta na kojem su trebali da se nadju, jer na poziv optuženog M. odgovara "brate, čekam te pola sata"  nakon čega mu optuženi objašnjava da je dolazio ispred onog lokala "Š.H." (u odbrani je isticao da ne zna gdje se nalazi taj lokal)</span><span class="span1"> </span><span class="span3">i da ga je tu čekao, te mu govori da dolazi za sekund na parking u vezi kojeg mu M.  pojašnjava, da su se tu "sinoć vidjeli".</span>
</p>
<p>&nbsp;</p>
<p>
<span class="span3">Konačno, iz sadržine razgovora koji su obavili u 21:17:19 časova, se utvrdjuje, da je o tom njihovom susretu i svojoj ulozi nevjerodostojno svjedočio i B. A., koji je rekao, da je vozilo bilo parkirano na S.a. i da je on sa B. šetao sat vremena, "dok B. nije završio tu kupovinu", što je u potpunoj suprotnosti sa onim što se čulo kao M. odgovor na pitanje optuženog (đe ste), "evo nas ođe na raskrsnici stojimo". </span>
</p>
<p>&nbsp;</p>
<p>
<span class="span3">Ne treba posebno tumačiti značenje izgovorenih riječi, jer je optuženi očigledno znao ko se sve nalazi u društvu B. i da nije sam (đe ste), dok iz M. odgovora, da "stoje" na raskrsnici jasno proizilazi, da Br. nije šetao "sat vremena sa B.", nego su se nalazili u blizini auta, čim se nadalje čuje da optuženi govori "aj sjedite u auto i upalite ga i krenite za nama, mi smo tu na parking samo da nas ispratite malo".  Te okolnosti </span><span class="span3">dodatno obesmišljavaju i tvrdnju B. da nikada nije vidio lice, niti zna od koga je B. nabavio drogu koja im je u mjestu S. oduzeta iz vozila kojim je upravljao B.N.</span>
</p>
<p>&nbsp;</p>
<p>
<span class="span3">Pored toga, optuženi je prećutao njihov kontakt od prethodne večeri, na mjestu za koje ga  B.  podsjeća, da su se vidjeli, kao i da je  do tog susreta došlo zbog njegovog interesovanja za kupovinom "cijelog auta", dok je tvrdnja optuženog da nikada nije čuo za lokal pod nazivom "Š.H." u potpunoj suprotnosti sa onim što se moglo čuti da izgovara prilikom preslušavanja telefonskog razgovora snimljenog u 21:01:07 časova, u kome objašnjava M. da je već dolazio "ispred onog lokala Š.H.". </span>
</p>
<p>&nbsp;</p>
<p>
<span class="span3">Naprijed navedene nepotpunosti, nevjerodostojnosti i suprotnosti u njihovim iskazima dodatno razotkrivaju stvarne razloge njihovog dolaska i susreta na S.a. u P., odnosno potvrdjuju navode iz pravosnažne presude ovog suda K. br. 66/2012, iz čijeg činjeničnog opisa proizilazi da su se prethodno dogovorili da dodju u P. kako bi u tom naselju, obavili kupoprodaju opojne droge marihuane po cijeni od 1.400€, koja je nešto kasnije, kada su B.M.i B.A. krenuli za B.P. vozilom marke "F.p." reg. oznake .... kojim je upravljao B.N., pronadjena u unutrašnjosti vozila upakovana u četiri paketića.</span>
</p>
<p>&nbsp;</p>
<p>
<span class="span3">Iz sadržine potvrde o privremeno oduzetim stvarima broj 250/12 od 24.03.2012. godine izdate na ime B.N. proizilazi da su mu dana 24.03.2012. godine u 22,00 sata prilikom preduzimanja zakonom propisanih radnji oduzeta četiri veća ručno pravljena paketa, kao i, kako je navedeno u drugoj potvrdi, mobilni telefon marke “N.” i izmedju ostalog  SIM kartica sa brojem 068/...... </span>
</p>
<p>&nbsp;</p>
<p>
<span class="span3">Dakle, upravo se radi o broju, za koji je B. naveo da ga je koristio u razgovoru sa T., pa je time u potpunosti obesmišljena tvrdnja optuženog da je navodno u toku 2010. godine izgubio telefon sa brojem 067/..., što je kasnije i sam opozvao u odbrani na glavnom pretresu navodeći da se to, ustvari dogodilo u 2012. godini. </span>
</p>
<p>&nbsp;</p>
<p>
<span class="span3">Iz službene zabilješke KU:250/12  od 24.03.2012. godine proizilazi da su oko 21,30 časova zaustavljeni u mjestu  S. prilikom redovne kontrole vozila  i vozača, kojom prilikom su policijski službenici ispod sjedišta vozila “F. p.” pronašli navedeni broj PVC pakovanja, u kojima se nalazila biljna materija nalik opojnoj drogi marihuani. Nesumnjivo je utvrdjeno iz Izvještaja o vještačenju Forenzičkog centra Danilovgrad broj 1476/12 da se radi o pakovanjima opojne droge marihuane, čija je pojedinačna i ukupna neto masa označena u izreci presude. Potpuno je jasno, da je pronadjena i oduzeta opojna droga nabavljena od optuženog T.M., i na takav zaključak, pored navedenih okolnosti, upućuje činjenica, da su  samo 10-15 minuta prije kontrole telefonom razgovarali (21:17:19 časova) i precizirali da se nadju na parkingu, na kojem su se i "sinoć vidjeli".</span>
</p>
<p>&nbsp;</p>
<p>
<span class="span3">Prema tome, sve naprijed navedene činjenice su razmatrane u postupku koji se vodio pod poslovnim brojem K. br. 66/2012 i na osnovu izvedenih dokaza utvrdjene od strane suda koji je donio tu presudu ne samo u pogledu mjesta, vremena, načina izvršenja, nego i vrste i količine opojne droge  koju su optuženi B.M. i B.A. neovlašćeno radi prodaje kupili  od tada nepoznatog lica po cijeni od 1.400€. Navedenom presudom koja je postala pravosnažna odlukom Apelacionog suda Crne Gore Kž.540/2012 od 10.12.2012. godine, optuženi B.M. je osudjen na kaznu zatvora u trajanju od dvije godine, a B.A. na kaznu zatvora u trajanju od jedne godine i </span><span class="span3">izmedju ostalog izrečena mjera bezbjednosti oduzimanja 1623,83 grama opojne droge marihuane. </span>
</p>
<p>&nbsp;</p>
<p>
<span class="span3">U ovom postupku sud nije mogao preispitivati te činjenice i morao ih je tretirati kao presudjene, te nadalje procijeniti kakvi se zaključci mogu izvesti, kada se dovedu u vezu sa tvrdnjom optuženog da im opojnu drogu nije prodao i njihovim iskazima, sada u svojstvu svjedoka, da je tog dana od njega nijesu ni kupili.</span>
</p>
<p>&nbsp;</p>
<p>
<span class="span3">Sud je već naveo razloge zbog kojih nije prihvatio odbranu optuženog i njihove iskaze, kao vjerodostojne, i tim razlozima treba dodati i (ne)logičan izbor mjesta na kome je došlo do njihovog susreta, jer da se zaista radilo o interesovanju B. za kupovinom mjenjača, oni bi se našli kod kuće optuženog koji je u svojoj odbrani tvrdio, da se tu nalazi i servis za opravku vozila u kojem radi zajedno sa svojim ocem i na taj način ostvaruje prihode za svoju porodicu.</span>
</p>
<p>&nbsp;</p>
<p>
<span class="span3">Prema tome, na osnovu naprijed navedenih činjenica sud je nesumnjivo utvrdio da je,  optuženi bio svjestan da neovlašćeno prodaje B.M. i B. A. opojnu drogu marihuanu, u količini označenoj u izreci presude, zato što je opštepoznata činjenica da je fizičkim licima zabranjen promet opojnih droga, što je bliže i regulisano Zakonom o proizvodnji i prometu opojnih droga, te je očigledno to i htio čim je ta kupoprodaja realizovana na opisani način.  On je to stanje svijesti i volje ispoljio i u odnosu na posledicu koja se ogleda u apstraktnoj opasnosti po zdravlje ljudi i ista se ne mora dokazivati, zato što se smatra da je nastupila, u ovom slučaju samim činom predaje te opojne droge, koja je nešto kasnije od njih oduzeta u mjestu S., pa se u takvom ponašanju optuženog stiču sva zakonska obilježja krivičnog djela neovlašćena proizvodnja, držanje i stavljanje u promet opojnih droga iz člana 300 stav 1 Krivičnog zakonika. </span>
</p>
<p>&nbsp;</p>
<p>
<span class="span3">Pri odmjeravanju kazne u smislu člana 42 KZ sud je vodio računa o svim okolnostima koje utiču da ona bude veća ili manja, pa je od olakšavajućih okolnosti uzeo u obzir njegovu raniju neosudjivanost koja je utvrdjena na osnovu izvoda iz kaznene evidencije </span><span class="span3">UP PJ P. br.29-245/12-29033/2-4423 od 06.11.2012. godine, kao i da je predmet ove alternativne radnje izvršenja ona vrsta opojne droge koja nije od </span><span class="span3">velike opasnosti po ljudsko zdravlje i koja je, obzirom i na posledicu njenog konzumiranja, klasifikovana u spisku opojnih droga u trećoj grupi. </span>
</p>
<p>&nbsp;</p>
<p>
<span class="span3">Takodje je</span><span class="span1">, </span><span class="span3">kao olakšavajuće okolnosti  na njegovoj strani, uzeo u obzir njegovu mladost u vrijeme izvršenja krivičnog djela  (.. godine), kao i njegove porodične prilike, da živi u zajednici sa suprugom i jednim djetetom prema kome ima zakonsku obavezu njegovog izdržavanja, kao jedini hranilac porodice, dok mu od otežavajućih okolnosti nije posebno ni jednu konstatovao.</span>
</p>
<p>&nbsp;</p>
<p>
<span class="span3">Imajući u vidu brojnost i kvalitet olakšavajućih okolnosti, sud je iste stepenovao kao osobito olakšavajuće, te mu je ublažio kaznu ispod granice koja je zakonom propisana (dvije godine) i izrekao u visini (jedna godina i dva mjeseca) koja odgovara granici ublažavanja za to djelo (45. i 46 KZ) cijeneći da će se tako odmjerenom kaznom u okviru opšte svrhe krivičnih sankcija (član 4 KZ) postići svrha kažnjavanja, čiji je cilj sprečavanje učinioca da čini krivična djela i uticanje na njega da ubuduće ne čini krivična djela, uticanje na druge da ne čine krivična djela, kao i da se tom, kaznom izražava istovremeno i društvena osuda za učinjeno krivično djelo i obaveza </span><span class="span3">poštovanja zakona, odnosno jača moral i utiče na razvijanje društvene odgovornosti (član 32 KZ). </span>
</p>
<p>&nbsp;</p>
<p>
<span class="span3">Primjenom člana 51 Krivičnog zakonika sud je optuženom u izrečenu kaznu zatvora uračunao vrijeme provedeno u pritvoru u trajanju bliže  označenom u izreci presude.</span>
</p>
<p>&nbsp;</p>
<p>
<span class="span3">Kako je sud optuženog oglasio krivim, to ga je na osnovu čl. 229 u vezi čl. 226 Zakonika o krivičnom postupku, obavezao na plaćanje paušala u iznosu od 150,00 €, kao dijela troškova krivičnog postupka, koji je </span><span class="span3">odmjeren obzirom na trajanje i složenost postupka, te njegovo imovno stanje, u</span><span class="span3"> roku od 15 dana po pravosnažnosti presude.</span><span class="span3">  </span>
</p>
<p>&nbsp;</p>
<p>
<span class="span3">Sa iznijetog odlučeno je kao u izreci presude.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">VIŠI SUD U PODGORICI</span>
</p>
<p style="text-align:center;">
<span class="span1">Dana 01.10.2014. godine</span>
</p>
<p>&nbsp;</p>
<p>
<span class="span1">ZAPISNIČAR                                                                                 S   U  D  I  J  A</span>
</p>
<p>
<span class="span1">Mila Cupara</span><span class="span1">                                                                                  Dragoje Jović</span>
</p>
<p>&nbsp;</p>
<p>&nbsp;</p>
<p>
<span class="span1">PRAVNA POUKA: </span><span class="span3">Protiv ove presude može se preko ovog suda izjaviti žalba Apelacionom sudu Crne Gore u roku od 15 dana od dana dostavljanja njenog prepisa.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
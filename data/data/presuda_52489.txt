<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{margin-left:-0.4923611in;margin-right:-0.49722221in;text-align:end;hyphenate:auto;font-family:Arial;font-size:12pt;}
.p2{margin-left:-0.4923611in;margin-right:-0.49722221in;text-align:justify;hyphenate:auto;font-family:Arial;font-size:12pt;}
.p3{margin-left:-0.4923611in;margin-right:-0.49722221in;text-align:justify;hyphenate:auto;font-family:R;font-size:12pt;}
.p4{margin-left:-0.4923611in;margin-right:-0.49722221in;text-align:center;hyphenate:auto;font-family:Arial;font-size:12pt;}
.p5{margin-left:-0.4923611in;margin-right:-0.49722221in;margin-top:0.19027779in;text-align:justify;hyphenate:auto;font-family:Arial;font-size:12pt;}
.p6{margin-left:-0.4923611in;margin-right:-0.49722221in;margin-top:0.19027779in;text-align:center;hyphenate:auto;font-family:Arial;font-size:12pt;}
.p7{margin-left:-0.4923611in;margin-right:-0.49722221in;margin-top:0.19027779in;text-align:start;hyphenate:auto;font-family:Arial;font-size:12pt;}
.p8{margin-left:-0.4923611in;margin-right:-0.49722221in;text-align:start;hyphenate:auto;font-family:R;font-size:12pt;}
.s1{color:black;}
.s2{color:black;vertical-align:super;font-size:smaller;}
</style>
<meta content="ljiljana.jokovic" name="author">
</head>
<body class="b1 b2">
<p class="p1">
<span>   K broj 309/12</span>
</p>
<p class="p2"></p>
<p class="p3"></p>
<p class="p2">
<span>                                                         </span>
</p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2">
<span>         </span>
</p>
<p class="p2"></p>
<p class="p2"></p>
<p class="p4">
<span>U IME CRNE GORE</span>
</p>
<p class="p2">
<br>
<span>OSNOVNI SUD U BARU, kao prvostepeni krivični, sudija Ljiljana Joković, kao sudija pojedinac, sa zapisničarom Amirom Nikičić, u krivičnom predmetu okrivljene V.V., zbog krivičnog djela – ugrožavanje sigurnosti iz čl. 168. st.1. Krivičnog zakonika i krivičnog djela - samovlašće iz čl. 384. st.2. u vezi st.1. Krivičnog zakonika, po optužnom predlogu supsidijarnog tužioca L.M., </span><span class="s1">od 09.07.2012. godine</span><span>, nakon održanog glavnog javnog pretresa u prisustvu supsidijarnog tužioca L.M., punomoćnika oštećenog, S.P., advokata iz Podgorice, okrivljene V.V. i branioca okrivljene, Đ.J., advokata iz Bara, dana 04.02.2013.godine donio je, a dana 05.02.2013. godine javno objavio </span>
</p>
<p class="p2"></p>
<p class="p2"></p>
<p class="p4">
<span>P R E S U D U</span>
</p>
<p class="p2"></p>
<p class="p2">
<span>Okrivljena</span>
</p>
<p class="p2"></p>
<p class="p2">
<span>V.V. od oca V. i majke S. rođene R., rođena..... .godine u B., nastanjena u B., Ilino bb,  završila višu školu,  dipl. fizioterapeut, udata, majka dvoje maloljetne djece, srednjeg imovnog stanja, neosuđivana.</span>
</p>
<p class="p2"></p>
<p class="p4">
<span>I</span>
</p>
<p class="p4"></p>
<p class="p2">
<span>Na osnovu čl.367. tač.2. ZKP-a </span>
</p>
<p class="p2"></p>
<p class="p2"></p>
<p class="p4">
<span>ODBACUJE SE OPTUŽBA</span>
</p>
<p class="p2"></p>
<p class="p2"></p>
<p class="p2">
<span>Da je učinila krivično djelo - samovlašće iz čl. 384. st.2. u vezi st.1. Krivičnog zakonika.</span>
</p>
<p class="p2"></p>
<p class="p2">
<span>- jer je postupak vođen bez optužbe ovlašćenog tužioca.</span>
</p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2">
<span>						II</span>
</p>
<p class="p2"></p>
<p class="p5">
<span>Na osnovu čl. 373. tč.2. ZKP-a</span>
</p>
<p class="p5"></p>
<p class="p6">
<span>OSLOBAĐA SE OD OPTUŽBE</span>
</p>
<p class="p7">
<span>Da je</span>
</p>
<p class="p2"></p>
<p class="p2">
<span>Dana 22.04.2010.godine oko 10,30 sati, ušla sa V.M.m na put koji predstavlja dio kat parcele br....., a graniči sa placem V.M., supruga okrivljene V.V., a prema podrumu njihove kuće, na način što je fizički nasrnula na oštećenog L.M., koji je tu postavljao kolčeve za ogradu, te mu onemogućila postavljanje ostalih kolčeva, a onih nekoliko već postavljenih iščupala i jednim zamahnula prema oštećenom, te ga udarila u predjelu glave, onemogućivši mu da dalje postavlja kolčeve, vezano za mirno korišćenje prilaza puta, što je od strane okrivljene bilo popraćeno raznim psovkama i uvredama upućene prema oštećenom i njegovoj porodici, a da bi prethodno parkirala svoj automobil marke „Golf“ na prilaznom putu onemogućivši oštećenom da može mirno koristiti put, odnosno prijaviti nadležnim organima izvršeni incident,</span>
</p>
<p class="p2"></p>
<p class="p2">
<span>-čime bi počinila krivično djelo – ugrožavanje sigurnosti iz čl. 168. st.1. Krivičnog zakonika.</span>
</p>
<p class="p2"></p>
<p class="p2">
<span>- jer nije dokazano da je učinila djelo za koje je optužena.</span>
</p>
<p class="p2"></p>
<p class="p2">
<span>Troškovi krivičnog postupka padaju na teret budžetskih sredstava suda. </span>
</p>
<p class="p2"></p>
<p class="p2"></p>
<p class="p4">
<span>O b r a z l o ž e n j e</span>
</p>
<p class="p4"></p>
<p class="p2"></p>
<p class="p2">
<span>Optužnim predlogom </span><span class="s1">supsidijarnog tužioca L.M., od 09.07.2012. godine, kojeg je pun. supsidijarnog tužioca precizirao dana 04.02.2013 godine,</span><span> stavljeno je na teret okrivljenoj izvršenje krivičnih djela bliže opisanih u izreci presude.</span>
</p>
<p class="p2"></p>
<p class="p2">
<span class="s1">Okrivljena V.V. je u svojoj odbrani izjavila da se dana 22.04.2010.godine oko 10,00 časova izjutra nalazila na poslu u Opštoj bolnicu u Baru, kada su je djeca telefonskim putem pozvala i rekli joj da komšija L. zagradjuje njihov ulaz u garažu.  Nakon što se javila glavnoj sestri izašla je s posla i došla kući. Ispred garaže je zatekla komšiju L.M. i njegovog prijatelja Lj.N. kako postavljaju betonske stubove na ulazu u njenu garažu. Inače, što se tiče ulaza u garažu u sporu je sa oštećenim L. unazad sedam godina i povodom toga se vodi i sudski postupak. Kako dana 22.04.2010.godine sudski postupak još uvijek nije bio završen iz tih razloga se tada oštećenom L. obratila riječima „Komšija, to ne možeš tako da radiš, dok se ne donese konačna presuda“. L. je tada njoj odgovorio „Konačna presuda je donešena, ja ću to da zagradim, nema tu ni puta, niti vašeg prolaza, ovo je završeno, ovo je moj put i vi nemate tu ništa“. Tada je uzela kolac koji je bio postavljen u svježi beton, izvadila ga je i bacila u stranu. Tu su svo vrijeme bila i njena djeca i njen suprug koji su svo to vrijeme sve posmatrali i nije ni u jednom trenutku fizički nasrnula na oštećenog L., niti je istog udarila tim kolcem, niti mu je zaprijetila. Tada se obratila prijatelju L. njihovom komšiji R.N. rekavši mu „Umjesto da nas pomirite, vi nas još više zavadjate i dovodite u situaciju pomažući mu na ovakav način da se još više svadjamo“. Poslije toga je došla policija, a čula je da se L. čuo sa advokatom, koji mu je rekao da se sve to obustavi dok ne dodje konačna presuda, a sve je to čula jer je L. pričao sa Rodoljubom i tako mu saopštio. U medjuvremenu je došla i policija i nakon toga je postupak pred sudom povodom smetanja posjeda okončan, ali ne zna tačno kojeg datuma. Verbalna rasprava izmedju nje i oštećenog je trajala oko 10 do 15 minuta. Sa suprugom je došla kritične prilike na lice mjesta. Suprug joj se nalazio u gradu i ona ga je pozvala da dodje sa njom. Kada je gurala kolac, dok je oštećeni držao kolac, za to vrijeme njen suprug nije ništa radio. Ne sjeća se da li je kritične prilike njen suprug u ruci držao kramp i pajser. Kritične prilike je vozila vozilo marke „Golf“ kojim je došla od bolnice do lica mjesta. Posjeduje samo jedno vozilo marke „Golf“. Vozilo je parkirala na putu kojim se dolazi do garaže na udaljenosti od garaže jedno tri, četri do pet metara. Vozilo je parkirala na tom mjestu. Poznato joj je da može da koristi predmetni put, zato što su u sudskom postupku stekli pravo službenosti prolaza tim putem. Nema pristupni put do svoje imovine nekim drugim sporednim putem, oštećeni do svoje kuće može jedino doći tim putem, a ona osim tog puta može doći i drugim putem do njene kuće, ali do garaže može doći jedino tim putem. Garaža se nalazi na kraju puta, a imovina se nalazi na kraju tog puta. Korišćenje predmetnog puta ne ometa dolazak u garažu i ne onemogućava oštećenog da dodje do njegove kuće.</span>
</p>
<p class="p2"></p>
<p class="p2">
<span>U dokaznom postupku provedeni su sledeći dokazi: saslušani su </span><span class="s1">oštećeni L. M., svjedoci N.LJ. i M.N., izvršen je uvid u fotografije lica mjesta, pročitani su zapisnik Uprave policije – Područna jedinica u Baru br. ... od 24.04.2010.godine, rješenje ODT Bar Kt br. ...od 30.04.2012.godine, ugovor o korišćenju nepokretnosti zaključen 10.10.2004. godine Ov br. ....od 13.10.2004.godine zaključen izmedju G.F. kao vlasnika nepokretnosti i korisnika nepokretnosti V.M. iz Bara, Šušanj, rješenje Uprave za nekretnine PJ Bar br. ....od 10.12.2004.godine, rješenje iste uprave pod istim brojem od 12.09.2012.godine kojim je odbijen zahtjev L.M. da se poništi rješenje Uprave za nekretnine od 10.12.2004.godine, dopis službenika F.M. od 22.10.2012.godine, izvod iz KE UP PJ Berane br......od 26.10.2012.godine za okrivljenu V.V., izvršen je uvid u spise predmeta Osnovnog suda u Baru  P br. ....u kojim spisima se nalaze i spisi ovog suda I br......</span>
</p>
<p class="p2"></p>
<p class="p2">
<span class="s1">Oštećeni kao tužilac L. Milovoje je u prethodnom postupku izjavio da pošto je dobio od suda konačnu odluku da se vrati ograda koja je bila postavljena na granicu izmedju njegovog placa i placa V., dana 22.04.2010.godine odlučio je da postavi ogradu obzirom da to V. nisu učinili. Njemu je u tom poslu pomagao N.R., koji je svo vrijeme bio prisutan tu na licu mjesta i pomagao mu je u postavljanju ograde. Oko 10,30 časova izjutra istog dana naišla je okrivljena sa suprugom, na način što je vozilom marke „Golf II“ parkirala njeno vozilo na njegov prilazni put, nakon čega je izašla iz vozila sa suprugom i istog trena nasrnula put njega, na način što je uhvatila kolac koji je prethodno držao u ruci, najprije se gurala sa njim, odnosno gurala je taj kolac, molio je da to ne radi, da ne dira kolac, ona je i dalje nastavila da se gura kolcem put njega, a on je svo vrijeme rukama držao taj kolac, pokušavajući da ga zadrži, pošto je beton bio svježe uradjen. Predmetni kolac je bio od metalne cijevi, dužine metar i po. U jednom trenutku kako je okrivljena gurala taj kolac za vrijeme dok je njen suprug stajao iza nje, držeći kramp u jednoj ruci i pajser u drugoj ruci i krenuvši pajserom da ga udari, okrivljena ga je tada kolcem, odnosno gurajući kolac udarila u predjelu lica ispod lijevog oka. Okrivljena je gurala kolac rukama i u tom guranju kolcem je udarila u predjelu lica kao što je  već naveo i nije  zamahnula kolcem, već je u tom guranju njega udarila. Takodje mu je tom prilikom govorila „zašto zagradjuješ, zašto kopaš, iskopao sebi i djeci grob“. Nakon toga je okrivljena izvadila i druga dva kolca koja je prethodno postavio i pobacila ih po putu, a on se samo odmakao da ne dodje do nekog većeg sukoba. Odmah je pozvao kćerku,a kćerka je obavjestila policiju, a za svo ovo vrijeme N.Lj. je stajao sa strane i posmatrao.  Suprug okrivljene je krampom i pajserom nasrnuo na njega  u smislu da ga udari, ali ga nije udario, jer se  izmakao. Zadobio je povredu  u vidu ogrebotine ispod lijevog oka.  Vozilo okrivljene je bilo parkirano na samom ulazu puta horizontalno prema kući, na samom putu jer je put širine tri metra. Poznato mu je da suprug okrivljene ima pravo službenosti prolaza spornim putem. Smatra da mu je to što je okrivljena parkirala svoje vozilo na spornom putu izvršeno protivpravno zauzimanje zemljišta zato što je sud donio odluku da oni nemaju pravo službenosti prolaza. Postavio je  imovinsko pravni zahtjev.</span>
</p>
<p class="p2"></p>
<p class="p2">
<span class="s1">Svjedok N.LJ. je izjavio da je  kritične prilike sa L.M.m negdje oko 10 časova bio na imanju L. i oni su postavili dva tri kolca, zabetonirali su dva tri kolca kada je u tom trenutku naišla gospodja V.. Ne sjeća se da li je ona sa nekim došla i on ne zna čime je ona došla, ali se sjeća da je naišla pješke, došla do mjesta gdje su on i L. postavili kolčeve, počela je da čupa kolčeve, L. joj je rekao da to ne čini, i tada je došlo do guranja izmedju L.a i okrivljene oko kolca, jer su se  čupali i jedno i drugo oko  kolca, L. je držao da ne čupa kolac, a okrivljena je pokušavala da isčupa kolac i na kraju je isčupala taj kolac, odnosno isčupala je dva tri kocla koliko ih je bilo tu. Nije vidio da li je okrivljena udarila L.a , niti je vidio bilo kakvu vidnu povredu na licu L.M.. Ne sjeća se da li su se izmedju sebe psovali i vrijedjali, jedino čega se sjeća je da je L. govorio okrivljenoj „ne diraj to“ ali je ona isčupala te kolce. Za to vrijeme suprug okrivljene je bio u garaži na udaljenosti tri metra i u rukama je držao pajser i krampu.  Njemu je to djelovalao da ako napadne L. okrivljenu da on pomogne tu. Suprug okrivljene nije nasrtao put L.a krampom i pajserom, ni u jednom trenutku  nije nasrnuo na oštećenog L.a, samo je u rukama držao kramp i pajser. Poslije toga je došla policija,pa je otišao. Okrivljena i oštećeni su držali jedan kolac i čupali su se izmedju sebe, okrivljena je čupala kolac, a L. je držao da ne čupa kolac. U medjuvremenu je došla policija i tako je  došlo do prekida te svadje.  Misli da okrivljena nakon što je isčupala sve kolce nije zamahivala i nasrtala kolcima u pravcu oštećenog. </span>
</p>
<p class="p2"></p>
<p class="p2">
<span class="s1">Svjedok M.N. je izjavio da  nije bio očevidac predmetnog dogadjaja, on i kolega H.Š. su pošli po prijavi na licu mjesta. Na licu mjesta su zatekli L.a i okrivljenu V., da li je to bio još neko ne sjeća se. Došavši na licu mjesta niko od prisutnih nije nasrtao jedan na drugoga, niti je bilo bilo kakvog fizičkog obračuna izmedju okrivljene i oštećenog. On i kolega su uzeli izjave na licu mjesta i utvrdili su da se radi o imovinsko pravnom sporu koji je još uvijek bio na sudu. Upozorili su sve prisutne i zamolili su da sačekaju da se stvar rješi sudskim putem.  Niko od prisutnih nije prijavio da je zadobio bilo kakvu  tjelesnu povredu, jedino je priče bilo da je okrivljena počupala kolčeve koje su zatekli pored puta. </span>
</p>
<p class="p2"></p>
<p class="p2">
<span class="s1">Uvidom u fotografije lica mjesta utvrđen je bliži izgled lica mjesta.</span>
</p>
<p class="p2"></p>
<p class="p2">
<span class="s1">Iz zapisnika Uprave policije – Područna jedinica u Baru br. ...od 24.04.2010.godine proizilazi da je L.M. dana 24.04.2010.godine u Ekspozituri policije Bar u svojstvu građanina dao obavještenje ovlašćenom policijskom službeniku Š.H. u vezi događaja koji se dogodio dana 22.04.2010.godine između njega i V.V..</span>
</p>
<p class="p2"></p>
<p class="p2">
<span class="s1">Iz rješenja ODT Bar Kt br. ....od 30.04.2012.godine proizilazi da je dana 30.04.2012. godine ODT u Baru odbacio krivičnu prijavu koju je oštećeni L.M. iz Bara podnio protiv V.M. i V.V. iz Bara, Šušanj – Ilino 2, zbog krivičnog djela – ugrožavanje sigurnosti iz čl. 168. st. 1. Krivičnog zakonika, jer u radnjama prijavljenih nema elemenata bića krivičnih djela za koje se prijavljuju, ni drugog krivičnog djela za koje se gonjenje preduzima po službenoj dužnosti.  </span>
</p>
<p class="p2"></p>
<p class="p2">
<span class="s1">Iz ugovora o korišćenju nepokretnosti zaključenog 10.10.2004.godine, a ovjerenog u Osnovnom sudu u Baru pod brojem Ov br. .....od 13.10.2004.godine proizilazi da je isti zaključen izmedju G.F. kao vlasnika nepokretnosti i V.M. iz Bara, Šušanj, kao korisnika nepokretnosti, a povodom davanja na korišćenje nepokretnosti koja se nalazi u Baru i to nepokretnosti označene kao kat. parcela br. ....po kulturi put površine 105 m</span><span class="s2">2</span><span class="s1"> (dužina 35 m, širina 3 m).</span>
</p>
<p class="p2"></p>
<p class="p2">
<span class="s1">Iz rješenja Uprave za nekretnine PJ Bar br. ....od 10.12.2004.godine proizilazi da se dozvoljava, a na osnovu ugovora o korišćenju nepokretnosti Ov br. I ...od 13.10.2004.godine, upis prava službenosti prolaza u „G“ listu lista nepokretnosti broj....KO Šušanj preko kat. parcele br....., po kulturi neplodno zemljište površine 105 m2, svojina G.K. u korist V.M. iz Bara, JMBG..... </span>
</p>
<p class="p2"></p>
<p class="p2">
<span class="s1">Iz rješenja iste uprave pod istim brojem od 12.09.2012.godine, proizilazi da je odbijen kao neosnovan zahtjev L.M. za oglašavanje ništavim rješenja Uprave za nekretnine – Područna jedinca Bar br. ....od 10.12.2004.godine, kao i da se iz "G" lista LN br..... KO Šušanj sa kat. parcele ...upisana kao svojina L.M., brišu tereti: „zabilježba žalbe L.M. iz Bara, Šušanj, upisana na osnovu Rješenja ove PJ br. ....od 04.02.2010.godine, i zabilježba žalbe V.M., upisana na osnovu Rješenja ove PJ br. ....od 14.06.2011.godine“.</span>
</p>
<p class="p2"></p>
<p class="p2">
<span class="s1">Iz dopisa službenika F.M. od 22.10.2012. godine proizilazi da su spisi predmeta Osnovnog suda u Baru  I br...dostavljeni na uvid sudiji O.M. dana 18.04.2011.godine za potrebe parničnog postupka P br. ...novi broj P br.....). Provjerom u parničnu pisarnicu proizilazi da su spisi predmeta P br. ....ekspedovani na Viši sud radi odlučivanja po žalbi dana 05.07.2012. godine. </span>
</p>
<p class="p2"></p>
<p class="p2">
<span class="s1">Iz izvoda iz KE UP PJ Berane br. ...od 26.10.2012.godine za okrivljenu V.V. utvrdjeno je da okrivljena V.V. nije osuđivana. </span>
</p>
<p class="p2"></p>
<p class="p2">
<span class="s1">Uvidom u spise predmeta  Osnovnog suda u Baru  P br. ... u kojim spisima se nalaze i spisi ovog suda I br. ... utvrđeno je da je V.M. kao tužilac podnio protiv L.M. kao tuženog, tužbu radi činidbe, kojom je traženo da L.M. ukloni metalnu ogradu od metalnih stubova i metalne žice ispred garaže V.M., koja je postavljena na međi povlasnog dobra - kat. parcele br. ....Šušanj, i poslužnog dobra-kat.parcele br. .....Šušanj i na taj način omogući nesmetan prolaz tužioca pješke i motornim vozilom preko poslužne parcele tuženog do povlasne parcele tužioca – garaže tužioca. Viši sud u Pogodici je rješenjem Gž.br. ....od 09.12.2011.godine potvrdio rješenje Osnovnog suda u Baru P.br. ...od 26.07.2011.godine kojim je određen prekid postupka do okončanja upravnog postupka pred Upravom za nekretnine PJ Bar. Rješenjem Uprave za nekrenine PJ Bar br. .....od 01.06.2011.godine oglašeno je ništavim rješenje te PJ br. .....od 10.12.2004.godine koje se odnosi na upis prava službenosti prolaza preko kat. parele br....., po kulturi neplodno zemljište pov. 117 m</span><span class="s2">2</span><span class="s1">, sada upisana u LN br..... KO Šušanj kao svojina L. u dijelu 1/1 a u korist V.M. iz Bara, JMBG...., na osnovu Ugovora o korišćenju nepokretnosti Ov. I br. ....od 13.10.2004.godine, dok se iz LN br. ...KO Šušanj sa kat. parcele br. ....upisane kao svojina L.M. 1/1 briše teret "zabilježba žalbe L.M. iz Bara, Šušanj, upisana na osnovu rješenja te PJ br. ...od 04.02.2010.godine, kao i da će se po konačnosti tog rješenja izvršiti poromjena u katastru nepokretnosti i izbrisati pravo službenosti prolaza na navedenoj kat. parceli u "G" listu LN br. 3.... KO Šušanj. Rješenjem Osnovnog suda u Baru P.br. ....od 23.08.2011.godine određen je prekid postupka do pravosnažnog okončanja postupka pred organom Uprave za nekretnine po rješenju PJ Bar br. ....od 10.12.2004.godine ili kad sud nađe da više ne postoje razlozi da se čeka na njegov završetak. Rješenjem Višeg suda u Podgorici Gž.br. ....od 26.10.2012.godine ukinuto je rješenje Osnovnog suda u Baru P.br. ....od 18.06.2012.godine kojim je bio određen prekid postupka do okončanja upravnog postupka pred Upravom za nekretnine PJ Bar. Na osnovu pravosnažne i izvršne odluke Osnovnog suda u Baru P.br. ...od 23.11.2009.godine rješenje I.br. ....od 02.03.2010.godine određeno je izvršenje u korist izvršnog povjerioca L.M. iz Bara, a na teret V.M. iz Bara, koje rješenje je potvrdio Viši sud u Podgorici rješenjem Gž.br. ....od 16.04.2010.godine, nakon čega je rješenjem I.br. ...od 14.06.2010.godine utvrđeno da je izvršenje sprovedeno u cjelosti.</span>
</p>
<p class="p2"></p>
<p class="p2">
<span class="s1">Kako je punomoćnik oštećenog kao supsidijernog tužioca odustao od predloga za saslušanjem svjedoka Š.H. ,to je sud  donio rješenje da se u dokaznom postupku neće u svojstvu svjedoka saslušavati Š.H..Sud je donio i rješenje kojim se odbija predlog branioca okrivljene da se u dokaznom postupku u svojstvu svjedoka sasluša suprug okrivljene V.M., obzirom da ima svojstvo privilegovanog svjedoka, a kod činjenice da je činjenično stanje u dovoljnoj mjeri rasvjetljeno,to bi provođenje ovog dokaza vodilo odugovlačenju krivičnog postupka ,a ne bi imalo za rezultat utvrđivnje drugačijeg činjeničnog stanja. </span>
</p>
<p class="p2"></p>
<p class="p2">
<span class="s1">Ocjenom izvedenih dokaza u postupku nije utvrđeno da je okrivljena učinila krivično djelo ugrožavanje sigurnosti iz čl. 168. st. 1. Krivičnog zakonika. Okrivljenoj se stavlja na teret da je d</span><span>ana 22.04.2010.godine oko 10,30 sati, ušla sa V.M.m na put koji predstavlja dio kat parcele br....KO Šušanj, a graniči sa placem V.M., supruga okrivljene V.V., a prema podrumu njihove kuće ,na način što je fizički nasrnula na L.M., koji je tu postavljao kolčeve za ogradu, te mu onemogućila postavljanje ostalih kolčeva, a onih nekoliko već postavljenih iščupala i jednim zamahnula prema oštećenom, te ga udarila u predjelu glave, onemogućivši mu da dalje postavlja kolčeve, vezano za mirno korišćenje prilaza puta, što je od strane okrivljene bilo popraćeno raznim psovkama i uvredama upućene prema oštećenom i njegovoj porodici, a da bi prethodno parkirala svoj automobil marke „Golf“ na prilaznom putu onemogućivši oštećenom da može mirno koristiti put, odnosno prijaviti nadležnim organima izvršeni incident.</span>
</p>
<p class="p2"></p>
<p class="p2">
<span class="s1">Okrivljena u svojoj odbrani ne priznaje izvršenje krivičnog djela,u bitnom navodeći da je kritičnom prilikom kada je došla na lice mjesta sa svojim suprugom uzela kolac koji je bio postavljen u svježi beton, izvadila ga i bacila u stranu, da je kolac gurala dok ga je oštećeni držao, ali da ni u jednom trenutku nije fizički nasrnula na L.a niti ga je udarila kolcem, niti mu je zaprijetila, a da je verbalna rasprava između njih trajala oko 10 do 15 minuta. Tom prilikom njen suprug nije ništa radio, kao i da se ne sjeća  da li je u rukama držao kramp i pajser. Odbranu okrivljene sud je prihvatio obzirom da je ista u bitnom potvrđena iskazom svjedoka N.LJ.. Navedeni svjedok je u svom iskazu potvrdio odbranu okrivljene navodeći da okrivljena nije fizički nasrtala na L.M., te da je kritičnom prilikom vidio da je došlo samo do guranja između okrivljene i svjedoka oštećenog oko kolca, da su se i jedno i drugo čupali oko kolca na način što je oštećeni L. držao kolac kako ga okrivljena ne bi iščupala, dok je okrivljena pokušavala da iščupa kolac u čemu je i uspjela, odnosno da je vidio da je okrivljena iščupala  dva tri kolca, ali da nije vidio da je ista udarila L.a, niti je na njegovom licu vidio neku vidnu povredu. Svjedok N.LJ.  u svom iskazu nije potvrdio navode oštećenog kao tužioca L.M. da je okrivljena kritičnom prilikom upućivala istom uvrede i psovke, navodeći da se ne sjeća da li su se između sebe psovali i vrijeđali, ali da se sjeća da je između njih došlo do svađe i da se sjeća da je oštećeni uputio okrivljenoj riječi "ne diraj to". Nadalje, nasuprot iskazu supsidijarnog tužioca L.M. ,svjedok N. je izjavio da je kritičnom prilikom suprug okrivljene  u rukama držao pajser i kramp nalazeći se na udaljenosti od L.a oko tri metra, ali da nije njima nasrtao na L.a. Iskaz svjedoka N.LJ. koji svjedok je bio očevidac predmetnog događaja, sud je cijenio kao istinit i jasan, ovo posebno kod činjenice da je kritičnom prilikom prije dolaska okrivljene  isti pomagao upravo  L. M. u postavljanju kolčeva, te je sa istim očigledno u dobrim odnosima, pa nije imao razloga da ne govori istinu i da ne navede sve detalje događaja i to kako one koji idu u prilog okrivljenoj, tako i one koje joj idu na teret. Nadalje, ni uvidom u fotografije lica mjesta nije se moglo utvrditi da je okrivljena kritičnom prilikom fizički nasrnula na L.M.. </span>
</p>
<p class="p2"></p>
<p class="p2">
<span class="s1">Dakle,  imajući u vidu prednje navedeno, u postupku je nesumnjivo utvrđeno da je dana 22.04.2010.godine oko 10,30 sati okrivljena došla na lice mjesta, tačnije na put koji predstavlja dio kat. parcele br. .....KO Šušanj, a koja se graniči sa placem njenog supruga V.M., a prema podrumu njihove kuće, te da je tom prilikom iščupala nekoliko kolčeva koje je bio postavio L.M., pri čemu je između njih došlo do guranja oko kolca i do verbalne prepirke,a što je utvrđeno iz odbrane okrivljene V.V. i iskaza svjedoka N.R.Lj.,a što u konačnom nije sporio ni L.M..</span>
</p>
<p class="p2"></p>
<p class="p2">
<span class="s1">Pritom, sud nije prihvatio iskaz L.M. u kojem je isti u bitnom naveo da ga je okrivljena u toku guranja sa kolcem udarila u predjelu lica ispod lijevog oka, uslijed čega je zadobio povredu u vidu ogrebotine ispod lijevog oka, te da je   tom prilikom i suprug okrivljene krenuo da ga udari pajserom ali u tome nije uspio jer se izmakao, kao i da  mu je okrivljena kritične prilike uputila riječi "zašto sagrađuješ, zašto kopaš, iskopao sebi i djeci grob". Ovakav iskaz L.M. sud je cijenio kao neistinit i sračunat da oteža krivično pravni položaj okrivljene, a ovo s razloga jer iskaz L.M. nije potvrđen nijednim provedenim dokazom, a prije svega iskazom svjedoka N.LJ. koji je bio očevidac predmetnog događaja, kao ni eventulano ljekarskim izvještajem o  zadobijenim povredama, jer je logično da bi se oštećeni kao tužilac, da je zadobio udarac kako je naveo, javio ljekaru kako bi isti konstatovao povredu. Osim toga, da je okrivljena udarila kolcem oštećenog na način kako je to isti opisao, te da je isti uslijed udarca zadobio povredu u vidu ogrebotine ispod lijevog oka, takva povreda bi morala ostaviti vidljiv trag na licu  L.M., koji bi mogao vidjeti ne samo svjedok N.LJ., nego i ovlašćeni policijski službenik M.N., koji  je odmah  nakon predmetnog dogadjaja, zajedno sa kolegom, po prijavi došao na lice mjesta. Naprotiv, svjedok M.N. se u svom iskazu, koji je sud cijenio kao istinit, ne izjašnjava o uočenim povredama kod prisutnih lica, što je kao ovlašćeno lice dužan da učini, već je naprotiv  bio decidan da kada je sa kolegom Š.H.došao na lice mjesta niko od prisutnih, među kojima je bio i L.M., nije prijavio da je zadobio bilo kakvu tjelesnu povredu. </span>
</p>
<p class="p2"></p>
<p class="p2">
<span class="s1">U postupku nije nesumnjivo utvrđeno i da je okrivljena kritičnom prilikom L.M.upućivala  riječi prijetnje, već samo da je kritičnom prilikom između njih došlo do prepirke, stim da se nijesu mogle utvrditi tačne riječi koje su izgovorene, jer ni okrivljena, ni oštećeni kao tužilac L.M. , kao ni svjedok N.LJ. nijesu na identičan način naveli riječi koje su okrivljena i oštećeni kritičnom prilikom upućivali jedno drugom. Pritom, da bi postojalo krivično djelo ugrožavanje sigurnosti riječi prijetnje moraju biti konkretizovane, odnosno mora se tačno utvrditi koje su riječi izgovorene i da li se iste mogu kvalifikovati kao prijetnja. U postupku je takođe utvrđeno da je okrivljena počupala kolce koje je oštećeni bio postavio, da je između njih došlo do čupanja i guranja oko kolca, ali nije utvrđeno da je okrivljena na bilo koji način udarila L.M.. Međutim, radnje koje je kritičnom prilikom preduzela okrivljena, ne predstavljaju obilježje krivičnog djela ugrožavanje sigurnosti koje se okrivljenoj stavlja na teret. Osim toga,ni u optužnom akti nije precizirano koje je to riječi prijetnje kritične prilike okrivljena uputila L. M.,a isti  nijednom u toku postupka nije izjavio da mu je uslijed ponašanja okrivljene kritičnom prilikom bila ugrožena sigurnost ili da je njeno ponašanje doživio kao ozbiljnu prijetnju. Naime, </span><span>radnja krivičnog djela ugrožavanje sigurnosti je prijetnja da će se napasti na život ili tijelo. Prijetnja se mora odnositi na lišavanje života ili na povredu tjelesnog integriteta. Takva prijetnja mora biti ozbiljna, odnosno podobna da kod onoga kome prijeti izazove osjećaj straha ili opšte nesigurnosti,a što u konkretnom slučaju nije dokazano.</span><span class="s1">Imajući u vidu prednje navedeno, sud je našao da nije dokazano da je okrivljena učinila krivično djelo ugrožavanje sigurnosti iz čl. 168. st. 1. KZ-a, na način kako je to predstavljeno u stavu II  izreke presude, pa ju je na osnovu čl. 372. tač. 2. ZKP-a oslobodio od optužbe. </span>
</p>
<p class="p2"></p>
<p class="p2">
<span class="s1">Nadalje, optužnim predlogom koji je punomoćnik oštećenog kao tužioca precizirao u završnoj riječi ,okrivljenoj je stavljeno na teret da je izvršila krivično djelo ugrožavanje sigurnosti iz čl. 168 .st. 1. KZ-a u sticaju sa krivičnim djelom saomovlašće iz čl. 384. st. 2. u vezi st. 1. KZ-a.</span>
</p>
<p class="p2"></p>
<p class="p2">
<span class="s1">Krivičnim zakonikom je propisano da se protiv učinioca krivičnog djela samovlašće iz čl. 384. st. 2. u vezi st. 1. KZ-a gonjenje preduzima po službenoj dužnosti. U čl. 59. st. 1 i 3 Zakonika o krivičnom postupku propisano je da kada državni tužilac nađe da nema osnova da preduzme gonjenje za krivično djelo za koje se goni po službenoj dužnosti, dužan je da o tome obavijesti oštećenog, uputi ga da može sam preduzeti gonjenje i dostavi mu rješenje o odbacivanju krivične prijave. Oštećeni ima pravo da preduzme, odnosno nastavi gonjenje u roku od 30 dana od dana kada je primio obavještenje. Međutim, uvidom u rješenje Osnovnog državnog tužilaštva u Baru KT br. ....od 30.04.2012.godine utvrđeno je da je oštećeni L.M. iz Bara podnio  krivičnu prijavu protiv V.V. i V.M. , zbog krivičnog djela ugrožavanje sigurnosti iz čl. 168. st. 1. KZ-a odbačena,a koja prijava je odbačena  jer u radnjama prijavljenih nema elemenata bića krivičnog djela za koje se prijavljuju, a ni drugog krivičnog djela za koje se gonjenje preduzima po službenoj dužnosti. Imajući u vidu navedeno sud je na osnovu čl. 367 tč.2 ZKP-a odbacio optužbu prema okrivljenoj za krivično djelo samovlašće iz čl. 384. st. 2. u vezi st. 1. Krivičnog zakonika . Za navedeno krivično djelo propisano je gonjenje po službenoj dužnosti. Oštećeni kao tužilac je nakon odbačaja njegove krivične prijave zbog krivičnog djela ugrožavanje sigurnosti iz čl. 168 st.l Krivičnog zakonika sudu podnio optužni predlog  i u vezi krivičnog djela samovlašće iz čl. 384. st. 2. u vezi st. 1. Krivičnog zakonika. Kako za navedeno krivično djelo nije predviđeno gonjenje podnošenjem privatne tužbe, postupak je za krivično djelo samovlašće iz čl. 384. st. 2. u vezi st. 1. Krivičnog zakonika vođen bez zahtjeva ovlašćenog tužioca, pa je optužba za to krivično djelo odbačena, shodno čl. 367. tač 2. ZKP-a. Sud u izreci presude pod st. I nije naveo činjenični opis krivičnog djela samovlašće iz čl. 384. st. 2. u vezi st. 1. Krivičnog zakonika je isti nije ni naveden u optužnom aktu.</span>
</p>
<p class="p2"></p>
<p class="p2">
<span class="s1">Sud je cijenio i ostale provedene dokaze i to :Ugovor o korišćenju nepokretnosti Ov.br. ....od 13.10.2004.godine, rješenje Uprave za nekretnine PJ bar br. ....od 10.12.2004.godine i od 12.09.2012.godine, spise predmeta  Osnovnog suda u Baru  P br....., ali je našao da isti nijesu od uticaja na drugačije odlučivanje u ovoj krivičnoj stvari.</span>
</p>
<p class="p2"></p>
<p class="p2">
<span class="s1">Odluka o imovinskopravnom zahtjevu zasniva se na odredbi čl. 239. st. 3. ZKP-a,obzirom da je  za krivično djelo ugrožavanje sigurnosti iz čl. 168 .st. 1. KZ-a,okrivljena oslobođena od optužba ,a da je za krivično djelo samovlašće iz čl. 384. st. 2. u vezi st. 1. Krivičnog zakonika optužba odbačena , pa je sud oštećenog kao tužioca L.M. uputio da imovinskopravni zahtjev može ostvarivati u parničnom postupku. </span>
</p>
<p class="p2"></p>
<p class="p2">
<span class="s1">Odluka o troškovima krivičnog postupka zasniva se na odredbi čl. 230. st. 1. ZKP-a, zbog čega troškovi krivičnog postupka padaju na teret budžetskih sredstava suda. </span>
</p>
<p class="p2"></p>
<p class="p2">
<span>Na osnovu izloženog odlučeno je kao u izreci presude.</span>
</p>
<p class="p2"></p>
<p class="p4">
<span>OSNOVNI SUD U BARU</span>
</p>
<p class="p4">
<span>Dana 05.02.2013. godine</span>
</p>
<p class="p4"></p>
<p class="p4"></p>
<p class="p2">
<span> ZAPISNIČAR,				                                                       S U D I J A</span>
</p>
<p class="p2">
<span>  Amira Nikičić 		                                                   	                     Ljiljana Joković</span>
</p>
<p class="p2"></p>
<p class="p2"></p>
<p class="p2">
<span>PRAVNA POUKA: Protiv ove presude može se izjaviti žalba</span>
</p>
<p class="p2">
<span>Višem sudu u Podgorici, u roku od 8 dana od dana prijema</span>
</p>
<p class="p2">
<span>pismenog otpravka, preko ovog suda u dva primjerka.</span>
</p>
<p class="p2"></p>
<p class="p2"></p>
<p class="p2">
<span>DNA: </span>
</p>
<p class="p2">
<span>- okrivljenoj,</span>
</p>
<p class="p2">
<span>- braniocu okrivljene,</span>
</p>
<p class="p2">
<span>- oštećenom kao tužiocu,</span>
</p>
<p class="p2">
<span>- punomoćniku oštećenog,</span>
</p>
<p class="p2">
<span>- spisi.</span>
</p>
<p class="p2"></p>
<p class="p2"></p>
<p class="p8"></p>


</body>
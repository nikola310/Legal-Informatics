<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt;font-family:'Arial'}
.span2{;font-family:'Arial'}
.span3{color:#000000;font-family:'Arial'}
.span4{color:#FF0000;font-size:12pt;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<li style="text-align:right">
<span class="span1">      K br. 302/14</span>
</li>
<p>&nbsp;</p>
<p>
<span class="span2">                                                    </span><span></span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span2">         U IME CRNE GORE</span>
</p>
<li>
<span class="span1">     </span><span class="span1"></span>
</li>
<li>
<span class="span1"> OSNOVNI SUD U BARU, kao prvostepeni krivični, sudija Aleksandra Leković, kao sudija pojedinac, sa zapisničarom Anom Stanišić, u krivičnom predmetu okrivljenog Ć.D., zbog krivičnog djela krađa iz čl.239 st.1 Krivičnog zakonika Crne Gore, po optužnom predlogu Osnovnog državnog tužilaštva u Baru Kt.br. 156/14 od 01.09.2014. godine, nakon održanog glavnog javnog pretresa u prisustvu savjetnika Osnovnog državnog tužilaštva u Baru Predraga Đikanovića i odsustvu okrivljenog, dana 25.11.2014. godine donio je i istog dana javno  objavio  </span>
</li>
<li style="text-align:center;">
<span class="span1">   </span>
</li>
<li style="text-align:center;">
<span class="span1">PRESUDU</span>
</li>
<p>&nbsp;</p>
<p>
<span class="span3">Okrivljeni Ć.D., od oca M. i majke M., rođene P., rođen ... godine u B.P., sa prebivalištem u B.,  državljanin C.G., po zanimanju autoelektričar, neoženjen, pismen, sa završenom srednjom školom, lošeg imovnog stanja, neosuđivan. </span>
</p>
<p>
<span class="span3"></span>
</p>
<p style="text-align:center;">
<span class="span3">KRIV JE</span>
</p>
<p>&nbsp;</p>
<p>
<span class="span3">Što je:</span>
</p>
<p>&nbsp;</p>
<p>
<span class="span3">U noći 01.marta 2014.godine u 02,18 časova, na parking prostoru iza ugostiteljskog objekta "S." u Bulevaru Revolucije u Baru, svjestan svog djela i htio je njegovo izvršenje, oduzeo tuđu pokretnu stvar - staklo od retrovizora putničkog motornog vozila marke "Mercedes GLK 320", reg. oznaka …, vlasništvo oštećenog K.I. u namjeri da njegovim prisvajanjem sebi pribavi protivpravnu imovinsku korist, na način što je prišao navedenom vozilu i upotrebom ključa odvojio staklo od lijevog retrovizora navedenog putničkog motornog vozila, novčane vrijednosti od 411,39 eura. </span>
</p>
<p>&nbsp;</p>
<p>
<span class="span3">- čime je izvršio krivično djelo - krađa iz čl. 239 st. 1 Krivičnog zakonika Crne Gore. </span>
</p>
<p>&nbsp;</p>
<p>
<span class="span3">         Pa mu sud primjenom članova 4, 32, 36, 42, 52,53 i 54 Krivičnog Zakonika Crne Gore i članova 369, 370 i 374 ZKP-a i z r i č e</span>
</p>
<p>&nbsp;</p>
<p style="text-align:center;">
<span class="span3">USLOVNU OSUDU</span>
</p>
<p>&nbsp;</p>
<p>
<span class="span3">           Kojom mu utvrđuje kaznu zatvora u trajanju od 3 /tri/ mjeseca i istovremeno određuje  da se kazna neće izvršiti ukoliko okrivljeni u roku od 1 /jedne/  godine ne izvrši novo krivično djelo.</span>
</p>
<p>&nbsp;</p>
<li>
<span class="span2">Okrivljeni je dužan da plati troškove krivičnog postupka u iznosu od 50,00 € u roku od 15 dana od dana pravosnažnosti, pod prijetnjom izvršenja.</span>
</li>
<p>&nbsp;</p>
<p>&nbsp;</p>
<p style="text-align:center;">
<span class="span2">O b r a z l o ž e n j e</span>
</p>
<p>&nbsp;</p>
<p>
<span class="span2">Optužnim predlogom Osnovnog državnog tužilaštva u Baru Kt br.156/14 od 01.09.2014. godine stavljeno je na teret okrivljenom izvršenje krivičnog djela </span><span class="span3">krađa iz čl. 239 st. 1 Krivičnog zakonika Crne Gore. </span>
</p>
<li>
<span class="span1">Glavni pretres je održan u odsustvu okrivljenog na osnovu čl. 457  ZKP-a s obzirom da mu se poziv nije mogao uručiti zbog neprijavljivanja sudu promjene adrese, a sud je procijenio da njegovo prisustvo na glavnom pretrtesu nije nužno, s obzirom da je saslušan pred ODT-om</span><span class="span2">.</span>
</li>
<li>
<span class="span1">Okrivljeni je u svojoj odbrani pred Osnovnim državnim tužilaštvom u Baru u bitnom naveo da je u noći 01.03.2014.godine oko 02,00h ili 03,00h došao do parkinga iza lokala “Soho“ i sa vozila marke „Mercedes GL“ , ključem od svog vozila, skinuo lijevo retrovizorsko staklo i odnio ga sa sobom. Čitav prethodni dan i noć je konzumirao alkohol – pivo i to oko 30 flaša od 0.25 l. Ni sam ne zna zašto je ovo uradio, vjerovatno zato što je bio pod uticajem alkohola. Nakon nekih deset dana pozvao ga je inspektor iz policije i on je dao izjavu i vratio retrovizor. Kaje se zbog svega što je uradio. </span>
</li>
<p>
<span class="span2">U dokaznom postupku sud je pročitao iskaz oštećenog K.I. iz prethodnog postupka, pročitao je </span><span class="span3"> potvrdu Uprave policije -Centra bezbjednosti Bar o privremeno oduzetim predmetima od 11.03.2014.godine,  potvrdu Uprave policije - Centra bezbjednosti Bar o vraćanju privremeno oduzetih predmeta od 11.03.2014.godine, nalaz i mišljenje sudskog vještaka finansijske struke D. N. od 22.08.2014.godine i izvod iz kaznene evidencije za okrivljenog Ć.D. pribavljen od Ministarstva pravde Podgorica br. 0203/9629 od 17.10.2014.godine i izvršen je uvid u video snimak sa mjesta izvršenja krivičnog djela.</span>
</p>
<p>
<span class="span2">Svjedok štećeni K.I. je u svom iskazu pred Osnovnim državnim tužilaštvom naveo da je dana 01.03.2014.godine parkirao svoje vozilo marke „Mercedes GLK 320“ reg.oznaka ... na Bulevaru revolucije, kod lokala “Soho“ i u jutarnjim časovima je primjetio da mu nema retrovizorskog stakla. Ima jako skupo vozilo i isto je kupio 2011.godine za novčani iznos od 32.000,00 eura, a kada je otišao u servis dobio je račun za to staklo koji košta 411,39 €. Oduzeto staklo mu je vratila policija. Ne pridružuje se krivičnom gonjenju protiv osumnjičenog i ne postavlja imovinsko pravni zahtjev jer mu je staklo vraćeno.  </span>
</p>
<p>
<span class="span2">Iz</span><span class="span3"> potvrde Uprave policije -Centra bezbjednosti Bar o privremeno oduzetim predmetima od 11.03.2014.godine je utvrđeno da je staklo lijevog retrovizora za vozilo marke “Mercedes GLK”  oduzeto od lica Ć.D., koju potvrdu je on uredno potpisao, dok je iz potvrde Uprave policije - Centra bezbjednosti Bar o vraćanju privremeno oduzetih predmeta od 11.03.2014.godine utvrđeno da je staklo lijevog retrovizora za vozilo marke “Mercedes GLK” vraćeno K. </span><span class="span3">I.</span><span class="span3">, koju potvrdu je on uredno potpisao.</span>
</p>
<p>
<span class="span3">Iz nalaza i mišljenja sudskog vještaka finansijske struke D. N. broj gornji od 22.08.2014.godine je utvrđeno da vrijednost retrovizorskog stakla za putničko motorno vozilo marke “Mercedes GLK 320”  iznosi 411,39 €</span>
</p>
<p>
<span class="span3">Uvidom u video snimak  sa mjesta izvršenja krivičnog djela utvrđeno je da je okrivljeni u 02,18 časova, prišao svom vozilu koje je bilo parkirano do vozila oštećenog, zatim otvorio vrata od svog vozila i nešto uzeo iz svog vozila, zatim prišao do vozila oštećenog sa vozačeve strane, te se na snimku dalje vidi da nešto radi oko vrata vozača i nakon nepun minut u svoje vozilo nešto stavlja, zatim pali svoje vozilo i udaljava se sa lica mjesta. </span>
</p>
<p>
<span class="span3">Iz izvoda iz KE za okrivljenog Ć.D. pribavljen od Ministarstva pravde Podgorica br. 0203/9629 od 17.10.2014.godine je utvrđeno da okrivljeni do sada nije osuđivan.</span>
</p>
<p>
<span class="span2"></span><span class="span2">Ocjenom izvedenih dokaza utvrđeno je da je okrivljeni izvršio krivično djelo koje mu je stavljeno na teret, na način predstavljen u izreci presude i to da je</span><span class="span2"> u</span><span class="span2"> noći 01.marta 2014.godine u 02,18 časova, na parking prostoru iza ugostiteljskog objekta "Soho" u Bulevaru Revolucije u Baru, oduzeo staklo od retrovizora putničkog motornog vozila marke "Mercedes GLK 320", reg. oznaka …, vlasništvo oštećenog K.I., na način što je prišao navedenom vozilu i upotrebom ključa odvojio staklo od lijevog retrovizora navedenog putničkog motornog vozila. Ovakvo činjenično stanje proizilazi ne samo iz odbrane okrivljenog u kojoj nije sporio da je oduzeo predmetni retrovizior, već i iz potvrde o privremenom oduzimanju predmeta, koju je okrivljeni potpisao bez primjedbi, iz koje je utvrđeno da je policija od okrivljenog oduzela predmetni retrovizor, nakon čega ga je vratila oštećenom, kao i iz iskaza svjedoka oštećenog K. I., te video snimka sa lica mjesta.  </span>
</p>
<p>
<span class="span2">Okrivljeni je u svojoj odbrani naveo da je ovo djelo izvršio vjerovatno zato što je bio pod uticajem alkohola, s obzirom da je tog dana, kako je naveo, popio oko 30 flaša piva od 0,25l. Da li je okrivljeni bio pod uticajem alkohola sud nije mogao nesporno utvrditi. Međutim, sve i da jeste bio pod uticajem alkohola, krivica učinioca krivičnog djela, koji sam sebe upotrebom alkohola dovede u stanje u koje nije mogao da shvati značaj svog djela ili da upravlja svojim postupcima, se primjenom pravila „actiones liberae in causa“, utvrdjuje prema vremenu neposredno prije dovodjenja u takvo stanje. </span><span class="span3">Kada je u pitanju krivica ovakvih učinilaca ista se izjednačava sa uračunljivim učiniocima krivičnog djela. Prema tome, o</span><span class="span2">krivljeni je krivično djelo izvršio sa umišljajem, jer je bio svjestan da oduzima tuđe pokretne stvari, a to je uradio u namjeri da njegovim prisvajanjem pribavi sebi protivpravnu imovinsku korist. Vrijednost oduzetog retrovizora je utvrđena iz nalaza i mišljenja vještaka finansijske struke koji nalaz sud u cjelosti prihvata kao jasan, stručan i objektivan. Stoga su se u radnjama okrivljenog stekli svi bitni elementi bića krivičnog djela koje mu je stavljeno na teret.</span>
</p>
<p>
<span class="span2">Optužnim predlogom je stavljeno na teret okrivljenom da je upotrebom šrafcigera odvojio staklo od lijevog retrovizora. Međutim, okrivljeni je u svojoj odbrani naveo da je ključem od svog vozila skinuo ovo staklo, a u spisima predmeta nema dokaza da je upotrebom šrafcigera izvršio ovo djelo. Stoga je sud precizirao izreku presude te naveo da je upotrebom ključa odvojio staklo od retrovizora. Takođe u optužnom predlogu je stavljeno da je krivično djelo izvršeno u 02,00 časova, međutim iz video snimka se nesporno utvrđuje da je predmetno krivično djelo izvršio u 02,18 časova, pa je i u tom dijelu sud precizirao izreku presude. Sud smatra da ovakva izreka presude </span><span class="span2">preciznije predstavlja utvrđeno činjenično stanje, da se navedenim preciziranjem ostaje u okviru istog životnog događaja i da se ne narušava identitet optužnog predloga i presude.</span>
</p>
<p>
<span class="span2">Odlučujući se za krivičnu sankciju prema okrivljenom sud je cijenio sve olakšavajuće i otežavajuće okolnosti iz čl. 42 Krivičnog zakonika. Na strani okrivljenog sud je cijenio priznanje, iskreno kajanje, mladost okrivljenog, kao i raniju neosuđivanost. </span><span class="span2">Otežavajućih okolnosti nije bilo. Imajući u vidu navedene olakšavajuće okolnosti, u nedostatku otežavajućih okolnosti, ocijenjeno je da prema okrivljenom nije potrebno izricanje efektivne kazne zatvora, da će se izricanjem uslovne osude u potpunosti postići svrha izricanja uslovne osude i na taj način dovoljno uticati na okrivljenog da u buduće ne čini krivična djela.</span>
</p>
<li>
<span class="span1">Odluka o troškovima zasniva se na odredbi čl. 229 Zakonika o krivičnom postupku. Dosuđeni iznos se odnosi na troškove vještačenja po vještaku finansijske struke u iznosu od 33,00 € kao i na troškove rada suda koji su određeni prema trajanju, složenosti krivičnog postupka i imovinskim prilikama okrivljenog.</span>
</li>
<p>&nbsp;</p>
<p>
<span class="span2">Na osnovu izloženog odlučeno je kao u izreci presude.</span>
</p>
<p>&nbsp;</p>
<p style="text-align:center;">
<span class="span2">OSNOVNI SUD U BARU</span>
</p>
<li style="text-align:center;">
<span class="span1">            Dana 25.11.2014. godine</span>
</li>
<p>&nbsp;</p>
<li>
<span class="span1">        Zapisničar</span><span class="span1"></span><span class="span1"></span><span class="span1"></span><span class="span1"></span><span class="span1">       </span><span class="span1"></span><span class="span1">           S U D I J A</span>
</li>
<li>
<span class="span1">      Ana Stanišić</span><span class="span1"></span><span class="span1">               </span><span class="span1"></span><span class="span1">                      Aleksandra Leković</span>
</li>
<p>&nbsp;</p>
<p>&nbsp;</p>
<li>
<span class="span1"></span><span class="span1"></span><span class="span1"></span><span class="span1"></span><span class="span1">                               </span>
</li>
<li>
<span class="span1">PRAVNA POUKA: Protiv ove presude može se  izjaviti žalba Višem sudu u Podgorici u roku od 8 dana od dana prijema pismenog otpravka. Žalba se predaje ovom sudu u dva primjerka</span><span class="span4">.</span>
</li>
<p>&nbsp;</p>
<p>&nbsp;</p>
<li>
<span class="span1">DN-a:  - 1 x spisi</span>
</li>
<li>
<span class="span1">           - 1 x okrivljeni </span>
</li>
<li>
<span class="span1"> - 1 x ODT Bar  </span>
</li>
<li>
<span class="span1">- 1 x oštećeni nakon pravosnažnosti</span>
</li>
<li>
<span class="span1">           </span>
</li>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
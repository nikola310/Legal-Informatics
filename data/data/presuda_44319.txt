<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.s1{font-weight:bold;}
.s2{font-weight:bold;text-transform:uppercase;}
.p1{text-align:end;hyphenate:auto;font-family:Arial;font-size:12pt;}
.p2{text-align:center;hyphenate:auto;font-family:Arial;font-size:12pt;}
.p3{text-align:justify;hyphenate:auto;font-family:Arial;font-size:12pt;}
.p4{text-indent:0.5in;text-align:justify;hyphenate:auto;font-family:Arial;font-size:12pt;}
.p5{text-indent:0.5in;text-align:center;hyphenate:auto;font-family:Arial;font-size:12pt;}
.p6{text-indent:0.49166667in;text-align:justify;hyphenate:auto;font-family:Arial;font-size:12pt;}
.p7{margin-left:1.5in;text-align:justify;hyphenate:auto;font-family:Arial;font-size:12pt;}
.p8{text-indent:0.5in;margin-left:1.5in;text-align:justify;hyphenate:auto;font-family:Arial;font-size:12pt;}
.p9{text-align:start;hyphenate:auto;font-family:Arial;font-size:12pt;}
.p10{text-align:justify;hyphenate:auto;font-family:Times New Roman;font-size:12pt;}
</style>
<title>                 K</title>
<meta content="sudnica3" name="author">
</head>
<body class="b1 b2">
<p class="p1">
<span class="s1">                 K.br.32/12</span>
</p>
<p class="p1">
<span class="s1">                                 </span>
</p>
<p class="p2">
<span> HYPERLINK "http://bs.wikipedia.org/wiki/Slika:Coat_of_arms_of_Montenegro.svg" \o "Grb Crne Gore" </span>
<!--Image link to '0.png' can be here-->
</p>
<p class="p3"></p>
<p class="p2">
<span class="s1">U IME CRNE GORE</span>
</p>
<p class="p2"></p>
<p class="p3"></p>
<p class="p4">
<span class="s1">OSNOVNI SUDU ULCINJU,</span><span>sudija S. .M.uz učešće zapisničara B. D.,u ponovljenom krivičnom postupku protiv optuženog D. A.iz R.,kojeg brani advokat L. M. iz U.,zbog produženog krivičnog djela falsifikovanje novca iz čl. 258 st.2 u vezi čl.49 Krivičnog Zakonika,odlučujući po optužnici Osnovnog državnog tužilaštva U. Kt.br.150/07 od 21.08.2007.godine koju je na glavnom pretresu zastupao zamjenik Osnovnog državnog tužioca F. M.,nakon glavnog i javnog pretresa održanog dana 10.04.2012.godine u prisustvu zastupnika optužbe,optuženog,njegovog branioca i oštećenog,donio je i istog dana javno objavio</span>
</p>
<p class="p4"></p>
<p class="p4"></p>
<p class="p3"></p>
<p class="p2">
<span class="s1">P  R  E  S  U  D  U</span>
</p>
<p class="p2"></p>
<p class="p2"></p>
<p class="p2"></p>
<p class="p4">
<span class="s1">I.STAVLJAJU SE VAN SNAGE </span><span>presuda Osnovnog suda u U. K.br.28/08 od 23.03.2009.god.,kojom je optuženi D. A. iz R.,pravosnažno osudjen na kaznu zatvora u trajanju od 6 (šest) mjeseci zbog produženog krivičnog dijela falsifikovanja novca iz čl.258 st.2 u vezi čl.49 Krivičnog Zakonika i presuda Višeg suda u Podgorici Kž.br.1543/09 od 03.09.2009.god. </span>
</p>
<p class="p4"></p>
<p class="p4">
<span class="s1">II</span><span>.Optuženi </span><span class="s1">D. A., </span><span>JMBG ...,od oca I. i majke S.,rođene K.,rođen.1975.god.u R.,gdje i prebiva "Ibarska" ulica br.1,pismen,mašinbravar,Musliman,državljanin Crne Gore,srednjeg imovnog stanja,oženjen,otac dvoje djece,srednjeg imovnog stanja,osuđivan: Presudom Višeg suda B. P. K.41/2002 od 14.10.2002 godine, zbog krivičnog djela neovlašćena preozvodnja, držanje i stavljanje u promet opojnih droga iz čl. 245 st.1 KZ RCG na 4 godine zatvora:presudom Osnovnog suda R. K.20782003 od 16.02.2004. godine za kričnog djelo ugoržanje opanim oružjem pri tuči ili svadji na kaznu od 10.000 dinara:presudom Višeg suda B. P.K.21/2003 od 23.05.2003. godine, zbog krivičnog djela neovlašećeno proizvodnja stavljanje u promet opojnih droga iz čl. 245 st.1 na kaznu 6 mjeseci zatvora: presudom Osnovnog suda R. K.245/03 od 05.03.2004. godine zbog krivičnog djala laka tjelesna povreda iz čl.37 st.2 na 30 dana zatvora. </span>
</p>
<p class="p4">
<span>  </span>
</p>
<p class="p4"></p>
<p class="p4"></p>
<p class="p4"></p>
<p class="p4">
<span> Na osnovu čl.373 tač.2 Zakonika o krivičnom postupku</span>
</p>
<p class="p4"></p>
<p class="p5">
<span class="s2">Oslobađa se od optužbe</span>
</p>
<p class="p5"></p>
<p class="p4">
<span class="s1"> </span><span>Da je:</span>
</p>
<p class="p4">
<span>1.Dana 23.maja 2006.god. oko 19 h,u minimarketu "L i L" u naselju Đ. u U.,stavio u opticaj lažan novac,jednu novčanicu u apoenu od 20 eura,serijskog broja X14306714777,na način što je prilikom kupovine robe radnici u minimarketu Đ. M. predao navedenu novčanicu,</span>
</p>
<p class="p4"></p>
<p class="p4">
<span> 2.Dana 24.maja 2006.god.,oko 16 h, u minimarketu "L. i L." u naselju Đ. u U.,stavio u opticaj lažan novac,jednu novčanicu u apoenu od 20 eura,serijskog broja X14306714777,na način što je prilikom kupovine robe vlasniku V. F. predao navedenu novčanicu,a nakon što je V. F. pregledao novčanicu i okrivljenom saopštio da se radi o falsifikovanoj novčanici optuženi je pobjegao iz minimarketa. </span>
</p>
<p class="p4"></p>
<p class="p4">
<span class="s1">-čime bi izvršio produženo krivično djelo falsifikovanje novca iz čl.258 st.2 u vezi čl.49 Krivičnog Zakonika.</span>
</p>
<p class="p4"></p>
<p class="p4">
<span>-jer nije dokazano da je izvršio krivično djelo za koje je optužen.  </span>
</p>
<p class="p4"></p>
<p class="p4">
<span>  Na osnovu čl.230 st.1 Zakonika o krivičnom postupku troškovi krivičnog postupka padaju na teret budžetskih sredstava suda.</span>
</p>
<p class="p4"></p>
<p class="p2"></p>
<p class="p2">
<span class="s1">O b r a z l o ž e n j e</span>
</p>
<p class="p2"></p>
<p class="p3"></p>
<p class="p4">
<span>Protiv pravosnažne presude ovog suda bliže označene u izreci,osuđeni D. A. podnio je zahtjev za ponavljanje postupka obzirom da se u navedenom postupku istome sudilo u odsustvu,koji zahtjev je ovaj sud uvažio rješenjem Kv.br.4/12 od 09.02.2012. godine.</span>
</p>
<p class="p4"></p>
<p class="p4">
<span>Zastupnik optužbe je u ponovljenom postupku ostao pri podignutoj optužnici i u završnoj riječi je predložio sudu da optuženog za počinjeno krivično djelo oglasi krivim i osudi po zakonu. </span>
</p>
<p class="p4"></p>
<p class="p3">
<span>           Optuženi D. A. u svojoj odbrani je ponovio da nikakve veze sa izvršenjem pomenutog krivičnog djela nema jer se u navedno vrijeme nalazio u M.-S. gdje je radio u agenciji kod rodjaka. Tada je bio u bjekstvu jer je trebao da izdržava kaznu zatvora na koju je osuđen 2004.godine zbog droge. Smatra da mu je od strane jednog inspektora podvaljeno jer nikada nije stavljao lažan novac u opticaj,a u U. je bio samo jednom i to 2003.godine kada je sa jednim rodjakom radio na opremanju nekih apartmana.</span>
</p>
<p class="p4"></p>
<p class="p4">
<span>Na glavnom pretresu sud je u dokaznom postupku izveo sljedeće dokaze: saslušao oštećenog V. F.,svjedoka Đ. M.,pročitao potvrdu o privremeno oduzetim predmetima Uprave policije Ispostave U. od 24.05.2007.god. na ime V. F.,nalaz i mišljenje vještaka grafologa N. V. od 28.05.2007.god.,dopis Uprave policije PJ B.br.03/2-3649 od 29.08.2007.god.,Uprave policije PJ B. broj 03/2-3912 od 14.09.2007.god.,izvod iz kaznene evidencije za optuženog Uprave policije Ispostava R. od 21.12.2007.god. i izvršio uvid u pasoš optuženog D. A.i to str.8 i 32.</span>
</p>
<p class="p4"></p>
<p class="p4">
<span>Oštećeni V. F. je pred istražnim sudijom ovog suda u postupku Ki.br.79/07 izjavio da je vlasnik minimarketa "L. &amp; L." u naselju Dj. u U.. U minimarketu radi radnica Đ. M., koja je u smjeni bila i 23.05.2006. godine. On je kao po običaju dana 24.05.2009. godine pošao u CKB banku da preda pazar od prethodnog dana a službenica banke Č. Z. je primjetila da u svežnju predatih novčanica ima jedna od 20 eura koja je sporna i pomoću je utvrdila da je novčanica falsifikovana. Zamolio je službenicu da mu napravi kopiju te novčanice da bi prijavio falsifikat policiji, a službenica banke mu je rekla da je imala još jedan takav slučaj faflifikata novčanice sa istim serijskim brojem u apoenu od 20 eura. Radnica Đ. M. mu je objasnila da je čovjek koji joj je dao novčanicu kupio šampon "Head &amp; Sholders". Isti dan je sa M.prijavo slučaj policiji. Medjutim 24.05.2006. godine, isto lice dolazi negde oko 16 časova a tada je svjedok bio u radnji sa suprugom.To lice je imalo namjeru nešto da kupi pa je na kasi dalo F. novčanicu od 20 eura, a F. je odmah vidio da se radi o falsifikatu. To lice ostavilo je novčanicu i počelo da bježi a F. je pozvao policiju i pokušao da ga uhvati ali nije uspio. I tu novčanicu je predao policiji. Nakon mjesec ili dva, bio je pozvan u policiju radi prepoznavanja učinioca i regledanja slika pa je na osnovu tih slika pokazao ko bi mogao da bude učinilac djela.Na glavnom pretresu 10.04.2012.god. izjavio je da lice koje je prisutno u sudnici,misleći na optuženog D. A. nije lice koje mu je 24.05.2006.god. predalo falsifikovanu novčanicu u apoenu od 20 eura. To je izjavio sa sigurnošću od 99,9 %.To lice bilo je znatno niže,visine najviše 1,80m, a optuženi prema njegovoj procjeni ima bar sigurno 2 metra,ako ne i više. Ni po liku to nije isto lice koje mu je predalo novčanicu mada ga je tada u prodavnici kratko i gledao. Osim toga,to lice,bilo je tamnije puti i tamnije kose. Kada ga je prepoznao na jednoj od fotografija koje su mu pokazane nije se sa sigurnošću  izjasnio da je to to lice već je ono samo podsjećalo na lice koje mu je dalo novčanicu. Osim toga slike su bile dosta lošeg kvaliteta,crno bijele.Sa njim ništa nije razgovarao kritičnom prilikom tako da ga po glasu nije mogao prepoznati. </span>
</p>
<p class="p4"></p>
<p class="p4">
<span>Svjedok Đ. M.je pred istražnim sudijom ovog suda u postupku Ki.br.79/07 izajvila da se dana 23.05.2007.godine nalazila na radnom mjestu u minimarketu "L. &amp; L.". Negdje oko 19 časova došla je jedna osoba njoj do tada nepoznata. Ta osoba je na srpskom jeziku tražila cigarete, a kako ne drže cigarete kupio je šampon "Head &amp; Shoulders" i platila novčanicom od 20 eura koju M. nije provjerila, a lično i nema iskustva sa falsifikovanim novčanicama i vrtila mu je kusur od 18,80 eura. Primjetila je da je ta osoba srednje razvijena,visoka odprilike 1,80 m,crne kose,kratko ošišan,malo duže iza ušiju,duguljastog lica i imao je jednu malu crnu torbicu koju je nosio preko ramena. Nikada prije nije vidjela tu osobu i ne zna odakle je.Novčanicu je zajedno sa ostalim novcem predala gazdi V.F. na kraju smijene. Sjutradan je saznala da je novčanica falsifikofana i otišla je u policiju. Istakla je da bi tu osobu mogla prepoznati, a da je u policiji kada je vidjela fotografije više pokaznih lica izjavila da  misli da se radi o D. A..Na glavnom pretresu 10.04.2012.god. izjavila je da lice koje je prisutno u sudnici,misleći na optuženog D. A. nije lice koje joj je 23.05.2006. predalo lažnu novčanicu u apoenu od 20 eura.To lice bilo je nižeg rasta,bilo je nesto visočije od nje,visoko najviše do 1,80 metara,tamnije kose, tamnije puti,duže kose iza ušiju,znatno mršavije od optuženog. Sa potpunom sigurnošću izjavila je da lice prisutno u sudnici nije lice koje joj je dalo novčanicu. Sa njim ništa nije razgovarala kritičnom prilikom tako da ga po glasu nije mogla prepoznati. Optuženog nikada ranije nije vidjela.</span>
</p>
<p class="p4"></p>
<p class="p4">
<span>Iz potvrde o privremeno oduzetim predmetima Ispostave U. od 24.05.2007. godine, koja glasi na ime V. F. sud je utvrdio da je od imenovanog oduzeta jedna novčanica u apoenu od 20,00 eura serijskog broja X14306714777. </span>
</p>
<p class="p4"></p>
<p class="p4">
<span>Iz nalaza i mišljenja vještaka grafologa N. V. od 28.05.2007. godine, sud je utvrdio da je zahtijev za vještačenjem podnijet nakon što je Č. Z. blagajnica CKB u U. prijavila da je nakon provjere kroz identifikator utvrdila da je novčanica od 20 eura serijski broj X14306714777 falsifikovana. Sljedećeg dana 24.05.2009. godine, u cilju uplate dnevnog pazara u filijalu CKB u U. je pristupio V. F.. vlasnik DOO "L.&amp; L." i prilikom provjere novčanica utvrdila je kroz identifkator da je i ta nočanica lažna i da je apoenu od 20 eura sa seriskom brojeme X14306714777. Dana 24.05.2007. godine, Ispostava U. je od strane V.F. obavještava da je NN lice opet pokušalo staaviti u premet još jednu novčanicu od 20 eura, serijski broj X14306714777.Sve tri novčanice istog serijskog broja X14306714777 su date na vještačenje i to, kako se u zatjevu navodi a) zaprmjenjena novčanica od CKB od NN lica, B) zaprimjeljena novčanica od V. prilikom predaje pazara, c) primljena je od NN lica u prodacnici "L. &amp; L.". U svom nalazu vještak je ukazao da su mu dostavljena tri novčanice od po 20 eura istog serijskog broja X14306714777, pa je vještak proučavanjem spornih novčanica pomoću univerzalnog kopatativnog mikroskopa i optićkih filtera i njigovg uporedjivanja sa autrenetčnom novčanicom istog apoena konstavao razike u kvalitetu hartije, u kvalitetu štampe i u elemtima zaštite i dao svoje mišljenje da sve tri novčanice niestu autentične, odnosno iste su falsifikkovane. </span>
</p>
<p class="p4"></p>
<p class="p4">
<span>Iz dopisa Uprave policije Područna jedinica B. br. 03/2-2649 od 29.08.2007. godine sud je utvrdio da se radi o opštem raspisu svim područnim jedinicama, ispostavama i da se raspisom traži da se u svima provjeri da li u evidencijama ima registrovanih novčanica u apoenu od 20 eura serijskog broja X14306714777. </span>
</p>
<p class="p4"></p>
<p class="p4">
<span>Iz dopisa Uprave policije Područna jedinica B. br. 03/2-3912 od 14.09.2007. godine,koji je upućen ispostavi U., Ispostava U. obavještena je da je kriminalističkom obradom utrvdjeno da predmetne falisifikovane nočanice (pet falsifikovanih novčanica od 20 eura istog serijskog broja X14306714777) koje je u opticaj stavio R. D. potiču od D. A., koji je nakon identifikacije i lišenja slobode predat istražnom sudiji Osnovnog suda u B.. </span>
</p>
<p class="p4"></p>
<p class="p4">
<span>Uvidom u pasoš optuženog D. A. broj 003592349 utvrđeno je da je istome utisnut pečat ulaska u M. 16.05.2006.god. na graničnom prelazu K.</span>
</p>
<p class="p4">
<span> </span>
</p>
<p class="p4">
<span>Iz izvoda iz kaznene evidencije za optuženog Uprave policije Ispostava R. br. 02-245921/1 od 21.12.2007. godine, sud je utvrdio da je optuženi osudjivan i to:presudom Višeg suda B. P. K.41/2002 od 14.10.2002 godine, zbog krivičnog djela neovlašćena preozvodnja, držanje i stavljanje u promet opojnih droga iz čl. 245 st.1 KZ RCG na 4 godine zatvora:presudom Osnovnog suda R. K.20782003 od 16.02.2004. godine za kričnog djelo ugoržanje opanim oružjem pri tuči ili svadji na kaznu od 10.000 dinara:presudom Višeg suda B P. K.21/2003 od 23.05.2003. godine, zbog krivičnog djela neovlašećeno proizvodnja stavljanje u promet opojnih droga iz čl. 245 st.1 na kaznu 6 mjeseci zatvora: presudom Osnovnog suda R. K.245/03 od 05.03.2004. godine zbog krivičnog djala laka tjelesna povreda iz čl.37 st.2 na 30 dana zatvora. </span>
</p>
<p class="p4"></p>
<p class="p6">
<span>Ocjenjujući izvedene dokaze i odbranu optuženog sud je našao da optuženog D. A. valja osloboditi optužbe,jer  prema okolnostima ovog slučaja sud je našao da nema dokaza da je optuženi izvršio djelo koje mu se optužnicom stavlja na teret.</span>
</p>
<p class="p6"></p>
<p class="p6">
<span>Nesporno je u postupku na osnovu nalaza i mišljenja vještaka grafologa,koji je sud prihvatio kao stručan i argumentovan utvrđeno da se radi o falsifikovanim novčanicama,te je na osnovu iskaza svjedoka utvrđeno da su novčanice stavljene u opticaj jer su ih isti od nepoznatog lica primili u minimarketu „L.i L.“ dana 23. i 24.05.2006.god. jer je i potvrdom Uprave policije jedna od tih novčanica i oduzeta od V. F.. </span>
</p>
<p class="p6"></p>
<p class="p6">
<span>Međutim,u ponovljenom krivičnom postupku od presudnog uticaja na drugačije utvrđivanje činjeničnog stanja u odnosu na prethodni postupak, bilo je prisustvo optuženog na glavnom pretresu gdje su direktni očevici V. F. i Đ. M. neposrednim posmatranjem optuženog utvrdili da se ne radi o licu koje im je 23.odnosno 24.05.2006.god. predalo falsifikovane novčanice. Oni su se na pretresu sa potpunom sigurnošću izjasnili da im optuženi kritičnim prilikama nije predavao falsifikovane novčanice. Osim toga,istog su prethodno detaljno opisali a ni taj njihov opis nije odgovarao opisu optuženog,a radi se ne samo o jednoj,već o više karakteristika po kojima su zapamtili i opisali lice koje im je predavalo novčanice (tamna kosa,taman ten,kratka frizura,duža iza ušiju,visina do 1,80 m,srednje razvijen) dok je kod optuženog i na prvi pogled uočljiva njegova visina (preko 2 metra) što bi im se zasigurno,da je optuženi lice sa kojim su se tada sreli,urezalo u pamćenje,te činjenica da optuženi D. ima svijetao ten i smeđu kosu i da je punije građe. S obzirom na starost optuženog (1975.godište) i vrijeme izvršenja krivičnog djela u konkretnom slučaju isključena je i mogućnost da su se fizičke osobine kod optuženog (a posebno njegova visina) izmijenile za proteklih 6 godina u toj mjeri,imajući u vidu da je njegov rast i razvoj i tada bio završen. U konačnom i prepoznavanje lica (tačnije pokazivanje fotografija svjedocima) u prethodnom postupku vršeno je mjesec ili dva nakon kritičnog događaja sa skeniranih crno-bijelih fotografija na kojima su vidljive samo glave i ramena lica čije su fotografije pokazivane svjedocima,dok su na glavnom pretresu isti imali priliku da neposredno opažaju lice i sve njegove karakteristike.Prethodno prepoznavanje u istražnom postupku nije,po nalaženju ovog suda izvršeno u skladu sa odredbama ZKP-a o vršenju te radnje jer su svjedocima zajedno sa fotografijom optuženog pokazane i fotografije drugih nepoznatih lica lišenih slobode zbog osnovane sumnje da su stavljali u opticaj lažni novac,a od strane službenika Uprave policije nije ni sačinjen zapisnik da je prepoznavanje izvršeno.Naposlijetku prvobitno se svjedoci nijesu sa sigurnošću izjasnili o licu koje im je predalo novčanice već su na osnovu fotografija izjavili da misle da se radi o licu koje im je predalo falsifikovani novac,a prepoznavanje se,da bi se na njemu zasnovala validna sudska odluka,mora izvršiti sa sigurnošću.Stoga je sud kao ubjedljive,iskrene,detaljne i jasne prihvatio njihove iskaze date na glavnom pretresu nalazeći da navedeni svjedoci nijesu imali razloga niti motiva da govore drugačije od onoga kako se zaista i zbilo,prije svega svjedok V. koji bi upravo imao interesa da govori i drugačije kako bi ostvario svoja prava kao oštećeno lice. Njihovi iskazi dati pred istražnim sudijom ne protivurječe njihovim iskazima na glavnom pretresu već se isti samo razlikuju u dijelu u kojem su izjavili da misle da je optuženi izvršilac krivičnog djela a na pretresu optuženog nijesu prepoznali kao izvršioca krivičnog djela a ta razlika je,prema mišljenju suda,posljedica načina na koji je prethodno prepoznavanje izvršeno,kako je to naprijed i navedeno.    </span>
</p>
<p class="p6"></p>
<p class="p6">
<span>Činjenica da se Ispostava Uprave policije u B.obratila Ispostavi U.sa obavještenjem da je kod lica R.D. pronađeno 5 falsifikovanih novčanica koje potiču od D. A. nije od uticaja na drugačije presuđenje u ovoj krivičnoj stvari jer taj događaj datira iz 2007.god.,radi se o indiciji koja nije u vezi sa ovim događajem,a sud je dužan da vodi računa o pretpostavci nevinosti optuženog.</span>
</p>
<p class="p4"></p>
<p class="p4">
<span>Sud je cijenio i ostale dokaze pa je našao da isti nijesu od uticaja na drugačije presuđenje u ovoj krivično pravnoj stvari.</span>
</p>
<p class="p4"></p>
<p class="p4">
<span> Kako su se očevici na glavnom pretresu sa sigurnošću izjasnili da optuženi nije lice koje je kritičnom prilikom stavilo u promet navedene novčanice sud je imajući u vidu načelo »in dubio pro reo«, po kome činjenice koje idu u korist optuženog smatraju se dokazanim i kad u pogledu njihove dokazanosti postoji sumnja, primjenom navedenog načela optuženog oslobodio od optužbe na osnovu čl. 373 tač.2 Zakonika o krivičnom postupku jer tokom postupka nije,na nesumnjiv način, dokazano da je izvršio krivično djelo za koji se tereti.</span>
</p>
<p class="p6"></p>
<p class="p6">
<span>Obzirom na vrstu donešene odluke optuženi je na osnovu čl.230 st.1 Zakonika o krivičnom postupku oslobodjen plaćanja troškova krivičnog postupka koji se tiču sudskog paušala i oni padaju na teret budžetskih sredstava.</span>
</p>
<p class="p6"></p>
<p class="p4">
<span>Sa iznijetih razloga, a na osnovu čl. 430 st.3 Zakonika o krivičnom postupku, odlučeno je kao u izreci ove presude.  </span>
</p>
<p class="p4"></p>
<p class="p7"></p>
<p class="p7">
<span class="s1">                OSNOVNI SUD U U.</span>
</p>
<p class="p8">
<span class="s1">       Dana 10.04.2012. godine</span>
</p>
<p class="p8">
<span class="s1">           </span><span>                                                                                                                                                     </span>
</p>
<p class="p8">
<span>                                                                 </span><span class="s1">SUDIJA</span>
</p>
<p class="p3">
<span class="s1">                                                                                                                S. M.</span>
</p>
<p class="p3"></p>
<p class="p3"></p>
<p class="p3">
<span> </span><span class="s1">PRAVNA POUKA: </span><span>Protiv ove presude može se izjaviti žalba u roku od 15	 dana Višem sudu u Podgorici, a preko ovog sud od dana prijema prepisa iste.</span>
</p>
<p class="p9"></p>
<p class="p3"></p>
<p class="p10"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 0.75in 1.0in 1.25in;}
.s1{font-weight:bold;}
.s2{vertical-align:super;font-size:smaller;}
.p1{margin-left:-0.25in;text-align:justify;hyphenate:auto;keep-with-next.within-page:always;font-family:Verdana;font-size:11pt;}
.p2{text-align:justify;hyphenate:auto;keep-with-next.within-page:always;font-family:Verdana;font-size:11pt;}
.p3{text-align:justify;hyphenate:auto;font-family:Verdana;font-size:11pt;}
.p4{text-align:center;hyphenate:auto;font-family:Verdana;font-size:11pt;}
.p5{text-indent:0.5in;text-align:justify;hyphenate:auto;font-family:Verdana;font-size:11pt;}
.p6{text-align:center;hyphenate:auto;keep-with-next.within-page:always;font-family:Verdana;font-size:11pt;}
.p7{text-align:start;hyphenate:auto;font-family:Times New Roman;font-size:12pt;}
</style>
<meta content="dragan.mrdak" name="author">
</head>
<body class="b1 b2">
<p class="p1">
<span class="s1">OSNOVNI SUD U BIJELOM POLJU</span>
</p>
<p class="p2">
<span class="s1">	K. br. 37/2010</span>
</p>
<p class="p3"></p>
<p class="p3"></p>
<p class="p4">
<span class="s1">U IME NARODA</span>
</p>
<p class="p3"></p>
<p class="p3"></p>
<p class="p5">
<span>Osnovni sud u Bijelom Polju, kao prvostepeni krivični sud, sudija Dragan Mrdak, kao sudija pojedinac, uz učešće zapisničara Sonje Marković, u krivičnom predmetu protiv okrivljenog R.J.a - J. iz P. – Bijelo Polje, zbog krivičnog djela šumska kradja iz čl. 324 st. 1 Krivičnog zakonika,  po optužnom predlogu Osnovnog državnog tužioca u Bijelom Polju, Kt. br. 844/09 od 28.12.2009. godine nakon održanog usmenog, glavnog i javnog pretresa, u prisustvu okrivljenog R. J. i prestavnika oštećene U. za Š.P.R.V.a, a u odsustvu zastupnika javne optužbe ODT-a iz B. Polju, dana 01.04.2010. godine  donio je i javno objavio</span>
</p>
<p class="p3"></p>
<p class="p3"></p>
<p class="p6">
<span class="s1">P R E S U D U</span>
</p>
<p class="p3"></p>
<p class="p3"></p>
<p class="p3">
<span>	Okrivljeni </span><span class="s1"> R. J., </span><span>JMBG ..., od oca Dj., majke M., rodjene R., rodjen .... godine u mjestu P., opština B. Polje, sa prebivalištem u mjestu rodjenja, državljanin Crne Gore, nezaposlen, oženjen, otac troje djece, pismen, završio osnovnu školu, vojsku služio 1979. godine, lošeg imovnog stanja</span>
</p>
<p class="p6"></p>
<p class="p6"></p>
<p class="p6">
<span class="s1">K r i v     j e</span>
</p>
<p class="p7"></p>
<p class="p7"></p>
<p class="p5">
<span>Što je:</span>
</p>
<p class="p5"></p>
<p class="p5">
<span>-polovinom septembra mjeseca 2009. godine u mjestu P., opština Bijelo Polje, u državnoj šumi zvanoj ''Borovnjaci'' GJ Majina Gora, radi kradje oborio 7 bukovih stabala, ukupne drvne mase 3,64 m</span><span class="s2">3</span><span> i time oštećenoj U. za Š.P.pričinio štetu, </span>
</p>
<p class="p3"></p>
<p class="p3">
<span>	-čime je izvršio krivično djelo šumska kradja iz čl. 324 st. 1 Krivičnog zakonika CG,</span>
</p>
<p class="p3"></p>
<p class="p3">
<span>	-pa mu sud, primjenom citiranog zakonskog propisa, te čl. 2, 4, 5, 13, 15, 32, 36, 42, 52, 53 i 54 Krivičnog zakonika CG i čl. 199, 212 st. 2, i 364 Zakonika o krivičnom postupku CG,   </span><span class="s1">i z r i č e,</span><span> </span>
</p>
<p class="p4"></p>
<p class="p3">
<span>	</span>
</p>
<p class="p4">
<span class="s1">USLOVNU OSUDU</span>
</p>
<p class="p3"></p>
<p class="p3">
<span>	Kojom mu utvrdjuje kaznu zatvora u trajanju od </span><span class="s1">30 ( trideset) dana</span><span>, i istovremeno odredjuje da se ista neće izvršiti ako u roku od </span><span class="s1">1 </span><span> </span><span class="s1">(jedne) godine</span><span>, ne izvrši novo krivično djelo, kao glavnu kaznu </span><span class="s1">i istog</span>
</p>
<p class="p3"></p>
<p class="p4"></p>
<p class="p4">
<span class="s1">o s u dj u j e</span>
</p>
<p class="p3"></p>
<p class="p3">
<span class="s1">	Na novčanu kaznu u iznosu od 200,00 €, </span><span>kao sporednu kaznu,</span><span class="s1"> </span><span> koju je kaznu okrivljeni dužan  platiti u roku od 3 (tri) mjeseca, od dana pravnosnažnosti presude, na žiro račun br. 530-4149-79, depozita novčanih kazni, troškova postupka  i paušala CG.</span>
</p>
<p class="p3"></p>
<p class="p3">
<span>	Ako okrivljeni ne plati novčanu kaznu u odredjenom roku, sud će novčanu kaznu zamijeniti kaznom zatvora, tako što će za svakih započetih 25,00 €, novčane kazne, odrediti jedan dan zatvora, a ako osudjeni plati samo dio novčane kazne, sud će ostatak kazne srazmjerno zamijeniti kaznom zatvora, pa ako osudjeni isplati ostatak novčane kazne, izvršenje kazne zatvora će se obustaviti.</span>
</p>
<p class="p3"></p>
<p class="p5">
<span>Okrivljeni se obavezuje da na ime paušala plati ovom sudu iznos od  30,00 €,    koji  iznos će uplatiti na Depozit novčanih kazni i paušala ovog suda, na žiro račun br. 530-4149-79, u roku od 15 dana, po pravosnažnosti presude, pod prijetnjom prinudnog izvršenja.</span>
</p>
<p class="p3"></p>
<p class="p3">
<span>	Oštećena U.a za Š. CG - P., radi ostvarivanja imovinsko-pravnog zahtjeva, upućuje se na parnični postupak.  </span>
</p>
<p class="p3"></p>
<p class="p3"></p>
<p class="p6">
<span class="s1">O b r a z l o ž e nj e</span>
</p>
<p class="p3"></p>
<p class="p3"></p>
<p class="p3">
<span>	Optužnim predlogom  Osnovnog državnog tužioca u Bijelom Polju, Kt. br. 844/09 od 28.12.2009. godine optužen je  R.J. - J. iz P. – opština B. Polje, zbog krivičnog djela šumska kradja iz čl.  324 st. 1 Krivičnog zakonika CG.</span>
</p>
<p class="p3"></p>
<p class="p5">
<span>Glavni pretres je održan i zaključen u prisustvu okrivljenog R. J. i  predstavnika oštećene U. za Š. CG - P. R.V.a, a u odsustvu uredno obaviještenog ODT-a u B. Polju shodno čl. 453 ZKP-a. </span>
</p>
<p class="p5"></p>
<p class="p5">
<span>Okrivljeni  R. J. u svojoj odbrani u bitnom  istakao je da živi u selu P., opština Bijelo Polje i ima troje dece od kojih dvoje studiraju i stanuju u mjestu Tomaševo. Pošto se bližila zima,  a nije imao para da kupi drva za njih za stan u Tomaševu, morao je obezbijediti grijanje, pa je iz tih razloga u državnoj šumi u mjestu Borovnjaci, kako je to navedeno u optužbi izvršio sječu bukovog ogrevnog drveta u količini od 3,64 m</span><span class="s2">3</span><span>, pa je ova drva transportovao u Tomaševo, gdje mu stanuju djeca. Povodom ove sječe kod njega je dolazio lugar B. kome je priznao da je izvršio ovu sječu i od istog tražio da plati objavu za ova drva, medjutim, to lugar nije prihvatio i kazao mu je da će podnijeti krivičnu prijavu. Sječu je izvršio iz razloga što nije imao para da kupi drva za ogrev svojoj djeci. Dodao je da živi na selu i izdržava se od poljoprivrede i nema nikakvih primanja u svojoj kući. Š. gdje je izvršio sječu je sada upisana na državu, a poznato mu je da je to nekad bila njihova Š. i da im je oduzeta prilikom razgraničenja privatnih i državnih Š.. Dodao je da nikad nije bio u sud, niti da je izvršio bilo koje krivično djelo, a ova drva je osjekao jer mu je bila nužda, nije imao para da kupi drva za ogrev djeci.   Dodao je da je na njegovo pravo ime R. J., a ne R.J. - J.. </span>
</p>
<p class="p5"></p>
<p class="p5">
<span>U završnoj riječi izjavio je da se je tačno da je izvršio krivično djelo, da mu je žao i da se kaje, ali je u teškoj materijalnoj situaciji i nije imao para da kupi ogrev, a da njegova šira porodica i dalje siječe drva u navedenoj šumi, jer smatra da se radi o njihovoj svojini, bez obzira na činjenicu što je zadnja komisija za razgraničenje oduzela im ovu šumu sedamdesetih godina, tako da i dalje doživljava ovu šumu kao svojinu. Tražio je od suda da ga što blaže kazni i da vodi računa o svim olakšavajućim okolnostima na njegovoj strani. </span>
</p>
<p class="p5"></p>
<p class="p3">
<span>	Radi utvrdjivanja odlučujućih činjenica i krivice okrivljenog, sud je u dokaznom postupku, na glavnom pretresu, izveo dokaze: saslušao svjedoka B. N., izvršio uvid u oštetni zahtjev i obračun pričinjene štete U. za Š.P.– PJ B. Polja Škr. br. 42/09 od 06.10.2009. godine, pročitao zapisnik o izvršenom kontrolnom pregledu U. za Š. PJ B. Polje broj 20/09 od 18.09.2009. godine, izvršio  uvid u izvod iz KE za okrivljenog  R. J.. Drugih predloga za dopunu dokaznog postupka nije bilo.</span>
</p>
<p class="p3"></p>
<p class="p3">
<span>	Cijeneći odbranu okrivljenog i dokaze pojedinačno i u medjusobnoj vezi, shodno čl. 360 ZKP, sud je utvrdio činjenično stanje, i na osnovu takvog utvrdjenog činjeničnog stanja zaključio da je okrivljeni izvršio krivično djelo stavljeno mu na teret javnom optužbom i da je za isto kriv i krivično pravno odgovoran. </span>
</p>
<p class="p3"></p>
<p class="p3">
<span>	Odbranu okrivljenog sud je cijenio kao jasno, potpuno i neprotivrječno  priznanje izvršenja krivičnog djela, potvrđeno izvedenim dokazima u toku postupka. Naime iz iskaza svjedoka lugara B. B. utvrđeno je da je bio u kontroli državne Š. u mjestu Žaljevo dana 13.09.2009. godine i da je otrkio bespravnu sječu sedam bukovih stabala u državnoj šumi. Obaviješten je da je sječu izvršio R. J.,  potom je sa istim obavio razgovor oko sječe, te mu je isti priznao da je izvršio predmetnu sječu, zato što  nije imao para da kupi drva, a da i dalje porodica R. smatra da je to njihova svojina, bez obzra što je ista Š. upisana kao vlasništvo U. za Š. CG. R. mu je ponudio da plati objavu za ova drva, a on to nije prihvatio iz razloga što nije ovlašćen da naplaćuje taksu za drva za koja ne postoji predhodno odobrenje i doznaka. O istoj kontroli sačinio je zapisnik, koji je potpisao okrivljeni R. J., koga je pogrešno u zapisniku označio kao J., jer je smatrao da mu je pravo ime J., a ne J., a kasnije je saznao da on ima brata J.a, a da je on J.. Iskaz ovog svjedoka sud je u potpunosti prihvatio kao jasan, logičan i uvjerljiv, ničim doveden u sumnju a potvrđen sadržinom pisanog dokaza - zapisnikom o izvršenom kontrolnom premjeru, te odbranom okrivljenog.</span>
</p>
<p class="p3"></p>
<p class="p3">
<span>	Iz  zapisnika o izvršenom kontrolnom pregledu br. 20/09 od 18.09.2009 godine, sud je utvrdio da je bespravnom sječom  posječeno  7 bukovih stabala, ukupne drvne mase 3,64 m</span><span class="s2">3</span><span>, dok iz prijave za šumsku štetu "U. za Š." P.- PJ Bijelo Polje  i  Škr. br. 42/09 od 06.10.2009 godine proizilazi da je okrivljeni oštećenoj pričinio štetu od 306,80 €.</span>
</p>
<p class="p3"></p>
<p class="p3">
<span>	Postupajući na opisani način, obarajući stabla u državnoj šumi, bez odobrenja i doznake za isto, a u namjeri pribavljanja protivpravne imovinske koristi, okrivljeni je svojom radnjom ostvario elemente krivičnog djela šumska krađa iz čl. 324 st. 1 Krivičnog zakonika za koje je kriv i krivično pravno odgovoran. Krivično djelo  okrivljeni je izvršio sa direktnim umišljajem, jer je bio svjestan da stabla obara u državnoj šumi i da ne posjeduje odgovarajuće odobrenje niti doznake za obaranje istih.</span>
</p>
<p class="p3"></p>
<p class="p3">
<span>	Za krivično djelo šumska kradja iz čl. 324 st. 1 KZ CG u predvidjena je  novčana i kazna zatvora do jedne godine. </span>
</p>
<p class="p3"></p>
<p class="p3">
<span>	Prilikom odlučivanja o vrsti krivične sankcije, sud je cijenio sve okolnosti iz čl. 42 KZ RCG, koje se odnose na odmjeravanje kazne, pa je na strani okrivljenog našao olakšavajuće okolnosti:  da se radi o porodičnom čovjeku, ocu troje djece, u obavezi izdržavanja istih,  licu koje do sada nije osudjivano, što ukazuje da nije sklon vršenju krivičnih djela, lošeg imovnog stanja, koji se korektno ponašao  u toku postupka, koji je izrazio kajanje po ocjeni suda iskreno, pa u odsustvu otežavajućih okolnosti sud je stanovišta da su ispunjeni uslovi za izricanje uslovne osude, kojom je okrivljenom utvrdio kaznu zatvora u trajanju od trideset dana i istovremeno cijenio da bi se pristupanjem izvršenju iste suviše represivno djelovalo na okrivljenog, nego da će i samo upozorenje uz prijetnju kaznom, u odgovarajućem roku provjeravanja od jedne godine dovoljno uticati na istog, da u buduće ne vrši ova i slična krivična djela, i da će se na ovaj način ostvariti svrha kažnjavanja predvidjena u čl. 32. KZ CG. Sud je pri tom imao u vidu težinu krivičnog djela i jačinu ugrožavanja zaštićenog dobra. Sud je uslovnu osudu izrekao shodno čl. 52, 53 i 54 Krivičnog Zakonika CG. Istovremeno okrivljenom  je ukazano na značaj uslovne osude, i mogućnost njenog opoziva. Sud je okrivljenom uz glavnu kaznu izrekao i sporednu kaznu – novčanu u iznosu od 200,00 €, s obzirom da su iste kao kumulativne kazne zakonom propisane, smatrajući da će se izricanjem sporedne kazne u ovom iznosu, ostvariti svrha izricanja krivičnih sankcija.</span>
</p>
<p class="p3"></p>
<p class="p3">
<span>	Odluka o paušalu, u iznosu od 30,00 €, donijeta je na osnovu odredbe čl. 199 st. 2 Zakonika o krivičnom postupku, pri čemu je sud cijenio složenost i trajanje krivičnog postupka, te imovinske prilike okrivljenog. Drugih troškova postupka nije bilo.</span>
</p>
<p class="p3"></p>
<p class="p3">
<span>	Oštećena U.a za Š.P.- PJ B. Polje se radi ostvarivanja imovinsko pravnog zahtjeva upućuje na parnični postupak shodno čl. 212 st. 2 Zakonika o krivičnom postupku </span>
</p>
<p class="p3">
<span>	</span>
</p>
<p class="p3">
<span>	Iz  iznijetog je odlučeno kao u izreci presude, a shodno čl. 364  Zakonika o krivičnom postupku.</span>
</p>
<p class="p3"></p>
<p class="p3"></p>
<p class="p3"></p>
<p class="p4">
<span class="s1">OSNOVNI SUD U BIJELOM POLJU</span>
</p>
<p class="p4">
<span class="s1">Dana  01.04.2010. godine</span>
</p>
<p class="p3"></p>
<p class="p3"></p>
<p class="p3">
<span class="s1">ZAPISNIČAR,							     S U D I J A,</span>
</p>
<p class="p3">
<span class="s1">Sonja Marković, s.r.                                                   	    Dragan Mrdak, s.r.</span>
</p>
<p class="p3"></p>
<p class="p7"></p>


</body>
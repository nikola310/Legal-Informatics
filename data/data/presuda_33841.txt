<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:start;hyphenate:auto;font-family:Times New Roman;font-size:12pt;}
.p2{text-align:justify;hyphenate:auto;font-family:Times New Roman;font-size:11pt;}
.p3{text-align:center;hyphenate:auto;font-family:Times New Roman;font-size:11pt;}
.p4{text-indent:0.5in;text-align:justify;hyphenate:auto;font-family:Times New Roman;font-size:11pt;}
.p5{text-indent:-0.6145833in;margin-left:1.1145834in;text-align:justify;hyphenate:auto;font-family:Times New Roman;font-size:11pt;}
.p6{text-align:start;hyphenate:auto;font-family:Times New Roman;font-size:11pt;}
.s1{font-weight:bold;}
.s2{display: inline-block; text-indent: 0; min-width: 0.4861111in;}
</style>
<meta content="igor.djurickovic" name="author">
</head>
<body class="b1 b2">
<p class="p1">
<br>
</p>
<p class="p2">
<span class="s1">CRNA GORA</span>
</p>
<p class="p2">
<span class="s1">OSNOVNI SUD U NIKŠIĆU</span>
</p>
<p class="p2">
<span>K. br. 54/2013</span>
</p>
<p class="p2">
<span>Dana  16.04.2013.godine</span>
</p>
<p class="p2"></p>
<p class="p3">
<span class="s1">U IME CRNE GORE</span>
</p>
<p class="p2"></p>
<p class="p2">
<span>	</span><span class="s1">OSNOVNI SUD U NIKŠIĆU</span><span>, kao prvostepeni krivični, sudija pojedinac Djuričković Igor, uz sudjelovanje sudijskog pripravnika Raičević Ratka i namještenika Papović Budimirke kao zapisničara, rješavajući u krivičnom predmetu okrivljenog N D iz, zbog krivičnog djela falsifikovanje isprave  iz člana 412 stav 2 u vezi stava 1 Krivičnog zakonika, postupajući po optužnom predlogu ODT Nikšić Kt. br. 8/13 od 04.02.2013.godine, nakon javnog glavnog pretresa održanog dana 16.04.2013. godine, u prisustvu zamjenika ODT-a Djorojević Dejana, okrivljenog i njegovog branioca Miomira Perunovića advokata iz Nikšića, donio je i istog dana  javno objavio </span>
</p>
<p class="p2"></p>
<p class="p3">
<span class="s1">P R E S U D U</span>
</p>
<p class="p2"></p>
<p class="p4">
<span class="s1">Optuženi</span><span>: </span>
</p>
<p class="p2">
<span>	</span><span class="s1">N D</span><span>, , od oca J  i majke R  rodjene T, rodjen.godine u, sa prebivalištem u, državljanin Crne Gore, zemljoradnik, neoženjen, lošeg imovnog stanja, ranije neosudjivan </span>
</p>
<p class="p2"></p>
<p class="p3">
<span class="s1">K r i v   j e</span>
</p>
<p class="p2"></p>
<p class="p4">
<span class="s1">Što je:</span>
</p>
<p class="p4">
<span>Dana 25.03.2011.godine, u P, iako je bio svjestan svog djela i htio njegovo izvršenje, upotrijebio lažnu ispravu kao pravu, na način što je F za upravne unutrašnje poslove Uprave policije-Filijale P predao radi zamjene vozačku dozvolu čiji je obrazac falsifikovan, navodno izdatu od CB Nikšić dana 18.06.2002.godine, pod brojem na njegovo ime, serijskog broja CG,</span>
</p>
<p class="p2"></p>
<p class="p4">
<span>- čime je počinio krivično djelo falsifikovanje isprave iz člana 412 stav 2 u vezi stave 1 Krivičnog zakonika.</span>
</p>
<p class="p2"></p>
<p class="p4">
<span>- pa sud okrivljenom zbog izvršenja navedenog krivičnog djela primjenom citiranih zakonskih odredbi, odredbi iz člana 4 stav 2, člana 32, 36, 52, 53 i 54 KZ, kao i odredbi iz člana 226, člana 229 stav 4 i člana 374 ZKP-a izriče </span>
</p>
<p class="p5">
<span class="s2">-​&nbsp;</span>
</p>
<p class="p3">
<span class="s1">USLOVNU OSUDU</span>
</p>
<p class="p6"></p>
<p class="p2">
<span class="s1">	</span><span>Sa kojom okrivljenom utvrdjuje kaznu zatvora u trajanju od 3 (slovima: tri) mjeseca i istovremeno odredjuje da se navedena kazna neće izvršiti ukoliko optuženi u roku od jedne godine od dana pravosnažnosti presude ne počini novo krivično djelo.</span>
</p>
<p class="p2"></p>
<p class="p2">
<span>	Okrivljeni se oslobadja obaveze plaćanja paušala kao dijela troškova krivičnog postupka. </span>
</p>
<p class="p2"></p>
<p class="p2">
<span>	Na osnovu člana 75 stav 1 Krivičnog zakonika prema okrivljenom se izriče </span>
</p>
<p class="p2"></p>
<p class="p3">
<span class="s1">MJERA BEZBJEDNOSTI</span>
</p>
<p class="p2"></p>
<p class="p2">
<span>	Od okrivljenog se kao predmet izvršenja krivičnog djela trajno oduzima falsifikovana vozačka dozvola serijskog broja.</span>
</p>
<p class="p2"></p>
<p class="p2"></p>
<p class="p3">
<span class="s1">O b r a z l o ž e nj e</span>
</p>
<p class="p2"></p>
<p class="p2">
<span>	</span><span class="s1">Osnovni državni tužilac u Nikšiću</span><span> svojim optužnim predlogom Kt. br. od 04.02.2013.godine, stavio je na teret okrivljenom N Du izvršenje krivičnog djela falsifikovanje isprave iz člana 412 stav 2 u vezi stava 1 KZ, koje krivično djelo je činjenično opisano u izreci presude. Zamjenik ODT-a Djorojević Dejan, koji je zastupao optužni akt na glavnom pretresu, u svojoj završnoj riječi ostao je pri navodima podnijetog optužnog akta i u konačnom predložio sudu da okrivljenog oglasi krivim i osudi po zakonu. </span>
</p>
<p class="p2">
<span> </span>
</p>
<p class="p2">
<span>	</span><span class="s1">Okrivljeni N D </span><span>u svojoj odbrani datoj na glavnom pretresu u bitnom je istakao da stanuje u selu gdje živi sa svojom majkom koja je u posljednjih 15 godina nepokretna, tako da je on jedini koji se oko nje brine, te da je zbog toga vezan za kuću, da je negdje tokom 2002.godine završio obuku za polaganje vozačkog ispita za upravljanje motornim vozilima B kategorije u auto školi »« u Nikšiću, ali da prilikom polaganja vozačkog ispita nakon što je položio teorijski dio nije uspio da položi praktični dio odnosno vožnju i da je ubrzo toga na selu sreo svog poznanika B J kome se požalio da nije uspio da položi vozački ispit, a B mu tom prilikom rekao da on poznaje neke ljude i da preko tih ljudi može ispraviti njegove rezultate praktičnog dijela vozačkog ispita i omogućiti mu da dobije urednu vozačku dozvolu, što mu je on povjerovao da može učiniti i da mu je B J  tada rekao da treba da mu da nešto novca kako bi častio te svoje poznanike koji treba da mu završe vozačku dozvolu, nakon čega je one B dao novac u iznosu od 300,00 eura i B mu je nakon mjesec dana donio vozačku dozvolu koju je on preuzeo, ali je nikada nije koristio jer nije imao svoje vozilo već je ta vozačka dozvola stajala kod njega kući, sve dok istu nije zajedno sa ostalim svojim ličnim dokumentima predao službenicima MUP-a u Plužinama sa namjerom da ta dokumenta pošto su bila stara zamijeni novim biometrijskim ličnim ispravama, tako da je navedenu vozačku dozvolu zajedno sa svojom ličnom kartom predao službenicima MUP-a CG Filijala dana 25.03.2011.godine kako bi izvršio zamjenu iste. Dodao je i da je vjerovao B da je ta vozačka dozvola regularna i da je znao da ista nije ispravna sigurno je ne bi predavao službenicima MUP-a prilikom zamjene ličnih dokumenata i da od 2002.godine, kada je nabavio spornu vozačku dozvolu, nije imao nijedno motorno vozilo u svom posjedu niti je upravljao tudjim motornim vozilom koristeći spornu vozačku dozvolu, tako da istu nikada nije pokazao nekom policijskom službeniku prilikom kontrole saobraćaja.Takodje je naveo da mu je poznato da je za izdavanje vozačkih dozvola nadležno Ministarstvo unutrašnjih poslova i da B J  nije službenik tog državnog organa i da kada mu je B donio i predao spornu vozačku dozvolu on nije sumnjao da je ista falsifikovana i da to može da pripiše svojoj lakovjernosti, jer je vjerovao B.</span>
</p>
<p class="p2"></p>
<p class="p4">
<span>U svojoj završnoj riječi  branilac okrivljenog je istakao da smatra da je kritičnom prilikom, prilikom nabavljanja sporne vozačke dozvole njegov branjenik doveden u zabludu od strane lica  koje mu je za veliku novčanu nadoknadu  tu ispravu i nabavilo i predalo,da okrivljeni N D spornu vozačku dozvolu nikada nije koristio za upravljanje motornim vozilima u javnom saobraćaju, te da je istu predao tek nakon što je nastala obaveza zamjene starih ličnih dokumenata svih gradjana Crne Gore i da zbog toga smatra da radnja koja se okrivljenom stavlja na teret može predstavljati pokušaj izvršenja predmetnog krivičnog djela, a ne dovršenu radnju istog, a da u slučaju da sud nadje da u radnjama okrivljenog postoje elementi predmetnog krivičnog djela i oglasi ga krivim zbog izvršenja krivičnog djela koje mu je stavljeno na teret optužbom, uzimajući u obzir sve olakšavajuće okolnosti koje se stiču na njegovoj strani, okrivljenom izrekne najblažu vrstu krivične sankcije, jer bi se po mišljenju odbrane i sa tom vrstom krivične sankcije u konkretnom slučaju ostvarila svrha izricanja istih propisana zakonom.</span>
</p>
<p class="p4"></p>
<p class="p4">
<span>U svojoj završnoj riječi okrivljeni je, ostajući pri datom priznanju, ostao pri svemu što je rekao pred sudom i pridružio se završnoj riječi svog branioca.</span>
</p>
<p class="p2">
<span> </span>
</p>
<p class="p2">
<span>	Sud je na glavnom pretresu u dokaznom postupku pročitao službenu zabilješku MUP-a CG PJ Nikšić- od dana 24.01.2013.godine,izvršio uvid u vozačku dozvolu koja glasi na ime okrivljenog N D navodno izdatu od CB Nikšić dana 18.06.2002.godine, pod brojem,serijskog broja  , na saglasan predlog stranaka pročitao izvještaj o grafološkom ispitivanju broj /12 sačinjen od strana Forenzičkog centra Uprave policije CG i pročitao izvod iz kaznene evidencije za okrivljenog dat od Uprave policije CG-Ispostava. </span>
</p>
<p class="p2">
<span>	Analizirajući provedene dokaze, pojedinačno i u njihovoj povezanosti, dovodeći ih u vezu sa navodima optužbe i odbranom okrivljenog, sud je na nesumnjiv način utvrdio da je okrivljeni N D počinio krivično djelo stavljeno mu na teret optužbom i istog oglasio krivim i krivično-pravno odgovornim iz sljedećih razloga: </span>
</p>
<p class="p2"></p>
<p class="p2">
<span>	Službenom zabilješkom MUP-a CG PJ Nikšić- broj od 24.01.2013.godine, u utvrdjeno je da je okrivljeni N D toj Filijali MUP-a CG dana 25.03.2011.godine podnio zahtjev za zamjenu vozačke dozvole izdate od CB Nikšić dana 18.06.2002.godine, pod brojem, serijski broj uz koji je priložio navedenu vozačku dozvolu.</span>
</p>
<p class="p2"></p>
<p class="p2">
<span> 	Uvidom u vozačku dozvolu koja glasi na  ime okrivljenog N D utvrdjeno je da se u istoj nalazi postavljena fotografija okrivljenog i da su u istoj upisani podaci da je predmetna saobraćajna dozvola navodno izdata od CB Nikšić dana 18.06.2002.godine, pod brojem, serijski broj.</span>
</p>
<p class="p2"></p>
<p class="p4">
<span>Izvještajem Forenzičkog centra Uprave policije CG o grafološkom vještačenju broj utvrjeno je da obrazac sporne vozačke dozvole YU, serijskog broja CG, koja glasi na ime okrivljenog N D, nije autentičan obrazac, odnosno da je isti  falsifikovan, jer se od originalnog obrasca razlikuje u boji, kvalitetu hartije i prisustvu i kvalitetu elemenata zaštite.</span>
</p>
<p class="p2"></p>
<p class="p4">
<span>Na osnovu navedenih činjenica i na osnovu kazivanja okrivljenog koji je u svojoj odbrani naveo da je u posjed sporne vozačke dozvole došao tako što je, nakon što nije uspio da položi vozački ispit, licu B J u za koga je po sopstvenom kazivanju znao da nije službenik MUP-a kao državnog organa nadležnog za izdavanje vozačkih dozvola, predao odredjeni iznos novca, da bi mu nakon toga to lice donijelo i predalo spornu vozačku dozvolu, sud je na nesumnjiv način utvrdio da je okrivljeni N D dana 25.03.2011.godine,u,iako je bio svjestan svog djela i htio njegovo izvršenje, upotrijebio lažnu ispravu kao pravu, na način što je Filijali za upravne unutrašnje poslove Uprave policije-Filijale predao radi zamjene vozačku dozvolu čiji je obrazac falsifikovan,navodno izdatu od CB Nikšić dana 18.06.2002.godine pod brojem na njegovo ime, serijskog broja i da je na taj način okrivljeni počinio krivično djelo falsifikovanje isprave iz člana 412 stav 2 u vezi stava 1 Krivičnog zakonika na način, u vrijeme i na mjestu kako je to predstavljeno u izreci presude.</span>
</p>
<p class="p4"></p>
<p class="p4">
<span>U tom pravcu sud je odbio odbranu okriljenog kao neosnovanu i usmjerenu na izbjegavanje krivično pravne odgovornosti u dijelu u kojem je okrivljeni naveo da zbog povjerenja koje je imao u B J nije sumnjao u regularnost sporne vozačke dozvole i da u slučaju da je znao da je ista falsifikovana istu ne bi predavao službenicima MUP-a CG Filijala prilikom zamjene ličnih dokumenata. Naime, okolnosti pod kojima je okrivljeni nabavio spornu vozačku dozvolu utvrdjene kazivanjem okrivljenog-činjenica da okrivljeni prethodno nije uspio da položi vozački ispit, da je okrivljenom bilo poznato da vozačke dozvole izdaje MUP kao državni organ nadležan za tu vrstu poslova i da lice od koga je on nabavio spornu vozačku dozvolu B J  nije bio službenik tog državnog organa po ocjeni suda nedvosmisleno ukazuju da je okrivljeni znao da je sporna vozačka dozvola falsifikovana isprava i da je okrivljeni i pored toga istu upotrijebio u pravnom saobraćaju tako što je istu predao službenicima MUP-a CG Filijala dana 25.03.2011.godine radi zamjene novom vozačkom dozvolom.</span>
</p>
<p class="p2">
<span> </span>
</p>
<p class="p2">
<span>	Imajući u vidu navedeno sud je prilikom ocjene subjektivnog odnosa okrivljenog prema izvršenom krivičnom djelu utvrdio da je okrivljeni prilikom izvršenja predmetnog krivičnog djela postupao sa direktnim umišljajem, jer iz utvrdjenog činjeničnog proizilazi da je okrivljeni preduzimajući radnje bliže opisane u izreci presude bio svjestan da na taj način čini predmetno krivično djelo i htio njegovo izvršenje. 	</span>
</p>
<p class="p2"></p>
<p class="p4">
<span>Prilikom donošenja odluke o krivičnoj sankciji okrivljenom sud je u smislu člana 42 stav 1 KZ kao olakšavajuće okolnosti na strani optuženog našao loše imovne prilike okrivljenog  i njegovu raniju neosudjivanost utvrdjenu uvidom u izvod iz kaznene evidencije za okrivljenog, dok otežavajućih okolnosti na strani okrivljenog po ocjeni suda nije bilo. Cijeneći navedene olakšavajuće okolnosti sud je našao da se radi o osobito olakšavajućim okolnostima i da prema okrivjenom radi ostvarivanja ciljeva krivično-pravne zaštite društvenih vrijednosti nije nužno primijeniti kaznu i istom na osnovu člana 53 i 54 KZ izrekao uslovnu osudu sa kojom je okrivljenom utvrdio kaznu zatvora u trajanju od 3 mjeseca i istovremeno odredio da se ova kazna neće izvršiti ukoliko okrivljeni u roku od jedne godine od dana pravosnažnosti presude ne počini novo krivično djelo, smatrajući da će se i sa prijetnjom izvršenja utvrdjene kazne zatvora, uz provjeru ponašanja okrivljenog u roku od dvije godine na istog u dovoljnoj mjeri uticati da ubuduće ne vrši nova krivična djela i da će se na taj način u ovom konkretnom slučaju ostvariti svrha izricanja uslovnih osuda iz člana 52 stav 2 KZ, u okviru opšte svrhe izricanja krivičnih sankcija iz člana 4 stav 2 KZ. </span>
</p>
<p class="p2"></p>
<p class="p2">
<span>	Primjenom odredbi člana 75 stav 1 KZ, sud je prema okrivljenom izrekao mjeru bezbjednosti, sa kojom je kao predmet izvršenja krivičnog djela od okrivljenog trajno oduzeta falsifikovana vozačka dozvola  serijskog broja.</span>
</p>
<p class="p2"></p>
<p class="p2">
<span>	Odluku o troškovima krivičnog postupka sud je donio na osnovu člana 226 i 229 stav 4 ZKP-a i istom okrivljenog oslobodio obaveze plaćanja paušala kao dijela troškova krivičnog postupka, s obzirom na činjenicu da se radi o licu lošeg imovnog stanja, tako da bi po ocjeni suda plaćanje paušala kao dijela troškova ovog krivičnog postupka, dodatno ugrozilo loše imovne prilike okrivljenog i lica koje on izdržava.</span>
</p>
<p class="p2"></p>
<p class="p2">
<span>	Na osnovu svega izloženog, primjenom odredbi člana 374 ZKP-a odlučeno je kao u izreci presude.</span>
</p>
<p class="p2"></p>
<p class="p3">
<span class="s1">OSNOVNI SUD U NIKŠIĆU</span><span>, dana 16.04.2013. godine.</span>
</p>
<p class="p3"></p>
<p class="p6">
<span class="s1">Zapisničar                                                                                                                		S U D I J A</span>
</p>
<p class="p6">
<span class="s1">Papović Budimirka s.r.                                                                                              Djuričković Igor s.r. </span>
</p>
<p class="p6"></p>
<p class="p6">
<span class="s1">	                      </span><span>Za tačnost otpravki tvrdi i ovjerava: SLužbenik suda</span>
</p>
<p class="p6"></p>
<p class="p6">
<span class="s1">PRAVNA POUKA: </span><span>Protiv ove presude dozvoljena je žalba u roku od 8 dana od dana prijema iste</span>
</p>
<p class="p6">
<span>                                   Preko ovog suda Višem sudu Podgorica </span>
</p>
<p class="p3"></p>
<p class="p6"></p>
<p class="p6">
<span>					</span>
</p>
<p class="p1"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.s1{font-weight:bold;}
.s2{font-family:Times;font-weight:bold;}
.s3{font-weight:bold;color:black;}
.s4{color:black;}
.p1{margin-left:5.0in;text-align:start;hyphenate:auto;font-family:Times New Roman;font-size:13pt;}
.p2{margin-left:2.5in;text-align:start;hyphenate:auto;font-family:Times New Roman;font-size:13pt;}
.p3{margin-left:-0.125in;text-align:start;hyphenate:auto;font-family:Times New Roman;font-size:13pt;}
.p4{text-indent:0.375in;text-align:justify;hyphenate:auto;font-family:Times New Roman;font-size:13pt;}
.p5{text-indent:0.5in;text-align:justify;hyphenate:auto;font-family:Times New Roman;font-size:13pt;}
.p6{text-indent:0.5in;margin-left:-0.125in;text-align:center;hyphenate:auto;font-family:Times New Roman;font-size:13pt;}
.p7{text-align:justify;hyphenate:auto;font-family:Times New Roman;font-size:13pt;}
.p8{text-align:start;hyphenate:auto;font-family:Times New Roman;font-size:13pt;}
.p9{text-align:center;hyphenate:auto;font-family:Times New Roman;font-size:13pt;}
.p10{margin-left:2.0in;text-align:justify;hyphenate:auto;font-family:Times New Roman;font-size:13pt;}
.p11{text-indent:0.5in;margin-left:-0.125in;text-align:justify;hyphenate:auto;font-family:Times New Roman;font-size:13pt;}
.p12{margin-left:-0.125in;text-align:justify;hyphenate:auto;font-family:Times New Roman;font-size:13pt;}
.p13{text-indent:0.5in;text-align:start;hyphenate:auto;font-family:Times New Roman;font-size:13pt;}
.p14{margin-left:1.0833334in;text-align:start;hyphenate:auto;font-family:Times New Roman;font-size:13pt;}
.p15{text-align:start;hyphenate:auto;font-family:Times New Roman;font-size:12pt;}
</style>
<meta content=" " name="author">
</head>
<body class="b1 b2">
<p class="p1">
<span class="s1">     K br. 18/10 </span>
</p>
<p class="p1"></p>
<p class="p2">
<span class="s1">U IME NARODA</span>
</p>
<p class="p3"></p>
<p class="p4">
<span class="s1">OSNOVNI SUD U BARU,</span><span> kao prvostepeni krivični,u vijeću sastavljenom od sudije Gorana Šćepanovića,kao predsjednika vijeća i sudija porotnika Vidosave Nikolić i Milić Perside, kao članova vijeća, sa zapisničarom Milijanom Minić, u krivičnom predmetu optuženog </span><span class="s1">A. H.</span><span>, zbog krivičnog djela građenje objekta bez građevinske dozvole iz čl. 326 a Krivičnog zakonika, po optužnici Osnovnog  državnog tužilaštva u Baru Kt.br. 612/09 od 21.01.2010. godine, nakon održanog glavnog javnog pretresa u prisustvu zastupnika optužbe zamjenika Osnovnog državnog tužioca N. A. i branioca optuženog po službenoj dužnosti, u odsustvu optuženog, dana 03.06.2010. godine donio je i javno objavio </span>
</p>
<p class="p5"></p>
<p class="p5"></p>
<p class="p6">
<span class="s1">P R E S U D U</span>
</p>
<p class="p6"></p>
<p class="p7"></p>
<p class="p7">
<span> 	Optuženi </span><span class="s2">A. H.</span><span class="s3">, </span><span class="s4">od oca H. i majke A., rođene A., rođen .. godine u Z., Republika Srbija, sa sa prebivalištem u N. na adresi R. E. – D., a boravištem u B., Republika Srbija, na adresi S. R. bb, ili V.p. SO Bar ul. . po zanmanju građevinski inžinjer, završio Višu građevinsku školu, oženjen otac troje djece, neosuđivan,</span>
</p>
<p class="p8"></p>
<p class="p9">
<span>     </span><span class="s1">K r i v  j e:</span>
</p>
<p class="p9"></p>
<p class="p5">
<span>Što je:</span>
</p>
<p class="p7"></p>
<p class="p5">
<span class="s4">Neutvrđenog dana u toku novembra mjeseca 2009 godine u Baru, u naselju V. P. ul. br. ., Opština Bar, kao investitor, protivno odredbi čl. 69 Zakona o uređenju prostora i izgradnji objekata (SL List RCG br. 51/08), započeo gradnju objekta, bez prethodno pribavljene građevinske dozvole, na način, što je započeo izgradnju temeljne betonske ploče površine 7,80 x 4,40m bez odobrenja za građenje,</span>
</p>
<p class="p7"></p>
<p class="p5">
<span>- čime je učinio  krivično djelo - </span><span class="s1">građenje objekta bez građevinske dozvole iz čl. 326 a Krivičnog zakonika. </span>
</p>
<p class="p7"></p>
<p class="p8">
<span>          Pa mu sud primjenom čl. 4, 32, 36, 42, 52, 53, 54 Krivičnog zakonika i čl. 359,360 i 364 ZKP-a, i z r i č e</span>
</p>
<p class="p8"></p>
<p class="p10">
<span class="s1">    USLOVNU OSUDU</span>
</p>
<p class="p6"></p>
<p class="p11">
<span>Kojom mu utvrđuje kaznu zatvora u trajanju od  6 (šest) mjeseci i istovremeno određuje da se kazna neće izvršiti ukoliko optuženi u roku od 1 (jedne) godine ne izvrši novo krivično djelo.</span>
</p>
<p class="p11"></p>
<p class="p11">
<span>Optuženi je dužan da plati troškove krivičnog postupka u iznosu od 60,00 € u roku od 15 dana od dana pravosnažnosti pod prijetnjom izvršenja.</span>
</p>
<p class="p11"></p>
<p class="p11"></p>
<p class="p7">
<span class="s1">                                                           O b r a z l o ž e n j e</span>
</p>
<p class="p7"></p>
<p class="p8"></p>
<p class="p5">
<span>Optužnicom Osnovnog državnog tužilaštva u Baru Kt.br. 612/09 od 21.01.2010. godine. godine stavljeno je na teret optuženom izvršenje krivičnog djela bliže opisanog u izreci presude.</span>
</p>
<p class="p8"></p>
<p class="p7">
<span class="s4">	Glavni pretres je održan u odsustvu optuženog na osnovu rješenja Osnovnog suda u Baru KV 176/10 od 4.05.2010. godine. </span>
</p>
<p class="p8"></p>
<p class="p5">
<span>Optuženi je u svojoj odbrani izjavio da je p</span><span class="s4">rije otprilike tri godine kupio montažnu vikendicu u mjestu V. P. od lica Z. S. iz B.. Plac ima ukupno 203 m2 i nalazi se na adresi Ulica . na V. P.. Prije nekoliko dana došao je zajedno sa šurakom M. H. iz B. na plac, koji se nalazi uz sami put, a sa namjerom da izgrade coklu odnosno betonsku ploču površine oko 32 m2 sa ciljem da postave na nju postojeću montažnu vikendicu na placu, i takođe da tu stavi kamp prikolicu. Takođe su planirali da izgrade i septičku jamu površine 8m2 koju su i završili tokom jučerašnjeg dana. Dakle jama navedene površine je završena tokom jučerašnjeg dana, jedino nijesu završili poklopac za jamu, a što se tiče izgradnje cokle, izbetonirali su otprilike polovinu ploče. Dana 02.11.2009. godine im se po dolasku iz B. pridružio i J., H. sin, koji je danas zatečen na licu mjesta zajedno sa njim i H. od strane inspekcije i policije. U proteklih nekoliko dana, odrađivali su građevinske radove on i H., zajedno sa J. kada im se pridružio i uspjeli su da sazidaju septičku jamu površine oko 8 m2, takodje su i završili otprilike polovinu cokle površine oko 15 m2. Jedini cilj mu je bio da malo kultiviše plac i stvori uslove za privremeni boravak porodice jer je na licu mjesta već postojala vikendica.</span>
</p>
<p class="p5"></p>
<p class="p5">
<span>U dokaznom postupku na saglasan predlog stranaka pročitani su iskazi svjedoka S. S. i N. B., pročitani su : zap</span><span class="s4">isnik o inspekcijskoj kontroli Ministarstva  uređenja prostora i zaštite životne sredine br. 1005-122 od  3.11.2009. godine, rješenje Ministarstva  uređenja prostora i zaštite životne sredine br. 1005-203/09 od 3.11.2009. godine, dopis Ministarstva uređenja prostora i zaštite životne sredine br. 11-7916/2 od 15.11.2009. godine, izvod iz kaznene evidencije na ime optuženog  MUP P. br. 235-1-1284 od 18.12.2009. godine.</span>
</p>
<p class="p7"></p>
<p class="p5"></p>
<p class="p5">
<span class="s4">Svjedok </span><span class="s3">S. S. </span><span class="s4">je izjavila da je zajedno sa koleginicom N. B. i pripadnicima UP PJ Bar dana 3.11.2009. godine izašla na lice mjesta, kada su konstatovali da je investitor A. H. započeo izgradnju objekta bez građevinske dozvole u 91 ulici. Zapisnički su konstatovali da se izgradnja sastoji u izlivenoj temeljnoj betonskoj ploči dimenzija 7,80 x 4,40 m, pa je istog dana donijeto rješenje o rušenju objekta, koje rješenje je uručeno lično investitoru A. H. na objektu. U ostavljenom roku investitor je sam porušio započeti stambeni objekat.</span>
</p>
<p class="p7"></p>
<p class="p5">
<span class="s4">Svjedok </span><span class="s3">B. N.</span><span class="s4"> je izjavila da su postupajući po prijavi UP PJ Bar u saradnji sa pripadnicima policije dana 3.11.2009. godine konstatovali da je A. H. započeo izgradnju objekta bez građevinske dozvole u  ulici. Zapisnički su konstatovali da se izgradnja sastoji  u izlivenoj temeljnoj betonskoj ploči dimenzija 7,80 x 4,40 m, te su mu stoga istog dana donijeli rješenje o rušenju. U ostavljenom roku investitor je sam porušio započeti stambeni objekat te su konstatovali da je postupio po rješenju.</span>
</p>
<p class="p7"></p>
<p class="p5">
<span>Iz zap</span><span class="s4">isnika o inspekcijskoj kontroli Ministarstva uređenja prostora i zaštite životne sredine br. 1005-122 od 3.11.2009. godine utvrđeno je da je optuženi započeo izlivanje temelja dimenzija 7,80 x 4,40 m za postavljanje kamp prikolice. Na sporoj parceli investitor posjeduje privremeni objekat – baraku koja je neuslovna. Za izvođenje radova optuženi ne posjeduje građevinsku dozvolu nadležnog  organa koja je uslov za početak radova. </span>
</p>
<p class="p5"></p>
<p class="p5">
<span class="s4">Iz rješenja Ministarstva uređenja prostora i zaštite životne sredine br. 1005-203/09 od 3.11.2009. godine utvrđeno je da je optuženom naloženo da u roku od jednog dana poruši izgrađeni objekat. </span>
</p>
<p class="p5"></p>
<p class="p5">
<span class="s4">Iz dopisa Ministarstva uređenja prostora i zaštite životne sredine br. 11-7916/2 od 15.11.2009. godine utvrđeno je da optuženi tom Ministarstvu nije podnosio zahtjev za građevinsku dozvolu i da to Ministarstvo nije izdalo rješenje za dobijanje građevinske dozvole. </span>
</p>
<p class="p5"></p>
<p class="p5">
<span class="s4">Iz izvoda iz kaznene evidencije na ime optuženog MUP P. br. 235-1-1284 od 18.12.2009. godine utvrđeno je da optuženi nije osuđivan. </span>
</p>
<p class="p7"></p>
<p class="p5">
<span>Ocjenom izvedenih dokaza utvrđeno je da je optuženi učinio krivično djelo za koje je optužen, na način predstavljen u izreci presude. Optuženi u svojoj odbrani priznaje da je izveo u dispozitivu opisane građevinske radove. Odbranu optuženog potvrđuju svjedokinje S. S. i B. N., čije iskaze je sud prihvatio kao jasne, objektivne i saglasne, a iskazi svjedoka potvrđeni su i sadržinom zapisnika i rješenja </span><span class="s4">Ministarstva uređenja prostora i zaštite životne sredine</span><span>. U postupku je na nesumnjiv način utvrđeno da optuženi kao investitor započeo </span><span class="s4">izgradnju temeljne betonske ploče površine 7,80 x 4,40m bez odobrenja za građenje.</span>
</p>
<p class="p5"></p>
<p class="p5">
<span> Optuženi je kao investitor započeo nadogradnju objekta bez prethodno pribavljene građevinske dozvole, pa je na taj način postupao protivno propisima iz čl. 69 Zakona o uređenju prostora i izgradnji objekata („Sl- List CG“ 51/08) kojim je propisano da se objekat može graditi na osnovu građevinske dozvole i tehničke dokumentacije. Dovođenjem u vezu iskaza optuženog sa iskazom saslušanih svjedokinja i pismenim dokazima, sud je izveo nesumnjiv zaključak da je optuženi postupajući na navedeni način ostvario sva objektivna obilježja bića krivičnog djela građenje objekta bez građevinske dozvole iz čl. 326 a Krivičnog zakonika. </span>
</p>
<p class="p7"></p>
<p class="p5">
<span>Optuženi je krivično djelo učinio sa direktnim umišljajem, jer je bio svjestan da je započeo izgradnju objekta bez prethodno pribavljene građevinske dozvole. Uslov za izgradnju objekata u Crnoj Gori i Srbiji u kojoj optuženi ima boravište, kao i SR Nj. u kojoj ima prebivalište je pribavljanje građevinske dozvole, a uvođenje predmetnog krivičnog djela u Krivični zakonik bilo je praćeno višemjesečnom medijskom kampanjom tako daje optuženi bio upoznat da postupanjem na predstavljeni način čini krivično djelo. </span>
</p>
<p class="p7"></p>
<p class="p4">
<span>Sud je u izreci presude precizirao optužnicu navodeći da je optuženi započeo izgradnju, jer je u optužnici u četvrtom redu navedeno da je optuženi izvodio započeo izgradnju, a u izreci je navedeno da je optuženi započeo izgradnju temeljne ploče, a ne cokle-temeljne ploče, jer je iz svih izvedenih dokaza utvrđena navedena činjenica, a ne izgradnja cokle. Takođe je navedeno da je optuženi učinio krivično djelo građenje objekta bez građevinske dozvole iz čl. 326 a Krivičnog zakonika, a ne građenje objekta bez građevinske dozvole iz čl. 326 a Zakona o izmjenama i dopunama Krivičnog zakonika, kako je navedeno u optužnici, jer izmjene i dopune jednog zakonika koje su stupile na snagu predstavljaju njegov sastavni dio. Ocijenjeno je da se navedenim preciziranjem ne narušava identitet optužnice i presude. </span>
</p>
<p class="p7"></p>
<p class="p4">
<span>Odlučujući se za krivičnu sankciju prema optuženom  sud je cijenio sve olakšavajuće i otežavajuće okolnosti iz čl. 42 Krivičnog zakonika. Od olakšavajućih okolnosti na strani optuženog cijenjene su njegove lične prilike jer je lice u ozbiljnim godinama, porodične prilike jer je oženjen i otac troje djece, njegov raniji život jer nije osuđivan i izostanak štetnih posledica, jer je započeti objekat sam porušio u roku koji mu je naložen Otežavajućih okolnosti na strani optuženog nije bilo. Imajući u vidu kvalitet olakšavajućih okolnosti, a u nedostatku otežavajućih okolnosti, sud je optuženom izrekao uslovnu osudu kojom mu je utvrdio kaznu zatvora u trajanju od šest mjeseci i istovremeno odredio da se kazna neće izvršiti ukoliko optuženi u roku od jedne godine ne izvrši novo krivično djelo. Ocijenjeno je da će se izricanjem uslovne osude u potpunosti postići svrha izricanja uslovne osude i dovoljno uticati na optuženog da ubuduće ne vrši krivična djela. </span>
</p>
<p class="p7"></p>
<p class="p4">
<span>Odluka o troškovima postupka donijeta je na osnovu čl. 202 ZKP-a, u iznosu od 60,00 €, a isti se odnose na troškove rada suda, koji su određeni prema trajanju, složenosti krivičnog postupka i imovinskim prilikama optuženog.</span>
</p>
<p class="p11"></p>
<p class="p11">
<span>Sa izloženog odlučeno je kao u izreci presude</span>
</p>
<p class="p11"></p>
<p class="p6">
<span class="s1">OSNOVNI SUD U BARU</span>
</p>
<p class="p6">
<span class="s1">  Dana 03.06.2010. godine</span>
</p>
<p class="p7"></p>
<p class="p7"></p>
<p class="p12">
<span>	</span><span class="s1">    ZAPISNIČAR		                         PREDSJEDNIK VIJEĆA - SUDIJA</span>
</p>
<p class="p12"></p>
<p class="p12">
<span class="s1">     Milijana Minić				                     Goran Šćepanović</span>
</p>
<p class="p7"></p>
<p class="p7"></p>
<p class="p7"></p>
<p class="p12">
<span class="s1">PRAVNA POUKA</span><span>:Protiv ove presude može se </span>
</p>
<p class="p12">
<span>izjaviti žalba Višem sudu u Podgorici u roku od</span>
</p>
<p class="p12">
<span>15 dana od dana prijema pismenog otpravka.</span>
</p>
<p class="p12">
<span>Žalba se predaje ovom sudu u dva primjerka.</span>
</p>
<p class="p12"></p>
<p class="p12"></p>
<p class="p13">
<span class="s1">DNA</span><span>:	  - 1 x ODT</span>
</p>
<p class="p14">
<span>- 1 x optuženom preko oglasne table</span>
</p>
<p class="p14">
<span>- 1 x braniocu L. Z. </span>
</p>
<p class="p8">
<span>		  - u spise</span>
</p>
<p class="p13">
<span> </span>
</p>
<p class="p8"></p>
<p class="p15"></p>


</body>
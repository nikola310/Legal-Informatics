<div style="text-align: right;">
	K.br. 165/2010</div>
<br>
<div style="text-align: center;">
	U IME NARODA</div>
<br>
<br>
VISI SUD U PODGORICI, kao prvostepeni krivični, u vijeću sastavljenom od sudije Tabaš Predraga, kao predsjednika vijeća, sudije Đurđić Katarine, sudija porotnika Dulović Jovana, Ramović Dragana i Bulatović Raca, kao članova vijeća, uz učešće Novčić Slobodanke, kao zapisničara, u krivičnom predmetu protiv optuženih P.N. i U.M., zbog krivičnog djela neovlašćena proizvodnja, držanje i stavljanje u promet opojnih droga iz člana 300 stav 3. u vezi st. 1 Krivičnog zakonika, odlučujući po optužnici Višeg državnog tužilaštva&nbsp; u Podgorici Kt.br. 268/08 od 26.01.2009.godine, koju je na glavnom pretresu zastupala Sanja Jovićević, zamjenik VDT u Podgorici, nakon održanog glavnog i javnog pretresa u prisustvu u prisustvu zastupnika optužbe, optuženog P.N i njegovog branioca adv. P. D. iz Podgorice i optuženog U.M i njegovog branioca adv. Š. M. iz Podgorice, nakon tajnog vijećanja i glasanja, dana 18.05.2011. godine, donio je, a dana 24.05.2011. godine, javno objavio<br>
<br>
<div style="text-align: center;">
	PRESUDU</div>
Optuženi:<br>
<br>
1.P.N., rođen ..........u P. sa prebivalištem u P., ul. G.D. br......, državljanin Crne Gore, neoženjen, po zanimanju staklorezac,&nbsp; završio osnovnu školu, bez stalnog zaposlenja, srednjeg imovnog stanja, neosuđivan, u pritvoru od 11.11.2008g. do 02.10.2009.godine i<br>
<br>
2.U.M., rođenog........godine u P. sa Prebivalištem u P. Ul. B. R.br...... i U.A. br......., državljanin Crne Gore, neoženjen, nezaposlen, završio srednju školu , lošeg imovnog stanja , osuđivan presudom Osnovnog suda Podgorica K.99/10568 od 25.06.2001.g, zbog kriv.djela teška krađa obijanjem ili provaljivanjem, izrečena vaspitna mjera pojačanog nadzora nadležnog organa socijalnog staranja, u pritvoru 11.11.2008.godine do 02.10.2009.godine.<br>
<br>
<br>
Na osnovu člana 363 st.1.tač.3. Zakonika o krivičnom postupku<br>
<div style="text-align: center;">
	OSLOBADJAJU SE OD OPTUŽBE</div>
<br>
Da su:<br>
<br>
U novembru 2008.godine, u Podgorici i Peći&nbsp; neovlašćeno radi prodaje prenosili heroin-supstancu proglašenu za opojnu drogu Rješenjem o utvrdjivanju opojnih droga ("Sl. list SRJ" br.44/02) na način što su po prethodnom dogovoru i zajedno sa M.D. na autobuskoj stanici čekali M.I., radi preuzimanja droge namijenjene prodaji, nakon čega je M., u toku vožnje, telefonom razgovarao jedanput sa U., a više puta sa P., da bi M. pošto je izašao iz autobusa prišli M. i P., dok je U. rezervisao taksi vozilo, kojom prilikom je M. ponudio da im preda torbicu sa heroinom, ali je P. iz opreza odbio da je preuzme na tom mjestu, nakon čega su svi ušli u taksi vozilo, kako bi zajedno prenijeli drogu na odredjeno mjesto, ali su u tom trenutku otkriveni<br>
<br>
&nbsp;&nbsp;&nbsp;&nbsp;&nbsp; - čime bi izvršili krivično djelo - neovlašćena proizvodnja, držanje i stavljanje u promet opojnih droga iz čl.300 st.1 Krivičnog zakonika.<br>
<br>
Troškovi krivičnog postupka padaju na teret budžetskih sredstava suda.<br>
<br>
<div style="text-align: center;">
	O b r a z l o ž e nj e</div>
<br>
<br>
Optužnicom VDT-a Podgorica Kt.br.268/08 od 26.01.2009.godine, optuženim P.N i U.M stavljerno je na teret, da su izvršili krivično djelo neovlašćena proizvodnja, držanje i stavljanje u promet opojnih droga iz člana 300 stav 1 Krivičnog zakonika. Zastupnik optužbe je u završnoj riječi prethodno precizirao činjenični opis djela i&nbsp; stim u vezi izmijenio pravnu kvalifikaciju, na način kako je to predstavljeno izrekom presude i pri tako preciziranoj optužnici u cjelosti ostao do završetka glavnog pretresa, predlažući sudu u završnoj riječi da optužene oglasi krivim i osudi po zakonu.<br>
<br>
Optuženi P.N. u svojoj odbrani tokom čitavog postupka navodi, da su u noći kada se desio predmetni događaj kod njega došli njegov komšija M. U. i još jedan momak koji se predstavio kao D., a koji su tražili od njega da im pomogne u komunikaciji sa jednim licem albanske nacionalnosti koji je te večeri trebao da dođe sa Kosova u Podgoricu. Kako poznaje albanski jezik jer mu je otac porijeklom albanac, pristao je da im pomogne, jer nije ni ušta sumnjao. Objasnili su mu da to lice putuje autobusom, pa mu je D. dao telefon da bi sa istim ostvario kontakt. Momak albanske nacionalnosti mu je rekao da će u Podgorici biti za 40-tak minuta, da bi ga D. i M. zamolili da sa njima pođe do autobuske stanice, što je on i učinio,&nbsp; te su se svi uputili taksijem, koji su oni predhodno pozvali,&nbsp; u pravcu autobuske stanice. Na autobuskoj stanici M. i D. su kupili litar crnog vina koje su ispili. Kako je prošlo 40 minuta M. i D. su ga zamolili da ponovo pozove ovo lice albanske nacionalnosti, što je i učinio, kada ga je isti obavijestio da će u Podgorici biti za 5-10 minuta. Kada se autobus u kojem se nalazilo lice albanske nacionalnosti parkirao, D. i on su prišli autobusu, dok je M. pošao da pozove taksi. Misli da je bilo negdje oko 2-3 h izjutra, prišli su licu albanske nacionalnosti, sa istim su se pozdravili. Pitao ga je na albanskom kako je putovao, da bi odmah zatim krenuli prema taksi vozilu koje je bilo parkirano van kruga autobuske stanice, odnosno pored ulice. Kada su htjeli da uđu u vozilo, inspektori policije su ih lišili slobode. Planirali su da njega odvezu do kuće, nakon čega bi se M. i D. vratili sa licem albanske nacionalnosti, odnosno pošli na Zabjelo kod D. Nije primijetio da je lice albanske nacionalnosti nešto imalo kod sebe niti je na to obraćao pažnju, niti mu je što ovaj dodavao. Kako je trebao u 8h da se javi na posao, više puta je htio da ide kući ali su ga M. i D. molili da ostane do dolazka lica kojeg su čekali, a nije čuo da su isti tokom noći razgovarali o drogama. Da je znao da je droga u pitanju, sigurno te noći nebi izlazio iz kuće.<br>
<br>
U završnoj riječi optuženi P.N. je ostao pri svojoj odbrani i u cjelosti prihvatio završnu riječ svoga branioca.<br>
<br>
Branilac optuženog P.N. je u zavšnoj riječi izjavio da nijednim provedenim dokazom u toku postupka nije dokazano da je njegov branjenik počinio krivično djelo koje mu se stavlja na teret, te da je jedina njegova krivica u predmetnom događaju bila ta što je jedini znao albanski jezik od lica koja su bila prisutna na autobuskoj stanici.<br>
<br>
Optuženi U.M.se&nbsp; tokom čitavog postupka branio na istovjetan način. U svojoj odbrani je naveo, da je dana 10.11.2008.godine, u večernjim časovima kod njega došao D. M., njegov prvi komšija, koji se, dok je bio kod njega, čuo telefonom sa jednim licem, da je iz tog razgovora shvatio da to lice treba da dodje kasno u Podgoricu nekim autobusom, da mu je D. nakon obavljenog razgovora objasnio da treba da sačeka jednog albanskog državljanina i odvede kući, kako bi prespavao kod njega i tom prilikom ga zamolio da podje sa njim i da mu pronadje nekog momka koji poznaje albanski jezik, kako bi se mogao sporazumjeti sa licem koje je trebalo da sačeka. Potom su obojica otišli na Konik do njegovog poznanika P.N, koji je pristao da im pomogne i podje sa njima, da bi po njihovom dolasku na autobusku stanicu M.D sa mobilnog telefona okrenuo neki broj i dao telefon P.N, koji je nakon obavljenog razgovora sa nekim licem, rekao da to lice treba da dodje u Podgoricu oko 02,30 časova i da se nalazi u autobusu na kojem piše "Albatros". Kako je do dolaska autobusa bilo još dva sata, sva trojica su pošla u jednu obližnju kafanu, gdje su pili alkohol, da bi nakon nekog vremena N. ponovo razgovarao sa momkom koji je trebalo da dodje, koji mu je rekao da je blizu autobuske stanice, pa su oni krenuli prema peronima i primijetili autobus na kojem je pisalo "Albatros", nakon čega su P.N. i M.D. preskočili ogradu i uputili se prema autobusu, dok je on ostao kod taksi vozila ispred stanice, gdje ih je čekao. Tom prilikom primijetio je da D. i N. zajedno sa momkom kojeg su čekali prolaze kroz perone stanice, pa je rekao taksisti da prodje sa druge strane, kako bi ih pokupili i kada su oni prišli taksiju i htjeli da udju u vozilo prišli su im inspektori, kontrolisali ih, a zatim i priveli u policiju. U svojoj odbrani na glavnom pretresu optuženi je dodao, da mu nije bilo poznato zbog čega M. D. čeka lica sa Kosova, da mu je namjera bila da mu kao komšija pomogne, a što je i bio razlog da kontaktira P. N., da je tokom čekanja na autobuskoj stanici primijetio više inspektora podgoričke policije u civilu, koje lično poznaje, jer je njegov otac dugo bio njihov kolega i da je vidio da oko autobuske stanice stalno kruži patrolno vozilo policije. Dalje je naveo, da je P. N. pozvao&nbsp; da podju i pomognu M.D., da se P.N. i M.D. prethodno nijesu poznavali, te da mu se D. obratio za pomoć najvjerovatnije iz razloga što je on turistički vodič, govori ruski i engleski, pa je mislio da će moći da se sporazumije sa licem koje je trebalo da dodje sa Kosova, te da njegovo pitanje M.D. zašto čeka tog albanca, dobio odgovor, da to lice treba da prespava kod njega, nakon čega će nastaviti put za Tuzi<br>
<br>
U završnoj riječi optuženi U.M. je ostao pri svojoj odbrani i u cjelosti prihvatio završnu riječ svoga branioca.<br>
<br>
Branilac optuženog U.M. je u završnoj riječi navoe, da u postupku nije dokazano da je optuženi izvršio krivično djelo, pa je predložio sudu da ga oslobodi od optužbe.<br>
<br>
U dokaznom postupku sud je na saglasan predlog stranaka pročitao iskaz svjedoka M.D. i P. N. datih na zapisniku o glavnom pretresu od 29.11.2010.godine, pročitao zapisnik PJ Podgorica o pretresanju lica Ku.br.1496/08 od 11.11.2008.godine na ime svjedoka M.I, dvije potvrde o privremeno oduzetim predmetima Ku.br.1496/08 od 11.11.2008.godine na ime svjedoka&nbsp; M.I, dvije potvrde o privremeno oduzetim predmetima Ku.br.1496/08 od 11.11.2008.godine na ime svjedoka M.D., izvršio je uvid u fotodokumentaciju PJ Podgorica br.17-28-244-1684/2429 od 11.11.2008.godine, uvid u fotodokumentaciju PJ Podgorica br 17-28-244-2019/2433 od 12.11.2008.godine, listing poziva M-tela DOO za broj telefona 068/457-606&nbsp; za period od 01 do 11.11.2008godine, listing poziva Promontea za brojeve 069/435-076, 069/608-696 i 069/692-395 za period od 01.do 11.11.2008.godine, na saglasan predlog stranaka pročitao&nbsp; nalaz vještaka za telekomunikacije od 8.12.2008.godine sa priloženom karticom, dopunu nalaza i mišljenja vještaka Ž.V od septembra mjeseca 2009.godine, na saglasan predlog stranaka pročitao nalaz i mišljenje vještaka iz oblasti kriminalsitčke hemije br.2845/08 sa uvidom u fotodokumnetaciju,na saglasan predlog stranaka pročitao zapisnik o saslušanju svjedoka M.I dat zamolbenim putem pred Okružnim sudom u Prištini br. NDJ 91/11 od 28.02.2011.godine, pročitao izvod iz KE PJ Podgorica od 07.10.2010.godine na ime P.N, izvod iz KE PJ Podgorica od 07.10.2010.godine na ime U.M.<br>
<br>
Svjedok M.D. je u svom iskazu datom na zapisniku o glavnom pretresu od 29.11.2010.godine&nbsp; naveo, da je u vrijeme dok je&nbsp; on živio na Zabjelu, u ul.AVNOJ-a br.1, U.M. bio iznajmio stan do njega, a kojom prilikom ga je i upoznao, da je tada&nbsp; izlazio sa njegovom sestrom od tetke, koja je M. i dovela tu da živi, odnosno da iznajmi stan, da je u razgovoru sa M. saznao, da je on turistički vodič i da zna par jezika, te ga je jedne večeri pitao da li zna albanski jezik, odnosno da li može da prevodi sa albanskog, jer mu dolazi jedan drug, našta je M. i pristao. Nakon toga su pozvali taksi, sa kojim&nbsp; su krenuli prema autobuskoj stanici, gdje su trebali da se sastanu sa M.I. koji je dolazio sa Kosova. Kako U.M. nije mogao da se tečno sporazumije sa M.I. preko telefona, to je upitao U., da li poznaje nekoga ko bi se mogao sporazumjeti sa M.I., našta mu je on odgovorio da ima druga koji se zove P.N, pa su&nbsp; zajedno pošli po N., a&nbsp; zatim su&nbsp; svi zajedno pošli na autobusku stanicu. Po dolasku M.I, pozvao ga je sa svog telefona, da bi vidio gdje se nalazi, jer je bila gužva, a potom mu je zajedno sa P.N prišao i rekao N. da objasni M.I. da treba da idu prema taksiju, što su učinili, izašli iz autobuske stanice i kada su prišli taksiju, policija ih je uhapsila. Ovaj svjedok je dalje naveo, da je M.I. čekao, jer ga je prethodno nazvao jedan drug koga je upoznao na primorju, čije ime i prezime ne zna, osim po nadimku "Svele" i koji ga je zamolio da M.I. sačeka na autobuskoj stanici, da M.I. prije toga nije poznavao, te da ga je tom prilikom više puta pozivao telefonom, izmedju ostalog, kako bi ga prepoznao u gužvi, kao i za vrijeme dok se kretao od Kosova prema Podgorici, da je P. N. toga dana prvi put vidio i upoznao, da je njemu i U.M. samo rekao da treba da sačeka druga koji mu dolazi sa Kosova, ali da im tom prilikom nije govorio razloge njegovog dolaksa, da su U. i P. samo trebali da se sporazumiju sa M.I. na albanskom jeziku, ali je ostavio mogućnost da je U.M. tom prilikom rekao da M.I. dolazi sa Kosova i da treba da prespava kod njega, ali se na tu okolnost nije mogao sa sigurnošću izjasniti zbog proteka vremena, te činjenice što su te noći bili pod uticajem alkohola.<br>
<br>
Svjedok P. N. je u svom iskazu na zapisnik o glavnom pretresu od 29.11.2010.godine&nbsp; naveo da sa predmetnim događajem nema nikakve veze , da mu ništa nije poznato, da optužene U.M. i P. N., sve do suđenja nije ranije poznavao, niti ih je ranije ikada vidio, niti je sa njima kao ni sa svjedokom M. imao bilo kakvu komunikaciju, pa ni telefonskim putem. Jedino poznaje M.I.,&nbsp; za koga zna da je sa Kosova, ali ni sa njim nije imao nikakvu komunikaciju. Navodi da broj telefona .............nije njegov, da ga nije koristio a i nije ga ni mogao koristiti dok je bio u zatvoru.<br>
<br>
Svjedok M.I. je u svom iskazu datom zamolbenim putem pred Okružnim sudom u Prištini, a koji iskaz je na saglasan predlog stranaka pročitan na glavnom pretresu na zapisniku od 18.05.2011.godine naveo da mu je P.N komšija, te da ga je isti nazvao iz zatvora u Crnoj Gori, gdje se nalazi na izdržavanju kazne, kojom prilikom mu je N. obećao da će mu dati novčani iznos ako za njega izvrši uslugu, našta je pristao, odnosno pristao je da u novembru mjesecu od jednog njemu nepoznatog lica uzme u Peći jednu količinu opojne droge kako bi je poslao i dostavio M.D. u Podgorici, a u vezi čega je&nbsp; krenuo autobusom prema Crnoj Gori i pritom je, dok je bio u autobusu na području Kosova, telefonom razgovarao sa N. P kojem je rekao da je krenuo prema Podgorici. Nakon što je prešao na teritoriju Crne Gore, odnosno u Rožajama, kupio je karticu 069 „telenor“ kompanije, te je razgovarao ponovo sa P.N., da bi kasnije razgovarao telefonskim putem i sa M.D., ali kako nije razumio crnogorski jezik, to nije razumio šta mu je D. govorio, kada mu je D. dao na telefon jedno lice koje je znalo albanski jezik, a sa kojim&nbsp; licem je razgovarao oko toga gdje se nalazi, da li je blizu Podgorice i slične stvari,te da je sa ovim licem, koliko se sjeća više puta razgovarao putem telefona, a dok se nalazio u autobusu. Kada je autobus stigao u autobuskoj stanici u Podgorici, izašao je iz autobusa, kada su ga zvali na telefon da bi ga identifikovali,odnosno da bi znali ko je on i kada su mu i prišle tri osobe koje ranije nije nikada vidio i tada mu se jedan od njih, N. P., obratio na albanskom jeziku,a on je pokušao da im preda torbu u kojoj se nalazila opojna droga, ali mu je N. P. odgovorio da torbu treba da preda M.D., nakon čega se obratio M.D. govoreći mu na albanskom „ova torba je za vas“, ali D. nije prihvatio da uzme torbu na tom mjestu , već mu je rekao da treba da drži torbu dok ne uđu u taksi, kad su se svi četvoro i uputili u pravcu jednog taksi vozila, nakon čega&nbsp; im je u trenutku kada su pokušali da uđu u taksi vozilo prišla policija, uhapsila ih i privela u policijsku stanicu. Dalje je naveo da se ne sjeća brojeva telefona sa kojima je pričao tokom putovanja autobusom, niti se sjeća koliko je puta razgovarao sa osobama koje su ga čekale na autobuskoj stanici u Podgorici, a ne zna da li je pričao samo sa N. P. ili sa U. M. jer nije mogao da ih razlikuje na osnovu glasa, pošto ih nije poznavao, ali zna da su taj dan sva troica bila u pijanom stanju.&nbsp;&nbsp;&nbsp;&nbsp;&nbsp;<br>
<br>
U zapisniku PJ Podgorica o pretresanju lica Ku.br.1496/08 od 11.11.2008.godine na ime svjedoka M.I se konstatuje da su ovlašćena službena lica prilikom ličnog pretresa svjedoka M.I, u torbici crne boje sa crvenim detaljima, koja se nalazila oko struka ovog svjedoka, pronašla dva veća i dva manja zamotuljka obljepljena žutom selotejp trakom (sva četiri zamotuljka spojena zajedno selotejp trakom) , a u kojima se nalazila nepoznata svjetlo braon materija. U istoj torbici pronađena je jedna plastificirana kartica za SIM kartice, sa ispisanim PIN I PUK brojevima „ProMonte“ mreže, sa upisanim brojem telefona........... Daljim pretresom, u desnom džepu od farmerica, pronađena je lična karta na ime M.I, 30€ novca, dvije SIM kartice i to jedna zelene boje ser.broja 8937710100005705303 i druga crvene boje ser.br.8935806080111529597, dok je u džepu od jakne pronađen jedam mobilni telefon marke „Nokia“ model 1600 IMEI br..........<br>
<br>
Da su navedeni predmeti oduzeti od svjedoka M.I sud je utvrdio iz dvije potvrde o privremeno oduzetim predmetima Ku.br.1496/08 od 11.11.2008.godine na ime svjedoka M.I, u kojima se navodi i to da je od ovog svjedoka oduzeta i jedna putna isprava-pasoš, misije privremene administracije Ujedinjenih nacija na Kosovu br.K0904827, izdata na ime M.I.<br>
<br>
Torbica u kojoj su se nalazila pakovanja sa sadržajem svjetlo-braon materije, i drugi predmeti oduzeti od M.I prikazani su u fotodokumentaciji PJ Podgorica br.17-28-244-1684/2429 od 11.11.2008.godine i&nbsp; fotodokumentaciji PJ Podgorica br 17-28-244-2019/2433 od 12.11.2008.godine.<br>
<br>
Da je svjetlo-braon materija koja je pronađena u torbici svjedoka M.I opojna droga – heroin (diacetilmorfin), supstanca koja djeluje na centralni nervni sistem, koja izaziva stanje zavisnosti i nalazi se na listi opojnih droga, sud je utvrdio iz nalaza i mišljenja vještaka iz oblasti kriminalističke hemije T. Đ., br. nalaza.2845/08. U nalazu se konstatuje i to da su na vještačenje dostavljena četiri ručno pravljena zamotuljka omotana selotejp trakom, plastičnom kesom i papirom u kome se nalazi praškasta materija braon boje, neto mase m1=90,25g&nbsp; m2=90,86g&nbsp; m3=5,4g&nbsp; m4=4,39g. Opojna droga – heroin, koja je bila predmet vještačenja, vidljiva je u fotodokumentaciji koja je sastavni dio nalaza i mišljenja vještaka hemijske struke.<br>
<br>
Iz sadržine dvije potvrde o privremeno oduzetim predmetima Ku.br.1496/08 od 11.11.2008.godine na ime svjedoka M.D., utvrdjuje se, da su od ovog svjedoka oduzeti: mobilni telefon marke „Sony ericson“ model k310i, imei broja tel ................, sa promonte djuice sim karticom u istom, imsi br:.................. u iznosu od 19 (devetnaest eura).&nbsp;<br>
<br>
Iz listinga poziva M-tela DOO za broj telefona .................. za period od 01 do 11.11.2008.godine, listinga poziva Promontea za brojeve ............................ period od 01.do 11.11.2008.godine i nalaza i mišljenja stalnog sudskog vještaka iz oblasti telekomunikacije Ž.V od 8.12.2008.godine, utvrdjuje se, da je broj ...................Kao komunikaciju sa brojem ............. i to 11.11.2008.godine u 0:23:37h, govorni poziv koji je trajao 24(25) sekundi – poziv je upućen sa broja ................ ka broju 068/457-606 i 11.11.2008.godine u 0:24:37h, govorni poziv koji je trajao 93(95) sekundi – poziv je upućen sa broja ................... ka broju ................... ( oba poziva su upućena iz ćelije Lepenac A mreže ProMonte); da je broj 068/457-606 imao komunikaciju sa brojem ............ operatera mobilne telefonije sa Kosova i to 2.11.2008.godine u 15.50:17h, govorni poziv koji je trajao 50 sekundi – poziv je upućen sa broja ................ ka broju .................. Vještak je objasnio da su svi pozivi upućeni sa broja .................... u periodu od 1.11.2008.godine do 11.11.2008.godine upućeni sa područja Opštine Podgorica, da se bazna stanica koja je registrovala ove pozive nalazi&nbsp; na brdu Trijebač, koja stanica pokriva područje u kojem se nalazi Zavod za izvršenje krivičnih sankcija. U posmatranom periodu zabilježena je intezivna komunikacija između brojeva ................ i ............... ostvarena kroz 15 govornih poziva od kojih je prvi bio 10.11.2008.godine u 22:20:26, a posljednji 11.10.2008.godine u 3:02:28, a broj ..............&nbsp; je u ovom intervalu ostvarivao intezivnu komunikaciju i sa drugim brojevima uključujući brojeve iz Republike Srbije i Kosova.<br>
<br>
Iz dopune nalaza i mišljenja istog vještaka od septembra mjeseca 2009.godine, utvrdjuje se, da je broj ................. za svoju komunikaciju sa brojevima operatera u Crnoj Gori i van Crne Gore, a u periodu od 1.11.2008.godine do 31.11.2008.godine koristio četiri različite mobilne stanice (MS) odnosno četiri različita IMEI, da je od navedenih komunikacija sa broja ............. ukupno sedamdesetsedam(77) ostvareno preko bazne stanice (indetifikatora ćelije) na brdu Trijebač a sedam (7) preko bazne stanice „Silos“ Spuž, te da ova činjenica upućuje na zaključak da se broj .............. u periodu od 1.11.2008.godine kada su ostvarene navedene komunikacije, nalazio u području preklapanja ćelija „Trijebač“ i „Silos“ i to u dijelu koji je udaljeniji od bazne stanice Trijebač a bliži baznoj stanici „Silos“; da je sa brojevima operatera mobilne telefonije izvan Crne Gore u posmatranom periodu komunicirano sa ............ sa Kosova i ............... iz Slovenije, a sa brojevima fiksne telefonije u Srbiji-Kosovo među kojima su brojevi iz Prištine ............ i drugi; da se među brojevima iz Crne Gore može izdvojiti komunikacija sa brojem ............. koji je takođe komunicirao sa istim brojem sa Kosova i brojem .............. iz Slovenije; da je broj .............. osim sa brojevima ............. komunicirao u posmatranom periodu i sa brojevima ............. da je broj ............. komunicirao u periodu od 1.11.do 11.11.2008.godine sa brojevima ................ a da je u istom periodu komunicirao i sa brojevima ................. sa Kosova i ................... iz Slovenije; da su brojevi ................ komunicirali u periodu od 1.11. do 11.11.2008.godine sa istim brojem na Kosovu&nbsp; i istim brojem u Sloveniji ; da je osim broja ....... sa brojem .........iz Slovenije komunicirao i broj.............; da je broj ................u periodu od 10.11.2008.godine od 22:20:35h do 11.11.2008godine u 22:49:48h komunicirao je SMS porukama i govornim pozivima sa tri broja mobilne mreže operatera sa Kosova, dva broja mobilne mreže operatera u Sloveniji i pet brojeva mobilne mreže operatera u Crnoj Gori. Nadalje, vještak je objasnio da smatra da na osnovu raspoloživih podataka o tehničkim karakteristikama uređaja i podataka dobijenih od Agencije za telekomunikaciju Crne Gore ometači signala u KPD Spuž nijesu u mogućnosti da ometaju sve frekvencije koje su odobrene za korišćenje operaterima mobilne telefonije u Crnoj Gori.<br>
<br>
Sud je nalaz i mišljenje stalnog sudskog vještaka iz oblasti komunikacije V. Ž., te dopunu istog cijenio kao stručan, jasan, objektivan, pa je isti u cjelosti i prihvatio.<br>
<br>
Iz izvoda iz KE br.11-245/10-25449/2-3738 od 07.10.2010.godine izdat od strane Uprave policije PJ Podgorica na ime optuženog U.M sud je utvrdio, da je isti osuđivan presudom Osnovnog suda u Podgorici K.br.99/10568 od 25.06.2001.godine, zbog krivičnog djela teška krađa obijanjem ili provaljivanjem, za koje djelo mu je izrečena vaspitna mjera pojačan nadzor nadležnog organa socijalnog staranja, dok je iz izvoda iz KE br.11-245/10-25449/2-3738 od 07.10.2010.godine, izdatog od strane Uprave policije PJ Podgorica na ime optuženog P.N, sud utvrdio da isti nije osuđivan.<br>
<br>
Cijeneći rezultate cjelokupnog dokaznog postupka, navode optužbe i odbrane optuženih, te sve provedene dokaze kako pojedinačno, tako i u njihovoj medjusobnoj vezi, ovaj sud nalazi, da nije dokazano da su optuženi P.N. i U.M .izvršili krivično djelo neovlašćena proizvodnja, držanje i stavljanje u promet opojnih droga iz čl. 300. st. 1. Krivičnog zakonika, odnosno, da su optuženi&nbsp; po prethodnom dogovoru i zajedno sa M.D. na autobuskoj stanici čekali M.I., radi preuzimanja droge namijenjene daljoj prodaji, da bi M. pošto je izašao iz autobusa prišli M. i P., dok je U. rezervisao taksi vozilo, kojom prilikom je M.ponudio da im preda torbicu sa heroinom, ali je P. iz opreza odbio da je preuzme na tom mjestu, nakon čega su svi ušli u taksi vozilo, kako bi zajedno prenijeli drogu na odredjeno mjesto.<br>
<br>
Naime, u toku postupka je nesporno utvrđeno, da su dana 11.11.2008. godine, na autobuskoj stanici u Podgorici, prilikom ulaska u taksi vozilo, lišeni slobode optuženi, zajedno sa svjedocima M.D. i M.I. te da je tom prilikom kod svjedoka M.I u torbici koju je nosio pronadjena opojna droga-heroin, koja je bila zapakovana u četiri pravljena zamotuljka omotana selotejp trakom, palstičnom kesom i papirom, ukupne neto mase 190,9 grama, a što je sud nesumnjivo utvrdio&nbsp; iz sadržine zapisnika o pretresanju lica Uprave policije PJ Podgorica Ku.br.1496/08 od 11.11.2008.godine, na ime svjedoka M.I, potvrde o privremeno oduzetim predmetima od ovog svjedoka Uprave policije PJ Podgorica, Ku.br.1496/08 od 11.11.2008. godine,&nbsp; a koje činjeni nije ni sporio svjedok M.I. u svom iskazu. Da se u konkretnom slučaju radilo o opojnoj drogi-heroin u navedenoj količini, sud je nesumnjivo utvrdio iz sadržine nalaza i mišljenja vještaka iz oblasti kriminalističke hemije, br. 2845/08.<br>
<br>
Medjutim, provedenim dokazima na glavnom pretresu, sud nije mogao na nesunjiv način utvrditi, da su optuženi P.N. i U.M, po prethodnom dogovoru i zajedno sa svjedokom M.D. neovlašćeno radi dalje prodaje prenosili opojnu drogu heroin, tako što su na autobuskoj stanici, čekali svjedoka M.I, radi preuzimanja opojne droge heroin, kako bi je potom, zajedno prenijeli na odredjeno mjesto.<br>
<br>
Naime, optuženi U.M. i P.N. su u svojoj odbrani negirali izvršenje krivičnog djela koje im je optužnicom stavljeno na teret, navodeći i to optuženi P.N, da svjedoke M.I. i M.D. nije poznavao, niti ih je ikada ranije vidio, da je kritičnom prilikom pristao da učini uslugu svome drugu U.M, koji ga je zamolio da pođe sa njim i M.D., kako bi im kao lice koje poznaje albanski jezik pomoglo u komunikaciji izmedju M.D. i lica koje treba da dođe autobusom sa Kosova u Podgoricu, da nije znao o kom licu se radi, niti zašto to lice dolazi u Podgoricu, te konačno nije znao da to lice sa sobom donosi drogu, a sa kojim licem je više puta telefonom komunicirao dok je ono putovalo sa Kosova prema Podgorici, dok je optuženi U.M. u svojoj odbrani objasnio da ga je M.D. zamolio da zajedno sa njim sačeka jedno lice albanske nacionalnosti sa Kosova, koje je trebalo da prenoći kod M.D., da je on&nbsp; obzirom da mu je D. komšija, pristao da mu pomogne, da ga je D. upitao da li poznaje neko lice koje zna da prevodi sa albanskog jezika, zbog čega je on zamolio svoga druga N. P. koji je znao albanski jezik, da im pomogne u sporazumijevanju sa tim licem, našto je P.N. pristao, da su u toku čekanja na autobuskoj stanici ispijali alkohol, da nije znao zbog čega svjedok M.I. dolazi u Podgoricu, te da je taksi vozilo zaustavio, jer je vidio da M. i P. sa momkom kojeg je M. čekao prolaze kroz peron autobuske stanice.<br>
<br>
Dakle, optuženi su se u svojim odbranama u pogledu odlučnih činjenica izjasnili na istovjetan način, da izmedju njih i svjedoka M.D. nije postojao dogovor da sačekaju svjedoka M.I. radi preuzimanja opojne droge, obzirom da isti nijesu ni znali da ovaj sa sobom u Podgoricu donosi opojnu drogu heroin. U prilog ovakvih odbrana optuženih stoje i iskazi svjedoka M.D. i M.I. Naime, svjedok M.D. se u svom svjedočkom iskazu izjasnio, da je na autobuskoj stanici u Podgorici trebao da sačeka svjedoka M.I, koji je trebao da dodje sa Kosova, zbog čega je zamolio optuženog U.M, za koga je mislio da zna albanski jezik, jer je turistički vodič, da mu pomogne u komunikaciji sa M.I. našto je optuženi U. pristao, ali se ubrzo ispostavilo da optuženi U. ne može uspostaviti komunikaciju sa svjedokom M.I. jer nije znao albanski jezik, pa je optuženog U. upitao da li može da mu nadje neko lice koje zna albanski jezik, zbog čega su njih dvojica otišli do druga optuženog U.M. P.N. na Konik, koji je znao albanski jezik i koji je pristao da posreduje u komunikaciji izmedju njega i svjedoka M.I, zbog čega su sva trojica otišli na autobusku stanicu da sačekaju M.I, te da je optuženog P. N. tom prilikom prvi put vidio u životu i da optuženi U.M. i P.N tom prilikom nije rekao zašto svjedok M.I. dolazi sa Kosova i šta sa sobom nosi. Ni iz iskaza svjedoka M.I. sud nije mogao na nesumnjiv način utvrditi navode optužnog akta, da su optuženi U.M. i P.N. po prethodnom dogovoru i zajedno sa svjedokom M.D. čekali na autobuskoj stanici, kako bi od njega preuzeli opojnu drogu heroin, koju je on donio sa Kosova. Naprotiv, i iz iskaza ovog svjedoka posredno se potvrdjuju odbrane optuženih, jer se on u svom iskazu jasno izjasnio, da je opojnu drogu heroin, koju je prethodno preuzeo na Kosovu od jednog nepoznatog lica, trebalo da dostavi u Podgoricu M.D., a zbog čega je i krenuo autobusom prema Crnoj Gori i po ulasku na teritoriji Crne Gore, najprije telefonom komunicirao sa M.D., sa kojim se nije mogao sporazumjeti, jer nije znao crnogorski jezik, niti je M. znao albanski jezik, da bi kasnije tokom puta komunicirao sa nekim licem koje je znalo albanski jezik, sa kojim je razgovarao oko toga gdje se nalazi, da li je blizu Podgorice i slične stvari, da bi po dolasku na autobusku stanicu u Podgorici izašao iz autobusa, u kom trenutku mu je zazvonio telefon, kako to svjedok navodi, kako bi ga identifikovali, kada su mu prišle tri osobe, koje ranije nikada nije vidio i jedan od njih obratio mu se na albanskom jeziku, kada je on tom licu pokušao da preda torbu u kojoj se nalazila opojna droga, ali mu je to lice-optuženi P.N rekao, da torbu treba da preda M.D.,&nbsp; nakon čega se on obratio M. govoreći mu na albanskom jeziku "Ova torba je za vas", ali M.&nbsp; nije prihvatio da uzme torbu na tom mjestu, već&nbsp; mu je rekao da zadrži torbu dok neudju u taksi. Ovaj svjedok se nije mogao sa sigurnošću izjasniti sa kim je razgovarao preko telefona na albanskom jeziku da li sa optuženim P.N ili U.M. jer ih do tada nije poznavao, ali je bio siguran da je prilikom dolaska u Podgoricu primijetio da su stva trojica bili u pijanom stanju.<br>
<br>
Sud ni iz nespornih činjenica, da su optuženi P.N. i U.M., zajedno sa svjedokom M.D. čekali svjedoka M.I. na autobuskoj stanici i da su sa istim kontaktirali putem telefona, prije svega optuženi P.N., koji zna albanski jezik, a da je po dolasku M.I. sa Kosova, optuženi U. M. rezervisao taksi vozilo, nije mogao na nesumnjiv način utvrditi odlučne činjenice, da su optuženi zajedno i po prethodnom dogovoru čekali svjedoka M.I., za koga su znali da će sa Kosova da donese opojnu drogu heroin, kako bi istu dalje prenijeli na odredjeno mjesto. Ovo iz razloga što svjedok M.D. u svom iskazu jasno navodi, da ne zna albanski jezik, te da je to razlog zašto je zamolio optuženog U.M. da mu pomogne,&nbsp; a ovaj dalje iz istog razloga kontaktirao optuženog P. N., a sve kako bi svjedok M.D. ostvario kontakt sa svjedokom M.I. koga je trebao da sačeka na autobuskoj stanici u Podgorici, a što su saglasno naveli i optuženi u svojom odbranama. Ovo tim prije kada se ima u vidu iskaz svjedoka M.I., koji je u svom iskazu jasno naveo, da je opojnu drogu heroin koju je ponio sa sobom u Podgorici trebalo da preda svjedoku M.D., a koga je pozvao na telefon po ulasku u Crnu Goru i sa kojim se nije mogao sporazumjeti, te da ga je tek nakon toga sa njegovog telefona pozvalo neko lice koje je znalo albanski jezik, pa se postavlja logično pitanje, da li bi svjedok M.D. pozivao optužene U.M i P. N. da se mogao sporazumjeti sa svjedokom M.I. a kojeg je kao na autobuskoj stanici, kako bi mu on predao opojnu drogu heroin koju je sa sobom donio sa Kosova. Stoga je za sud sasvim logično i prihvatljivo objašnjenje optuženi U.M. i P.N., da im je namjera bila samo da pomognu svjedoku M.D. da ostvari konstakt sa licem kojeg&nbsp; je čekao. Po ocjeni suda broj telefonskih poziva ostvarenih izmedju svjedoka M.I. i optuženog P.N. tokom puta do Podgorice, ne upućuje nesumnjivo na zaključak da su optuženi P.N. i U.M. znali da svjedok M.I. u Podgoricu donosi opojnu drogu heroin, jer optuženi P.N nije ni sporio činjenicu da je više puta kontaktirao preko telefona sa svjedokom M.I. dok je ovaj putovao sa Kosova prema Podgorici, a prvenstveno na zahtjev svjedoka M.D., koji se interesovao o vremenu dolaska svjedoka M.I. u Podgoricu. Nesporno je da su po dolasku svjedoka M.I. na autobuskoj stanici i njegovog izlaska iz autobusa, istom prišli optuženi P.N i svjedok M.D., koji su ga prethodno pozvali na telefon, kako bi ga identifikovali, jer ga ni jedan ni drugi nijesu pozavali, niti je svjedok M.I. njih poznavao, ali ni ta činjenica ne upućuje na nesumnjiv zaključak da je optuženi P.N znao da svjedok M.I. u Podgoricu donosi opojnu drogu heroin. Ovo tim prije, što je za sud sasvim logično da je optuženi P.N kao lice koje zna albanski jezik, zajedno sa svjedokom M.Dom, koji je čekao svjedoka M.I., prišao tom svjedoku, a kako bi posredovao u komunikaciji izmedju njega i M.D. Ni činjenica da je svjedok M.I. nakon izlaska iz autobusa pokušao da preda torbu u kojoj se nalazila opojna droga optuženom P.N., ne upućuje na zaključak da je ovaj optuženi po prethodnom dogovoru i zajedno sa optuženim U.M. i svjedokom M.D. čekao svjedoka M.I, za koga je znao da će sa Kosova da donese opojnu drogu heroin, jer je za sud sasvim logično da je svjedok M.I. prvo pokušao da preda torbu licu koje mu se obratilo na albanskom jeziku, koji je njemu razumljiv, pritom neznajući da to nije M.D, za koga se u svom iskazu izjasnio, da je lice koje je trebalo da ga sačeka na autobuskoj stanici u Podgorici i kome je trebalo da preda opojnu drogu heroin. Osim toga, činjenica da je optuženi P.N. tom prilikom odbio da preuzme torbu, a kako to proizilazi iz iskaza svjedoka M.I, govoreći mu tom prilikom na albanskom jeziku, da torbu treba da preda svjedoku M.D. nakon čega je svjedok M.I. torbu pokušao da preda M.D. govoreći mu "Ova torba je za vas", što je&nbsp; svjedok M.D odbio da uradi na tom mjestu, po ocjeni suda ne ukazuje nesumnjivo na osnovanost optužbe, da je optuženi P.N učestvovao u izvršenju predmetnog krivičnog djela. Nadalje, činjenica da je optuženi U.M tom prilikom rezervisao taksi za vrijeme dok su optuženi P.N. i svjedok M.D. prišli svjedoku M.I. po ocjeni suda ne predstavlja ni indikativnu radnju koja bi ukazivala na učešće ovog optuženog u izvršenju predmetnog krivičnog djela, jer je sasvim logično da je neko od optuženih morao pozvati taksi vozilo kako bi se odvezli sa autobuske stanice, na koju su prethodno svi zajedno došli i zadržali se više sati, sve dok svjedok M.I. nije doputovao sa Kosova u Podgoricu, a koja činjenica takodje ne upućuje na nesumnjiv zaključak da su optuženi učestvovali u izvršenju predmetnog krivičnog djela, jer je sasvim logično da optuženi ukoliko su pristali da pomognu svjedoku M.D. sačekaju da svjedok M.I. dodje sa Kosova, odnosno kako bi optuženi P.N posredovao izmedju M. i M.I, jer M. nije znao albanski jezik, a M.I. crnogorski jezik, niti su jedan drugog prije toga poznavali.<br>
<br>
Imajući u vidu naprijed utvrdjeno činjenično stanje, ovaj sud nije na nesumnjiv način mogao utvrditi odlučne činjenice, da su optuženi U.M. i P.N. po prethodnom dogovoru i zajedno sa svjedokom M.D. kritičnom prilikom čekali svjedoka M.I, za koga su znali da u Podgoricu donosi opojnu drogu heroin, kako bi istu od njega preuzeli i prenijeli na odredjeno mjesto, pa je sud u sumnji o postojanju svih činjenica koje čine obilježja predmetnog krivičnog djela shodno čl. 3. st. 3. Zakonika o krivičnom postupku, odlučio na način kako je to povoljnije za optužene i iste shodno čl. 363. st. 1. tačka 3. Zakonika o krivičnom postupku, oslobodio od optužbe, jer nema dokaza da su izvršili krivično djelo za koje su optuženi.<br>
<br>
Sud je cijenio i ostale dokaze provedene u postupku, pa je našao da oni nijesu od uticaja za drugačiju odluku.<br>
<br>
Odluka o troškovima donijeta je snodno odredbi čl. 203. st. 1. Zakonika o&nbsp; krivičnom postupku.<br>
Na osnovu izloženog, odlučeno je kao u izreci.<br>
<br>
<div style="text-align: center;">
	VIŠI SUD U PODGORICI<br>
	Dana 18.05.2011. godine<br>
	&nbsp;</div>
<br>
Zapisničar&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; PREDSJEDNIK VIJEĆA-SUDIJA<br>
Novčić Slobodanka&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Tabaš Predrag<br>
<br>
<strong>PRAVNA POUKA</strong>: Protiv ove presude dozvoljena je žalba&nbsp;&nbsp; Apelacionom sudu Crne Gore u roku od 15 dana od dana prijema prepisa iste, a preko Višeg suda u Podgorici&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br>
Za tačnost otpravka tvrdi<br>
i ovjerava<br>
namještenik suda<br>
_____________________<br>
&nbsp;<br>
<br>

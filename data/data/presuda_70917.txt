<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.s1{font-weight:bold;}
.s2{font-weight:bold;color:black;}
.s3{color:black;}
.s4{font-family:Times New Roman;}
.s5{font-family:Times New Roman;font-weight:bold;color:black;}
.s6{font-family:Times New Roman;color:black;}
.s7{color:black;font-variant:small-caps;}
.s8{font-family:Times;color:black;}
.p1{text-indent:0.5in;margin-left:4.5in;text-align:end;hyphenate:auto;font-family:Times;font-size:13pt;}
.p2{text-align:center;hyphenate:auto;font-family:Times;font-size:13pt;}
.p3{text-indent:0.48958334in;text-align:justify;hyphenate:auto;font-family:Times;font-size:13pt;}
.p4{text-indent:0.25in;text-align:center;hyphenate:auto;font-family:Times;font-size:13pt;}
.p5{margin-left:2.5in;text-align:start;hyphenate:auto;font-family:Times;font-size:13pt;}
.p6{text-align:justify;hyphenate:auto;font-family:Times;font-size:13pt;}
.p7{text-align:justify;hyphenate:auto;font-family:Times New Roman;font-size:13pt;}
.p8{text-align:center;hyphenate:auto;font-family:Times New Roman;font-size:13pt;}
.p9{text-indent:0.5in;text-align:start;hyphenate:auto;font-family:Times New Roman;font-size:13pt;}
.p10{text-indent:0.5in;text-align:justify;hyphenate:auto;font-family:Times New Roman;font-size:13pt;}
.p11{text-align:start;hyphenate:auto;font-family:Times New Roman;font-size:13pt;}
.p12{text-indent:0.5in;margin-left:-0.125in;text-align:justify;hyphenate:auto;font-family:Times New Roman;font-size:13pt;}
.p13{text-indent:0.625in;margin-left:1.875in;text-align:justify;hyphenate:auto;font-family:Times New Roman;font-size:13pt;}
.p14{margin-left:0.19722222in;text-align:justify;hyphenate:auto;font-family:Times New Roman;font-size:13pt;}
.p15{text-indent:0.5in;text-align:justify;hyphenate:auto;font-family:Times;font-size:13pt;}
.p16{text-align:start;hyphenate:auto;font-family:Times;font-size:13pt;}
.p17{text-align:end;hyphenate:auto;font-family:Times;font-size:13pt;}
.p18{margin-left:0.45833334in;text-align:start;hyphenate:auto;font-family:Times;font-size:13pt;}
.p19{text-align:start;hyphenate:auto;font-family:Times New Roman;font-size:12pt;}
</style>
<meta content=" " name="author">
</head>
<body class="b1 b2">
<p class="p1">
<span class="s1">K.br. 216/10</span>
</p>
<p class="p1"></p>
<p class="p1"></p>
<p class="p2">
<span class="s1">U  IME  NARODA</span>
</p>
<p class="p2"></p>
<p class="p3">
<span class="s1">OSNOVNI SUD U BARU</span><span>, kao prvostepeni krivični, sudija G. Š., kao sudija pojedinac, sa zapisničarom M. M., u krivičnom predmetu okrivljene </span><span class="s2">P. M.</span><span>, zbog krivičnog djela ugrožavanje javnog saobraćaja iz čl. 339 st. 3 u vezi st. 1 Krivičnog zakonika, po optužnom predlogu Osnovnog državnog tužilaštva u Baru Kt.br. 115/10 od 24.05.2010. godine, nakon održanog glavnog javnog pretresa u prisustvu pripravnika Osnovnog državnog tužilašzva u Baru V. S. i okrivljene, dana 14.09.2010. godine donio je i javno objavio</span>
</p>
<p class="p4"></p>
<p class="p5">
<span class="s1">       PRESUDU</span>
</p>
<p class="p6"></p>
<p class="p6">
<span class="s3">	</span><span class="s4">Okrivljena </span><span class="s5">P. M., </span><span class="s6">JMBG ..., od oca B., i majke Š., rođene H., rođena ... godine u Z., BIH, sa prebivalištem u B. naselje P. broj ., udata, majka dvoje djece, državljanka Crne Gore, pismena, diplomirani pravnik, zaposlena u K. p.SO Bar, lošeg imovnog stanja, </span>
</p>
<p class="p7"></p>
<p class="p8">
<span class="s1">K  r  i  v a  j  e :</span>
</p>
<p class="p8"></p>
<p class="p9">
<span>Što je:</span>
</p>
<p class="p9"></p>
<p class="p10">
<span class="s3">Dana 27.01.2010. godine oko 12,55 časova, na magistralnom putu Bar-Ulcinj, u naselju Čeluga, Opština Bar, upravljajući u saobraćaju putničkim vozilom marke »Mercedes« reg. ozn. ... ne pridržavajući se saobraćajnih propisa, ugrozila saobraćaj i dovela u</span><span class="s7"> </span><span class="s3">opasnost život oštećenog - P. A., olako držeći da do posledice neće doći, na način što protivno odredbama čl. 83 st.1. Zakona o bezbjednosti saobraćaja na putevima (»Sl. list RCG» br. 72-05) krećući se iz pravca Ulcinja prema Baru nije držala potrebno odstojanje, </span><span>koje je iznosilo 16 m,</span><span class="s3"> od vozila »Ford fiesta« reg. ozn. ..., kojim se u istom smjeru kretao P. S., tako da s obzirom na brzinu kretanja vozila i druge okolnosti saobraćaja može bezbjedno da zaustavi vozilo u</span><span class="s7"> </span><span class="s3">slučaju da vozilo ispred nje naglo preduzme radnju kočenja, usled čega je u trenutku kada je vozač vozila »Ford« pribjegao kočenju u cilju zaustavljanja vozila, prednjim djelom svog vozila ostvarila fizički kontakt sa zadnjim dijelom vozila »Ford fiesta«, kojom prilikom je oštećeni P. A. saputnik u vozilu »Ford fiesta« zadobio laku tjelesnu povredu u vidu nagnječenja glave sa otokom na desnoj polovini tjemenog predjela;</span>
</p>
<p class="p10"></p>
<p class="p10">
<span>- čime je učinila krivično djelo - </span><span class="s1">ugrožavanje javnog saobraćaja iz čl.339.st. 3 u vezi st. 1. Krivičnog zakonika.</span>
</p>
<p class="p11"></p>
<p class="p10">
<span>pa joj sud primjenom čl. 4, 32, 36, 42, 52, 53 i 54 </span><span class="s3">Krivičnog zakonika </span><span>i čl. 359, 360 i 364  ZKP-a,  i z r i č e</span>
</p>
<p class="p12"></p>
<p class="p13">
<span class="s1">USLOVNU OSUDU</span>
</p>
<p class="p13"></p>
<p class="p10">
<span>Kojom mu utvrđuje kaznu zatvora u trajanju od 60 (šezdeset) dana i istovremeno određuje da se kazna neće izvršiti ukoliko okrivljena u roku od 1 (jedne) godine ne učini novo krivično djelo.</span>
</p>
<p class="p14"></p>
<p class="p7">
<span>	Okrivljena je dužna da plati troškove krivičnog postupka u iznosu od 220 € u roku od 15 dana od dana pravosnažnosti, pod prijetnjom izvršenja.</span>
</p>
<p class="p11"></p>
<p class="p6"></p>
<p class="p2">
<span class="s3">    </span><span class="s2">  O b r a z l o ž e n j e</span>
</p>
<p class="p2"></p>
<p class="p6"></p>
<p class="p15">
<span>  Optužnim predlogom Osnovnog državnog tužilaštva u Baru Kt.br. 115/10 od 24.05.2010. godine stavljeno je na teret okrivljenoj izvršenje krivičnog djela bliže opisanog u izreci presude. </span>
</p>
<p class="p6"></p>
<p class="p10">
<span>Okrivljena je u svojoj odbrani izjavila da se </span><span class="s3">dana 27.01.2010 godine oko 13,00 časova kretala magistralnim putem iz Ulcinja prema Baru svojim vozilom „Mercedes“ reg oznaka ... brzinom od nekih 40-50 km na čas. Ispred nje se kretalo vozilo marke „Ford fiesta“ koje se kretalo otprilike istom brzinom jer je bila kiša i nisu se mogli brže ni kretati. Odjednom ispred nje je naglo zakočilo to vozilo „Ford fiesta“, jer je neko vozilo uletjelo na put ispred njih sa parking ispred zgrade „Kipsa“ u naselju Čeluga, i on je morao zakočiti. Ona je držala odstojanje od 15-20 m koji su zakonski predviđeni, ali nije uspjela da zakoči u dovoljnoj mjeri da bi izbjegla kontakt, pa je došlo do blagog udarca njenog vozila sa prednje desne strane i vozila „Ford fiesta“ sa zadnje lijeve strane. Njoj su oštećena samo malo hauba i desni far i popravka oštećenja nije je koštala više od 150 €. Na drugom vozilu je samo malo bila ulubljena hauba. Niko nije zadobio povrede, nije vidjela da je sin oštećenog povraćao, a ona se u više navrata interesovala za zdravlje oštećenih i rekli su joj da nije bilo nikakvih problema i da se dobro osjećaju. Iskreno se kaje zbog svega što se desilo. Na glavnom pretresu je dodala da nije mogla reagovati na drugačiji način osim kočenjem i blagim izmicanjem u lijevo jer se sa desne strane nalazilo jedno zemljano brdo, a primijetila je da je i iz pravca Bara nailazilo jedno vozilo tako da nije mogla skrenuti ni na suprotnu traku, a da ne dođe do kontakta sa drugim vozilom. Ostaje pri svojoj odbrani iz prethodnog postupka da je vozilo koje se kretalo ispred njenog vozila naglo zakočilo u trenutku kada je jedno vozilo sa parking prostora počelo da se kreće po kolovozu u istom pravcu kao i oni koje vozilo je stupilo na kolovoz ispred vozila marke „Ford“ koje je zbog tog vozila naglo zakočilo. Vozilo marke „Ford“ nije zatečeno od strane policije na mjestu na kome se nalazilo u vrijeme nezgode već je  vozač vozila parkirao uz desnu ivicu kolovoza kako to vozilo ne bi ometalo odvijanje saobraćaja.</span>
</p>
<p class="p15"></p>
<p class="p15">
<span>U dokaznom postupku na saglasan predlog stranaka pročitan je iskaz svjedoka oštećenog P. A., saslušan je svjedok P. S., pročitani su : </span><span class="s6">zapisnik o uviđaju saobraćajne nezgode PJ Bar br. 24-02-231/10-941 od 27.01.2010. godine sa skicom lica mjesta, dva izvještaja ljekara specijaliste Opšte bolnice u Baru br. protokola 548 od 27.01.2010. godine, nalaz i mišljenje vještaka saobraćajne struke M. Š. od maja 2010. godine, dopuna nalaza i mišljenja vještaka saobraćajne struke M. Š. od septembra 2010. godine, </span><span class="s4">nalaz i mišljenje vještaka medicinske struke K.N. od 15.05.2010. godine.</span>
</p>
<p class="p7"></p>
<p class="p10">
<span class="s3">Svjedok </span><span class="s2">P. A. </span><span class="s3">je izjavio da su se dana 27.01.2010 godine on i njegov otac kretali magistralnim putem iz pravca Ulcinja prema Baru, a on se nalazio na zadnjem sjedištu. Odjednom u naselju Čeluga osjetio je nagli udarac u kola sa zadnje strane usled čega se uplašio i zadobio povredu u vidu otekline na glavi. Jako se uplašio. Kada je došao u hitnu službu sa svojim dedom, tamo je i povraćao jer mu je bilo muka. Zakonski zastupnik oštećenog se nije pridružio krivičnom gonjenju i nije postavio imovinski pravni zahtjev.</span>
</p>
<p class="p10"></p>
<p class="p10">
<span class="s3">Svjedok </span><span class="s2">P. S.</span><span class="s3"> je izjavio da se dana 27.01.2010. godine kretao svojim vozilom „Ford fiesta“, reg. ozn. ..., magistralnim putem iz pravca Ulcinja prema Baru, sa svojim maloljetnim sinom P. A., koji je sjedio na zadnjem sjedištu auta. Negdje oko 12,55 časova u naselju Čeluga kod stovarišta „Kips“, zbog gužve u saobraćaju smanjio je brzinu kretanja auta, koja nije bila nagla, osjetio je udarac u zadnji dio auta od strane vozila koje se kretalo iza njegovog vozila. Njegov  maloljetni sin nije zadobio nikakvu tešku tjelesnu povredu u vidu preloma desne parijetalne kosti, već je zadobio  jedan manji hematom na glavi u vidu otekline. Nije gubio svijest, mada je povraćao, vjerovatno zbog preživjelog straha. Poslije toga je policija izvršila uviđaj na licu mjesta, a njegov otac, koga je pozvao da dođe, je poveo njegovog sina u hitnu službu radi pregleda. Okrivljena P. M. se interesovala za zdravlje njegovog sina tako što je zvala telefonom.</span>
</p>
<p class="p11"></p>
<p class="p10">
<span class="s3">Iz zapisnika o uviđaju saobraćajne nezgode PJ Bar br. 24-02-231/10-941 od 27.01.2010. godine utvrđeno je </span><span class="s8">vrijeme i mjesto saobraćajne nezgode, vozila i učesnici u saobraćajnoj nezgodi, opis lica mjesta, povrijeđena lica i oštećenja na vozilima, a u skici lica mjesta predstavljen je položaj vozila nakon saobraćajne nezgode. </span>
</p>
<p class="p10"></p>
<p class="p10">
<span class="s3">Iz dva izvještaja ljekara specijaliste Opšte bolnice u Baru br. protokola 548 od 27.01.2010. godine, utvrđene su povrede koje je zadobio oštećeni P. A. </span>
</p>
<p class="p10"></p>
<p class="p10">
<span class="s3">Iz nalaza i mišljenja vještaka saobraćajne struke M. Š. od maja 2010. godine i dopune nalaza i mišljenja vještaka saobraćajne struke M. Š. od septembra 2010. godine utvrđeno je da je fizički kontakt između   putničkog motornog vozila marke „Mercedes“ reg. oznake ... i putničkog motornog vozila marke „Ford – Fiesta“ reg oznake .... ostvaren na prostoru desne kolovozne trake, smjera kretanja ovih vozila od Ulcinja prema Baru, a u trenutku    kada se vozilo marke „Mercedes“ nalazilo na prostornoj distanci oko 1,4 metra od desne ivice puta smjera kretanja. Ovo vozilo je svojim prednjim desnim krajem naletjelo na    zadnji kraju putničkog vozila marke „Ford – Fiesta“ koje se najvjerovatnije nalazilo u statičnoj poziciji ili pri kraju zaustavnog puta. Nakon fizičkog kontakta ovo vozilo   potisnuto je unaprijed, da bi se isto zaustavilo na prostornoj udaljenosti oko 23 metra od    tačke kontakta prema Baru. Ovom prilikom P. A., koji se nalazio kao saputnik u vozilu marke „Ford – Fiesta“ zadobio je tjelesne povrede, a na vozilu marke „Ford - Fiesta“ nastupila je šteta u iznosu od 830,00 €, a na putničkom vozilu marke „Mercedes“ u iznosu od 1.900,00 €. Putničko motorno vozilo marke „Mercedes“, posjedovalo je brzinu kretanja oko 32 km/h u trenutku nalijetanja prednjeg  kraja ovog vozila na zadnji kraj   putničkog motornog vozila marke „Ford - Fiesta“reg.oznake ... Vozač sa putničkim vozilom marke „Mercedes“ u trenutku reakcije nalazio se na prostornoj udaljenosti manjoj od 11 metara, prije tačke fizičkog kontakta ovog vozila i putničkog   vozila marke „Ford - Fiesta“, a zaustavni put ovog vozila iznosio je 15. metara, što jasno upućuje na zaključak da vozač vozila marke „Mercedes“ nije održavao bezbjedno odstojanje</span><span class="s2"> </span><span class="s3">vozila kojim je upravljao od putničkog vozila marke „Ford - Fiesta“ reg .oznake .... Prema saglasnom kazivanju učesnika u nezgodi, vozač putničkog vozila marke „Ford - Fiesta“ pribjegao je zaustavljanju vozila, jer se vozač NN vozila uključivao sa platoa ispred „Kipsa“  na kolovoz magistralnog puta, pa je na ovaj način prinudio vozača vozila marke „Ford - Fiesta“ da preduzme mjere zaustavljanja vozila, što praktično znači da vozač ovog vozila nije ispoštovao prvenstvo prolaza vozačima vozila marke „Ford“ i putničkog vozila marke „Mercedes“ i omogućio bezbjedan njihov prolazak. Da ovu radnju vozač NN vozila, nije obavio vozač vozila marke „Ford -Fiesta“ ne bi imao potrebe zaustavljanja vozila, a time ne bi došlo ni do nezgode i pored toga što vozač vozila marke „Mercedes“ nije odražavao bezbjedno odstojanje. Do ove nezgode je došlo usled propusta u vožnji od strane vozača putničkog motornog vozila marke „Mercedes“ reg. oznake ... i dijelom usled propusta u vožnji od strane vozača NN vozila. U konkretnom slučaju bezbjedno odstojanje, koje je vozač vozila marke „Mercedes“ morao održavati iznosilo je 16 metara.</span>
</p>
<p class="p11"></p>
<p class="p10">
<span class="s3">Iz </span><span>nalaza i mišljenja vještaka medicinske struke K. N. od 15.05.2010. godine utvrđeno je da je </span><span class="s3">P. A. u saobraćajnoj nezgodi zadobio nagnječenje glave sa  otokom u desnoj polovini tjemenog predjela. Navedena povreda predstavlja u vrijeme nanošenja laku tjelesnu povredu i nastala je udarom glave P. A. o tupo - tvrdi predmet u  unutrašnjosti motornog vozila u kojem se imenovani kritičnom prilikom nalazio.</span>
</p>
<p class="p11"></p>
<p class="p10">
<span>Optužnim predlogom predloženo je da se u dokaznom postupku pribavi izvod iz kaznene evidencije na ime P. M.. Sud je dana 15.06.2010. godine uputio zamolnicu MUP - Zenica sa molbom dostavljanja izvoda, koji sudu nije dostavljen. S obzirom da je okrivljena rođena u BIH i da je ocijenjeno da bi ponovni pokušaj pribavljanja izvoda iz kaznene evidencije vodio nepotrebnom odugovlačenju krivičnog postupka donijeto je rješenje da se u dokaznom postupku neće izvesti kao dokaz izvod iz kaznene evidencije  na ime okrivljene.</span>
</p>
<p class="p11"></p>
<p class="p15">
<span>Ocjenom izvedenih dokaza  utvrđeno je da je okrivljena učinila krivično djelo koje joj je stavljeno na teret. Okrivljena je </span><span class="s4">upravljala </span><span class="s6">vozilom marke „Mercedes“ reg. ozn. ..., iz pravca Ulcinja u pravcu Bara, kojom prilikom nije držala potrebno odstojanje, </span><span class="s4">koje je iznosilo 16 m,</span><span class="s6"> u odnosu na vozilo marke »Ford fiesta« reg. ozn. ..., kojim se u istom smjeru kretao P. S. Kada je P. S. preduzeo radnju kočenja u cilju zaustavljanja vozila, okrivljena je prednjim dijelom vozila kojim je upravljala ostvarila fizički kontakt sa zadnjim dijelom vozila »Ford fiesta«. U saobraćajnoj nezgodi oštećeni P. A. koji se nalazio u vozilu »Ford fiesta« zadobio je laku tjelesnu povredu i to : nagnječenje glave sa otokom na desnoj polovini tjemenog predjela. </span><span class="s4">Vrsta i težina tjelesne povrede koju je zadobio oštećeni utvrđena je iz jasnog i stručnog nalaza i mišljenja vještaka medicinske struke K. N. </span>
</p>
<p class="p10"></p>
<p class="p15">
<span class="s3">Saobraćajna nezgoda je nastala kao posledica propusta u vožnji okrivljenog, jer se nije pridržavao saobraćajnih propisa iz </span><span class="s6">čl. 83 st.1 </span><span class="s4">ZOOBS-a na putevima kojom je propisano da je vozač dužan da drži potrebno odstojanje kada se kreće iza drugog vozila, tako da, s obzirom na brzinu kretanja vozila i druge okolnosti saobraćaja, može bezbjedno da zaustavi vozilo u slučaju da vozilo ispred njega naglo preduzme radnju kočenja. Iz nalaza i mišljenja vještaka saobraćajne struke i dopunskog nalaza i mišljenja istog vještaka utvrđeno je da je potrebno odstojanje pri kome je okrivljena mogla izbjeći saobraćajnu nezgodu iznosila 16 m. </span>
</p>
<p class="p10"></p>
<p class="p10">
<span>Okrivljena je bio svjesna da usled predstavljenog načina vožnje može ugroziti bezbjednost saobraćaja, odnosno ostvariti zabranjenu posledicu, ali je olako držala da će je moći spriječiti ili da ona neće nastupiti. U odnosu na krivično djelo​ ugrožavanje javnog saobraćaja iz čl. 339. st.3 u vezi st.1. Krivičnog zakonika okrivljena je postupala sa svjesnim nehatom. </span>
</p>
<p class="p15"></p>
<p class="p15">
<span>Odlučujući se za krivičnu sankciju prema okrivljenoj sud je cijenio sve olakšavajuće i otežavajuće okolnosti iz čl. 42 Krivičnog zakonika. Od olakšava​jućih okolnosti sud je cijenio porodične prilike jer udataa i majka dvoje djece, od kojih je jedno maloljetno i da se oštećeni nije pridružio krivičnom gonjenju. Otežavajućih okolnosti na strani okrivljene nije bilo. Imajući u vidu navedene olakšavajuće okolnosti, u nedostatku otežavajućih okolnosti, ocijenjeno je da prema okrivljenoj nije potrebno izricanje efektivne kazne zatvora, da će se izricanjem uslovne osude u potpunosti postići svrha izricanja uslovne osude i na taj način dovoljno uticati okrivljena da u buduće ne vrši krivična djela. </span>
</p>
<p class="p10"></p>
<p class="p6">
<span>           Odluka o troškovima zasniva se na odredbi čl. 202 st.1 ZKP-a. Dosuđeni iznos se odnosi na plaćanje nalaza i mišljenja vještaka saobraćajne struke u iznosu od 104,50 €,  nalaza i mišljenja vještaka medicinske struke u iznosu od 77 € i troškove rada suda koji su određeni prema trajanju, složenosti krivičnog postupka i imovinskim prilikama okrivljenog.</span>
</p>
<p class="p16"></p>
<p class="p16">
<span>           Na osnovu izloženog odlučeno je kao u izreci presude</span>
</p>
<p class="p16"></p>
<p class="p2">
<span class="s1">OSNOVNI SUD U BARU</span>
</p>
<p class="p2">
<span class="s1">Dana 14.09.2010. godine</span>
</p>
<p class="p2"></p>
<p class="p2"></p>
<p class="p17"></p>
<p class="p16">
<span class="s1">      ZAPISNIČAR,					       			  S U D I J A</span>
</p>
<p class="p16">
<span class="s1">					</span>
</p>
<p class="p16">
<span class="s1">    M. M.	              	G.Š.		               		                 Goran Šćepanović</span>
</p>
<p class="p16"></p>
<p class="p16">
<span class="s1">PRAVNA POUKA</span><span>:Protiv ove presude može se </span>
</p>
<p class="p16">
<span>izjaviti žalba Višem sudu u Podgorici u roku od</span>
</p>
<p class="p16">
<span>8 dana od dana prijema pismenog otpravka.</span>
</p>
<p class="p16">
<span>Žalba se predaje ovom sudu u dva primjerka.</span>
</p>
<p class="p16"></p>
<p class="p16"></p>
<p class="p16"></p>
<p class="p16">
<span class="s1">DNA</span><span>:  -1 x ODT</span>
</p>
<p class="p18">
<span> -1 x okrivljenoj </span>
</p>
<p class="p16">
<span>            - u spise  </span>
</p>
<p class="p16"></p>
<p class="p16"></p>
<p class="p11"></p>
<p class="p19"></p>
<p class="p19"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.s1{font-weight:bold;}
.s2{font-size:11pt;}
.p1{text-indent:0.4375in;text-align:end;hyphenate:auto;font-family:Arial;font-size:12pt;}
.p2{text-indent:0.4375in;text-align:center;hyphenate:auto;font-family:Arial;font-size:12pt;}
.p3{margin-bottom:0.1388889in;text-align:start;hyphenate:auto;font-family:Arial;font-size:12pt;}
.p4{margin-bottom:0.1388889in;text-align:justify;hyphenate:auto;font-family:Arial;font-size:12pt;}
.p5{margin-bottom:0.1388889in;text-align:center;hyphenate:auto;font-family:Arial;font-size:12pt;}
.p6{text-indent:0.5in;margin-bottom:0.1388889in;text-align:justify;hyphenate:auto;font-family:Arial;font-size:12pt;}
.p7{text-indent:0.5in;text-align:justify;hyphenate:auto;font-family:Arial;font-size:12pt;}
.p8{text-align:center;hyphenate:auto;font-family:Arial;font-size:12pt;}
.p9{text-align:start;hyphenate:auto;font-family:Arial;font-size:12pt;}
.p10{text-align:start;hyphenate:auto;font-family:Times New Roman;font-size:12pt;}
</style>
<title>K</title>
<meta content="mitar.mirovic" name="author">
</head>
<body class="b1 b2">
<p class="p1">
<span class="s1">K.br.226/12                                                </span>
</p>
<p class="p2">
<span> HYPERLINK "http://bs.wikipedia.org/wiki/Slika:Coat_of_arms_of_Montenegro.svg" \o "Grb Crne Gore" </span>
<!--Image link to '0.png' can be here-->
</p>
<p class="p2"></p>
<p class="p2">
<span>U IME CRNE GORE</span>
</p>
<p class="p3"></p>
<p class="p4">
<span>	OSNOVNI SUD U ULCINJU, sudija mr Sanja Mirović, uz učešće namještenika suda Barlović Domenike, kao zapisničara, u krivičnom predmetu protiv okrivljenog Z.V. sa K., zbog izvršenja krivičnog djela građenje objekta bez građevinske dozvole iz čl.326a KZ-a, odlučujući po optužnom predlogu Osnovnog državnog tužilaštva u Ulcinju Kt.br.209/12 od 21.11.2012.godine, nakon održanog glavnog i javnog pretresa dana 30.04.2014.godine, u prisustvu savjetnika na radu kod ODT-a R. F., a u odsustvu uredno pozvanog okrivljenog, donio je i javno objavio</span>
</p>
<p class="p5">
<span>P R E S U D U</span>
</p>
<p class="p4">
<span>	Okrivljeni: Z.V., sa brojem lične karte ........, od oca I. i majke Dj., rođene P., rođenog .........godine u D.-R.K., sa prebivalištem u Š.-selo R. e. .., državljanin R.K., privatnik, oženjen-otac dvoje mldb.djece, pismen, sa završenim fakultetom kriminalističkih nauka, srednjeg imovnog stanja, </span>
</p>
<p class="p5">
<span>K r i v   je </span>
</p>
<p class="p4">
<span>	što je :</span>
</p>
<p class="p6">
<span>U toku oktobra mjeseca 2012.godine, u naselju L. u U., na kat.parceli br.4036 KO U., protivno propisima o izgradnji objekata, planiranju i uređenju prostora, kao investitor započeo građenje objekta bez prethodno pribavljene građevinske dozvole, na način što je suprotno odredbama čl.69 Zakona o uređenju prostora i izgradnji objekata na već postojećem prizemlju u grubim  radovima izgradio prvi sprat stambenog objekta, pri čemu je bio svjestan svog djela i htio nejgovo izvršenje, </span>
</p>
<p class="p4">
<span>	-čime je izvršio krivično djelo građenje objekta bez građevinske dozvole iz čl.326 s KZ-a.</span>
</p>
<p class="p4">
<span>Pa mu sud primjenom citiranih zakonskih propisa i čl.4.st.2,13,15,32,42,52,53 i 54 Krivičnog zakonika, te čl.226,227 i 374 Zakonika o krivičnom postupku, izriče </span>
</p>
<p class="p4"></p>
<p class="p5">
<span>USLOVNU OSUDU</span>
</p>
<p class="p4">
<span>	Kojom mu utvrđuje kaznu zatvora u trajanju od 6 (šest) mjeseci i istovremeno određuje da se ista neće izvršiti ukoliko okrivljeni u roku od 2 godine po pravosnažnosti presude ne učini novo krivično djelo.</span>
</p>
<p class="p4">
<span>	Obavezuje se okrivljeni da ovom sudu na ime paušala uplati iznos od 50,00 eura, u roku od 15 dana po pravosnažnosti presude.</span>
</p>
<p class="p5">
<span>Obrazloženje </span>
</p>
<p class="p4">
<span>	Optužnim predlogom Osnovnog državnog tužilaštva u U. Kt.br.209/12 od 20.11.2012.godine okrivljenom Z. V., stavljeno je na teret izvršenje krivičnog djela građenje objekta bez građevinske dozvole iz čl.326a KZ-a.Zastupnik optužbe je do kraja glavnog pretresa ostao pri podnijetom optužnom aktu jer je izvedenim dokazima utvrđeno da je okrivljeni izvršio krivično djelo za koje je okrivljen i predložio je da ga sud oglasi krivim i osudi po zakonu, a da prilikom izbora vrste i visine krivične sankcije cijeni sve otežavajuće i olakšavajuće okolnosti koje stoje na njegovoj strani.</span>
</p>
<p class="p4">
<span>	Shodno čl.457 Zakonika o krivičnom postupku, glavni pretres je održan u odsustvu uredno pozvanog okrivljenog, koji je ranije saslušan te njegovo prisustvo nije nužno.</span>
</p>
<p class="p4">
<span>	Okrivljeni Z.V. je u svojoj odbrani priznao izvršenje krivičnog djela stavljenog mu je staveljeno na teret, dalje pojašnjavajući da je  mjesec dana prije podnošenja krivične prijave protiv njega, kao investitor započeo izgradnju objekta u naselju L. na kat.parceli br.4036, odnosno na parceli koja je navedena u kupoprodajnom ugovoru koji je sačinio adv.G. S..Poznato mu je da je predmetni plac ranije vlasništvo B. O., a on je angažovao fizičke radnika sa K., koji su tada i pristupili izgradnji kuće od novca koji im je dao za materijal i za ruke.Pomenuto lice B. O. se tokom izgradnje predmetnog objekta pojavio na istom, tvrdeći da je objekat njegov, iz kog razloga mu je preko R. M. iz U., dao kaparu od 5.000 eura za taj plac, te time pretplatio isti.Dodao je i to da je sa postojeće stare prizemne kuće  na tom placu skinut krov te su urađeni noseći stubovi za prvi sprat, od kojeg sprata su do momenta davanje te izjave izgrađeni zidovi i stavljena je ploča, odnosno izgrađeni su grubi građevinski radovi.</span>
</p>
<p class="p4">
<span>	Sud je u dokaznom postupku radi utvrđivanja svih činjenica pročitao zapisnik o inspekcijskom pregledu Ministarstva zaštite prostora br. 0123 od 30.10.2012. godine i zapisnik br. 0124 od 05.11.2012. god LN. Br.6376 KO U. i kupoprodajni ugovor zaključen između B. O. i V. Z..</span>
</p>
<p class="p6">
<span>Iz zapisnika o inspekcijskom pregledu br. 0123 od 30.10.2012. god., sačinjenog od strane inspektora B. N. proizilazi da je ista navedenog dana izašla na lice mjesta u naselju L II i tom prilikom konstatovala izvodjenje radova na izgradnji prizemlja stambenog objekta cca 100m2. Ostavljen je poziv NN licu na vidnom mjestu na objektu. </span>
</p>
<p class="p6">
<span>Iz zapisnika o o inspekcijskom pregledu br. 0124 od 05.11.2012. god., proizilazi da je u naselju L. II na kat parc.br. 4036 KO U., nastavljeno sa izvodjenjem radova na izgradnji stambenog objekta. Odgovorno lice se nije odazvao pozivu te je inspektorka donijela rješenje o rušenju objekta. </span>
</p>
<p class="p6">
<span>Iz lista nepokretnosti  br.6376 KO U.proizilazi da je predmetna imovina  i to dvorište u površini od 107 m2 i porodična stambena zgrada u površini od 41 m2 upisana na ime B. O. sa obimom prava 1/1.</span>
</p>
<p class="p6">
<span>Iz kupoprodajnog ugovora zaključenog između B. O. iz L., kao prodavca i V.Z. iz D., kao kupca, proizilazi da su se ugovorne strane saglasile da kupoprodajna cijena nekretnina upisanih u LN br.6376 KO U. i parcela br.4036 iznosi 31.000 eura, stim što se kupac obavezao da dana 6.10.2012.godine da kaparu u iznosu od 5.000 eura a preostali novac koji iznosi 26.000 eura će predati dana 29.10.2012.godine.</span>
</p>
<p class="p6">
<span>Ocjenom navoda optužbe i odbrane okrivljenog, te svih izvedenih dokaza, kako pojedinačno, tako i u njihovoj međusobnoj povezanosti, ovaj sud nalazi da je okrivljeni Z. V. izvršio krivično djelo građenje objekta bez građevinske dozvole iz čl.326a KZ-a, na način, vrijeme i mjesto, kako je to opisano u izreci presude.</span>
</p>
<p class="p6">
<span>Naime, sud je na osnovu priznanja okrivljenog Z. V. nesumnjivo utvrdio da je isti  izvršio krivično djelo građenje objekta bez prethodno pribavljenje građevinske dozvole, na način što je angažovao fizičke radnika sa K., koji su radili na izgradnji predmetnog objekta, za koje poslove i materijal im je dao novac, te je sa postojeće prizemne kuće skinut  krov i urađeni su noseći stubovi za prvi sprat, od kojeg sprata su izgrađeni zidovi i stavljena je ploča, odnosno izgrađen je prvi sprat u grubim građevinskim radovima, koji iskaz je sud cijenio kao jasan, tačan i argumetovan, te isti u svemu prihvatio.Predmetni plac okrivljeni Z.V. je kupio od lica B. O., te je istom dao na ime kapare iznos od 5.000 eura, koji navodi su potvrđeni i materijalnim dokazima uvidom u kupoprodajni ugovor zaključen između Z.V. i B. O. i list nepokretnosti br.6376 KO U.. Vrstu i obim izvedenih radova sud je nesumnjivo utvrdio na osnovu zapisniku o inspekcijskom pregledu koje je sud cijenio kao deteljne jasne i sačinjene od strane stručnog lica, te je iz tog razloga i prihvatio. Činjenicu da za izvodjenje pomenutih radova nije imao gradjevinsku dozvolu nije sprio ni sam okrivljeni. S toga se u njegovim radnjama stiču svi bitni elementi bića krivičnog djela iz čl. 326a KZ jer je okrivljeni postupajući na navedeni način postupio suprotno odredbi čl. 69 Zakona o uredjenju prostora i izgradnju objekata kojim je propisano da se objekat može graditi na osnovu gradjevinske dozvole i tehničke dokumentacije. </span>
</p>
<p class="p7">
<span>Cijeneći subjektivni odnos okrivljenog prema učinjenom krivičnom djelu, sud nalazi da je okrivljeni bio svjestan svoga djela, odnosno svjestan činjenice da započinjući gradnju objekta, bez predhodno pribavljene građevinske dozvole, čini krivično djelo, pa je htio njegovo izvršenje, pri čemu se njegov psihički odnos prema učinjenom krivičnom djelu manifestuje kao direktni umišljaj. </span>
</p>
<p class="p4"></p>
<p class="p6">
<span> Odlučujući o vrsti i visini krivične sankcije shodno čl.42 Krivičnog zakonika(olakšavajuće i otežavajuće), ovaj sud je na strani orkivljenog Z. V. cijenio njegove porodične prilike, da je oženjen, otac dvoje mldb.djece , kao i njegovo potpuno priznanje, dok otežavajućih okolnosti nije bilo.</span><span class="s2"> </span><span>Imajući u vidu prethodno navedene olakšavajuće okolnosti koje stoje na strani okrivljenog, njegovu ličnost, i težinu izvršenog krivičnog dijela, sud je mišljenja da radi krivično pravne zaštite prema okrivljenom nije nužno primjeniti kaznu, već je okrivljenom utvrdio kaznu zatvora u trajanju u trajanju od 6.(šest) mjeseci i istovremeno odredio sa se ista neće izvršiti ukoliko okrivljeni u roku od 2.(dvije) godine po pravosnažnosti presude ne učini neko novo krivično dijelo. Sud je mišljenja i uvjerenja da će se navedenom uslovnom osudom, kao mjerom upozorenja, u dovoljnoj mjeri uticati na okrivljenog da ubuduće ne vrši krivična djela, kao i na potencijalne učinioce krivičnih djela, smatrajući da će se i upozorenjem uz prijetnju kaznom postići svrha izricanja uslovne osude iz čl. 52. Krivičnog zakonika, a u okviru opšte svrhe izricanja krivičnih sankcija iz čl. 4 st. 2 Krivičnog zakonika.   </span>
</p>
<p class="p6">
<span>Kako stvarnih troškova u toku ovog krivičnog postupka nije bilo, sud je shodno čl.226 i 229 ZKP-a, obavezao okrivljenog Zukaj Valona da ovom sudu plati iznos od 50,00 eura na ime paušala u roku od 15 dana po pravosnažnosti presude.</span>
</p>
<p class="p6">
<span>Sa iznijetih razloga, a na osnovu čl. 374 ZKP, odlučeno je kao u izreci ove presude.  </span>
</p>
<p class="p6"></p>
<p class="p8">
<span>OSNOVNI SUD U ULCINJU</span>
</p>
<p class="p8">
<span>Dana 30.04.2014. godine</span>
</p>
<p class="p4"></p>
<p class="p4">
<span>                                                                                                     S U D I J A </span>
</p>
<p class="p9">
<span>                                                                                                Mr  Sanja Mirović					</span><span class="s2">			</span>
</p>
<p class="p6"></p>
<p class="p9">
<span>PRAVNA  POUKA: Protiv ove presude može se izjaviti žalba u roku od 8 dana od dana</span>
</p>
<p class="p9">
<span>                                prijema prepisa iste, Višem sudu u Podgorici, a preko 	ovog suda. </span>
</p>
<p class="p6">
<span>     </span>
</p>
<p class="p9"></p>
<p class="p10"></p>


</body>
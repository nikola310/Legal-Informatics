<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:center;hyphenate:auto;font-family:Arial;font-size:12pt;}
.p2{text-align:justify;hyphenate:auto;font-family:Arial;font-size:12pt;}
.p3{text-align:justify;hyphenate:auto;font-family:Times New Roman;font-size:12pt;}
.p4{text-align:start;hyphenate:auto;font-family:Arial;font-size:12pt;}
.p5{text-align:start;hyphenate:auto;font-family:Times New Roman;font-size:12pt;}
.s1{font-family:Arial;}
</style>
<title>OSNOVNI SUD U ROŽAJAMA </title>
<meta content="milosav.zekic" name="author">
</head>
<body class="b1 b2">
<p class="p1"></p>
<p class="p1"></p>
<p class="p1"></p>
<p class="p2">
<span>OSNOVNI SUD U ROŽAJAMA </span>
</p>
<p class="p2">
<span>K.br. 114/11 </span>
</p>
<p class="p1"></p>
<p class="p1">
<span>U IME CRNE GORE</span>
</p>
<p class="p2"></p>
<p class="p2">
<span>	Sudija Osnovnog suda u Rožajama Milosav Zekić, uz učešće zapisničara Aide Luboder, rješavajući po optužnom predlogu Osnovnog državnog tušilašta iz Rožaje Kt.br. 119/11 od 18.06.2011.g. podnijet protiv okrivljenog N. I. iz Rožaja, zbog krivičnog djela laka tjelesna povreda iz čl. 152. st.2. u vezi st.1. Krivičnog zakonika, nakon održanog glavnog i javnog pretresa u prisustvu Osnovnog državnog tužioca Kalač Hajrana, oštećene B. M, okrivljenog i njegovog branioca advokata K. N. iz Rožaja, dana 14.10.2011.g. donio je i javno objavio </span>
</p>
<p class="p2"></p>
<p class="p2"></p>
<p class="p1">
<span>P R E S U D U</span>
</p>
<p class="p2"></p>
<p class="p2">
<span>	Okrivljeni N. I. JMBG,  od oca D. i majke H, rođ. A, rođen  u Rožajama, gdje i živi, drž. CG, pismen, završio srednju školu, nezapošljen, oženjen, otac  šestoro djece, od kojih troje maloletno, siromašnog imovnog stanja, osuđivan presudom Osnovnog suda Rožaje K.br. 251/92 od 24.02.1993.godine zbog krivičnog djela zauzimanje državnog zemljišta na novčanu kaznu u iznosu od 2.500,00 dinara, presudom Osnovnog suda Rožaje K.br. 165/2000 od 09.06.2000.g. zbog krivičnog djela iz čl. 39. KZ RCG na novčanu kaznu u iznosu od 1.500,00 dinara, </span>
</p>
<p class="p2"></p>
<p class="p2"></p>
<p class="p1">
<span>K R I V   J E</span>
</p>
<p class="p2"></p>
<p class="p2">
<span>	Što je,</span>
</p>
<p class="p2">
<span>	dana 29.05.2011.godine oko 17,00  h u Ul. "Barmahala", Opština Rožaje, lako tjelesno povrijedio B. M, na način što je drvenom ogradom-tarabom zakovana ekserima, visine 2,5 m i dužine 3 m-sredstvom podobnim da tijelo teško povrijedi ili zdravlje teško naruši, udario istu, nanoseći joj tom prilikom tjelesnu povredu u tjemenom dijelu glave u vidu oguljotine dužine oko 4 mm i širine oko 2 mm, </span>
</p>
<p class="p2">
<span>	- čime je izvršio krivično djelo laka tjelesna povreda iz čl. 152. st. 2. u vezi st. 1. Krivičnog zakonika</span>
</p>
<p class="p2">
<span>	pa ga sud primjenom pomenutog zakonskog propisa i čl. 4, 13, 15, 32, 36, 42. Krivičnog zakonika i čl. 374. Zkonika o krivičnom postupku</span>
</p>
<p class="p2"></p>
<p class="p2"></p>
<p class="p2"></p>
<p class="p2">
<span>					O S U Đ U J E </span>
</p>
<p class="p2"></p>
<p class="p2">
<span>	NA KAZNU ZATVORA u trajanju od 45 (četrdesetpet) dana. </span>
</p>
<p class="p2">
<span>	Da plati ovome sudu na ime troškova kravičnog postupka iznos od 104,50 eura.</span>
</p>
<p class="p2">
<span>	Da plati ovome sudu na ime paušala iznos od 40,00 eura, sve u roku od 15 dana po pravosnažnosti ove presude. </span>
</p>
<p class="p2">
<span>	Oštećena B. M. se radi ostvarivanja oštetnog zahtjeva upućuje na građansku parnicu. </span>
</p>
<p class="p2"></p>
<p class="p2"></p>
<p class="p1">
<span>O b r a z l o ž e nj e</span>
</p>
<p class="p2">
<span>	</span>
</p>
<p class="p2">
<span>	Osnovno državno tužilaštvo iz Rožaja, podnijelo je ovome sudu optužni predlog Kt.br. 119/11 od 18.06.2011.g.  protiv okrivljenog N. I. iz Rožaja, zbog krivičnog djela laka tjelesna povreda iz čl. 152. st.2. u vezi st.1. Krivičnog zakonika (KZ). </span>
</p>
<p class="p2">
<span>	</span>
</p>
<p class="p3">
<span>	</span><span class="s1">Na glavnom pretresu Osnovni državni tužilac Kalač Hajran je ostao  pri podnijetom optužnom predlogu,te je  predložio da sud okrivljenog oglasi krivim zbog krivičnog djela koje mu je optužbom stavljeno na teret i da ga  osudi ga na kaznu zatvora u trajanju od 45 dana.</span>
</p>
<p class="p4">
<span>	Oštećena B.M. je u završnoj riječi  istakla  da se pridružuje krivičnom gonjenju ODT-a u odnosu na okrivljenog i da  postavlja odštetni zahtjev čiji iznos nije precizirala.</span>
</p>
<p class="p2">
<span>	Branilac okrivljenog advokat K. N. je u završnoj riječi istakao da u postupku nije utvđeno da je njegov branjenik izvršio krivično djelo za koje je optužen, pa je predložio da ga sud oslobodi od optužbe.</span>
</p>
<p class="p2"></p>
<p class="p2">
<span>	Okrivljeni je u svojoj odbrani istakao  da živi u naselju "Barmahala", Opština Rožaje i da je sa oštećenom B. M. komšija  Da je dana 29. 05. 2011. godine sa svog placa tjerao ručnim kolicima  otpadni materijal-zemlju i šut  i istovario ga na putu.  Vidio je da  i  oštećena deponuje neke drvene letve na putu, nakon čega je  izvukla tarabu iz bašte, i popravljala je na putu tako što je zakivala kapake na istoj. Pošto mu je taraba smetala da prođe ovim putem koji koristi za prilaz svojoj kući, oštećena je istu uklonila da bi  on prošao. Da je tada preparkirao vozilo, uzeo traktor i pošao u mjesto zv. Šušteri gdje se zadržao oko sat vremena. Kada se  vratio vidio je da oštećena razgovara sa H. Š. i da je taraba koju je poravljala prislonjena uz postojeću ogradu. Tada je  otišao kući a nakon određenog vremena pozvala ga je policija i rekla mu da ga je oštećena prijavila da ju je povrijedio. Istakao je da nije udario oštećenu  bilo  čime pa ni ovom tarabom i nije joj nanio tjelesne povrede, a moguće da se ona sama povrijedila kada je nosila tarabu da je prisloni uz postojeću ogradu. Predložio je da ga sud  oslobodi od optužbe jer nije izvršio djelo za koje je optužen. </span>
</p>
<p class="p2"></p>
<p class="p2"></p>
<p class="p2"></p>
<p class="p2">
<span>	Po ovoj krivično pravnoj stvari sud je izveo  dokaze: saslušao svjedoka -oštećenu B. M, svjedoke H. Š, K. R, vještaka  medicinske struke Dr. K. C. i pročitao njegov nalaz i mišljenje dat na zapisniku ki.br.87/11 od 17.06.2011, pročitao izvještaj ljekara JHMP  u Rožajama br. 4164/11 od 29. 05. 2011. godine i  izvršio uvid   u izvod iz kaznene evidencije na ime okrivljenog ,dok je odbio predlog branioca okrivljenog da se  izvrši uviđaj na lice mjesta i da se sasluša vještak neuropsihijatar, kao i predlog oštećene da se saslušaju svjedoci H.  M, K. R. i  D. M, N. A,A. M. i Š. S. jer je našao da je izvođenje ovih dokaza suvišno, imajući u vidu već utvđeno činjenično stanje.	</span>
</p>
<p class="p2">
<span>	Svjedok-oštećena B. M. je istakla da živi u naselju "Barmahala", Opština Rožaje  i da joj je okrivljeni N. I. komšija. Da je dana 29. 05. 2011. godine oko 17,00 časova u blizini svoje kuće  popravljala staru ogradu-tarabu pored puta,  koju  je  u djelovima pomoću gvozdene grabulje izvukla iz bašte i zakivala kapake ekserima koji su se vidjeli sa druge strane, tako da je napravila veću tarabu dužine oko 3 m i visine oko 2,5 m. Da je ovom tarabom  namjeravala da ogradi svoju parcelu na kojoj je okrivljeni neovlašćeno  bacao otpadni materijal-kamenje, zemlju, blokove i dr. Tada je kod nje došao okrivljeni, uputio joj uvredljive riječi "vlah ti majku jebo" dohvatio  tarabu i bacio je na nju, a zatim se udaljio sa lica mjesta. Od tog udarca je osjetila   bol i trnjenje u glavi,  pa pošto joj je došlo teško, prislonila se  uz potporni zid, nakon čega je vidjela  H. Š. koji nije bio na lice mjesta kada ju je povrijedio okrivljeni. Da je zatim   pošla kući gdje je osjetila da joj  curi krv iz glave i vidjela  da joj je marama krvava  pa je zaključila da ju je ekser ogrebao kada joj je okrivljeni bacio tarabu na glavu i povrijedio je. Da je zatim pošla i prijavila slučaj  u policiju a zatim je pošla  u Dom zdravlja Rožaje  gdje joj je ukazana ljekarska pomoć.</span>
</p>
<p class="p2">
<span>	Svjedok H. Š.  je istakao da živi u naselju "Šušteri", Opština Rožaje i da svakog  dana prolazi ulicom "Barmahala" . Da je u kritičnom periodu  prolazio ovom ulicom oko 14-15 časova i primjetio oštećenu da postavlja ogradu do puta koja ga napala da joj je on odnio neku ogradu. Da je tada naišao okrivljeni traktorom i  pitao je ko mu je oborio kolica koja su bila  do puta, a zatim su obojica  i otišli  sa lica mjesta, dok je oštećena ostala da postavlja ogradu. Nakon proteka oko sat i po vremena ponovo je prolazio tim putem i nije primjetio ni okrivljkenog ni oštećenu na tom mjestu, tako da nije vidio da je okrivljeni povrijedio oštećenu, niti  da je ona povrijeđena. </span>
</p>
<p class="p2">
<span>	Svjedok K. R. izjavio je  da živi u Ul. "Barmahala", Opština Rožaje.  Da je negde u ljeto, ne sjeća se tačno datuma  oko 13,00 -13,30 časova sjedio je ispred kuće i vidio oštećenu da ogradjuje njeno zemljište, i da je   jednu tarabu postavila na put . Tada je naišao okrivljeni traktorom,   pa je oštećena pomerila tarabu  sa puta  ka njenom imanju, da bi  okrivljeni prošao  putem, tako da medju njima nije bilo svadje niti bilo kakvog kontakta.  Da je nakon toga ušao u kuću, a oštećena je ostala da ogradjuje imanje, te nezna  šta se dešavalo nakon toga . </span>
</p>
<p class="p2">
<span>	Iz izvještaja ljekara JHMP u Rožajama Dr. M. H.   br. protokola 4164/11 od 29. 05. 2011. godine vidi se da  se B. M. javila na pregled u 17,45 te da su kod iste nađena povreda  na temenom dijelu glave  oguljotina dužine  oko 4 mm širine oko 2 mm </span>
</p>
<p class="p2">
<span>	Iz nalaza i mišljenja vještaka medicinske struke  dr K.  C. iz Rožaja utvrđuje se da je oštećena kritičnog dana zadobila povredu u vidu  oguljotine u predjelu tjemenog dijela glave dužine oko 4 mm a širine oko 2 mm ,koja se  kvalifikuje  kao laka tjelesna povreda i ista je mogla biti nanijeta udarom tupo tvrdog predmeta oštrih ivica ili udarom u takav ili sličan predmet. Vještak je istakao da je ova povreda mogla nastati i ukoliko je neko bacio tarabu- ogradu na oštećenu koju je tom prilikom zakačio ekser koji nije bio zavrnut tj. povreda  je mogla nastati grebanjem-kresanjem oštrog dijela eksera od tjemeni dio glave. Takođe vještak je istakao  da ova povreda nije mogla nastati samopovređivanjem oštećene  ukoliko je ona nosila tarabu na ledjima, jer bi u tom slučaju došlo do povrede u  potiljačnom dijelu glave a ne na tjemenom dijelu glave. </span>
</p>
<p class="p2">
<span>	</span>
</p>
<p class="p2">
<span>	Cijeneći odbranu okrivljenog i sve izvedene dokaze kako pojedinačno tako i u medjusobnoj vezi,u smislu čl.370.st.3. Zakonika o krivičnom postupku (ZKP),sud je nesumljivo  utvrdio  činjenično stanje kao u dispozitivu ove presude.</span>
</p>
<p class="p2">
<span>	Utvrđeno činjenično stanje proizilazi iz dokaza izvedenih u postupku. Naime iz iskaza svjedoka-oštećene B. M. utvrđeno  je  da ju je okrivljeni dana  29.05.2011.g. oko 17,00 časova bezrazložno napao u ulici "Barmahala", Opština Rožaje, upućujući joj uvredljive riječi, dok je popravljala ogradu-tarabu koju je u djelovima iznijela iz bašte na put i zakivala kapake  na istoj ekserima, te napravila veću tarabu dužine oko  3 m i visine oko  2,5 m, a zatim  je dohvatio ovu  tarabu, koja predstavlja sredstvo podobno da tijelo teško povrijedi ili zdravlje teško naruši i udario je sa istom u predjelu glave i nanio joj telesnu povredu u tjemenom dijelu glave. </span>
</p>
<p class="p2">
<span>	Iskaz oštećene sud je prihvatio kao jasan, objektivan i uvjerljiv a dovodeći isti u vezu sa navodima iz medicinske dokumentacije i nalazom i mišljenjem vještaka medicinske struke dr K. C. koji je sud prihvatio kao uvjerljiv, objektivan i stručan, iz kojeg se nesumljivo utvrđuje da je oštećena kritičnog dana zadobila povredu na tjemenom dijelu glave u vidu oguljotine dužine oko 4 mm i širine oko 2 mm koja se kvalifikuje kao laka tjelesna povreda i da je ista mogla biti nanijeta udarom tarabe-ograde na kojoj je zakovan ekser tj. grebanjem-kresanjem oštrog dijela eksera o tjemeni dio glave, zaista se nesumljivo utvrđuje da je okrivljeni nanio oštećenoj povredu na način kako je to ona navela.</span>
</p>
<p class="p2">
<span>	Sud je cijenio iskaz svjedoka H. Š. i K. R. pa je našao da isti nemaju uticaja na drugačiji zaključak, obzirom da je u postupku utvrđeno da ovi svjedoci nisu bili na lice mjesta u vrijeme kada je okrivljeni nanio navedene povrede oštećenoj,  tako da im nijesu poznate odlučne činjenice vezano za ovaj događaj, a što se jasno utvđuje, kako iz njihovih iskaza, tako i iz iskaza oštećene kojem je sud poklonio punu vjeru .</span>
</p>
<p class="p2">
<span>	Sud je cijenio iskaz okrivljenog u dijelu u kojem ne spori činjenice koje su utvđene u postupku.Naime okrivljeni ne spori da je oštećena kritičnog dana popravljala ogradu-tarabu na kojoj je zakijevala ekserima kapake na kritičnom mjestu i da je on u tom momentu bio na licu mjesta.</span>
</p>
<p class="p2">
<span>	Međutim okrivljeni se brani da nije udario oštećenu drvenom tarabom i da joj nije nanio povrede, već je moguće da se ona sama povrijedila kada je nosila tarabu da je prisloni uz postojeću ogradu. </span>
</p>
<p class="p2">
<span>	Iskaz okrivljenog u ovom dijelu sud nije prihvatio obzirom da je isti neobjektivan, neuvjerljiv i opovrgnut dokazima izvedenim u postupku, a posebno iskazom oštećene koji nalazi oslonca i u nalazu i mišljenju vještaka medicinske struke i navodima iz medicinske dokumentacije, tako da je očigledno da okrivljeni sa ovakvom odbranom smišljeno i sračunato nastoji da izbjegne krivično pravnu odgovornost.</span>
</p>
<p class="p2">
<span>	Dakle u postupku  je utvrđeno da je okrivljeni dana 29.05.2011.godine oko 17,00  h u Ul. "Barmahala", Opština Rožaje, lako tjelesno povrijedio B. M, na način što je drvenom ogradom-tarabom zakovana ekserima, visine 2,5 m i dužine 3 m-sredstvom podobnim da tijelo teško povrijedi ili zdravlje teško naruši, udario istu, nanoseći joj tom prilikom tjelesnu povredu u tjemenom dijelu glave u vidu oguljotine dužine oko 4 mm i širine oko 2 mm.</span>
</p>
<p class="p2">
<span>	Imajući u vidu ovakvo utvrđeno činjenično stanje, sud je djelimično izmirio činjenični opis djela iz optužbe, kao u dipozitivu ove presude, i prilagodio ga utvđenom činjeničnom stanju, smatrajući da time nije povrijeđen identitet optužbe i presude. </span>
</p>
<p class="p2">
<span>	Cijeneći pshički odnos okrivljenog prema učinjenom krivičnom djelu, sud je našao da je okrivljeni  bio svjestan svog djela tj. svjestan da preduzimanjem navedenih radnji nanosi laku telesnu povredu oštećenoj tarabom-sredstvom podobnim da tijelo teško povrijedi i zdravlje teško naruši i to je htio pa je postupao sa direktnim umišljajem.	 </span>
</p>
<p class="p2">
<span>	Iz ovakvog iznijetog i utvrdjenog činjeničnog stanja nesumnjivo proizilazi da su u radnjama okrivljenog sadržani svi bitni elementi bića krivičnog djela laka tjelesna povreda iz čl. 152. st.2. u vezi st.l. Krivičnog zakonika.</span>
</p>
<p class="p2">
<span>	Sa navedenih razloga sud nije prihvatio tezu odbrane branioca okrivljenog da u postupku nije utvđeno da je njegov branjenik izvršio krivično djelo za koje je optužen. </span>
</p>
<p class="p2">
<span>	Za izvršeno krivično djelo  sud je okrivljenog oglasio krivim i osudio ga na kaznu zatvora u trajanju od 45 (četrdesetpet) dana. </span>
</p>
<p class="p2">
<span>	Prilikom odmjeravanja ovakve vrste i visine kazne sud je imao u vidu sve okolnosti iz čl. 42. KZ koje utiču da kazna bude veća ili manja, pa je okrivljenom od olakšavajućih okolnosti cijenio da je porodičan čovjek - otac šestoro djece od kojih  troje maloljetno, da je nezaposlen i siromašnog imovnog stanja, dok mu je kao  otežavajuću okolnost  cijenio njegovu raniju osuđivanost zbog istovrsnog krivičnog djela.</span>
</p>
<p class="p2">
<span>	Imajući u vidu navedene  okolnosti kao i okolnosti pod kojima je djelo izvršeno, stepen nastupele posledice i držanje okrivljenog nakon izvršenog djela, sud je okrivljenog osudio na kaznu zatvora u naznačenom trajanju, ubijeđen da je izrečena kazna srazmjerna težini učinjenog krivičnog djela i stepenu krivice okrivljenog i da će se sa istom uticati na okrivljenog da u buduće ne vrši bilo kakva krivična djela i  vaspitno djelovati na druge da ne čine ista ili slična djela.</span>
</p>
<p class="p2">
<span>	Na osnovu čl. 229. u vezi čl. 226. st.2. tač. 1.  ZKP-a sud je obavezao okrivljenog da plati ovome sudu na ime troškova krivičnog postupka iznos od 104,50 eura koji troškovi se odnose na ime troškova za  vještačenje </span>
</p>
<p class="p2">
<span>	Na osnovu čl. 229. u vezi čl. 226. st.2. tač.9. i st.3. ZKP-a sud je obavezao okrivljenog da plati ovome sudu na ime paušala iznos od 50,00 eura, a ovo imajući u vidu trajanje i složenost krivičnog postupka kao i movno stanje okrivljenog. </span>
</p>
<p class="p2"></p>
<p class="p2">
<span>	Na osnovu čl. 239.st.2. ZKP-a oštećena B. M. se radi ostvarivanja odštetnog zahtjeva upućuje na gradjansku parnicu.</span>
</p>
<p class="p2"></p>
<p class="p2">
<span>	Sa izloženog odlučeno je kao u dispozitivu ove presude.</span>
</p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2">
<span>	OSNOVNI SUD U ROŽAJAMA, dana 14.10.2011.g.</span>
</p>
<p class="p2"></p>
<p class="p2"></p>
<p class="p2">
<span>Zapisničar, 							S U D I J A,</span>
</p>
<p class="p2">
<span>Aida Luboder s.r.				 		Milosav Zekić  s.r. </span>
</p>
<p class="p2"></p>
<p class="p2"></p>
<p class="p2">
<span>PRAVNA POUKA: Protiv ove presude može se izjaviti žalba u roku od 8 dana od dana prijama iste i to Višem sudu u Bijelom Polju, a preko ovog suda.</span>
</p>
<p class="p2"></p>
<p class="p2"></p>
<p class="p2"></p>
<p class="p4"></p>
<p class="p5"></p>


</body>
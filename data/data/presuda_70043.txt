<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:10pt;font-family:'Arial'}
.span2{;font-weight:800}
</style>
</head>
<body class="b1" style="background: #aaa;">
<div class="window1">
<div class="page1">
<p>
<span class="span1"></span><span></span><span></span><span></span><span></span><span></span><span></span><span></span>
</p>
<p>
<span class="span2"> </span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2"></span><span>K.br.5/14</span>
</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span2">U IME CRNE GORE</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>
<span>Osnovni sud u Pljevljima, kao prvostepeni krivični sud po sdiji Branku Pejoviću uz sudjelovanje zapisničara Djondović Milenke u krivičnom predmetu protiv okrivljenog T. V. iz sela C. opština P., zbog krivičnog djela nasilje u porodici ili u porodičnoj zajednici iz čl.220.st.1. Krivičnog zakonika Crne Gore po optužnom predlogu ODT Pljevlja Kt.br.1/14 od 22.01.2014. godine, nakon održanog glavno i javnog pretresa u prisustvu zamjenika ODT Djurović Veljka, okrivljenog i oštećene T. Z., dana 17.02.2014. godine, donio je i javno objavio</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span2">P R E S U D U</span>
</p>
<p>&nbsp;</p>
<p>&nbsp;</p>
<p>
<span>Okrivljeni </span><span class="span2">T. V.</span><span>, JMBG .... od oca D. i majke D. rodjena Š., rodjen .... godine u selu C. opština P. gdje i živi, državljanin  CG, govori srpskim jezikom, razumije crnogoski jezik, završio srednju školu za rukovaoca rudaskih mašina, ne zaposlen, oženjen, otac jednog djeteta, ranije ne osudjivan.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span2">K r i v   j e</span>
</p>
<p>&nbsp;</p>
<p>&nbsp;</p>
<p>
<span>Što je:</span>
</p>
<p>
<span>dana 13.01.2014. godine oko 15,00 časova u porodičnoj kući u mjestu C. opština P., primenom grubog nasilja ugrozio tjelesni i duševni integritet svojoj supruzi T. Z., članu svoje porodice, na način što je oštećenoj uputio uvrede i prijetnje, a zatim je više puta ošamario i rukama udarao u predjelu glave, a potom oštećenu rukom uhvatio za kosu i odgurnuo u pravcu police iznad sudopere, pri čemu je oštećena prednjim dijelom glave - čelom udarila u drvenu policu i tom prilikom zadobila laku tjelesnu povredu - krvni podliv na glavi u čeonom predjelu veličine 1,5 cm x 1,5 cm ,</span>
</p>
<p>
<span>čime je izvršio krivično djelo nasilje u porodici ili u porodičnoj zajednici iz čl. 220. st.1. Krivičnog zakonika  CG,</span>
</p>
<p>
<span>pa mu sud na osnovu već citiranog zakonskog propisa, a primjenom članova 4, 5, 13, 15, 32, 33, 36, 42, 53. i 54. Krivičnog zakonika  CG te članova 226. i 229. ZKP CG    i  z  r  i  č  e</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span2">USLOVNU OSUDU</span>
</p>
<p>&nbsp;</p>
<p>&nbsp;</p>
<p>
<span> S tim da mu utvrdjuje kaznu zatvora u trajanju od 3 mjeseca (tri mjeseca) i istovremeno odredjuje da se ista neće izvršiti ukoliko okrivljeni u roku od godinu dana ne izvrši novo krivično djelo.</span>
</p>
<p>
<span>Okrivljeni se obavezuje da na ime troškova vodjenja krivičnog postupka plati Budžetu  RCG iznos od 60,50 eura, a na ime paušala iznos od 27,50 eura.</span>
</p>
<p>
<span>Troškove krivičnog postupka i paušal okrivljeni će platiti u roku od 15 dana po pravnosnažnosti presude pod prijetnjom prinudnog izvršenja.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span2">O b r a z l o ž e n j e</span>
</p>
<p>&nbsp;</p>
<p>&nbsp;</p>
<p>
<span>Osnovno državno tužilaštvo u Pljevljima optužnim predlogom Kt.br.1/14 od 22.01.2014. godine optužilo je okrivljenog T. V. iz sela C. opština P. zbog krivičnog djela nasilje u porodici ili u porodičnoj zajednici iz čl.220.st.1. Krivičnog zakonika  CG, navodeći da je okrivljeni krivično djelo izvršio na način mjesto i vrijeme kako je to bliže opisano u izreci ove presude.</span>
</p>
<p>
<span>U završnoj riječi zamjenik ODT-a je u cjelosti ostao pri podnesenom optužnom predlogu i predložio da sud okrivljenog oglasi krivim i osudi po zakonu.</span>
</p>
<p>
<span>Svjedok - oštećena T. Z. u završnoj riječi je istakla da se ne pridružuje krivičnom gonjenju protiv okrivljenog niti ističe imovinsko-pravni zahtjev.</span>
</p>
<p>
<span>Okrivljeni T. V. u svoju odbranu na zapisniku ODT Pljevlja je istakao da je u braku sa oštećenom od 1990. godine i da su u toku bračne zajednice nekoliko puta imali manjih trzavica, a isti su rezultat njihovih različitih pogleda na brak. Dalje dodaje da on često konzumira alkohol, nekada u većim količinima pa se iz tog razloga oštećena ljuti na njega i često su u svadji. Dana 13.01.2014. godine nešto oko 14,00 časova je bio u kući u selu C. sjedio je sa suprugom i bio je u blago alkoholisanom stanju pa je oštećena počela da ga vrijedja govoreći mu da je džukela, nesoj, rdja i da treba da se ubije ako ne može da živi. On joj je odgovorio da ako joj nije dobar neka ga napusti. Nakon toga ona mu je rekla da treba da se ubije i da se objesi, pa je on na te njene uvrede reagovao tako što je ustao i više puta je udario po glavi i rukama je odgurno prema sudoperi i vidio je da je oštećena udarila glavom u policu na kojoj stoje šolje.  Nakon toga je počela da histeriše i da se prevrće po podu sobe, a on joj je dodao tabletu za smirenje i čašu vode, što je ona odbila. On je otišao u štalu da namiri stoku, a oštećena je dogadjaj ispričala njegovim sestrama, zatim njenom bratu i sestrama, pa je neko od njih obaviejstio policiju. U večernjim časovima je došla policija kući pa im je on ispričao sve kako je ispričao prilikom ovog saslušanja. Dodaje da krtičnog dana oštećenu nije tukao niti bilo na koji način zlostavljao već naprotiv ona njega maltretira na način što mu upućuje pogrdne riječi psuje počivše roditelje. Ističe da oštećenu nije tukao rukama po glavi niti je čupao za kosu. </span>
</p>
<p>
<span>U završnoj riječi je istakao da se osjeća krvim, da priznaje krivicu, da se kaje što je ovako uradio i izvinjava se oštećenoj pa je svoju odgvornost ostavio sudu na slobodnu procjenu.</span>
</p>
<p>
<span>U dokaznom postupku sud je saslušao svjedoka-oštećenu T. Z., pročitao nalaz i mišljenje vještaka hirurga dr. P. M. sa zapisnika ODT Pljevlja i pročitao izvještaj iz KE za okrivljenog izdat od strane  UP  CB Pljevlja br. 03-245/14-500/2 od 17.01.2014. godine.</span>
</p>
<p>
<span>Nakon provedenog dokaznog postupka i nakon ocjene svih izvedenih dokaza, a imajući u vidu i potpuno priznanje okrivljenog sud je utvrdio da je okrivljeni T. V. iz P. izvršio krivično djelo koje mu je optužnim predlogom ODT-a stavljeno na teret, a na način </span>
</p>
<p>
<span>mjesto i vrijeme kako je to bliže opisano u izreci ove presude. Ovakvu svoju odluku sud je zasnovao na činjenicama koje slijede iz dokaza izvedenih na glavnom pretresu kao i na potpunom priznanju okrivljenog.</span>
</p>
<p>
<span>Naime, svjedok - oštećena T. Z.  je na zapisniku ODT Pljevlja istakla da je sa okrivljenim u braku od 1990. godine i od samog početka trajanja bračne zajednice sa okrivljenim je imala nesporazume i to kada je okrivljeni u alkoholisanom stanju. U poslednjih par godina okrivljeni se odao alkoholu gdje konzumira veće količine alkohola i tada je uvijek psuje, vrijedja pa je bila prinudjena nekoliko puta i da ga prijavi policiji, ali nije željela da se protiv okrivljenog pokreće bilo kakav postupak, a sve u nadi da to više neće činiti i zbog očuvanja braka. Dana 13.01.2014. godine nešto oko 14,00 časova bila je u kući i okrivljeni je čitav dana konzumirao alkohol i bez ikakvog razloga počeo je da psuje, a ona mu nije smjela da odgovara na psovke i uvrede. Dok je spremala ručak okrivljeni je ustao prišao joj sa ledja i rukama počeo da je udara po glavi, u tjemenom dijelu, a onda ju je rukama zgrabio za kosu i počeo da vuče, pa je ona zapomagala, plakala i molila ga da je pusti, pa je nastavio da je vrijedja i više puta ju je ošamario pa je ona nakon toga pobjegla u spavaću sobu. Nakon sat vremena ponovo je ušla u kuhinju da radi oko ručka, a okrivljeni ju je ponovo rukama uhvatio za kosu držeći je za kosu odgurnuo u pravcu policje iznad sudopere na kojoj se nalaze šolje, pa je prednjim dijelom glave - čelom udarila u drvenu policu. U tim trenucima došlo joj je teško bila je u polu svjesnom stanju tresla se i pala je na pod. Nakon pola sata kada se smirila pozvala je policiju i prijavila slučaj. Iste večeri u pratnji policije je otišala u bolnicu gdje joj je ukazna medicinska pomoć. </span>
</p>
<p>
<span>U završnoj riječi je istakla da se ne pridružuje krivičnom gonjenju protiv okrivljenog niti ističe imovinsko-pravni zahtjev.</span>
</p>
<p>
<span>Sud je u cjelosti prihvatio iskaz svjedoka - oštećene smatrajući da je oštećena objektivno svjedočila,  a   sud je  takodje prihvatio i odbranu okrivljenog gdje je okrivljeni priznao da je odgurnuo oštećenu te da je udarila glavom o policu. </span>
</p>
<p>
<span>Iz nalaza i mišljenja vještaka hirurga dr. P. M. se zaključuje da se u konkretnom slučaju radi kod oštećene o lakoj tjelesnoj povredi i da je povreda mogla nastati udarcem glavom, (čeonom dijelom) o tupi tvrdi predmet, a mogla je nastati i udarcem tupog tvrdog predmeta u predio čela. Takodje ističe da je upoznat sa iskazom oštećene i ističe da je ova povreda kod oštećene mogla nastati na način kako je to oštećena istakla. Posebno ističe da je vjerovatnija solucija da je oštećena glavom udarila o drvenu policu kada ju je okrivljeni odgurnuo.</span>
</p>
<p>
<span>Sud je u cjelosti prihvatio nalaz i mišljenje ovog vještaka smatrajući da je vještak vještačio objektivno i stručno u skladu sa strukom inaukom, a inače radi se o stalnom sudskom vještaku.</span>
</p>
<p>
<span>Iz izvještaja iz KE za okrivljenog izdat od strane UP CB Pljevlja se zaključuje da okrivljeni ranije nije osudjivan.</span>
</p>
<p>
<span>Kod ovakvog činjeničnog stanja na osnovu svih izvedenih dokaza kao i na osnovu odbrane okrivljenog sud je utvrdio da je okrivljeni T. V. iz sela C. opština P. izvršio krivično djelo koje mu je optužnim prdlogom stavljeno na teret, a na način mjesto i vrijeme kako je to bliže opisano u izreci ove presude. Dakle, utrdjeno je da je okrivljeni kritičnog dana u svojoj porodičnoj kući u selu C. opština P. primjenom grubog nasilaj ugrozio tjelesni i duševni integritet </span><span>članu svoje porodice - supruzi - oštećenoj T. Z. na način što joj je najprije upućivao uvrede i prijetnje, a zatim je više puta ošamario i rukama udarao u predjelu glave, potom oštećenu rukom uhvatio za kosu i odgurnuo u pravcu police koja se nalazila iznad sudopere pri čemu je oštećena čeonim dijelom glave udarila u drvenu policu i tom prilikom zadobila laku tjelesnu povredu - krvni podliv na glavi u čeonom predjelu veličine 1,5cm x 1,5 cm. Dakle, u radnjama okrivljenog stiču se svi bitni elementi bića krivičnog djela koje se okrivljenom stavlja na teret. </span>
</p>
<p style="text-align:center;">
<span> </span>
</p>
<p>
<span>Prilikom odredjivanja vrste kazne i prilikom odmjeravanja njene visine sud je u okviru opšte svrhe krivičnih sankcija cijenio i svrhu uslovne osude, pa je sud mišljenja da radi krivično-pravne zaštite proitv okrivljenog nije nužno izricati drugu vrstu krivične sankcije osim uslovne osude jer je sud ubijedjen da će se i sa ovom krivičnom sankcijom postići prema okrivljenom kako specijalna tako i generalna prevencija te da okrivljeni u buduće neće vršiti krivična djela. Pri tome sud je kao olakšavajuću okolnost okrivljenom cijenio i činjenicu da isti ranije nije osudjivan, pa je sud mišljenja da je izrečena krivična sankcija okrivljenom adekvatna i primjerena stepenu društvene opasnosti, težini učinjenog djela ka i nastalim posledicama, te da ista krivična sankcija prema okrivljenom predstavlja onu mjeru koja je neophodna da bi se prema istom postigla svrha kažnjavanja predvidjena u članu 32. Krivičnog zakonika CG.</span>
</p>
<p>
<span>U smislu člana 226. i 229. ZKP CG sud je obavezao okrivljenog da na ime troškova vodjenja krivičnog postupka plati Budžetu  RCG iznos od 60,50 eura, a isti iznos predstavlja naknadu i nagradu vještaku hirurgu za izvršeno vještaćenje, a iznos paušala od 27,50 eura sud je odredio imajući u vidu dužinu trajanja i složenost krivičnog postupka kao i imovno stanje okrivljenog.</span>
</p>
<p>
<span>Sa iznijetih razloga odlučeno je kao u izreci presude.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span2">OSNOVNI SUD U PLJEVLJIMA</span>
</p>
<p style="text-align:center;">
<span class="span2">dana 17.02.2014.godine</span>
</p>
<p>&nbsp;</p>
<p>&nbsp;</p>
<p>
<span class="span2">Zapisničar,</span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2">S u d i j a,</span>
</p>
<p>
<span>Djondović Milenka s.r.</span><span></span><span></span><span></span><span></span><span></span><span></span><span>Branko Pejović s.r.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span2">PRAVNA POUKA</span><span>: protiv ove presude dozvoljena je žalba u roku od 8 dana po</span>
</p>
<p>
<span></span><span>          prijemu iste Višem sudu u Bijelom Polju, a preko ovog suda.</span>
</p>
<p>&nbsp;</p>
<p>&nbsp;</p>
<p>
<span> </span>
</p>
<p>&nbsp;</p>
<p>&nbsp;</p>
</div>
</div>


</body>
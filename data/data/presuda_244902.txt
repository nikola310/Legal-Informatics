<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{;font-size:12pt;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:center;">
<span class="span1"></span>
</p>
<p>
<span class="span1">                                                                                                                  K.br. 834/14</span>
</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">OSNOVNI SUD U PODGORICI, kao prvostepeni, krivični, po sudiji Larisi Mijušković- Stamatović, uz učešće Marine Sekulić, kao zapisničara, u krivičnom predmetu protiv okrivljenog B. S. iz B., zbog krivičnog djela ugrožavanje sigurnosti iz čl.168  st. 1 Krivičnog zakonika Crne Gore, odlučujući po optužnom predlogu ODT-a Podgorica Kt.br. 580/14  od 08.12.2014 godine, kojeg je na glavnom pretresu zastupao Radonjić Vukas, državni tužilac u ODT-u Podgorica, nakon glavnog i javnog pretresa, održanog dana 16.01.2017.godine u prisustvu zastupnika optužbe i branioca okrivljenog po službenoj dužnosti B. B., adv. iz P., donio je,  a dana 19.01.2017. godine javno objavio,</span>
</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>
<span class="span1">Okrivljeni: </span>
</p>
<p>&nbsp;</p>
<p>
<span class="span1">B. S. od oca M. i majke D., djevojačko porodično ime majke D., rođen xxx.godine u B., gdje i stanuje, P. b.b, sa boravištem u P., B. U. broj xx, ranije neosuđivan, </span>
</p>
<p>&nbsp;</p>
<p style="text-align:center;">
<span class="span1">K R I V   J E</span>
</p>
<p>&nbsp;</p>
<p>
<span class="span1">Zato što je:</span>
</p>
<p>&nbsp;</p>
<p>
<span class="span1">Dana xx. aprila 20xx.godine, oko xx,00 časova, u P., u F. U.broj xx, svjestan svog djela čije je izvršenje htio i svjestan da je njegovo djelo zabranjeno, ugrozio sigurnost nekog lica prijetnjom da će napasti na njegov život i tijelo, na način što je došao do iznajmljenog stana bivše djevojke, oštećene T. C., i lupao na vratima, pa kada mu je D. K., njena drugarica, otvorila, prišao oštećenoj i iz ruke joj oteo mobilni telefon kojim je pokušala da pozove policiju, a zatim je udario otvorenom šakom u pedjelu glave, sa stola uzeo njen laptop i razbio ga o zid, a palačinke koje su bile spremljene za večeru, razbacao po stanu, a potom je oštećenoj zaprijetio da će ubiti nju i njenu porodicu, a zatim je još jednom udario otvorenom šakom u predjelu glave, što je sve kod oštećene izazvalo osjećaj straha, ugroženosti i nespokojstva, </span>
</p>
<p>&nbsp;</p>
<p>
<span class="span1">-čime je učinio krivično djelo ugrožavanje sigurnosti iz čl. 168 st.1 Krivičnog zakonika Crne Gore,</span>
</p>
<p>&nbsp;</p>
<p>
<span class="span1">-pa mu Sud, primjenom citiranih zakonskih odredbi, te čl. 3, 4, 5, 13, 15, 32, 36, 42, 52, 53 i 54 Krivičnog zakonika Crne Gore, kao i čl. 226, 227, 229 i 374 Zakonika o krivičnom postupku i z r i č e,</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">USLOVNU OSUDU</span>
</p>
<p>&nbsp;</p>
<p>
<span class="span1">Kojom mu utvrđuje kaznu zatvora u trajanju od 30 (trideset) dana i  istovremeno određuje da se utvrđena kazna neće izvršiti ukoliko okrivljeni u roku od 1 (jedne) godine po pravnosnažnosti presude ne izvrši novo krivično djelo.</span>
</p>
<p>&nbsp;</p>
<p>
<span class="span1">Obavezuje se okrivljeni da na ime paušala uplati na račun budžetskih sredstava Crne Gore iznos od 50,00 € (pedeseteura); kao i troškove službene odbrane, o kojim će sud nakon pravnosnažnosti presude odlučiti posebnim rješenjem, sve prednje u roku od 15 (petnaest) dana po pravnosnažnosti presude pod prijetnjom prinudne naplate.</span>
</p>
<p>&nbsp;</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>
<span class="span1">Optužnim predlogom ODT-a Podgorica Kt.br. 580/14 od 08.12.2014 godine,  kojeg je na glavnom pretresu zastupao Radonjić Vukas, državni tužilac u ODT-u Podgorica, okrivljenom B. S., stavljeno je na teret izvršenje krivičnog djela ugrožavanje sigurnosti iz čl. 168 Krivičnog zakonika Crne Gore, činjenično bliže opisanog izrekom ove presude.</span>
</p>
<p>&nbsp;</p>
<p>
<span class="span1">Zastupnik optužbe je u završnoj riječi naveo da smatra da je krivica okrivljenog nesumnjiva, i da svoj zaključak temelji na ocjeni pred sudom izvedenim dokazima.Istakao je da su oštećena i njena drugarica koja je prisustvovala događaju koji je predmet postupka, u bitnom istovjetno opisale i državnom tužiocu i sudu sve okolnosti koje su važne za utvrđivanje obilježja krivičnog djela koje je predmet postupka.Pojasnio je da ni stručna odbrana okrivljenog nije sporila njihove iskaze, pa smatra da se isti moraju prihvatiti i cijeniti kao istiniti, radi čega predlaže sudu da okrivljenog oglasi krivim i izrekne mu krivičnu sankciju u skladu sa važećom sudskom praksom za predmetno krivično djelo, kod olakšavajućih okolnosti koje stoje na strani okrivljenog.</span>
</p>
<p>&nbsp;</p>
<p>
<span class="span1">Rješenjem krivičnog vijeća Ovog suda Kv.br.509/16 od 16.06.2016.godine, odlučeno je da se okrivljenom B. S. sudi u odsustvu, zbog izvršenja krivičnog djela ugrožavanje sigurnosti iz čl.168 st.1 Krivičnog zakonika Crne Gore, sa razloga jer je isti nedostižan državnim organima Crne Gore.</span>
</p>
<p>&nbsp;</p>
<p>
<span class="span1">Branilac okrivljenog po službenoj dužnosti B. B., advokat iz P., je u završnoj riječi naveo da je nesporno da je oštećena bila u emotivnoj vezi sa okrivljenim B. S., te da su se zabavljali jedno određeno vrijeme koje je pristojno za međusobno upoznavanje, dočim je došlo do nesporazuma, pa su okrivljeni i oštećena prekinuli dalju zajedničku emotivnu vezu.Dodao je da nije u mogućnosti odgovoriti na jedno od ključnih pitanja, budući da nije bio u mogućnosti da angažuje sudskog vještaka – psihologa, koji bi odgovorio na psihičko stanje, i mentalni sklop ličnosti okrivljenog prilikom izvršenja krivičnog djela, imajući u vidu da iz spisa predmeta proizilazi da je okrivljeni bio zaljubljen u oštećenu.Zamolio je sud da uzme u obzir činjenicu da se radi o ličnostima različitih mentalnih, emotivnih i svakih drugih shvatanja, tim prije što je okrivljeni uz svo uvažavanje po zanimanju konobar, a oštećena na putu za ostvarivanje akademskog zvanja.Naveo je da je oštećena svjesno u jednom trenutku procijenila da predmetna veza nema dugoročan i kvalitetan karakter, pa je sa skoro zanemarljivim emotivnim nabojem odlučila da istu prekine, što je kod okrivljenog izazvalo revolt, i po iskazu svjedoka sa glavnog pretresa, ponio se grubo i ošamario </span><span class="span1">oštećenu u dva navrata, postupajući nekontrolisano u njenom iznajmljenom stanu u kojem je bila sa kumom.Objasnio je da on kao branilac okrivljenog ne može prihvatiti činjenicu da je oštećena udarana otvorenom pesnicom više puta u predjelu glave, jer bi takvi udarci u najmanju ruku izazvali lake tjelesne povrede.Nakon odnosnog incidenta, okrivljeni se, imajući u vidu da je do konkretnog slučaja imao neporočno vladanje, prepao i dao u bjekstvo, našta ga je natjerala i emotivna veza koju je imao sa oštećenom, što je poslužilo kao dodatan impuls da nema svrhe da više živi na ovim prostorima.Zamolio je sud da se navedeno uzme u obzir prilikom odmjeravanja kazne za njegovog branjenika, i istog kazni u skladu sa izvedenim dokazima i ponuđenom dokumentacijom tokom vođenja glavnog pretresa, te zatražio troškove odbrane po troškovniku koji će dostaviti u najkraćem roku. </span>
</p>
<p>&nbsp;</p>
<p>
<span class="span1">Sud je u dokaznom postupku: Saslušao svjedoka – oštećenu T.C., saslušao svjedoka D. K., pročitao izvod iz registra kaznenih evidencija za okrivljenog izdat od Ministarstva pravde Crne Gore pod brojem KE 26/2014 od 17.12.2014.godine, pročitao izvod iz registra kaznenih evidencija za okrivljenog izdat od Ministarstva pravde Crne Gore pod brojem KE 1596/2016 od 21.11.2016.godine.</span>
</p>
<p>
<span class="span1">Sud nije provodio dokaz saslušanjem svjedoka V. A., imajući u vidu da je činjenično stanje u predmetnoj krivično – pravnoj stvari u dovoljnoj mjeri rasvijetljeno i raspravljeno, naročito pri stavu zastupnika optužnog akta, koji je odustao od predloga za salušanjem navedenog svjedoka.</span>
</p>
<p>&nbsp;</p>
<p>
<span class="span1">Sledstveno izloženom, a na osnovu rezultata cjelokupne dokazne gradje, Ovaj sud je utvrdio da činjenični navodi optuženja imaju pouzdano uporište u svim provedenim dokaznim sredstvima, pa je okrivljeni prema ocjeni Suda izvršio krivično djelo na način, vrijeme i u mjestu kako je to bliže opisano izrekom presude, sa kojih razloga je prvenstveno utvrdio njegovu krivicu, a potom vrednujući prirodu, karakter i značaj olakšavajućih i otežavajućih okolnosti koje stoje na strani okrivljenog,  istom izrekao krivičnu sankciju kao u dispozitivu presude.</span>
</p>
<p>&nbsp;</p>
<p>
<span class="span1">Svjedok – oštećena C. T. je u prethodnom postupku pred ODT-om Podgorica posvjedočila da je bila u emotivnoj vezi sa B. S., i nakon što su raskinuli, isti joj je non stop dosađivao, tako da je svom bratu Darku rekla da ga nazove, i da mu kaže da je ostavi na miru.Kada ga je njen brat pozvao, B. mu je rekao da neće da je ostavi na miru, i da će vidjeti šta će da joj uradi.Pojasnila je da je dana xx.04.20xx.godine oko xx,00 časova, bila u iznamjljenom stanu u ul. F.br.xx zajedno sa svojom cimerkom K. D., kada je neko polupao na vrata, i ona je pretpostavila da je u pitanju S. i da hoće da uđe, pa mu nije otvarala.Navela je da je on nastavio da lupa, pa mu je D. u jednom trenutku otvorila.Objasnila je da je tada uzela telefon da pozove policiju, i u trenutku kada joj se neko sa druge strane javio, S. joj je zgrabio telefon iz ruke, ošamario je, i izašao iz stana i sa sobom ponio njen telefon.Istakla je da se ubrzo nakon toga pojavio da joj vrati telefon,  a zatim uzeo njen laptop sa stola, i isti polomio o zid u sobi.Kako su ona i cimerka spremale neke palačinke za večeru, on ih je uzeo i bacio o zid, nakon toga upućujući joj prijetnje da će ubiti nju i njenu porodicu, dok je nju od svega toga bilo strah.Dodala je da je S. ubrzo nakon toga krenuo da ide, i još jednom je udario dlanom u predjelu glave, zbog čega je ona odmah potom obavijestila policiju, a i nakon toga joj je S. slao poruke da će ispuniti obećanje, i ubiti nju, pa sebe.Napomenula je da ona inače živi u B. i zbog toga je strašno strah za svoju bezbjednost.</span>
</p>
<p>
<span class="span1">Na glavnom pretresu svjedok – oštećena je ponovila iskaz iz prethodnog postupka pred ODT-om Podgorica, i odgovarajući na pitanja branioca okrivljenog dodala da su ona i B. bili u emotivnoj vezi godinu i po, i da je B. u tom periodu radio kao konobar.Istakla je da ona zna, B. u tom periodu nije odlazio za B. i vraćao se, te da je za tih godinu i po između nje i B. bilo svađa, ali nekih normalnih, i ništa nalik onome zbog čega je pred sudom, i da je to uglavnom bilo zbog njegove ljubomore.Napomenula je da oni predmetnom prilikom nijesu imali sastanak, niti dogovor da se vide, već je okrivljeni to učinio nenajavljeno, kako je to već rekla u izjavi, te da su se tokom zabavljanja često gledali, skoro svakog dana.</span>
</p>
<p>&nbsp;</p>
<p>
<span class="span1">Nije se pridružila krivičnom gonjenju protiv okrivljenog, i nije postavila imovinsko – pravni zahtjev.</span>
</p>
<p>&nbsp;</p>
<p>
<span class="span1">Saslušana u prethodnom postupku pred ODT-om Podgorica svjedok K. D. je navela da je predmetnom prilikom bila cimerka sa C. T. u stanu u ul. F. br.xx u P.Dana xx.04.20xx.godine, oko xx,00 časova na vrata njihovog stana pokucao je B. S., koji je bio inače T. momak.Istakla je da je ona otvorila vrata, a on je odmah nasrnuo na T., i zna da je počupao za kosu, i udario pesnicom u predjelu lica.Nakon toga je uzeo laptop koji se nalazio na stolu, bacio ga o pod i isti se polomio, a kako su ona i T.spremale palačinke za večeru, S. je uzeo palačinke i razbacao ih po stanu.Napomenula je da je T. za to vrijeme pokušavala da pozove policiju, ali joj je S. oduzeo telefon.Dodala je da je nekako sa docimerkom uspjela da izvede T. iz stana, dok je S. išao za njima, govoreći da će uzeti pištolj i pobiti sve, a zatim je otišao.</span>
</p>
<p>
<span class="span1">Na glavnom pretresu svjedok je ponovila iskaz iz prethodnog postupka pred ODT-om Podgorica i odgovarajući na pitanja branioca okrivljenog objasnila da ona sa B. S. ni tada, ni nakon toga nije imala nikakav odnos, i nikada sa njim i T. nije izlazila zajedno.Istakla je da joj je T. govorila da su imali svađice kao u svakoj normalnoj vezi, i da ne zna zbog čega, jer ona u to nije ulazila.Pojasnila je da ona ne zna tačan razlog raskida, jer nije ulazila u detalje te veze, te da su isti raskinuli valjda onog dana kada se S. pojavio na njihovim vratima.Navela je da nije bila iznenađena kada je S. odnosnog dana vidjela pred njihovim vratima, i da se isti definitivno nije lijepo ponio prema njima, jer je  čim je otvorila vrata, uletio u kuću, samo što je nije gurnuo, i nasrnuo je na T..Naglasila je da to čega se sjeća jeste da je B. polomio lap- top, pocijepao je svesku iz koje je učila, počupao za kosu, opalio nekoliko šamara, te kada je izlazio govorio je da će se vratiti, a što će joj napraviti to on zna, kao i da se prema njoj lično pri izlasku nije grubo ponio.</span><span class="span1"> </span>
</p>
<p>&nbsp;</p>
<p>
<span class="span1">Iz izvoda iz registra kaznenih evidencija za okrivljenog izdatog od Ministarstva pravde Crne Gore pod brojem KE 26/2014 od 17.12.2014.godine, te izvoda iz registra kaznenih evidencija za okrivljenog izdatog od Ministarstva pravde Crne Gore pod brojem KE 1596/2016 od 21.11.2016.godine, proizilazi da okrivljeni B. S. ranije nije osuđivan.</span>
</p>
<p>&nbsp;</p>
<p>
<span class="span1">Analizom cejlokupnih rezultata dokazivanja, Ovaj sud zaključuje da krivica okrivljenog B. S., počiva na personalnim dokazima provedenim u okviru dokaznog postupka sa glavnog pretresa, prevashodno iskazu svjedoka – oštećene C. T., ali i svjedoka K. D., očevica predmetnog događaja, čije iskaze sud ocjenuje pojedinačno istinitim i vjerodostojnim, a u međusobnoj vezi  kompatibilnim po pitanju odlučnih činjenica predmetnog životnog događaja.Naime, iskazom svjedoka – oštećene C. T., nesumnjivo se zaključuje da je upravo okrivljeni B., odnosnom prilikom kada je ušao </span><span class="span1">u njihov stan,  </span><span class="span1">i kada je uzela telefon da pozove policiju, zgrabio telefon iz ruke, ošamario je, i izašao iz stana i sa sobom ponio njen telefon, nakon čega se ubrzo pojavio da joj vrati telefon,  a zatim uzeo njen laptop sa stola, i isti polomio o zid u sobi, te  palačinke  koje su bile spremljene za večeru uzeo i bacio o zid, nakon toga upućujući joj prijetnje da će ubiti nju i njenu porodicu, dok je nju od svega toga bilo strah.Sve ove okolnosti vezane za odvijanje, te sami tok predmetnog životnog događaja svoju potvrdu dobijaju i kroz prizmu iskaza  svjedoka K. D., koja tokom postupka decidno i dosljedno svjedoči da je kritičnom prilikom okrivljenom B. S., upravo ona otvorila vrata, a on je odmah nasrnuo na T., i zna da je počupao za kosu, i udario pesnicom u predjelu lica.Nakon toga je uzeo laptop koji se nalazio na stolu, bacio ga o pod i isti se polomio, a kako su ona i T. spremale palačinke za večeru, S. je uzeo palačinke i razbacao ih po stanu, nakon čega je nekako sa docimerkom uspjela da izvede T. iz stana, dok je S. išao za njima, govoreći da će uzeti pištolj i pobiti sve, a zatim je otišao.</span>
</p>
<p>&nbsp;</p>
<p>
<span class="span1">Sud cijeni navode branioca okrivljenog akcentovane u završnoj riječi</span><span class="span1"> da nije u mogućnosti odgovoriti na jedno od ključnih pitanja, budući da nije bio u mogućnosti da angažuje sudskog vještaka – psihologa, koji bi odgovorio na psihičko stanje, i mentalni sklop ličnosti okrivljenog prilikom izvršenja krivičnog djela, imajući u vidu da iz spisa predmeta proizilazi da je okrivljeni bio zaljubljen u oštećenu.Ovakvi navodi branioca za eventualnim angažovanjem sudskog vještaka s njegove strane, nejasni su, i neutemeljeni u odredbama Zakonika o krivičnom postupku, jer sudske vještake angažuje sud, kad se za tim ukaže potreba, ili eventualno drugi organ nadležan za gonjenje učinilaca krivičnih djela, a branilac, u skladu sa svojim pravima, eventualno može stavljati predloge za dopunu dokaznog postupka, ukoliko to s aspekta odbrane smatra potrebnim i legitimnim.No, sud smatra da utvrđivanje „psihičkog stanja“ ili „mentalnog sklopa“ okrivljenog u konkretnom slučaju nije moguće, tim prije što branilac zanemaruje činjenicu da se njegovom branjeniku, okrivljenom B. S., a dosledno rješenju Krivičnog vijeća Ovog suda Kv.br.509/16 od 16.06.2016.godine sudilo u odsustvu, da isti nikada nije iznio odbranu, ni pred sudom, ni pred tužilaštvom, sa kojih razloga navodi o mentalnom sklopu ili psihičkom stanju, ostaju samo u domenu nagađanja, ili pretpostavljanja, čime se sud u svom radu niti može, niti smije rukovoditi.Takođe, uloga suda, u konkretnom slučaju nije bila da ispituje stepen ili intenzitet eventualne zaljubljenosti okrivljenog u oštećenu, već da sudi po optužnom aktu ovlašćenog tužioca ODT-a Podgorica,kao što ni uloga suda nije da ocjenjuje kvalifikacije i zanimanja okrivljenog koji je, kako to branilac navodi „ uz svo uvažavanje po zanimanju konobar“, a oštećena na putu za ostvarivanje akademskog zvanja, što apsolutno nema nikakvog odlučnog uticaja u odnosu na konkretnu krivično – pravnu stvar, budući da se kao izvršilac krivičnog djela ugrožavanje sigurnosti iz čl.168 Krivičnog zakonika Crne Gore može javiti svako lice, što je slučaj i sa pasivnim subjektom - oštećenim, nezavisno od stepena, kvalifikacija, ili tipa njihovog zanimanja ili obrazovanja.</span>
</p>
<p>&nbsp;</p>
<p>
<span class="span1">Po ocjeni suda, branilac nadalje dodatno preuzima ulogu psihologa, kada navodi  da je oštećena svjesno u jednom trenutku procijenila da predmetna veza nema dugoročan i kvalitetan karakter, pa je sa skoro „zanemarljivim emotivnim nabojem“ odlučila da istu prekine, iako se sama oštećena ni u prethodnom postupku pred ODT-om Podgorica, ni na glavnom pretresu nije izjašnjavala o stepenu svog emotivnog naboja prema okrivljenom, niti za vrijeme trajanja njihove veze, ni nakon nje.Nasuprot navodima branioca okrivljenog o procjenama njene veze </span><span class="span1"> sa okrivljenim B. S., </span><span class="span1">oštećena je „procijenila“, kako je to navela još u prethodnom postupku pred ODT-om Podgorica, da je  odnosnom prilikom bilo strah za svoju bezbjednost, a što je neophodno za postojanje krivičnog djela ugrožavanje sigurnosti iz čl.168 Krivičnog zakonika Crne Gore, budući da je osjećaj straha subjektivna kategorija, koja se procjenjuje s aspekta lica kojem je prijetnja upućena, tako da je okrivljeni svojim radnjama ušao u kriminalnu zonu izvršenja odnosnog krivičnog djela, zbog čega je, i kroz formu ovog postupka bila neophodna adekvatna društvena reakcija i izražavanje osude za učinjeno.</span>
</p>
<p>&nbsp;</p>
<p>
<span class="span1">Rezimirajući činjenične i pravne aspekte predmetne krivično – pravne stvari, Ovaj sud nalazi da su se u naprijed preduzetim radnjama  okrivljenog B. S., ostvarili svi subjektivni i objektivni elementi bića krivičnog djela ugrožavanje sigurnosti iz čl. 168 st. 1 Krivičnog zakonika Crne Gore, pa je okrivljeni na subjektivnom planu postupao sa direktnim umišljajem, kao oblikom krivice, budući da je bio svjestan svog djela i htio njegovo izvršenje.</span>
</p>
<p>&nbsp;</p>
<p>
<span class="span1">Prilikom izbora krivične sankcije, Sud je cijenio sve okolnosti predviđene u čl. 42, Krivičnog Zakonika Crne Gore, pa je, u odsustvu otežavajućih okolnosti, na strani okrivljenog, kao olakšavajuće okolnosti, stav oštećene koja se nije pridružila krivičnom gonjenju i nije postavila imovinsko-pravni zahtjev, a posebno njegovu raniju neosuđivanost, utvrđenu čitanjem izvoda iz registra kaznenih evidencija za okrivljenog, a koja ukazuje na to da se radi o osobi koja nije sklona vršenju krivičnih djela, pa je Sud, imajući u vidu uz navedeno i stepen krivice okrivljenog, istom utvrdio kaznu zatvora u trajanju od 30 (trideset) dana, a zatim, nalazeći da radi krivično-pravne zaštite nije neophodno da naprijed utvrđenu kaznu zatvora i efektivno izdržava, istu uslovio sa rokom probacije u trajanju od 1 (jedne) godine, u uvjerenju da će se upravo ovako odmjerenom krivičnom sankcijom ostvariti svrha propisivanja i izricanja uslovne osude iz čl. 52 Krivičnog zakonika Crne Gore, a u okviru opšte svrhe propisivanja i izricanja krivičnih sankcija iz čl. 4 st. 2 krivičnog zakonika Crne Gore.</span>
</p>
<p>&nbsp;</p>
<p>
<span class="span1">Sud je, primjenom čl.226, 227 i 229 Zakonika o krivičnom postupku, obavezao okrivljenog da na račun budžetskih sredstava Crne Gore uplati iznos od 50,00 € na ime sudskog paušala, koji paušal je odmjeren shodno dužini trajanja postupka, složenosti predmeta, te imovinskim prilikama okrivljenog; kao i troškove službene odbrane, o kojima će sud nakon pravnosnažnosti presude odlučiti posebnim rješenjem, sve prednje u roku od 15 (petnaest) dana po pravnosnažnosti presude, pod prijetnjom prinundne naplate.</span>
</p>
<p>&nbsp;</p>
<p>
<span class="span1"> Na osnovu izloženog, a shodno čl. 374 Zakonika o krivičnom postupku, odlučeno je kao u izreci presude.</span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U PODGORICI</span>
</p>
<p style="text-align:center;">
<span class="span1">Dana, 19.01.2017 godine</span>
</p>
<p>&nbsp;</p>
<p>
<span class="span1"> ZAPISNIČAR                                                                     SUDIJA</span>
</p>
<p>
<span class="span1">Marina Sekulić </span><span class="span1"></span><span class="span1">                  </span><span class="span1">               Larisa Mijušković-Stamatović</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<li>
<span class="span2">DN-a</span>
</li>
<li>
<span class="span2">Primjerak presude dostaviti:</span>
</li>
<li>
<span class="span2">- ODT-u Podgorica</span>
</li>
<li>
<span class="span2">- Braniocu okrivljenog</span>
</li>
<li>
<span class="span2">-a/a</span>
</li>
<li>
<span class="span2">     S u d i j a, </span>
</li>
<li>
<span class="span2">___________________</span>
</li>
<li>
<span class="span2">Postupljeno dana______________</span>
</li>
<li>
<span class="span2">Namještenik__________________</span>
</li>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
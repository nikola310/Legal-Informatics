<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:center;hyphenate:auto;font-family:Arial;font-size:11pt;}
.p2{text-align:center;hyphenate:auto;font-family:Arial;font-size:12pt;}
.p3{text-align:end;hyphenate:auto;font-family:Arial;font-size:12pt;}
.p4{text-align:justify;hyphenate:auto;font-family:Arial;font-size:12pt;}
.p5{text-indent:0.49166667in;text-align:justify;hyphenate:auto;font-family:Arial;font-size:12pt;}
.p6{text-align:start;hyphenate:auto;font-family:Arial;font-size:12pt;}
.p7{text-align:start;hyphenate:auto;font-family:Times New Roman;font-size:12pt;}
</style>
<meta content="lidija.maros" name="author">
</head>
<body class="b1 b2">
<p class="p1">
<!--Image link to '0.png' can be here-->
</p>
<p class="p2">
<span>U IME CRNE GORE</span>
</p>
<p class="p3">
<span>K. 306/12/12</span>
</p>
<p class="p4">
<span>	OSNOVNI SUD U KOTORU, kao nadležni prvostepeni krivični sud, po sudiji Momirki Marović, uz učešće zapisničara Ana Marije Petković, u krivičnom predmetu protiv optuženog K. A zbog krivičnog djela krađe iz člana 239. stav 1. Krivičnog zakonika, koji se vodi po optužnom predlogu ODT Kotor Kt. broj 191/12 od 02.08.2012. godine, nakon održanog glavnog i javnog pretresa dana 04.03.2013. godine u prisustvu zamjenika ODT Kotor Jovanke Čizmović i branioca optuženog po službenoj dužnosti advokata Z S obzirom da se optuženom K A koje je rješenjem ovog suda Kv. Broj 435/12 od 04.01.2013. godine određeno suđenje u odsustvu, istoga dana donio i javno objavio sledeću </span>
</p>
<p class="p4"></p>
<p class="p2">
<span>P R E S U D U</span>
</p>
<p class="p2"></p>
<p class="p4">
<span>	OPTUŽENI K A, od majke Z, rođen   godine u K, stalno nastanjen u T, M bb, sada nepoznatog boravišta,</span>
</p>
<p class="p4"></p>
<p class="p2">
<span>K r i v  j e</span>
</p>
<p class="p2"></p>
<p class="p4">
<span>	Što  je dana 21/22.03.2012. godine u naselju K, opština K u namjeri  da prisvajanjem tuđih pokretnih stvari za sebe pribavi protivpravnu imovinsku korist, oduzeo bakarne oluke dužine 27 m, vrijednosti 945,00 eura, vlasništvo R I, na način što je iskoristio odsustvo oštećenog i sa novosagrađene kuće skinuo bakarne oluke, koje je prodao M B za iznos novca od 100.- eura, pri čemu je bio uračunljiv, svjestan značaja svog djela i njegove zabranjenosti a čije izvršenje je htio,</span>
</p>
<p class="p4"></p>
<p class="p5">
<span>- čime je izvršio krivično djelo krađe iz člana 239. stav 1. Krivičnog zakonika. </span>
</p>
<p class="p4"></p>
<p class="p4">
<span>	Sud optuženog K A zbog krivičnog djela krađe iz člana 239. stav 1. Krivičnog zakonika, a na osnovu odredbi člana 3, 5, 8, 13, 15, 32, 33, 36, 42. Kz-a i člana 368. i 374. Zkp-a</span>
</p>
<p class="p4"></p>
<p class="p2">
<span>O S U Đ U J E</span>
</p>
<p class="p4"></p>
<p class="p4">
<span>	Na kaznu zatvora u trajanju od 30 dana, koju će optuženi izdržati po pravosnažnosti presude. </span>
</p>
<p class="p4"></p>
<p class="p4">
<span>	Dužan je optuženi da na ime sudskog paušala uplati iznos od po 50,00 eura, i na ime troškova krivičnog postupka iznos od  108 eura, u roku od 30 dana od dana pravosnažnosti presude, na žiro račun broj 832-16-52 u korist budžeta Crne Gore i dokaz o uplati dostaviti ovom sudu s pozivom na broj K. 306/12/12.</span>
</p>
<p class="p4"></p>
<p class="p4">
<span>	Oštećeni  R I se sa imovinsko pravnim zahtjevom upućuje na parnicu.</span>
</p>
<p class="p4"></p>
<p class="p2">
<span>O b r a z l o ž e n j e</span>
</p>
<p class="p2"></p>
<p class="p4">
<span>	ODT Kotor aktom Kt. 191/12 od 02.08.2012. godine optužilo je K A zbog izvršenja krivičnog djela krađe iz člana 239. stav 1. Krivičnog zakonika.</span>
</p>
<p class="p4"></p>
<p class="p4">
<span>	Optuženi K A u toku postupka nije pružao odbranu, pa obzirom da je isti nedostupan sudu i državnim organima, to mu je rješenjem ovog suda Kv. broj 435/12 od 04.01.2013. godine određeno suđenje u odsustvu.</span>
</p>
<p class="p4"></p>
<p class="p4">
<span>	U dokaznom postupku u cilju utvrđenja činjeničnog stanja i krivice optuženog sud je proveo sledeće dokaze: na saglasnost stranaka pročitao nalaz i mišljenje vještaka ekonomsko finansijake struke  D M od 21.07.2012. godine, iskaz svjedoka-oštećenog R I sa zapisnika pred ODT Kotor od 29.05.2012. godine i iskaz svjedoka  M B sa zapisnika pred ODT Kotor od 17.05.2012. godine.</span>
</p>
<p class="p4"></p>
<p class="p4">
<span>	Iz nalaza i mišljenja vještaka ekonomsko finansijske struke D M od 21.07.2012. godine utvrđeno je da je u vrijeme izvršenja krivičnog djela vrijednost predmetnih 27 metara bakarnih oluka iznosila 945,00 eura.</span>
</p>
<p class="p4"></p>
<p class="p4">
<span>	Oštećeni R I je naveo da se pridružuje krivičnom gonjenju i postavio je imovinsko pravni zahtjev. Izvodio je radove na svojoj kući, koja se nalazi u mjestu K. Oluci su postavljeni na njegovoj kući avgusta 2011. godine, dok je ostale radove svakodnevno obavljao do kritičnog dana. Dana 21.03.2012. godine je sa svojim tastom  G P završio posao i zajedno su pošli kući, da bi sjutradan ujutro zajedno sa tastom pošao do kuće, kako bi završili započeti posao i tom prilikom je primjetio da mu sa kuće nedostaju bakarni oluci u dužini od oko 27 metara. Istog dana je, po preporuci policije, pošao na L, kod  M Bi tom prilikom je isti rekao da je od  A K toga dana u ranim jutarnjim časovima otkupio oluke. Pokazao mu je iste i odmah ih je prepoznao, obzirom da su na njima bila ugravirana imena njegove djece. B mu je vratio oluke, međutim, bili su iskidani i spljošteni, tako da više nisu bili za upotrebu. </span>
</p>
<p class="p4"></p>
<p class="p4">
<span>	Svjedok  M B je naveo da poznaje  A K, obzirom da je od njega u ranijem periodu otkupljivao sekundarne sirovine. Nije se mogao  tačno sjetiti datuma, ali mislim da je bio mart mjesec kada je na njegovom otpadu za sekundarne sirovine, koji se nalazi u mjestu L, došao  A K  i tom prilikom u jednoj velikoj torbi donio bakarne oluke ukupne težine 21 kg. Svi oluci su bili savijeni i zgaženi da bi mogli stati u tu torbu. Odmah ga je pitao da li su ukradeni, međutim, K mu je rekao da sigurno nijesu ukradeni već da radi na nekoj kući Rusa koju renovira i da mu ti oluci više nijesu potrebni i da on garantuje za to. K je pozvao nekog čovjeka na telefon čije ime ne zna i on je njemu potvrdio da ti oluci nijesu ukradeni. Tom prilikom mu je dao 100,00 € nakon čega je K otišao. Posle jedno 20-30 minita na otpad je došao lice pod nazivom „R“ čije pravo ime ne znam, sa džipom, i koji ga je kulturno pitao da li je otkupljivao kakve oluke, obzirom da su mu otuđeni sa kuće. Odmah mu je rekao da je prije 20 minuta otkupio od K oluke i iste mu odmah pokazao. On je prepoznao svoje oluke pa mu ih je vratio. Isti mu je rekao da ne poznaje  A K  ali ga je zamolio da ukoliko ga vidi, da mu javi. </span>
</p>
<p class="p4">
<span>	Nije bilo predloga za dopunu dokaznog postupka, niti prigovora na izvedene dokaze.</span>
</p>
<p class="p4"></p>
<p class="p4">
<span>	Cijeneći sve provedene dokaze pojedinačno i u uzajamnoj povezanosti shodno članu 370. stav 3. Zkp, sud je utvrdio činjenično stanje navedeno u izreci presude.</span>
</p>
<p class="p4"></p>
<p class="p4">
<span>	Činjenično stanje sud je utvrdio na osnovu iskaza oštećenog R I, svjedoka Malešaj Beka, te nalaza i mišljenja vještaka ekonomsko finansijske struke D M.</span>
</p>
<p class="p4"></p>
<p class="p4">
<span>	Naime, oštećeni R I je naveo da je dana 21.03.2012. godine završio posao na kući u naselju K, te je sjutradan ujutro pošao do kuće i tada je primjetio da mu sa kuće nedostaju bakarni oluci u dužini od oko 27 metara, pa je istoga dana, po preporuci policije, pošao na L kod M B i tom prilikom mu je ovaj rekao da je od optuženog K A toga dana otkupio oluke, te mu ih je pokazao a on ih je odmah prepoznao, obzirom da su na njima bila ugravirana imena njegove djece, čiji iskaz je sud prihvatio jer je isti u skladu sa iskazom svjedoka M B koji je naveo da misli da je bio mart mjesec kada je na njegovom otpadu za sekundarne sirovine u mjestu L, došao optuženi  K A i donio u jednoj velikoj torbi bakarne oluke ukupne težine 21 kg, za koje mu je dao 100,00 eura, da bi nakon nekih 20-30 minuta na otpad došlo lice sa nadimkom ,,R koji ga je pitao da li je otkupljavao kakve oluke, pa je istom pokazao oluke koje je otkupio od optuženog  K A a on je prepoznao svoje oluke, čiji iskaz je sud prihvatio.</span>
</p>
<p class="p4"></p>
<p class="p4">
<span>	Vrijednost predmetnih oluka u vrijeme izvršenja krivičnog djela utvrđena je na osnovu nalaza i mišljenja vještaka ekonomsko finansijske struke, čiju sadržinu je sud prihvatio, jer ista nije osporena na bilo koji način.</span>
</p>
<p class="p4"></p>
<p class="p4">
<span>	Optuženi  K A je postupao sa direktnim umišljajem, jer je bio svjestan da oduzimanjem predmetnih oluka vlasništvo oštećenog čini krivično djelo, čije izvršenje je htio, motivisan time da za sebe pribavi protivpravnu imovinsku korist iako je znao da je ovakav način sticanja imovinske koristi protivpravan.</span>
</p>
<p class="p4"></p>
<p class="p4">
<span>	Time su se u radnjama optuženog  K A ostvarila sva bitna obilježja bića krivičnog djela krađe iz člana 239. stav 1. Krivičnog zakonika.</span>
</p>
<p class="p4"></p>
<p class="p4">
<span> 	Prilikom odluke o vrsti i visini krivične sankcije koju optuženom treba izreći sud je pošao od toga da je za predmetno krivično djelo propisana novčana kazna ili kazna zatvora u trajanju do tri godine. U smislu člana 42 Kz-a sud na strani optuženog nije našao ni olakšavajućih niti otežavajućih okolnosti. Imajući naprijed navedeno u vidu, sud je optuženom izrekao kaznu zatvora u trajanju od 30 dana, koju će optuženi izdržati po pravosnažnosti presude, smatrajući da će se izrečenom kaznom ostvariti svrha kažnjavanja, odnosno da je ista adekvatna težini učinjenog djela i stepenu krivice optuženog, te da će se njome postići ciljevi specijalne i generalne prevencije i u dovoljnoj mjeri uticati na optuženog i druge eventualne učinioce da ubuduće ne čine ovakva i slična krivična djela. </span>
</p>
<p class="p4"></p>
<p class="p4">
<span>	Na osnovu naprijed navedene krivičnopravne odredbe, te primjenom člana 3, 5, 8, 13, 15, 32, 33, 36, 42. Kz-a i člana 368. i 374. Zkp-a, sud je odlučio kao u izreci presude.</span>
</p>
<p class="p4">
<span>	 </span>
</p>
<p class="p5">
<span>Sud je obavezao optuženog da na ime sudskog paušala uplati iznos od po 50,00 eura, i na ime troškova krivičnog postupka iznos od 108 eura, i to na ime vještačenja po vještaku ekonomsko finansijske struke i troškova branioca po službenoj dužnosti, u roku od 30 dana od dana pravosnažnosti presude, na žiro račun broj 832-16-52 u korist budžeta Crne Gore i dokaz o uplati dostaviti ovom sudu s pozivom na broj K. 306/12/12.</span>
</p>
<p class="p5"></p>
<p class="p5">
<span>Sud je oštećenog  R I sa imovinsko pravnim zahtjevom uputio na parnuci, a imajući u vidu činjenicu da je isti rekao da su mu oluci vraćeni iskidani i spljošteni, tako da više nijesu bili za upotrebu, a što je potvrdio i svjedok Malešaj Beko.</span>
</p>
<p class="p4"></p>
<p class="p5">
<span>Na iznijetim razlozima, sud je zasnovao svoju odluku.</span>
</p>
<p class="p4"></p>
<p class="p2">
<span>OSNOVNI SUD U KOTORU</span>
</p>
<p class="p2">
<span>Dana 04.03.2013. godine</span>
</p>
<p class="p6"></p>
<p class="p4">
<span>      Zapisničar,                                                                                          Sudija,</span>
</p>
<p class="p4">
<span>Ana-Marija Petković                                                                   Momirka Marović</span>
</p>
<p class="p4"></p>
<p class="p4"></p>
<p class="p5">
<span>PRAVNA POUKA:  Protiv ove presude ima se pravo žalbe u roku od 8 dana od dana prijema iste, Višem sudu u Podgorici, a preko ovog suda.</span>
</p>
<p class="p7"></p>
<p class="p7"></p>
<p class="p4"></p>
<p class="p4"></p>
<p class="p5"></p>
<p class="p4"></p>
<p class="p4"></p>
<p class="p7"></p>


</body>
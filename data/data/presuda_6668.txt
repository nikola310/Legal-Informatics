<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 1.0631944in;}
.s1{font-weight:bold;}
.s2{font-family:Times New Roman;}
.p1{margin-top:0.16666667in;margin-bottom:0.041666668in;text-align:start;hyphenate:auto;keep-with-next.within-page:always;font-family:Arial;font-size:16pt;}
.p2{margin-top:0.16666667in;margin-bottom:0.041666668in;text-align:end;hyphenate:auto;keep-with-next.within-page:always;font-family:Arial;font-size:16pt;}
.p3{margin-top:0.16666667in;margin-bottom:0.041666668in;text-align:center;hyphenate:auto;keep-with-next.within-page:always;font-family:Times New Roman;font-size:16pt;}
.p4{text-align:justify;hyphenate:auto;font-family:Times New Roman;font-size:12pt;}
.p5{text-indent:0.5in;text-align:justify;hyphenate:auto;font-family:Times New Roman;font-size:12pt;}
.p6{text-align:start;hyphenate:auto;font-family:Times New Roman;font-size:12pt;}
.p7{text-indent:0.5in;margin-bottom:0.083333336in;text-align:justify;hyphenate:auto;font-family:Times New Roman;font-size:12pt;}
.p8{text-indent:0.5in;margin-bottom:0.083333336in;text-align:start;hyphenate:auto;font-family:Times New Roman;font-size:12pt;}
.p9{margin-top:0.16666667in;margin-bottom:0.041666668in;text-align:center;hyphenate:auto;keep-with-next.within-page:always;font-family:Times New Roman;font-size:13pt;}
.p10{margin-top:0.16666667in;margin-bottom:0.041666668in;text-align:center;hyphenate:auto;keep-with-next.within-page:always;font-family:Times New Roman;font-size:14pt;}
.p11{text-align:justify;hyphenate:auto;font-family:Times New Roman;font-size:14pt;}
.p12{margin-top:0.16666667in;margin-bottom:0.041666668in;text-align:start;hyphenate:auto;keep-with-next.within-page:always;font-family:Times New Roman;font-size:14pt;}
</style>
<meta content="ikonija.sibalic" name="author">
</head>
<body class="b1 b2">
<p class="p1">
<span class="s1">                                         </span>
<!--Image link to '0.jpg' can be here--><span class="s1">                                     </span>
</p>
<p class="p2">
<span class="s1">  </span><span class="s2">K. br. 68/11</span>
</p>
<p class="p3">
<span>U IME CRNE GORE </span>
</p>
<p class="p4"></p>
<p class="p5">
<span>OSNOVNI SUD U ŽABLJAKU, kao prvostepeni  krivični, po predsjedniku suda Anđelić Mihailu, uz sudjelovanje Šibalić Ikonije kao zapisničara, u krivičnom predmetu protiv okrivljenog  B. Z. iz N., Ul. P. p. br..., zbog  krivičnog  djela  zlostavljanje  iz čl. 166a st.2 u vezi st 1 KZ i krivičnog djela zlostavljanje  iz čl. 166a st.2 u vezi st 1 KZ u sticaju sa krivičnim djelom  laka tjelesna povreda iz čl. 152 st. 2 u vezi st. 1 KZ, po optužnom predlogu  ODT iz Pljevalja Kt. br. 348/11 od 26. 12. 2011. godine, nakon održanog usmenog, nejavnog  glavnog pretresa 02.02. 2012. godine  kojem su prisustvovali Zamjenik ODT iz Pljevalja Đurović Veljko, oštećeni mal. D.N. i njegov zakonski zastupnik majka D. V., branilac okrivljenog adv. M. N. iz P. i okrivljeni, a u odsustvu oštećene mal. Š. M. i njenog zakonskog zastupnika oca Š. I.., oboje iz D. i psihologa M. B. iz N., donio je   i istog dana  javno objavio </span>
</p>
<p class="p5"></p>
<p class="p3">
<span>P R E S U D U</span>
</p>
<p class="p4"></p>
<p class="p4">
<span>	Okrivljeni  B. Z.</span><span class="s1">, </span><span> od oca  V. i  majke S. rođene M., rođen u D.  .... godine, JMB ..., sa prebivalištem u N., P. p. br. ...,  državljanin Crne Gore, razveden, zaposlen u Obrazovnom centru u Š., završio mašinski fakultet, visina plate  500 €, ranije neosuđivan protiv njega se ne vodi krivični postupak za drugo  krivično djelo, </span>
</p>
<p class="p4"></p>
<p class="p3">
<span>K  r  i  v     j e </span>
</p>
<p class="p4">
<span>	Što je  </span>
</p>
<p class="p4"></p>
<p class="p4">
<span>	</span><span class="s1">a/</span><span>  dana 12. 12. 2011. godine oko 9,45 h, radeći kao službeno lice - profesor matematike, u učionici prvog razreda poljoprivredne škole, na početku drugog časa  u Obrazovnom centru u Š., zlostavljao učenika D. N., na način, što je po ulasku u učionicu, dok  je učenik D. brisao tablu, istom rekao da ide na mjesto, našta mu je D.odgovorio »samo da obrišem tablu«, nakon čega je okrivljeni prišao oštećenom D. i desnom nogom dva puta udario D. u predjelu lijeve podkoljenice, pa na pitanje D. »zašto me udarate, kada ništa nisam kriv«, okrivljeni se vratio do katedre i u dnevnik zapiso D., potom pošao put oštećenog govoreći mu da napusti učionicu i dok je D. išao prema vratima učionice, okrivljeni B. je u blizini peći uzeo jednu  letvicu, dužine od 20-30 cm, prišao D. i sa letvicom  udario D. u predjelu glave – u potiljačni dio sa desne strane, da bi nakon toga D. izašao iz učionice, </span>
</p>
<p class="p4">
<span>	- čime je izvršio krivično djelo  zlostavljanje iz čl. 166a st. 2 u vezi st. 1 Krivičnog zakonika  /KZ/,</span>
</p>
<p class="p4"></p>
<p class="p5">
<span class="s1">b/</span><span> dana 12. 12. 2011. godine poslije 9,45 h, radeći kao službeno lice-profesor matematike, u učionici prvog razreda poljoprivredne škole, u toku drugog časa  matematike, a potom u holu i dvorištu škole Obrazovnog centra u Š., zlostavljao učenicu Š. M. i istoj nanio laku tjelesnu povredu, na način, što je učenici Š.,  koja je predhodno ustala u klupi i mobilnim telefonom snimala kako okrivljeni zlostavlja učenika D., a potom pošla put vrata učionice, rekao »ajde i ti napolje«, pa na pitanje  Š. »zašto me istjerujete sa časa, šta sam uradila«, okrivljeni B. je uzvratio uvredama »ti si luda i avetna, neznam što si došla ovdje, da si znala šta nebi dolazila ovdje«, te je i nju zapisao u dnevnik, a nakon toga  pošao put Š. koja je začula upozorenje nekog od učenika »bježi M.«, te je od vrata učionice potrčala u hol škole i vidjela da je okrivljeni B. juri – trči za njom , pa je bježeći  od okrivljenog istrčala iz škole a zatim  iza škole a okrivljeni B. je jurio za njom, te se na uglu škole oštećena u jednom trenutku spotakla i pala na tvrdu kamenitu podlogu,  sredstvo podobno da tijelo teško povrijedi ili zdravlje teško naruši i tom prilikom  zadobila laku tjelesnu povredu – nagnječinu kože lijevog potiljačnog dijela glave, nakon čega se okrivljeni vratio u školu a zatim i oštećena Š. M., koja je zlostavljanje od strane okrivljenog prijavila razrednom starješini i direktoru škole a potom i ovlašćenim policijskim službenicima UP – Ispostava Šavnik.</span>
</p>
<p class="p5">
<span>-čime je izvršio krivično djelo  zlostavljanje iz čl. 166a st. 2 u vezi st. 1 KZ, u sticaju sa krivičnim djelo laka tjelesna povreda iz čl. 152 st. 2 u vezi st. 1 KZ</span>
</p>
<p class="p4"></p>
<p class="p4">
<span>	pa   sud </span><span class="s1">okrivljenom</span><span>  primjenom navedenih  zakonskih propisa  i čl. 4, 5, 15,  32, 36, 42  KZ  predhodno </span><span class="s1">u t v r đ u j e:</span>
</p>
<p class="p4"></p>
<p class="p5">
<span>1.  za krivično djelo Zlostavljanje iz čl. 166a st. 2 u vezi st. 1  KZ, u odnosu na  oštećenog D. N. a primjenom  još i odredbi  čl. 45  tačka 3 i  46 st. 1 tačka  5  KZ,   kaznu zatvora u trajanju od  30 /trideset/ dana, </span>
</p>
<p class="p5"></p>
<p class="p5">
<span>2.</span><span class="s1"> </span><span>Za</span><span class="s1"> </span><span>krivično djelo Zlostavljanje iz čl. 166a st. 2 u vezi st. 1 KZ, u odnosu na mal. ošećenu Š.M., a primjenom još i odredbi  čl. 45  tačka 3 i  46 st. 1 tačka  5  KZ, kaznu zatvora u trajanju od  30 /trideset/ dana, </span>
</p>
<p class="p5">
<span>- za krivično djelo laka tjelesna povreda iz čl. 152 st. 2 u vezi st. 1 KZ u odnosu na oštećenu Š. M., kaznu zatvora u trajanju od  30 /trideset/ dana, </span>
</p>
<p class="p5"></p>
<p class="p5">
<span>pa mu sud primjenom navedenih  zakonskih propisa i   čl. 48, 51, 52,  53 i  54  KZ,  čl. 226 st. 1 i 2 tačka 9 i st. 3  i čl. 374   Zakonika o krivičnom postupku  /ZKP-a/ </span><span class="s1">i   z   r   i   č   e,</span><span> </span>
</p>
<p class="p5"></p>
<p class="p3">
<span>USLOVNU OSUDU</span>
</p>
<p class="p6"></p>
<p class="p4">
<span>	Sa kojom mu  utvrdjuje jedinstvenu kaznu zatvora u trajanju od 40 /četerdeset/ dana   i istovremeno odredjuje da se ova kazna neće izvršiti ako osudjeni u roku od dvije  godine ne učini novo krivično djelo.</span>
</p>
<p class="p4">
<span>	Za slučaj opozivanja uslovne osude okrivljenom se u kaznu zatvora ima uračunati vrijeme provedeno na zadržavanju shodno rješenju  ODT-a iz Pljevalja Kt. br. 348/11 od 12. 12. 2011. godine i to period od 12. 12. 2011. godine od 18,05 časova  pa do 14. 12. 2011. godine  do 18,05 h. </span>
</p>
<p class="p7">
<span>Okrivljeni  je dužan platiti  troškove krivičnog postupka u iznosu od 60,50 € kao i  paušal u iznosu od 55 €  u roku od 15 dana  po pravosnažnosti presude . </span>
</p>
<p class="p8">
<span>Oštećeni: mal. D. N. iz Š.  i mal. Š. M. iz D. se upućuju da preko svojih zakonskih zastupnika imovinsko pravni zahtjev ostvare u parnici. </span>
</p>
<p class="p9">
<span>O  b  r  a  z  l  o  ž  e  nj  e</span>
</p>
<p class="p4"></p>
<p class="p4">
<span>	ODT iz Pljevalja  u optužnom  predlogu Kt. br. 348/11 od 26. 12. 2011. godine,  dajući opis radnje izvršenja, pravno je ocijenio, da je okrivljeni   počinio  u odnosu na oštećenog D. N. krivično djelo  zlostavljanje iz čl. 166a st. 2 u vezi st. 1 KZ, a u odnosu na oštećenu Š. M. krivično djelo  zlostavljanje iz čl. 166a st. 2 u vezi st. 1 KZ u sticaju sa krivičnim djelo laka tjelesna povreda iz čl. 152 st. 2 u vezi st. 1 KZ, na način, mjesto i u vrijeme kako je to bliže opisano izrekom presude. Na glavnom pretresu  ODT je ostao pri navodima iz optužnog akta  s tim što je pod tačkom </span><span class="s1">b/</span><span>  precizirao činjenični opis,  tako da  iza riječi »spotakla i pala na tvrdu« treba da stoji riječ »kamenitu« a zatim iza riječi »podlogu« dolazi zarez i dodaju se riječi, »sredstvo podobno da tijelo teško povrijedi ili zdravlje teško naruši«,  dok je u ostalom dijelu  činjenični supstrat ostao u cjelosti neizmijenjen. U završnoj riječi je predložio da se okrivljeni  za naznačena krivična djela oglasi krivim i osudi po zakonu.</span>
</p>
<p class="p4">
<span>	Javnost sa glavnog pretresa  je bila isključena posebnim rješenjem  shodno čl. 316 a u vezi sa čl. 314 ZKP-a a radi zaštite interesa oštećenih maloljetnih lica.</span>
</p>
<p class="p4">
<span>	Oštećena Š. M. i njen zakonski zastupnik Š. I. nijesu pristupili na glavni pretres a telegramskim putem su obavijestili sud da ostaju pri izjavi datoj u predhodnom postupku pred Zamjenikom ODT iz Pljevalja gdje  se zakonski zastupnik pridružio krivičnom gonjenju okrivljenog  a imovinsko pravni zahtjev će  ostvarivati u parnici.</span>
</p>
<p class="p5">
<span>Oštećeni D. N. i njegov zakonski zastupnik majka D. V.  u predhodnom postupku   se pridružila krivičnom gonjenju i nije ispostavljala imovinsko pravni zahtjev a na  glavnom pretresu  od 02. 02. 2012. godine predložili su da sud po svojoj slobodnoj ocjeni zaključi koju odluku treba  donijeti a oni  nakon svega što su saslušali na pretresu ne žele da daju izjavu  niti da se pridružuju niti da se ne pridružuju krivičnom gonjenju okrivljenog, niti ispostavljaju imovinsko pravni zahtjev. </span>
</p>
<p class="p5">
<span>Branilac okrivljenog je analizirao provedene dokaze  i zaključio, da okrivljeni nije počinio krivično djelo koje mu se stavlja na teret, niti na njegovoj strani postoji krivica, jer se radi o čovjeku  koji predano, posvećeno i pošteno obavlja svoj posao, da je predmetni događaj iskonstruisan  i predstavlja vašar licemerja na javnoj sceni koji počiva na neistinitoj optužbi a koji je nanio veliku štetu okrivljenom koji je pokušavao a na kraju i uspio da održi čas matematike,  i gdje je okrivljeni sankcionisao nedolično ponašanje učenika ali ih  pri tom nije zlostavljao niti povrijedio,  da se u konkretnom slučaju radilo o njegovim simboličkim opomenama i upozorenjima i pozivima na školsku disciplinu, te da su njegove reakcije bile trenutne i uslovljene ponašanjem oštećenih učenika a okrivljeni je štitio lični autoritet  i autoritet škole, konačno predlažući u završnoj riječi  da se okrivljeni oslobodi od optužbe.  </span>
</p>
<p class="p5">
<span>Okrivljeni B. Z.  u svojoj odbrani u predhodnom postupku i na glavnom pretresu nije priznao krivicu niti počinjena  krivična djela koja su  mu  stavljena na teret,  pa je u bitnom istakao  da živi u N. a radi kao profesor matematike  u JU Obrazovni centar u Š., da je dana 12. 12. 2011. godine  došao na čas matematike u odjeljenje prvog razreda srednje poljoprivredne škole, da je prilikom ulaska u učionicu zatekao  učenike D. i  R. kako sa nekim štapićima i sunđerima brišu tablu koja je inače bila obrisana,  da im je rekao da idu na mjesto jer je tabla čista, učenik R.je odmah otišao na svoje mjesto a D. je i dalje nastavio da briše tablu, da je on pošao prema D.. govoreći mu »idi sjedi na svoje mjesto« i pokazujući rukom prema zadnjoj klupi gdje D. inače sjedi,  da mu je D. prišao i unio mu se u lice govoreći mu »polako,  ima kad otići ću«, a nakon toga on mu je rekao da se udalji iz učionice i da će ga zapisati, ali  D. nije htio da izađe iz učionice pa ga je on sa jednom  ili objema rukama odgurnuo i malo desnom nogom pogurao, odnosno zakačio  u predjelu podkoljenice njegove desne noge, da je D. iz ruke uzeo jednu letvicu koja je bila namijenjena za potpalu vatre  a koju je D. držao u rukama i sa istom mahao  put okrivljenog, da je udario  sa tom letvicom okrivljenog  u predjelu ramena i okrivljeni je izašao iz učionice. Nadalje je ukazao da je oštećena Š. M. siđela  u  prvoj  klupi i kada je iz učionice izašao D. , ona je reagovala govoreći  okrivljenom  »nemožete profesore tako  da se ponašate, ja ću da vidim da li se vi tako možete ponašati«,  da ga te riječi  nijesu iznenadile jer je oštećena Š. i ranije bila nekorektna prema njemu,  često je remetila časove,  puštala muziku na mobilni telefon, đaci su se smijali i govorili da od muzike  ne čuju  šta on govori, da je o ovakvom ponašanju učenice Š.  više puta obavještavao  direktora L. B. kao i rezrednog starješinu Ć. S. a oni su mu govorili da će  obavijestiti njene roditelje  da dođu i razgovaraju sa njima. Kritične prilike rekao je  učenici Š.  da napusti učionicu  i da će je zapisatu u dnevnik, a u dnevnik je bio zapisao i dva puta  predhodne nedelje,  da je pri izlasku iz učionice oštećena  lupala rukama i nogama po vratima, pa je on izašao za njom na hodnik i kako je ona pobjegla put izlaznih vrata, on je nastavio za njom da trči sa namjerom da je prepadne, nakon čega je ona pobjegla kroz ulazna vrata od škole a on je za njom nastavio trčeći, pa kako je toga dana padala kiša i bilo je klizavo ona se spotakla i pala na neki kamenjar na mjestu gdje je nešto rađeno oko škole,  da joj je dok je ležala na boku  on prišao i vidio da se ona prepala,  pri čemu mu je rekla »nastavniče neću to više raditi« i da je tu ostala da leži a on joj je rekao  »nemoj da ti se ovo više desi« i vratio se u školu da dovrši čas, te konačno, da mu je žao zbog svega što se desilo ali on je bio izazvan, pri čemu je predhodno nije vrijeđao  riječima uvredljive sadržine. U cjelosti  je prihvatio završnu riječ svoga branioca i istakao,    da mu je žao  zbog svega  što se desilo i da veću krivicu od djece u ovom predmetu ima uprava škole. </span>
</p>
<p class="p5">
<span>Sud je u dokaznom postupku proveo dokaze:  saslušao svjedoka – oštećenog D. N., te svjedoke L. B., K. G.., K. R. i O. L., na saglasan predlog ODT, branioca okrivljenog i okrivljenog  pročitao iskaz svjedoka – oštećene Š. M.  i svjedoka J. M.,  sa zapisnika od 16. 12. 2011. godine,  pročitao pismenu izjava B. Z.  zavedena u Obrazovnom centru u Š. br. 345 od 12. 12. 2011. godine, izvještaj Doma zdravlja – ambulanta Š. od 12. 12. 2011. godine , te izvještaj ljekara specijaliste neurohirurgije KCCG od  14. 12. 2011. godine i izvještaj ljekara spec. radiologa KC CG od 14. 12. 2011. godine za oštećenu Š. M., nalaz i mišljenje vještaka  medicinske struke Dr. B. B. od 22. 12. 2011. godine o vrsti i prirodi zadobijene povrede za oštećenu Š. M., te pročitao  izvod iz KE za okrivljenog  izdat od UP Ispostava  D.   21-03 br. DU 28/12.  U toku dokaznog postupka ODT je odustao od predloga da se neposredno sasluša vještak  medicinske struke  Dr. B.  B.  iz P. obzirom da nije bilo prigovora na njegov nalaz i mišljenje a sa gornjim predlogom  bili su saglasni  okrivljeni i njegov branilac, te  oštećeni D. N. i njegov zakonski zastupnik – majka D. V..   </span>
</p>
<p class="p5">
<span>Oštećeni D. N. je izjavio,  da je učenik  prvog razreda JU Obrazovni centar u Š., da su kritičnog dana,  prije početka  časa matematike kada još profesor nije bio ušao u učionicu, on i njegov drug R. brisali tablu sa sunđerom koji su bili natakli na letvice, da je profesor B. ušao, ostavio dnevnik na sto i rekao im da idu na mjesto, da je R. odmah otišao na mjesto a da je on i dalje brisao tablu,  da je profesor ustao  i pošao prema njemu govoreći mu » idi na mjesto«, da mu je on odgovorio  »samo da obrišem tablu«, da mu je tada profesor prišao i stao ispred njega i  desnom nogom dva puta ga  udario u predjelu njegove lijeve potkoljenice, da je malo osjetio bol i rekao profesoru zašto ga udara  kad ništa nije kriv, da je potom pošao u pravcu klupe da bi sjeo, da je profesor  otišao  do katedre i zapisao ga u dnevnik, a onda je ustao , prišao do peći odakle je uzeo  jednu manju drvenu letvicu dužine 20 – 30 cm i istom  ga  udario jednom u predjelu glave – potiljačni dio sa desne strane,  da je na   sve to reagovala i oštećena M., da je profesor  i njoj rekao da napušti učionicu, da je, dok je izlazio kroz vrata, vidio da M. u ruci drži  mobilni telefon i istim snima, da se odmah po izlasku u hodnik – hol  okrenuo  i vidio da M. stoji na vratima,  jednom rukom se držala za kvaku i vratima je pomjerala otvarajući i zatvarajući ista nekolika puta , s tim što ih nije otvarala u potpunosti i  nešto je dobacivala profesoru, da nije čuo sve riječi osim  riječi  kada se obratila  đacima govoreći im  »ne pišite« , te dalje,  da je on izašao  iz učionice i iz škole i stajao  pred ulaznim vratima, da je vidio da M.  trči kroz hodnik ka izlaznim vratima škole a za njom  je trčao i B., da je M. istrčala iz škole  a zatim je skrenula lijevo iza škole a za njom je takođe  trčao  profesor, te da on nije vidio dalje šta se tamo  dešavalo, da se nakon  kratkog vremena pojavio profesor  sa druge strane škole i ušao na ulazna vrata, da se zatim pojavila i M. iz istog pravca, da je M. bila uplakana i uznemirena, te konačno, nije se javljao u zdravstvenu ustanovu Š. radi ukazivanja ljekarske pomoći jer   nije imao težih povreda. </span>
</p>
<p class="p5">
<span>Oštećena Š. M. je izjavila, da je dana 12. 12. 2011. godine na času matematike došlo do incidenta između profesora B. i učenika D. Ne.jer je profesor  počeo da udara D.  nogom, da mu je rekao da napusti  čas  a potom ga zapisao u dnevnik, da je profesor uzeo jednu manju letvicu dužine oko 25 – 30 cm  i ustom udario D.  u predjelu  glave,  da je ona mobilnim   telefonom to  snimala,  da profesor  nije vidio da ona snima, pa je  D. dok je izlazio  kroz vrata i rukama udario  u predjelu leđa i izbacio ga iz učionice,  da je i ona htjela da izađe iz učionice, da joj je profesor rekao »ajde i ti napolje,  da ga je ona pitala zašto je istjeruje a profesor joj je odgovorio » ti si luda i avetna, neznam zašto si došla ovdje, da si znala šta  nebi dolazila ovdje, jebem ti majku«, da je profesor zapisao u dnevnik  i ponovo pošao put nje, da je začula da je neko od učenika viknuo »bježi M.«,  da je ona sa vrata potrčala  u hol i vidjela  da profesor trči za njom, da je istrčala iz škole a profesor je takođe trčao za njom, da se u jednom momentu spotakla i posrnula ali nije pala već se samo dočekala na koljena, da se okrenula i vidjela da je profesor sustiže, da se sagao i uzeo sa zemlje jedan kamen, da ne može opisati veličinu kamena,  da joj je profesor prišao i udario je  kamenom u predjelu glave  pozadi iza lijevog uha, da je osjetila jak bol i izgubila svijest, da se ne sjeća šta  je dalje bilo, ne zna kada je došla  sebi ni kako   je došla do ulaznih vrata škole, da je svijesti došla kada  joj je u holu škole prišao J. M. i zajedno sa K. G. joj pružili pomoć. </span>
</p>
<p class="p5">
<span>Iz iskaza svjedoka L. B. proizilazi, da obavlja poslove direktora u JU Obrazovni centar u Š. u kojoj  poslove profesora matematike obavlja  B. Z. dipl. ing. mašinstva, da  je 12. 12. 2012. godine  kod njega u kancelariju  došla Ć. S. sa učenicom Š. M. i obavijestila ga da je  imenovana učenica imala konflikt u učionici  sa profesorom B., da je oštećena  Š. bila uplakana i usplahirena, da je on nakon završetka drugog časa u zbornici razgovarao sa profesorom B., koji ga je obavijestio da se učenica Š. M.nedolično ponašala  i da je on izbacio sa časa, te da je učenicu tjerao oko škole i da se ona saplela i pala, da mu je B. rekao da je svjestan šta je uradio ali da je bio iznerviran, isprovociran i izazavan od strane učenice Š.,  da mu  nije  pominjao   da je imao konflikt i sa učenikom D. N., da se prije ovog događaja B. njemu kao direktoru žalio na ponašanje učenice Š. a on kao direktor je preduzeo neke mjere iz svoje nadležnosti upućujući B. na razrednu starješinu S. Ć., koja ga je informisala da je obavijestila oca Š. M., I.,  o ponašanje njegove kćerke  i da treba  obavezno da dođe u Š. u školu , da  njen otac nije došao  a onda je uslijedio kritični događaj, te  dalje, poznato mu je da je učenica Š. na početku školske godine  kasnila sa dolaskom na nastavu  a njen otac I. ga je  upoznao da je M.  sa bratom imala jedan saobraćajni udes i zbog toga je morala da bude ljekarski zbrinuta, da je o gornjem  obavijestio  kolege u kolektivu , da su Š.M. izrečene dvije disciplinske mjere i to opomena razrednog starješine i ukor, a zbog njenog neprimjerenog ponašanja u školi kritičnog dana  i neredovnog dolaženja na nastavu,  te  da je njen otac na početku drugog polugodišta ove godine uzeo ispisnicu za  M. i obavijestio ga da će M. drugo polugodište nastaviti  u hemijskoj školi u P..</span>
</p>
<p class="p5">
<span>Svjedok K. G. je izjavila, da je kroz otvorena vrata primijetila da u susjednoj učionici sjedi učenica Š. M. koja je bila uplakana, da je ona pozvala  M. da dođe  u njenu prostoriju gdje  ima grijane ,  da je M. došla  i da je tada vidjela da su joj patike i farmerke u predjelu koljena  bile prljave,  da je ona već ranije čula kako se priča da ju je profesor B. jurio a kasnije  i povrijedio.   </span>
</p>
<p class="p5">
<span>Iz iskaza svjedoka K. R. proizilazi, da  obavlja poslove profesora u JU Obrazovni centar u Š., da  je 12. 12. 2011. godine  dok se nalazio na drugom času u četvrtom razredu,   u jednom trenutku začuo neku buku, da je pomislio da je pala neka stolica ili klupa, da se  nedugo zatim čula buka i galama,  da je kroz prozor  vidio  kolegu B. Z. kako trči za učenicom  Š. M., da je za njom trčao  na udaljenosti od oko 15 – 20 metara,  da su tako trčeći zamakli pa ih on više nije mogao vidjeti.  </span>
</p>
<p class="p5">
<span>Iz iskaza svjedoka O. L. proizilazi,  da je učenica  prvog razreda, da  su u njenom razredu i oštećeni D.  N.i Š. M., da je 12. 12. 2011. godine  kada je počeo drugi čas,  i to čas matematike,   D.  N. bio kod table i istu brisao , da je u učionicu ušao  profesor .še tablu, da je profesor odmah prišao  D., da je ona tada počela da telefonira pa nije vidjela šta se desilo, da  je od učenika iz razreda čula da je  B. svojom nogom  udario D. u predjelu podkoljenice,   da je vidjela da se D. uhvatio rukom za podkoljenicu  i da je tu došlo do rasprave između profesora  i D., da je profesor  rekao D.  da izađe napolje  i zapisao ga u dnevnik, da je D. pitao profesora  zašto ga istjeruje, da je profesor došao do peći, uzeo jednu malu letvicu  i kako se D. i dalje protivio  da izađe napolje, B. ga je  letvicom udario u predjelu glave i to samo jedanput,  da je D. stajao na vratima kada je Š. M. povikala »ua« a potom dodala »snima se«, da je M. u ruci držala mobilni telefon i istim snimala kako profesor sa  letvicom ide put D.  i istog udara, da je profesor  B.  rekao M.  da i ona izađe napolje, da istu nije psovao, da je M. pošla prema vratima da izađe i počela da provocira profesora, tako što je nekoliko puta zatvarala i otvarala vrata i pozivala ga da izađe na dvoboj ako smije, da je M. izašla iz učionice  a za njom je izašao i profesor, da je vidjela kroz prozor da M. trči -  bježi a da iza nje trči  odnosno juri je profesor, da su zamakli iza zgrade i nijesu ih mogli vidjeti, da je nakon 4 – 5 minuta  u učionicu ušao profesor B.  i nastavio  je čas matematike, da je jedne prilike B.  na času rekao M. » što si dolazila ovamo«,  te dalje,  da je debela i da je ludača ali to joj je rekao  zato što  ga je M. provocirala puštanjem muzike na mobilnom telefonu a često puta je bila i nemirna na času. </span>
</p>
<p class="p5">
<span>Iz iskaza svjedoka J. M. proizilazi, da se  12. 12. 2011. godine nalazio  u prostorijama škole  i posmatrao kroz prozor  koji  koji gleda  na  prednju stranu dvorišta , da je vidio  da trotoarom ispod prozora prolazi prof. matematike B. Z. koji se okretao i gledao unazad iza sebe, da je nakon   izvjesnog vremena istim putem i iz istog prvca prošla  učenica Š.M., da je istu pitao  šta se to  dešava , da mu ona ništa nije odgovorila i pognute glave je  otišla u pravcu ulaznih vrata škole.  </span>
</p>
<p class="p4">
<span>	Sud je  djelimično prihvatio iskaze oštećenih- svjedoka  D.i Š.i to  D.u dijelu, da je kritične prilike brisao tablu pomoću sunđera i drvene letvice, da ga je nakon opomene okrivljeni udario nogom dva puta  u predjelu lijeve potkoljenice a nakon toga drvenom letvicom udario u predjelu glave – potiljačni dio, odnosno  da je okrivljeni trčao za oštećenom Š. prvo kroz hodnik  škole a potom i oko škole, a ovo jer takvo kazivanje ima svoju podlogu u dokazima kojima je sud poklonio vjeru, kao i u dijelu odbrane okrivljenog pa dalje,  prihvatio i dio iskaza oštećene Š. u pravcu, da je kritične prilike  telefonom snimala događaj u učionici,  da je okrivljeni  udario nogom  dva puta D. u predjelu potkoljenice a potom drvenom letvicom udario D. u predjelu glave, te da joj je okrivljeni kritične prilike  uputio  riječi »ti si luda i avetna, neznam zašto si došla ovdje, da si znala šta ne bi dolazila ovdje« a potom trčao za njom  kroz hodnik a kasnije i oko škole,  jer ovo kazivanje ima svoju podlogu u ostalim provedenim dokazima kojima je sud poklonio vjeru a naročito iskazu oštećenog D., svjedoka O.,  kao i  u dijelu odbrane okrivljenog. Nasuprot ovome, sud nije prihvatio dio iskaza oštećenog D. u pravcu,  da je kritične prilike imao obavezu da i dalje ostaje pored table i da je briše, pa dalje, da se nije rasrpavljao sa okrivljenim,  odnosno nije prihvatio dio iskaza oštećene Š. u pravcu, da joj je okrivljeni  govorio uvredljive riječi »jebem ti majku, te dalje, da je ona navodno postupila po naredbi okrivljenog i mirno se udaljila iz učionice,  kao ni njenu tvrdnju da je okrivljeni udario kamenom u predjelu glave, pozadi iza lijevog uha, a ovo sa razloga jer je taj dio iskaza oštećenih neubjedljiv i nelogičan, a samim tim i neistinit, te nema svoju podlogu u dokazima kojima je sud poklonio vjeru: iskazu svjedoka O., nalazu i mišljenju vještaka medicinske struke u dijelu načina na koji i kojim sredstvom su nanešene  tjelesne povrede kod oštećene Š..</span>
</p>
<p class="p4">
<span>	Sud je prihvatio u cjelosti iskaze svjedoka L., J., K., K. i O. L. kao jasne i logične, u svemu istinite, a ovo sa razloga jer su oni  na jedan objektivan način predstavili kritični događaj kako se desio i na koji način su zapazili iz svoga ugla dešavanja vezana za događaj, pri čemu ovim iskazima stranke nijesu prigovorile.</span>
</p>
<p class="p4">
<span>	Iz nalaza i mišljenja vještaka medicinske  struke B. Dr. B. – specijaliste patologa iz P. te ljekarske dokumentacije  na ime oštećene izdate od strane Ambulante  Š.. KC Crne Gore – izvještaj ljekara specijaliste i KC Crne Gore – Centra za radiološku dijagnostiku proizilazi,  da je Š. M. kritične prilike padom i udarom potiljačnog dijela glave o tvrdu i ravnu podlogu , slabim intezitetom djelovanja sile, zadobila laku tjelesnu povredu koja se manifestuje kroz nagnječinu kože lijevog potiljačnog dijela glave, te da ova povreda nije mogla nastati djelovanjem zamahnute kamenice, niti je povrijeđena imala povredu u vidu potresa mozga, te dalje da je povrijeđena krajem avgusta i početkom septembra 2011. godine bila na bolničkom liječenju zbog povreda glave u vidu nagnječenja mozga  i da od tog bolničkog liječenja koristi terapiju u vidu lijeka protiv padavice, neuralgija i potištenosti.   Sud je u cjelosti prihvatio gornji nalaz i mišljenje tim prije jer je urađen na bazi ljekarske dokumentacije a u skladu sa pravilima  medicinske struke i nauke, pri čemu  na gornji nalaz niko nije prigovorio, radi čega ga je sud uzeo u podlogu svoje odluke.</span>
</p>
<p class="p4">
<span>	Iz izvoda iz KE za okrivljenog sud je utvrdio da  isti ranije nije osuđivan.   </span>
</p>
<p class="p4">
<span>	Sud je posebno cijenio odbranu okrivljenog pa je zaključio, da je predmetna odbrana usmjerena na izbjegavanje krivice  a djelimično i na njeno ublažavanje. Naime,  okrivljeni izražava žaljenje zbog gornjeg događaja i ukazuje,  da značajan dio krivice za isti snosi uprava škole, jer je on obavještavao direktora o ponašanju oštećene Š. M. . Takva odbrana ne može se prihvatiti kao ubjedljiva i logična,  u uslovima kada je okrivljeni priznao jedan dio činjeničnih navoda  iz optužnog akta. Okrivljeni ukazuje,  da je jednom ili sa obje ruke odgurnuo učenika D.,  da ga je malo desnom nogom pogurao a potom drvenom ljuskom  udario u predjelu ramena ,  što znači da  i ovakvo ponašanje, dakle, da se desilo i na ovakav način, kako ga opisuje okrivljeni,  po ocjeni ovoga suda je neprimjereno i predstavlja zlostavljanje a ovo tim prije, jer nijednim pravilom škole, niti zakonskim propisom, ovakav odnos nastavnika – pedagoga  prema učeniku nije dopušten. Međutim, po ocjeni suda ponašanje okrivljenog u konkretnoj situaciji,  imalo je svoj  veći intezitet i težinu  u reagovanju prema oštećenim učenicima a na to upućuju  ostali provedeni dokazi: iskaz oštećenog  D. koji potvrđuje navode optužnog akta, te iskaz svjedoka O. L., koja  nije vidjela  da je okrivljeni nogom udario D. ali je vidjela da se D. »rukom uhvatio za potkoljenicu«, iz čega jasno proizilazi, da ga je okrivljeni udario, pa dalje, svjedokinja O. L. je potvrdila  iskaz oštećenog  mal. D. u dijelu  da ga je okrivljeni letvicom udario u predjelu glave, te se u tom dijelu međusobnog  odnosa okrivljenog prema oštećenom D.,  odbrana okrivljenog ne može prihvatiti, jer je  neubjedljiva  i sračunata na ublažavanje krivice, a suprotna gore naznačenim iskazima svjedoka  D. i O.L., pri čemu  se ovaj zaključak potkrepljuje i  iskazom oštećene mal. Š. M., koja je potvrdila navode optužnog akta u tom dijelu. N.,  u odnosu na inkriminisane radnje prema oštećenoj Š.,  takođe nije prihvaćen dio odbrane okrivljenog u pravcu,  da je verbalnim putem  primjereno - adekvatno reagovao prema oštećenoj  a koje riječi, pored toga što je jedan dio istih,  u svom iskazu  prezentovala oštećena, okrivljeni je znao i ranije upotrebljavati prema oštećenoj,  što proizilazi iz iskaza svjedoka O.L.,  koja ukazuje da je okrivljeni i ranije na času govorio oštećenoj  »što si dolazila ovamo«, te dalje » da je debela i ludača«. Takođe nije prihvaćen ni dio odbrane okrivljenog,  da nije bio informisan o stanju zdravlja učenice – oštećene Š. a ovo sa razloga jer je opšte poznata okolnost, da je ona kasnila sa početkom pohađanja nastave zbog saobraćajnog udesa,  koju okolnost su znali i učenici a i nastavnici škole, jer ih je o svemu tome  obavijestio direktor L., pa je  u tom pravcu  njegova odbrana  suprotna iskazu svjedoka L.. Nasuprot  gornjem, sud je prihvatio dio odbrane okrivljenog  u kojem ovaj tvrdi, da je bio provociran od strane oštećenih, a to je i nesumnjivo utvrđeno u dokaznom postupku, jer i sam oštećeni  D. priznaje,  da je sa drvenom letvicom brisao tablu, da nije odmah kao i njegov drug R. otišao na mjesto,  te da se D.raspravljao sa okrivljenim -  proizilazi iz iskaza O.,  iz čega se izvodi zaključak, da se D. unosio okrivljenom u lice,  pa dalje, i oštećena Š. priznaje da je posredstvom mobilnog telefona snimala događaj na času između okrivljenog i D.,  odnosno, sud je prihvatio dio odbrane  okrivljenog  u pravcu da je oštećena Š. provocirala njega lupanjem,  otvaranjem i zatvaranjem vrata od učionice, što potvrđuje u iskazu oštećeni D.  odnosno da ga je pozivala na dvoboj  što dodatno potvrđuje  svjedok O. L..  Konačno,  da je okrivljeni gonio  oštećenu oko škole,  proizilazi kako iz njegove odbrane, tako i iz iskaza svjedoka – oštećenih: D.  i Š., te svjedoka  K. R., odnosno  da se okrivljeni obraćao direktoru i žalio na ponašanje oštećene Š. proizilazi iz iskaza  svjedoka L.. </span>
</p>
<p class="p4">
<span>	Na osnovu savjesne i brižljive ocjene provedenih dokaza u smislu čl. 17 i 370 ZKP-a, sud je na pouzdan način utvrdio činjenično stanje bliže opisano izrekom presude a naime da je okrivljeni dana 12. 12. 2011. godine oko 9,45 h, radeći kao službeno lice-profesor matematike, u učionici prvog razreda poljoprivredne škole, zlostavljao učenika D. N., na način što je po ulasku u učionicu, dok  je učenik D. brisao tablu, istom rekao da ide na mjesto, našta mu je D. odgovorio »samo da obrišem tablu« nakon čega je okrivljeni prišao oštećenom D. i desnom nogom dva puta udario D. u predjelu lijeve podkoljenice, pa na pitanje D. »zašto me udarate, kada ništa nisam kriv« okrivljeni se vratio do katedre i u dnevnik zapiso D., potom pošao put oštećenog govoreći mu da napusti učionicu i dok je D. išao prema vratima učionice, okrivljeni B. je u blizini peći uzeo jednu manju letvu, dužine od 20-30 cm, prišao D. i sa letvom udario istog u predjelu glave – u potiljačni dio sa desne strane, da bi nakon toga D. izašao iz učionice,  te da je istog dana   poslije 9,45 h,  u toku drugog časa  matematike, a potom u holu i dvorištu škole, zlostavljao učenicu Š. M. i istoj nanio laku tjelesnu povredu, na način što je učenici Š.,  koja je predhodno ustala u klupi i mobilnim telefonom snimala kako okrivljeni zlostavlja učenika D., a potom pošla put vrata učionice, rekao »ajde i ti napolje« pa na pitanje  Š. »zašto me istjerujete sa časa, šta sam uradila«, okrivljeni B. je uzvratio uvredama » neznam što si došla ovdje, da si znala šta nebi dolazila ovdje«, te je i nju zapisao u dnevnik, a nakon toga  pošao put Š. koja je začula upozorenje nekog od učenika »bježi M.«, te je od vrata učionice potrčala u hol škole i vidjela da je okrivljeni B. juri – trči za njom , pa je bježeći  od okrivljenog istrčala iz škole a zatim  iza škole a okrivljeni B. je jurio za njom, te se na uglu škole oštećena u jednom trenutku spotakla i pala na tvrdu kamenitu podlogu,  sredstvo podobno da tijelo teško povrijedi ili zdravlje teško naruši i tom prilikom  zadobila laku tjelesnu povredu – nagnječinu kože lijevog potiljačnog dijela glave.</span>
</p>
<p class="p4">
<span>	Pravnom ocjenom ovako utvrđenog činjeničnog stanja, sud nalazi  da se u radnjama okrivljenog stiču svi bitni zakonski elementi dva krivična djela zlostavljanje iz čl. 166a st.2 u vezi st. 1 KZ a koje djelo čini, svako ono službeno lice u vršenju službe koje zlostavlja drugog ili prema njemu postupa na  način kojim se vrijeđa ljudsko dostojanstvo  i jednog krivičnog djela laka tjelesna povreda iz čl. 152 st. 2 u vezi st. 1 KZ, a koje djelo čini, svaki onaj ko drugog lako tjelesno povrijedi ili mu zdravlje lako naruši ako je takva povreda nanesena oružjem, opasnim oruđem ili drugim sredstvom podobnim  da tijelo teško povrijedi ili zdravlje teško naruši.   Iz  provedenih dokaza, kojima je sud poklonio vjeru, nesumnjivo proizilazi, da je okrivljeni učinio  krivično djelo zlostavljanje  na štetu  oštećenog mal. D. N. a na štetu oštećene  mal. Š. M., krivično djelo zlostavljanje u sticaju sa krivičnim djelom laka tjelesna povreda. Naime,  inkriminisane radnje okrivljenog, predhodno analizirane, predstavljaju ponašanje kojim se vrijeđa ljudsko dostojanstvo pomenutih učenika a ovo tim prije, jer ovakve radnje determinišu veoma nepovoljno moralnu i psihičku stabilnost oštećenih, kao osoba u uzrastu karakterističnom za adolescente u okolnostima sredine – škole u kojoj ta djeca upravo treba da steknu osnovne vaspitne, obrazovne, moralne i druge vrednosne kriterijume bitne za dalji životni razvoj. Nesumnjivo je, da određene loše navike pojedinih učenika a između ostalih i oštećenih  kritične prilike: upotreba mobilnih telefona na času, brisanje table pomoću manjih letvica na kojima je nataknut sunđer, nepostupanje po naredbi profesora da se u istom momentu ode na mjesto tj. u klupu, otvaranje i zatvaranje vrata učionice u više navrata nakon izrečene  disciplinske mjere da se napusti čas, pozivanje ostalih učenika na neposlušnost ( »ne pišite«), izazivanje profesora na dvoboj (nakon izlaska iz učionice), samo po sebe ima za posledicu,  da »provokativna žrtva« u liku oštećenih,  zbog nesrazmjere u snazi i moći (fizičkoj i duhovnoj) između njih i nadređenog profesora – okrivljenog , rezultirala je  u krajnjem,  da okrivljeni od »mete napada« postane zlostavljač. Okrivljeni ignoriše činjenicu da se radi o vaspitnoj i obrazovnoj ustanovi, te da ne smije kao pedagog reagovati emotivno, ispoljavanjem agresivnosti, ponižavanja, zastrašivanja i proganjanja maloljetnih  oštećenih, da  bi na taj način stvorio i učvrstio svoj autoritet na času i u školi. Na ovaj način okrivljeni  i verbalno  i realno  uzvraća neadekvatnim intezitetom i mjerom uzrastu djece – oštećenih od 14 – 15 godina, te svojim radnjama, pred ostalim auditorijumom prvo u učionici, a potom i pred osobljem škole (posmatranje dijela događaja kroz prozor),  ispoljava prekomjernost u zastrašivanju i sramoćenju te djece, koja bez obzira na svoj uzrast i na momenat nezrelog ponašanja, imaju svoje dostojanstvo a posebno su na njega osjetljivi u prelaznom periodu iz djetinjstva u zrelost. Okrivljeni je imajući u vidu okolnosti i uslove, te autoritet i ovlašćenja a za slučaj nepoštovanja prema njemu,  imao mogućnosti i prilike na drugi – primjeren način artikulisati svoje ponašanje a sve na način i u proceduri kako je to predviđeno zakonskim  propisima i pravilima škole.  U gornjem ponašanju, pri izvršenju inkriminisanih radnji okrivljeni je postupao u odnosu na oba  oštećena sa umišljajem tj. bio potpuno svjestan  zabranjenih radnji  i posledica istih, kako onih koje se odnose na zlostavljanje tako i onih koje se odnose na laku tjelesnu povredu.  Prema oštećenoj Š. M. izvršio je pored  inkriminisane radnje zlostavljanja i drugu  radnju - laka tjelesna povreda a ovo jer je bio svjestan, predhodno da govori neprimjerene riječi oštećenoj u učionici, odnosno  da za njom trči kroz hol škole i okolo škole, a u uslovima kada je napolju padala kiša i kada je bilo veoma klizavo i  dok je učenica pretrčavala jedan  kamenjar, dakle u takvim uslovima i okolnostima, može doći do toga  da se ista spotakne  i na taj način padne i povrijedi, što se konačno i desilo a usled čega je  imajući u vidu kamenitu podlogu, kao sredstvo podobno da se tijelo teško povrijedi ili zdravlje teško naruši, imenovana i zadobila laku tjelesnu povredu – nagnječinu kože lijevog potiljačnog dijela glave, pa je okrivljeni  pri izvršenju ovih  inkriminisanih  radnji postupao sa direktnim umišljajem. U konkretnom slučaju, okrivljeni je postupao kao službeno lice a čije zakonsko značenje je bliže određeno odredbom čl. 142 st. 3 KZ,  prema kojoj se pod službenim licem smatra između ostalih i  svako lice koje obavlja službene dužnosti na osnovu zakona, propisa donijetih na osnovu zakona kao i lice kojem  je faktički povjereno vršenje pojedinih službenih dužnosti ili poslova. Dakle, svestranom analizom sud ne može prihvatiti odbranu  okrivljenog  u cjelosti  tj. da je on bio isključivo žrtva ponašanja oštećenih učenika a ovo tim prije,  jer su okrivljenom radi održavanja trpeljive discipline na času bile na raspolaganju zakonske mjere i pravila škole. To dalje znači,  da je u konkretnom slučaju okrivljeni radeći svoj posao samo djelimično ispravno postupio a u preostalom dijelu svog ponašanja, koristeći se autoritetom snage i moći učinio je naznačene inkriminisane radnje protivne  pedagoškim i vaspitnim standardima, odnosno zakonskim normama, radi čega je i oglašen krivim za naznačena krivična djela. </span>
</p>
<p class="p5">
<span>Prilikom odlučivanja o vrsti i visini krivične sankcije  sud je imao u vidu težinu djela  i stepen krivice, okolnosti pod kojima je djelo učinjeno, raniji život okrivljenog  i druge okolnosti predviđene čl. 42 KZ, pa je u odsustvu  otežavajućih okolnosti od olakšavajućih okolnosti,  koje je uzeo kao naročito olakšavajuće  i to za krivična djela zlostavljanje iz čl. 166a st. 2 u vezi st. 1 KZ cijenio, da ranije nije osuđivan, da ima dvoje punoljetno djece, da obavlja posao koji nije bio usko vezan za struku radi čega je imao nedostatak pedagoške  prakse u obrazovnim i vaspitnim ustanovama, da zakonski zastupnik oštećenog D. nije bio izričit u zahtjevu za krivičnim gonjenjem okrivljenog,  te konačno, da je kritične prilike bio posebno iritiran provokativnim ponašanjem oba oštećena učenika, i na kraju, izraz žaljenja zbog čega se ovaj događaj desio,  pa mu je shodno čl. 48   KZ, pošto je predhodno utvrdio kazne zatvora za svako od učinjenih djela u trajanju od po 30 (trideset) dana, izrekao uslovnu osudu  sa kojom mu  je utvrdio jedinstvenu kaznu zatvora u trajanju od  40 (četerdeset) dana,  koja se neće izvršiti ako okrivljeni u roku od dvije godine ne izvrši novo krivično djelo, a ovo pri ubjeđenju da će se izrečenom  uslovnom osudom postići  svrha kažnjavanja iz čl. 32 KZ  i da nije nužno radi krivično pravne zaštite okrivljenom izricati efektivnu kaznu .  Za slučaj opozivanja uslovne osude a shodno čl. 51 KZ  vrijeme koje je okrivljeni proveo na zadržavanju shodno rješenju ODT ima se uračunati u kaznu zatvora. </span>
</p>
<p class="p4">
<span>  	Oglašavajući okrivljenog krivim sud ga je obavezao   da plati na ime troškova krivičnog postupka  iznos od 60,50 €  a koji troškovi se odnose na troškove vještačenja po vještaku medicinske struke  shodno čl.229 ZKP-a, te da plati na ime paušala iznos od 55 €  imajući u vidu  trajanje i složenost postupka i    imovno stanje okrivljenog  a sve u skladu sa odredbom čl. 226 st. 3  ZKP-a.</span>
</p>
<p class="p5">
<span>Oštećeni nijesu ispostavili imovinsko pravni zahtjev za naknadu štete.</span>
</p>
<p class="p5"></p>
<p class="p4">
<span>	Sa iznijetog odlučeno je kao i u dispozitivu. </span>
</p>
<p class="p4"></p>
<p class="p10">
<span>OSNOVNI SUD U ŽABLJAKU, dana 02. 02. 2012. godine</span>
</p>
<p class="p11"></p>
<p class="p12">
<span>ZAPISNIČAR                                                         PREDSJEDNIK SUDA  </span>
</p>
<p class="p4">
<span>Ikonija Šibalić, s.r.                                                                      Mihailo Anđelić,s.r. </span>
</p>
<p class="p4"></p>
<p class="p4"></p>
<p class="p4">
<span>PRAVNA POUKA:</span>
</p>
<p class="p4">
<span>Protiv ove presude dozvoljena je žalba u roku od </span>
</p>
<p class="p4">
<span>8 dana po prijemu pismenog otpravka iste preko</span>
</p>
<p class="p4">
<span>ovog suda Višem sudu Bijelo Polje.</span>
</p>
<p class="p6"></p>
<p class="p6"></p>


</body>
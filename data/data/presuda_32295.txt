<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:10pt;font-family:'Arial'}
.span2{;font-weight:800}
</style>
</head>
<body class="b1" style="background: #aaa;">
<div class="window1">
<div class="page1">
<p>
<span class="span1"></span>
</p>
<p>
<span></span><span></span><span></span><span></span><span></span><span></span><span></span><span></span><span></span><span>K.br.112/13</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span2">U IME CRNE GORE</span>
</p>
<p>&nbsp;</p>
<p>&nbsp;</p>
<p>
<span>Osnovni sud u Pljevljima, kao prvostepeni krivični sud po sudiji Branku Pejoviću uz sudjelovanje zapisničara Djondović Milenke u krivičnom predmetu protiv okrivljenog Dj. S. iz P. zbog krivičngo djela uništenje i oštećenje tudje stvari iz čl.253.st.1. Krivičnog zakonika  CG po optužnom predlogu ODT Pljevlja Kt.br.282/13 od 08.08.2013. godine, nakon održanog glavnog i javnog pretresa u prisustvu zamjenika ODT Gačević Božidarke, okrivljenog i punomoćnika oštećenog JZU Doma zdravlja Pljevlja Ž. R., dana 18.10.2013. godine, donio je i javno objavio</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span2">P R E S U D U</span>
</p>
<p>&nbsp;</p>
<p>&nbsp;</p>
<p>
<span>Okrivljeni </span><span class="span2">DJ.  S.</span><span>, JMBG .... od oca M. i majke J. rodjena D., rodjen ..... godine u P. gdje i živi ul. I. A. br. 15, pismen završio srednju ekonomsku školu, ne oženjen, bez djece, govori crnogorskim jezikom, ranije osudjivan presudom ovog Suda K.br.257/10 od 25.01.2011. godine zbog krivičnog djela iz čl.166a. Krivičnog zakonika CG, izrečena mu novčana kazna i presudom ovog suda K.br.140/11 od 16.11.2011. godine, zbog krivičnog djela iz čl.154. Krivičnog zakonika  CG, izrečena mu novčana kazna - kaznu izdržao 11.03.2013. godine.</span>
</p>
<p>&nbsp;</p>
<p style="text-align:center;">
<span class="span2">K r i v  j e</span>
</p>
<p>&nbsp;</p>
<p>&nbsp;</p>
<p>
<span>Što je:</span>
</p>
<p>
<span>dana 31.07.2013. godine oko 11,00 časova u D. zdravlja P. u P., oštetio štampač sa procesorom Leksmark na način što je nepozvan ušao u ordinaciju dr. D. G., pa nakon što mu je doktorka rekla da sačeka jer ima pacijenta, tom prilikom je okrivljeni prišao njenom stolu i sa istog bacio štampač, a zatim i monitorom na pod ordinacije, oštetivši na taj način JZU D. zdravlja P. za iznos od 170,23 eura,</span>
</p>
<p>
<span>čime je izvršio krivično djelo uništenje i oštećenje tudje stvari iz čl.253.st.1. Krivičnog zakonika  CG,</span>
</p>
<p>&nbsp;</p>
<p>
<span>pa mu sud na osnovu već citiranog zakonskog propsia, a primjenom članova 4, 5, 13, 15, 32, 33, 36. i 42. Krivičnog zakonika  CG, te članova 226,  229. i 239. ZKP CG   i  z  r  i  č  e</span>
</p>
<p style="text-align:center;">
<span>-2-</span>
</p>
<p>&nbsp;</p>
<p style="text-align:center;">
<span class="span2">USLOVNU OSUDU</span>
</p>
<p>&nbsp;</p>
<p>
<span>S tim da mu utvrdjuje kaznu zatvora u trajanju od 2 mjeseca (dva mjeseca) koja se neće izvršiti ako okrivljeni u roku od godinu dana ne izvrši novo krivično djelo.</span>
</p>
<p>
<span>Okrivljeni se obavezuje da na ime paušla plati ovom Sudu iznos od 27,50 eura.</span>
</p>
<p>
<span>Okrivljeni se takodje obavezuje da oštećenom JZU D. zdravlja P. na ime štete plati iznos od 170,23 eura.</span>
</p>
<p>
<span>Paušal sudu i štetu oštećenom okrivljeni će platiti u roku od 15 dana po pravnosnažnosti presude pod prijetnjom prinudnog izvršenja.</span>
</p>
<p>&nbsp;</p>
<p style="text-align:center;">
<span class="span2">O b r a z l o ž e n j e</span>
</p>
<p>&nbsp;</p>
<p>&nbsp;</p>
<p>
<span class="span2"></span><span>Osnovno državno tužilaštvo u Pljevljima optužnim predlogom Kt.br.282/13 od 08.08.2013. godine optužilo je okrivljenog Dj. S. iz P. zbog krivičnog djela uništenje i oštećenje tudje stvari iz čl.253.st.1. Krivičnog zakonika  CG navodeći da je okrivljeni krivično djelo izvršio na način mjesto i vrijeme kako je to bliže opisano u izreci presude.</span>
</p>
<p>
<span>U završnoj riječi zamjenik ODT Pljevlja je u cjelosti ostao pri podnesenom optužnom predlogu i predložio da sud okrivljenog glasi krivim i osudi po zakonu.</span>
</p>
<p>
<span>Zastupnik oštećenog JZU D. zdravlja P. je ostavio sudu na slobodnu procjenu da sudi o krivici okrivljenog, a istakao je imovinsko pravni zahtjev u iznosu od 170,23 eura.</span>
</p>
<p>
<span>Okrivljeni Dj. S. u svoju odbranu na glavnom pretresu je istakao da je dana 31.07.2013. godine oko 11,00 časova došao u D. zdravlja P. sa namjerom da se pregleda pa je u više navrata pokušavao da udje u ordinaciju kod dr. D. G., medjutim odbijali su ga nekoliko puta da ga prime, pa je jednog momenta pošto ga je uhvatila panika i nerevoza, a toga često hvata, ušao u ordinaciju i sa stola oborio štampač i kompjuter, a takodje objašnjava da nebi trebalo da se išta od toga polomilo, ali nije sasvim siguran. U ordinaciji su bile samo doktorka i medicinska sestra, a nije vidio bilo kakvog pacijenta u blizini.</span>
</p>
<p>
<span>U završnoj riječi je istakao da se osjeća krivim da priznaje krivicu, da se kaje što je ovo uradio, ali ističe da je bio iziritiran ponašanjem osoblja D. zdravlja P., pa je na kraju svoju odgovornost ostavio sudu na slobodnu procjenu.</span>
</p>
<p>
<span>U dokaznom postupku sud je saslušao zastupnika oštećenog JZU D. zdravlja P. Ž. R. kao i svjedoke G. D., P.V. i D. R., pročitao odštetni zahtjev JZU D. zdravlja P. br. 01-1029 od 02.08.2013. godine, izvršio uvid u fotoelaborat UP CB Pljevlja br. 358/13 od 31.07.2013. godine i pročitao izvještaj iz KE za okrivljenog izdat od strane UP CB Pljevlja br. 03-245/13-5414/2 od 09.08.2013. godine.</span>
</p>
<p>
<span>Nakon provedenog dokaznog postupka i nakon ocjene svih izvedenih dokaza kako skupa tako i pojedinačno i u njihovoj medjusobnoj povezanosti jednog sa drugim, a imajući u vidu i potpuno priznanje okrivljenog sud je utvrdio da je okrivljeni Dj. S. iz P. izvršio krivično djelo koje mu je optužnim predlogom ODT Pljevlja stavljeno na teret, a na način mjesto</span>
</p>
<p>
<span> i virijeme kako je to bliže opisano u izreci ove presude. Ovakvu svoju odluku sud je zasnovao na činjenicama koje slijede iz dokaza izvedenih na glavnom pretresu kao i na potpunom priznanju okrivljenog.</span>
</p>
<p>
<span>Naime, zastupnik oštećenog JZU D. zdravlja P. Ž. R. je istakao da mu je poznat slučaj da je okrivljeni u D. zdravlja P. u ordinaciji dr. G. D. sa stola oborio kompjuter i štampač i da se </span>
</p>
<p style="text-align:center;">
<span>-3-</span>
</p>
<p>&nbsp;</p>
<p>
<span>štampač polomio. Dalje je istakao da su u pismenom obliku podnijeli odštetni zahtjev i da ostaju u cjelosti pri tom odštetnom zahtjevu. U završnoj riječi je ostavio sudu da cijeni o krivično-pravnoj odgovornosti okrivljenog, a istakao je imovinsko-pravni zahtjev u iznosu od 170,23 eura koliko i iznosi odštetni zahtjev.</span>
</p>
<p>
<span>Svjedokinja G. D. je istakla da je zaposlena u JZU D.  zdravlja P. kao izabrani doktor - ljekar porodične medicine. Dana 31.07.2013. godine oko 11,00 časova je bila u svojoj ordinaciji, a u to vrijeme je sa njom za privremeno kao medicinska sestra radila P. V., pošto je njena stalna medicinska sesra tih dana bila na godišnjem odmoru. Jednog momenta oko 11,00 časova pojavio se jedan čovjek koji je prvo otvorio jedna vrata, pa druga vrata na ordinaciji, a prije toga je imala pacijentu na pregledu koji je već bio legao na krevet da mu sestra uradi  EKG snimak. Taj čovjek što je ušao bio je u jako razjarenom stanju pa je uz viku i galamu došao do stola i sa stola oborio prvo štampač, a zatim i kompjuter na pod. Štampač više nije u upotrebi pošto je slomljen, a kompjuter je i dalje u upotrebi, ali je bio bačen na pod. Dalje ističe da se u tom momentu mnogo uplašila i krenula je prema terasi, a srećom okrivljeni nije krenuo u njenom pravcu, inače bi najvjerovatnije morala skočiti sa terase, a ordinacija se nalazi na II spratu. Posebno napominje da u blizini njene ordinacije nije bilo drugih ordinacija.</span>
</p>
<p>
<span>Svjedokinja P. V. je istakla da je zaposlena u  JZU D. zdravlja P. kao medicinska sestra te da je dana 31.07.2013. godine privremeno bila rasporedjana sa dr. G. D. da sa njom radi pošto je njena stalna medicinska sestra bila na godišnjem odmoru. Nešto oko 11,00 časova bila je u jednoj prostoriji gdje je pacijencu D. radila  EKG snimak i otvorila su se vrata i u ordinaciju doktorke G. D. ušao je okrivljeni uz viku i galamu i bio je jako razjaren i oborio je sa stola štampač i kompjuter. Štampač više nije u upotrebi pošto je polomljen, a kompjuter je bio oboren, ali nije polomljen. </span>
</p>
<p>
<span>Svjedok D. R. je istakao da je dana 31.07.2013. godine bio u D. zdravlja na pregledu kod dr. G. D. i bio je u drugom kraju prostorije na krevetu jer mu je medicinska sestra radila  EKG snimak srca. Jednog momenta je u ordinaciju dr. G. ušao okrivljeni, a on inače po prirodi malo glasnije priča pa je njemu doktorka G. rekla da ne ulazi bez poziva, a nakon toga okrivljeni je sa stola oborio štampač i kompjuter i bacio na pod. Nakon tog čina okrivljenog on je rekao sestri da mu otkopča elektrode i da ustane pa kada je ustao okrivljeni vidjevši njega odmah se udaljio iz ordinacije. Dalje ističe da mu nije poznato da li je šta od opreme polomljeno ili nije uglavnom zna da je nakon toga došla policija i direktor D. zdravlja dr. T. </span>
</p>
<p>
<span>Sud je u cjelosti prihvatio iskaze svih saslušanih svjedoka smatrajući da su svjedoci objektivno svjedočili, a u ostalom i sam okrivljeni je priznao da je sa stola oborio štampač i kompjuter na pod. </span>
</p>
<p>
<span>Iz oštetnog zahtjeva JZU D. zdravlja P. se zaključuje da su ispostavili imovinsko-pravni zahtjev na iznos od 170,23 eura. </span>
</p>
<p>
<span>Iz fotoelaborata UP CB Pljevlja se vidi bliži izgled lica mjesta, zatim se vide detalji oborenog štampača i kompjutera kao i detalji polomljenog štampača. </span>
</p>
<p>
<span>Iz izvještaja iz  KE za okrivljenog br. 03-245/13-5414/2 od 09.08.2013. godine se zaključuje da je okrivljeni do sada dva puta osudjivan, a oba puta na novčanu kaznu.</span>
</p>
<p>
<span>Kod ovakvog činjeničnog stanja na osnovu svih izvedenih dokaza kao i na osnovu potpunog priznanja okrivljenog sud je utvrdio da je okrivljeni Dj. S. iz P. izvršio krivično djelo koje mu je optužnim predlogom ODT-a stavljeno na teret, a na način mjesto i vrijeme kako je to bliže opisano u izreci ove presude. Naime, utvrdjeno je da je kritičnog dana okrivljeni bez poziva ušao u ordinaciju D. zdravlja P. u kojoj ordinira doktorka G. D. te da je sa stola namjerno oborio </span>
</p>
<p style="text-align:center;">
<span>-4-</span>
</p>
<p>&nbsp;</p>
<p>
<span>štampač i kompjuter. Takodje je utvrdjeno da je štampač polomljen i da više nije za upotrebu. Imajući sve ovo u vidu sud je utvrdio da se u radnjama okrivljenog stiču svi bitni elementi bića krivičnog djela koje se okrivljenom stavlja na teret, pa ga je sud i oglasio krivim i osudio po zakonu.</span>
</p>
<p>
<span>Prilikom odredjivanja vrste kazne i prilikom odmjeravanja njene visine sud je u okviru opšte svrhe krivičnih sankcija cijenio i svrhu uslovne osude pa je sud mišljenja da radi krivično pravne zaštite protiv okrivljenog nije bilo potrebno izricati drugu vrstu krivične sankcije osim uslovne osude jer je sud mišljenja da će se ovom vrstom krivične sankcije prema okrivljenom postići kako specijalna tako i generalna prevencija i da okrivljeni u buduće neće vršiti ista ili slična krivična djela. Pri ovome kao olakšavajuću okolnost sud je cijenio potpuno priznanje okrivljenog kao i njegovo iskreno kajanje. Na kraju sud zaključuje da je izrečena krivična sankcija okrivljenom adekvatna i primjerena težini učinjenog djela, stepenu društvene opasnosti kao i nastalim posledicama, te da će se istom sankcijom prema okrivljenom u potpunosti postići sveha kažnjavanja propisana u članu 32. Krivičnog zakonika  CG.</span>
</p>
<p>
<span>U smislu člana 226. i 229. ZKP CG sud je obavezao okrivljenog da na ime paušala plati ovom sudu iznos od 27,50 eura, a isti iznos sud je odredio imajući u vidu dužinu trajanja i složenost krivičnog postupka kao i imovno stanje okrivljenog.</span>
</p>
<p>
<span>U smislu člana 239. ZKP CG sud je obavezao okrivljenog da oštećenom JZU D. zdravlja P. na ime štete plati iznos od 170,23 eura koliko iznosi i imovinski pravni zahtjev oštećenog.</span>
</p>
<p>
<span>Sa iznijetih razloga odlučeno je kao u izreci presude.</span>
</p>
<p>&nbsp;</p>
<p style="text-align:center;">
<span class="span2">OSNOVNI SUD U PLJEVLJIMA</span>
</p>
<p style="text-align:center;">
<span class="span2">dana 18.10.2013. godine</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span2">Zapisničar,</span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2">S u d i j a,</span>
</p>
<p>
<span>Djondović Milenka s.r.</span><span></span><span></span><span></span><span></span><span></span><span></span><span>Branko Pejović s.r.</span>
</p>
<p>&nbsp;</p>
<p>&nbsp;</p>
<p>
<span class="span2">PRAVNA POUKA</span><span>: protiv ove presude dozvoljena je žalba u roku od  8 dana po</span>
</p>
<p>
<span>                                 prijemu iste Višem sudu u Bijelom Polju, a preko ovog suda.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span2">DOSTAVLJENO:</span>
</p>
<p>
<span>1x ODT Pljevlja</span>
</p>
<p>
<span>1x okrivljenom</span>
</p>
<p>
<span>4x u predmet</span>
</p>
<p>&nbsp;</p>
<p>&nbsp;</p>
</div>
</div>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.s1{font-weight:bold;}
.p1{text-align:start;hyphenate:auto;font-family:Times New Roman;font-size:12pt;}
.p2{text-align:start;hyphenate:auto;keep-with-next.within-page:always;font-family:Times New Roman;font-size:12pt;}
.p3{text-align:justify;hyphenate:auto;font-family:Times New Roman;font-size:12pt;}
.p4{text-indent:0.51458335in;text-align:justify;hyphenate:auto;font-family:Times New Roman;font-size:12pt;}
.p5{text-indent:0.5in;text-align:justify;hyphenate:auto;font-family:Times New Roman;font-size:12pt;}
.p6{text-indent:0.5in;text-align:start;hyphenate:auto;font-family:Times New Roman;font-size:12pt;}
</style>
<title>OSNOVNI SUD U ROŽAJAMA</title>
<meta content="rafet.suljevic" name="author">
</head>
<body class="b1 b2">
<p class="p1">
<span class="s1">OSNOVNI SUD U ROŽAJAMA</span>
</p>
<p class="p2">
<span class="s1">K. br. 211/10</span>
</p>
<p class="p1"></p>
<p class="p1"></p>
<p class="p1">
<span class="s1">				U IME NARODA</span>
</p>
<p class="p1"></p>
<p class="p1"></p>
<p class="p3">
<span>	OSNOVNI SUD U ROŽAJAMA, kao prvostepeni krivični sud, u vijeću sastavljenom od sudije Rafeta Suljevića, kao predsjednika vijeća i sudija porotnika Kardović Avdurahmana i Demić Refije , kao članova vijeća, uz učešće zapisničara Vesić Verice, rješavajući po Optužnici ODT-a iz Rožaja Kt. br. 195/10 od od 13. 10. 2010. godine, koja je precizirana od strane ODT u Rožajama na glavnom pretresu u pogledu činjeničnog opisa izvršenog  krivičnog djela,  podnijetoj protiv optuženog M. M.  iz Rožaja, zbog krivičnog djela  gradjenje objekta bez gradjevinske dozvole iz čl. 326 a Krivičnog zakonika, nakon održanog usmenog, glavnog i javnog pretresa  dana 19. 04. 2011. godine u prisustvu ODT-a u Rožajama Kalač Hajrana i  optuženog M. M.  iz Rožaja, istog dana donio je i javno objavio, </span>
</p>
<p class="p1"></p>
<p class="p1"></p>
<p class="p2">
<span class="s1">				P R E S U D U </span>
</p>
<p class="p1"></p>
<p class="p1"></p>
<p class="p3">
<span>	Optuženi </span><span class="s1">M. M.</span><span>, JMBG .</span><span class="s1">, </span><span>od oca H. i majke H., rodjene  K., rodjen .. godine u Rožajama, gdje i živi, državljanin Crne Gore, pismen, završio srednju školu, radnik, oženjen, otac troje  djece, od kojih dvoje maloljetno, odslužio vojni rok l991. godine u Novom Sadu, vodi se pri VE Rožaje, siromašnog imovnog stanja, osudjivan presudom Osnovnog suda Rožaje K. br. 35/10 od 19. 08. 2010. godine zbog krivičnog djela iz čl. 284.st.3. u vezi st.l. i 2. u vezi čl. 23. KZ na kaznu zatvora u trajanju od 3 mjeseca i presudom Osnovnog suda u Rožajama K. br. l96/10 od 17. 12. 2010. godine zbog krivičnog djela iz čl. 284. st.3. u vezi st.l. i 2. u vezi čl. 23. KZ na kaznu zatvora u trajanju od 3 mjeseca, </span>
</p>
<p class="p3"></p>
<p class="p1"></p>
<p class="p3">
<span class="s1">				K R I V   J E </span><span> </span>
</p>
<p class="p4">
<span>	</span>
</p>
<p class="p4"></p>
<p class="p5">
<span>Što je:</span>
</p>
<p class="p5">
<span>Dana 08. 07. 2010. godine u mjestu Baza, Opština Rožaje, protivno propisima o izgradnji objekta, planiranju i uredjenju prostora i to protivno odredbama čl. 69. i čl. 105. Zakona o uredjenju prostora i izgradnji objekta (Sl. list CG br. 51 od 22. 08. 2008. godine) na  dijelu katastarske parcele br. 1168/1  koja je upisana u posjedovnom listu br. 294 KO Koljeno  na ime Država Crna Gora i dijelu katastarske parcele br. ll68/2 koja je upisana u posjedovnom listu br. 262 KO Koljeno na ime okrivljenog i bez predhodno pribavljene gradjevinske dozvole, započeo gradjenje objekta, na način što je sagradio 20 AB  (armirano betonskih) stubova širine 30 cm i visine 3 m,</span>
</p>
<p class="p5"></p>
<p class="p5">
<span>- čime je izvršio krivično djelo gradjenje objekta bez gradjevinske dozvole iz čl. 326 a Krivičnog zakonika, </span>
</p>
<p class="p4"></p>
<p class="p4">
<span>- pa ga sud za izvršeno krivično djelo, primjenom pomenutih zakonski propisa i čl. 4, 13, 15, 32, 36, 42, 45. i 46. st.l.tač.5. Krivičnog zakonika i čl. 364. Zakonika o krivičnom postupku , </span>
</p>
<p class="p4"></p>
<p class="p4"></p>
<p class="p4"></p>
<p class="p4">
<span>			</span><span class="s1"> O S U D J U J E </span>
</p>
<p class="p4"></p>
<p class="p4"></p>
<p class="p4">
<span>NA  KAZNU ZATVORA u trajanju od 30 (trideset) dana.</span>
</p>
<p class="p4"></p>
<p class="p4">
<span>Okrivljeni je dužan da ovom sudu plati troškove krivičnog postupka u iznosu od 298,00 eura.</span>
</p>
<p class="p4">
<span>Okrivljeni je dužan da ovome sudu plati na ime paušala iznos od 150,00 eura, a sve prednje u roku od 15 dana po pravnosnažnosti ove presude.</span>
</p>
<p class="p4"></p>
<p class="p6"></p>
<p class="p6">
<span class="s1">			O b r a z l o ž e n j e</span><span> </span>
</p>
<p class="p6"></p>
<p class="p6"></p>
<p class="p5">
<span>ODT u Rožajama podnio je ovome sudu Optužnicu Kt. br. 195/10 od 13. 10. 2010. godine  protiv okrivljenog  M. M.   iz Rožaja, zbog krivičnog djela gradjenje objekta bez gradjevinske dozvole iz čl. 326 a Krivičnog zakonika.   </span>
</p>
<p class="p5">
<span>ODT u Rožajama Kalač Hajran  je na glavnom pretresu od  19. 04. 2011. godine    u završnoj riječi precizirao činjenični opis u dispozitivu Optužnice na način kao u izreci ove presude, dok je ostao pri ranijoj pravnoj kvalifikaciji krivičnog djela. Dodao je još da izvedenim dokazima na glavnom pretresu u potpunosti potvrdjena osnovanost optužbe odnosno da je nesumnjivo utvrdjeno da je optuženi izvršio krivično djelo koje mu se stavlja na teret i da je krivično pravno odgovoran, pa je predložio da ga sud oglasi krivim za predmetno krivično djelo i osudi na kaznu po zakonu. </span>
</p>
<p class="p5">
<span>Okrivljeni M. M. u svojoj odbrani na glavnom pretresu istakao je u svemu kao na zapisniku iz istrage Ki. br. 72/10 od 23. 09. 2010.  godine, odnosno  da se ne osjeća krivim za krivično djelo koje mu se optužbom stavlja na teret . Dodaje da je u mjestu "Baza" Opština Rožaje na zemljištu koje je njegovo vlasništvo,  a gdje ima sagradjenu kuću izgradio 20 armirano betonskih stubova širine 30 cm i visine 3 m u cilju izgradnje objekta. Ističe da se radi o seoskom području, pa je smatrao da mu za izgradnju objekta na ovom području nije potrebna gradjevinska dozvola. Kada je došao gradjevinski inspektor saopštio mu je da ne može da izvodi radove bez pribavljene gradjevinske dozvole, pa je odmah obustavio dalju gradnju i uklonio je gradjevinski materijal. Dodaje da se obraćao nadležnom Ministarstvu sa zahtjevom da mu na tom mjestu dozvoli otkup jednog dijela državnog zemljišta da bi proširio svoj plac, medjutim, još mu nije odgovoreno na zahtjev. Dodaje da je  u medjuvremenu uklonio izgradjene betonske stubove i da nema namjeru da dalje izvodi bilo kakve gradjevinske radove na pomenutom mjestu, sve dok ne dobije potrebna odobrenja od nadležnih državnih organa. </span>
</p>
<p class="p4">
<span>U završnoj riječi je istakao da se ne osjeća krivim za krivično djelo koje mu se optužbom stavlja na teret, jer nije prisvojio, niti uzurpirao državno zemljište ,niti je na istom izgradio bilo kakav objekat. Gradjevinski objekat koji je gradio na pomenutom mjestu, nalazi se u neposrednoj blizini rijeke "Županica", pa je u cilju zaštite objekta morao da izgradi betonske potporne zidove. Tačno je da je na betonskoj ploči gradjevinskog objekta bio izgradio 20 armirano-betonskih stubova, koje je po nalogu gradjevinskog inspektora uklonio, tako da ih sada nema na objektu. Ukoliko sud stane na stanovište da je kriv za predmetno krivično djelo, molio je sud da mu izrekne najblažu vrstu krivične sankcije s obzirom da nikom nije pričinio nikakvu štetu osim sebi, jer je imao velike materijalne troškove, a u medjuvremenu je nadležnom Opštinskom organu podnio svu potrebnu dokumentaciju u cilju dobijanja gradjevinske dozvole i taj postupak je u toku. </span>
</p>
<p class="p5">
<span>Po ovoj krivično pravnoj stvari sud je na glavnom pretresu izveo sledeće dokaze:</span>
</p>
<p class="p5">
<span>Pročitan je zapisnik o inspekcijskoj kontroli koji je sačinjen od strane Ministarstva za uredjenje prostora i zaštitu životne sredine br. 1003-66/10 od 8. 07. 2010. godine,  pročitano je rješenje Ministarstva za uredjenje prostora i zaštitu životne sredine br. 1003-114/10 od 8. 07. 2010. godine, izvršen je uvid u prepis posjedovnog lista Uprave za nekretnine br. 113-956-1-1558-2010 od 8. 10. 2010. godine, izvršen je uvid u fotodokumentaciju sa lica mjesta, pročitan je izvještaj Uprave policije Ispostava Rožaje iz kaznene evidencije na ime okrivljenog M. M., pročitan je nalaz i mišljenje vještaka geometra Ibrahimović Šemsa od 16. 03. 2011. godine, pročitan je nalaz i mišljenje vještaka gradjevinske struke Camić Bela  od 17.03.2011. godine, čiji je sastavni dio situacija postojećeg stanja na teretu, u nastavku dokaznog postupka pročitan je iskaz svjedoka D. R.koji je dao na glavnom pretresu od 14. 12. 2010. godine, pročitan je zapisnik o uvidjaju koji je sud obavio na licu mjesta dana 9. 03. 2011. godine, izvršen je uvid u pravnosnažnu presudu ovog suda K. br. 35/10 od 19. 08. 2010. godine i izvršen je uvid u pravnosnažnu presudu ovog suda K. br. l96/10 od 17. 12. 2010. godine. </span>
</p>
<p class="p5">
<span>Svjedok D. R. na zapisniku sa glavnog pretresa od 14. 12. 2010. godine koji je uz saglasnost stranaka pročitan na glavnom pretresu istakao je u svemu kao na zapisniku iz istrage Ki. br. 72/10 od 27. 09. 2010. godine, odnosno da je zaposlen u Ministarstvo uredjenja prostora i zaštite životne sredine kao inspektor zaštite prostora. Dana 8. 07. 2010. godine prilikom obilaska retena na području Opštine Rožaje, u mjestu "Baza" , primijetio je da se izvode radovi na objektu koji je izgradjen uz već postojeći gradjevinski objekat. Na gradilištu je zatekao radnike koji su izvodili gradjevinske radove, odnosno vršili izgradnju 20 armirano betonskih stubova širine 30 cm i visine 3 m. Radove je izvodio investitor M. M.. Tražio je od investitora gradjevinsku dozvolu i isti mu je kazao da nema gradjevinsku dozvolu, ali da je podnio zahtjev radi regulisanja iste. S obzirom da okrivljeni nije posjedovao gradjevinsku dozvolu za izvodjenje gradjevinskih radova  sačinio je zapisnik o izvršenoj kontroli, a protiv okrivljenog je podnio krivičnu prijavu. Dodao je još da je nakon podnošenja prijave ponovo izlazio na lice mjesta dana 18. 10. 2010. godine i tada se uvjerio da je optuženi uklonio izgradjene betonske stubove, kako mu je to i bilo naloženo rješenjem br. l003-114/10 od 8. 07. 2010. godine.</span>
</p>
<p class="p5">
<span>Iz nalaza i mišljenja vještaka geometra Ibrahimović Šemsa od 16. 03. 2011. godine vidi se da se predmetna parcela - površina, na kojoj je sagradjena betonska ploča, nalazi u KO Koljeno I, Opština Rožaje, da je ukupne površine 120 m2 i da je na istoj sagradjena betonska ploča. Predmetna površina predstavlja dio katastarske parcele br. 1168/1 "Put Rožaje - Berane" koja je upisana u posjedovnom listu br. 294 KO Koljeno I na ime Država Crna Gora. Izmedju ove površine i kuće vlasništvo okrivljenog, nalazi se površina zemljišta koja je upisana u posjedovnom listu br. 262 KO Koljeno I na ime okrivljenog, kao dio katastarske parcele br. 1168/2  "Pored puta Rožaje - Berane", a isto je po kulturi dvorište.</span>
</p>
<p class="p5">
<span>Iz nalaza i mišljenja vještaka gradjevinske struke Camić Bela od 17. 03. 2011. godine vidi se  da su započeti radovi,  pored  gradjevinskog objekta vlasništvo okrivljenog, izvedeni od armirano betonskih zidova i pune armirano betonske ploče, da su izvedeni grubi gradjevinski radovi na podrumu, kao i prilazna betonska rampa kao ulaz u garažni prostor podruma, dok će se prostor nad pločom podruma koristiti za parking. Spoljni  gabariti objekta su različiti s obzirom da je isti nepravilnog oblika, a Opština Rožaje  u ovom dijelu nema razradjen prostorni plan i za postojeći objekat uradjeno je idejno rješenje.</span>
</p>
<p class="p5">
<span>Iz zapisnika o izvršenoj inspekcijskoj kontroli Ministarstvu uredjenja prostora i zaštite životne sredine br. l003-66/10 od 8. 07. 2010. godine vidi se  da je inspektor zaštite prostora dana 8. 07. 2010. godine po službenoj dužnosti obilazio teren i  na objektu vlasništvo okrivljenog kontrolom je utvrdio da je  okrivljeni izlio 20 armirano betonskih stubova prečnika 30 cm i visine 3 m, bez potrebne dokumentacije , odnosno gradjevinske dozvole.</span>
</p>
<p class="p5">
<span>Sud je cijeneći  sve izvedene dokaze u smislu čl. 36o. st.2. ZKP-a,  nedvosmileno utvrdio činjenično stanje kao u izreci ove presude.</span>
</p>
<p class="p5">
<span>Utvrdjeno činjenično stanje proizilazi iz dokaza izvedenih u postupku, a isto nalazi oslonca i u odbrani okrivljenog. </span>
</p>
<p class="p5">
<span>Naime, na osnovu svih izvedenih dokaza na glavnom pretresu nesumnjivo je utvrdjeno da  je okrivljeni M. M. dana 8. 07. 2010. godine u mjestu "Baza", Opština Rožaje, protivno propisima o izgradnji objekata, planiranju i uredjenju prostora, na dijelu katastarske parcele br. 1168/1, koja je upisana u posjedovnom listu br. 294 KO Koljeno na ime Države Crne Gore  i dijelu katastarske parcele br. 1168/2 koja je upisana u posjedovnom listu br. 262 KO Koljeno na ime okrivljenog izgradio betonsku ploču  površine 120 m2, na kojoj ploči je zatim nastavio izvodjenje gradjevinskih radova.  Okrivljeni je naime, bez predhodno pribavljene gradjevinske dozvole sagradio 20 armirano betonskih stubova širine 30 cm i visine 3 m, na betonskoj ploči koja je izgradjena pored  postojećeg gradjevinskog objekta - kuće, njegovo vlasništvo. </span>
</p>
<p class="p5">
<span>Prilikom izlivanja armirano betonskih stubova na pomenutom objektu, okrivljenog je na licu mjesta zajedno sa radnicima zatekao inspektor za zaštitu prostora D.R.koji je od okrivljenog zatražio gradjevinsku dozvolu, a nakon što mu je okrivljeni saopštio da nema dozvolu za izgradnju armirano betonskih stubova, naložio mu je rješenjem br. l003-114/10 od 8. 07. 2010. godine, da ukloni armirano betonske stubove sa betonske ploče, a takodje protiv okrivljenog je podnio krivičnu prijavu. </span>
</p>
<p class="p5">
<span>Okrivljeni M. M.je kasnije uklonio armirano betonske stubove sa betonske ploče, odnosno postupio je po rješenju  gradjevinskog inspektora, što je potvrdjeno naknadnim  izlaskom na lice mjesta dana 18. 10. 2010. godine,  gradjevinskog inspektora D.R., kao i uvidjajem suda na licu mjesta dana 9. 03. 2011. godine u prisustvu okrivljenog, vještaka geometra i vještaka gradjevinske struke. </span>
</p>
<p class="p5">
<span>Prednje činjenično stanje nesumnjivo proizilazi iz iskaza svjedoka Deljanin Ragipa, na osnovu izvršenog uvida u zapisnik o inspekcijskoj kontroli Ministarstva uredjenja prostora i zaštitne sredine br. 1003-66/10 od 8. 06. 2010. godine, rješenja Ministarstva uredjenja prostora i zaštite životne sredine br. 1003-114/10 od 8. 07. 2010. godine , izvršenog uvida u prepis posjedovnog lista Uprave za nekretnine- Područna jedinica Rožaje br. 113-956-1-1558-2010. od 8. 10. 2010. godine, fotodokumentacije sačinjene na licu mjesta, obavljenog uvidjaja  na licu mjesta od strane suda dana 9. 03. 2011. godine ,  te nalaza i mišljenja vještaka geometra Ibrahimović Šemsa od 16. 03. 2011. godine i vještaka gradjevinske struke Camić Bela od 17. 03. 2011. godine. </span>
</p>
<p class="p5">
<span>Sve naprijed navedene dokaze, sud je u cjelosti prihvatio jer su isti objektivni , logični i stručni, a isti se medjusobno slažu i dopunjuju, tako da nema sumnje u drugačije činjenično stanje.</span>
</p>
<p class="p5">
<span> Prednje činjenično stanje  potvrdjeno je i odbranom okrivljenog M. M. koji nije sporio da je na predmetnoj lokaciji, gdje ima sagradjenu kuću, izgradio 20 armirano betonskih stubova prečnika 30 cm i visine 3 m, te da za njihovu izgradnju nije imao potrebnu dokumentaciju, odnosno gradjevinsku dozvolu. Okrivljeni takodje nije sporio činjenicu da je zatečen od strane gradjevinskog inspektora prilikom izgradnje armirano betonskih stubova te da na njegovo traženje nije mogao da mu da na uvid gradjevinsku dozvolu , a da je kasnije na zahtjev gradjevinskog inspektora obustavio radove i uklonio izgradjene armirano betonske stubove. </span>
</p>
<p class="p5">
<span>U ovom  dijelu sud je prihvatio kao objektivnu odbranu okrivljenog s obzirom da se slaže sa utvrdjenim činjeničnim stanjem i naprijed pomenutim dokazima.</span>
</p>
<p class="p5">
<span>Sud nije prihvatio dio odbrane okrivljenog gdje je istakao da je radove izvodio na seoskom području i da je sa tog razloga smatrao da mu nije potrebna gradjevinska dozvola . U ovom dijelu odbrana okrivljenog je očigledno usmjerena  na pokušaj da  umanji svoju krivično pravnu odgovornost za izvršeno krivično djelo, pa je kao takvu u ovom dijelu  sud nije prihvatio.  </span>
</p>
<p class="p5">
<span>Iz svega naprijed utvrdjenog i izloženog sud je izveo nesumnjiv zaključak da su u radnjama okrivljenog  M. M. sadržani svi bitni elementi bića krivičnog djela gradjenje objekta bez gradjevinske dozvole iz čl. 326 a Krivičnog zakonika, jer je protivno odredbi čl. 69. Zakona o uredjenju prostora i izgradnji objekata ( Sl. list CG br. 51/08 od 22. 08. 2008. godne), kojom je odredbom jasno predvidjeno da se objekat može graditi na osnovu gradjevinske dozvole i tehničke dokumentacije i suprotno odredbi čl. 105. pomenutog Zakona kojom odredbom je predvidjeno da se gradjenje objekta može započeti na osnovu gradjevinske dozvole i revidovanog glavnog projekta, izgradio 20 armirano betonskih stubova visine 3 m, i prečnika 30 cm, na dijelu katastarske parcele br. 1168/1 koja je državno vlasništvo i dijelu katastarske parcele br. 1168/2 koja je njegovo privatno vlasništvo.</span>
</p>
<p class="p5">
<span>Okrivljeni je kritičnom prilikom postupao sa  direktnim umišljajem  jer je bio svjestan da radove izvodi bez predhodno pribavljene gradjevinske dozvole i  pristao je na posledice svog djela,  pa ga je sud za izvršeno krivično djelo oglasio krivim i osudio na kaznu zatvora u trajanju od 30 dana. </span>
</p>
<p class="p5">
<span>Prilikom odmjeravanja kazne okrivljenom za izvršeno krivično djelo sud je imao u vidu sve okolnosti iz čl. 42. KZ koje utiču na to da kazna bude veća ili manja, pa mu je od olakšavajućih okolnosti uzeo u obzir da je porodičan čovjek, otac troje djece  od kojih dvoje maloljetno i da je siromašnog imovnog stanja, dok je otežavajuća okolnost na strani okrivljenog bila činjenica da je ranije osudjivan za krivična djela.</span>
</p>
<p class="p5">
<span>  Vodeći još računa o stepenu  povrede zaštićenog  dobra, sud je okrivljenog   uz primjenu odredaba o ublažavanju kazne iz  čl.45 i 46 st. 1 tačka 5 KZ, osudio na kaznu zatvora u trajanju od trideset dana, kao ublaženu kaznu, ispod zakonskog minimuma predviđenog za ovu vrstu krivičnog dela, smatrajući da će se i  sa ovako ublažeom kaznom  prema okrivljenom postići svrha kažnjavanja iz čl. 32. KZ, a u okviru opšte svrhe izricanja i propisivanja krivičnih sankcija iz čl. 4. st.2. KZ.</span>
</p>
<p class="p5">
<span>Na osnovu čl. 202. st.l. ZKP-a okrivljeni  Mujević Mujo  je dužan da ovom sudu  plati troškove  krivičnog postupka u ukupnom iznosu od  298,00 eura. Pomenuti troškovi se odnose na nagradu  koja je  isplaćena vještaku geometru Ibrahimović Šemsu za dati nalaz i mišljenje u iznosu od 82,50 eura, nagradu za dati nalaz i mišljenje vještaku gradjevinske struke Camić Belu u istom iznosu, dnevnice sudiji  i zapisničaru za izlazak na lice mjesta i vršenje uvidjaja u iznosu od po 20,00 eura, te troškove privodjenja okrivljenog na glavni pretres iz Zatvora u Bijelom Polju u iznosu od 93,00 eura prema računu ZIKSA Podgorica br. 664-S od 11. 03. 2011. godine.  </span>
</p>
<p class="p5">
<span>Na osnovu člana l99. st.3. u vezi čl.202.st.l.  ZKP-a, sud je obavezao okrivljenog da plati ovome sudu na ime paušala iznos od 150,00 eura, a imajući pri tom u vidu trajanje i složenost krivičnog postupka kao i imovno stanje okrivljenog.</span>
</p>
<p class="p5">
<span>Sa izloženog odlučeno je kao u dispozitivu ove presude.</span>
</p>
<p class="p5"></p>
<p class="p5">
<span>	</span><span class="s1">OSNOVNI SUD U ROŽAJAMA, dana 19.04.2011. godine.</span>
</p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5">
<span class="s1">Zapisničar, 				        PREDSJEDNIK VIJEĆA-SUDIJA,</span>
</p>
<p class="p5">
<span class="s1">Verica Vesić,s.r.                                                         Rafet Suljević,s.r.</span>
</p>
<p class="p5">
<span class="s1">	                          </span>
</p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5">
<span class="s1">PRAVNA POUKA:</span><span> Protiv  ove presude može se izjaviti žalba u roku od l5 dana od dana prijema iste i to Višem sudu u Bijelom Polju, a preko ovog suda. </span>
</p>
<p class="p1"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:end;hyphenate:auto;keep-with-next.within-page:always;font-family:Times New Roman;font-size:14pt;}
.p2{text-align:center;hyphenate:auto;font-family:Times New Roman;font-size:14pt;}
.p3{text-align:center;hyphenate:auto;keep-with-next.within-page:always;font-family:Times New Roman;font-size:14pt;}
.p4{text-indent:0.375in;text-align:center;hyphenate:auto;font-family:Times New Roman;font-size:14pt;}
.p5{text-align:justify;hyphenate:auto;font-family:Times New Roman;font-size:14pt;}
.p6{text-indent:0.375in;text-align:justify;hyphenate:auto;font-family:Times New Roman;font-size:14pt;}
.p7{text-indent:-0.25in;margin-left:0.5in;text-align:justify;hyphenate:auto;font-family:Times New Roman;font-size:14pt;}
.p8{text-indent:0.375in;text-align:center;hyphenate:auto;keep-with-next.within-page:always;font-family:Times New Roman;font-size:14pt;}
.p9{text-align:justify;hyphenate:auto;font-family:Times New Roman;font-size:12pt;}
.p10{text-align:start;hyphenate:auto;font-family:Times New Roman;font-size:14pt;}
.p11{text-align:justify;hyphenate:auto;keep-with-next.within-page:always;font-family:Times New Roman;font-size:14pt;}
.s1{font-weight:bold;}
.s2{display: inline-block; text-indent: 0; min-width: 0.2361111in;}
.s3{font-size:12pt;}
</style>
<title>K</title>
<meta content="ana.vukovic" name="author">
</head>
<body class="b1 b2">
<p class="p1"></p>
<p class="p1">
<span class="s1">K. br. 226/2011</span>
</p>
<p class="p2">
<!--Image link to '0.jpg' can be here-->
</p>
<p class="p2"></p>
<p class="p2"></p>
<p class="p3">
<span class="s1">U IME CRNE GORE</span>
</p>
<p class="p2"></p>
<p class="p4"></p>
<p class="p5">
<span class="s1">VIŠI SUD U PODGORICI</span><span>, u vijeću sastavljenom od sudije Ane Vuković, kao predsjednika vijeća, sudija</span><span class="s1"> </span><span>Ljiljane Lalićević</span><span class="s1"> </span><span>i</span><span class="s1"> </span><span>Hasnije Simonović, kao članova vijeća, uz učešće zapisničara Vinke Rakočević, u krivičnom predmetu protiv optuženog  R.A., iz  U., zbog krivičnog djela teško ubistvo iz čl. 144 tač. 8 Krivičnog zakonika,  odlučujući po optužnici VDT-a Podgorica, Kt. br. 116/11 od 28.11.2011. godine, nakon održanog glavnog, javnog pretresa dana 18.02.2013. godine, u prisustvu zastupnika optužbe Ljiljane Lakić, zamjenika VDT-a Podgorica, optuženog, njegovih branilaca T. D. i Z. B., advokata iz P.ovlašćenih predstavnika, oštećene porodice A., M.Ž., advokata iz P., i oštećene porodice T., Č. M., advokata iz U., nakon tajnog vijećanja i glasanja, donio je a dana 22.02.2013. godine, javno objavio</span>
</p>
<p class="p6"></p>
<p class="p3">
<span class="s1">P R E S U D U</span>
</p>
<p class="p5"></p>
<p class="p5">
<span class="s1">OPTUŽENI:</span>
</p>
<p class="p5"></p>
<p class="p5">
<span>R.A., JMBG ..., od oca M. i majke N., rodjene  I., rodjen.... godine u B., sa prebivalištem u U.,  ul..., državljanin C. G., završio Medicinski fakultet, po zanimanju ljekar, neoženjen, srednjeg imovnog stanja, neosuđI., u pritvoru do 02.08.2011. godine, od 23,00 h  pa nadalje,</span>
</p>
<p class="p5"></p>
<p class="p2">
<span class="s1">K r i v  j e</span>
</p>
<p class="p5"></p>
<p class="p5">
<span class="s1">Zato što je :</span>
</p>
<p class="p5"></p>
<p class="p5">
<span>Dana 02.08.2012. godine, oko 19,30 časova u U.u, u ulici 26. novembra sa umišljajem lišio života više lica, oštećene A.H.a i T.A.a, na način što je u toku svađe sa oštećenim A.H.om iz pištolja marke “Bereta” serijskog broja 38588, cal. 7,65 mm ispalio više projektila u pravcu oštećenog A., koji se nalazio na stepeništu koje vodi ka poslovnim prostorima u navedenoj ulici, od kojih su tri projektila pogodila oštećenog A., dok je jedan projektil pogodio oštećenog T.A.a, koji se našao na putanji ispaljenih projektila,  iako je bio svjestan da će time oštećenog A.H.a lišiti života, pa je to i htio, a da oštećenog T.A.a može lišiti života pa je na to pristao, nanoseći im povrede i to oštećenom A.H.u rane ustreline, u lijevom potiljačnom predjelu, u lijevom rameno nadlopatičnom predjelu i na spoljašnoj bočnoj strani lijevog kuka, a oštećenom T.A.u ranu prostrelinu u lijevom lopatičnom predjelu, usled kojih je kod oštećenog A.H.a usled razorenja za život važnih moždanih centara, a kod oštećenog T.A.a usled iskrvarenja iz srca i pluća, nastupila smrt,</span>
</p>
<p class="p5"></p>
<p class="p7">
<span class="s2">-​&nbsp;</span><span class="s1">čime je izvršio krivično djelo teško ubistvo iz čl. 144 tač. 8 Krivičnog zakonika</span>
</p>
<p class="p5"></p>
<p class="p5">
<span>pa  ga sud primjenom citiranih zakonskih odredbi, te čl. 2, 4, 5, 14 st. 2, 15, 32, 33, 35 st.2 tač.2, 36, 42, i 51 Krivičnog zakonika, i čl. 229, 239 i 374 Zakonika o krivičnom postupku, </span>
</p>
<p class="p8"></p>
<p class="p8">
<span class="s1">O S U Đ U J E</span>
</p>
<p class="p5"></p>
<p class="p6"></p>
<p class="p5">
<span class="s1">Na kaznu zatvora u trajanju od 17 (sedamnaest) godina</span><span>,  u koju kaznu   se uračunava vrijeme provedeno u pritvoru - od 02.08.2011. godine, pa nadalje.</span>
</p>
<p class="p5"></p>
<p class="p5">
<span>Dužan je optuženi</span><span class="s1"> </span><span>na ime troškova  krivičnog  postupka- paušala uplatiti ovom sudu iznos od 1473,00</span><span class="s1"> </span><span>€, u roku od 15 dana po pravosnažnosti presude. </span>
</p>
<p class="p5"></p>
<p class="p5">
<span>Oštećene porodice A.i T. se radi ostvarI.ja imovinskopravnog zahtjeva upućuju na redovnu građansku parnicu.</span>
</p>
<p class="p5"></p>
<p class="p5">
<span>Na osnovu čl. 75 st. 1 i 2 Krivičnog zakonika,  izriče se:</span>
</p>
<p class="p5"></p>
<p class="p2">
<span class="s1">MJERA BEZBJEDNOSTI</span>
</p>
<p class="p2"></p>
<p class="p5">
<span>Oduzima se od optuženog pištolj marke »Bereta«, serijskog broja 38588, cal. 7,65 mm, kao predmet upotrijebljen u izvršenju predmetnog krivičnog djela.</span>
</p>
<p class="p5"></p>
<p class="p5"></p>
<p class="p4"></p>
<p class="p4">
<span class="s1">O b r a z l o ž e n j e</span>
</p>
<p class="p4"></p>
<p class="p5"></p>
<p class="p5">
<span>Optužnicom Višeg državnog tužioca u Podgorici Kt.br. 116/11 od 28.11.2011. godine, stavljeno je na teret optuženom R. A., da je izvršio krivično djelo teško ubistvo iz čl. 144 tač. 8 KZ.</span>
</p>
<p class="p5"></p>
<p class="p5">
<span>Zastupnik optužbe je na glavnom pretresu precizirao činjenični opis dispozitiva optužnice na način kao u izreci presude. U završnoj riječi predložio je da sud optuženog oglasi krivim za predmetno krivično djelo i osudi po zakonu, budući da je provedenim dokazima utvrdjeno da je optuženi izvršio  krivično djelo teško ubistvo iz čl. 144 tač.8 Krivičnog zakonika. </span>
</p>
<p class="p5"></p>
<p class="p5">
<span class="s1">Optuženi A.R.</span><span> se pred istražnim sudijom branio ćutanjem, kao i na glavnom pretresu, s tim što je na ponovljenom glavnom pretresu, odgovarajući na pitanja naveo, da je nekih 4 godine prije kritičnog događaja, njegov otac imao verbalni konflikt sa sada pok. A.H. u vezi postavljanja reklame za njihovu ordinaciju. Nekoliko dana prije kritičnog događaja, po usmenom odobrenju nadležnih opštinskih organa, na zidu predmetne ordinacije postavio je reklamu jer mu je rečeno da će nekoliko dana kasnije biti donijeto rješenje  kojim se odobrava postavljenje reklame. Medjutim, istoga dana, dok je u ordinaciji  pregledao pacijente, došao je sin pok. A.H., A. B., i skinuo postavljenu reklamu, rekavši da to čini po nalogu svog oca, oštećenog A.H.. Vidjevši navedeno, isključio je struju da se B. ne bi povrijedio a potom nastavio  da radi u ordinaciji, ne ulazeći u konflikt sa B. Takodje, istoga dana, u večernjim satima, B. je  ponovo došao i to sa ocem H. Zauzet pregledima, nije izlazio iz ordinacije, međutim, kako su tada  slučajno naišli  njegov otac i brat, došlo je do verbalnog a zatim i fizičkog konflikta  između njegovog oca koji je pao nakon što ga je H. odgurnuo. Izašao je ispred ordinacije i pitao H. zbog čega se tako ponaša i istovremeno ga uputio na nadležne opštinske organe, rekavši mu da je već zahtijevao izdavanje odobrenja za postavljanje reklame. Odlazeći, oštećeni A. je reagovao pokazujući rukom zamišljenu granicu između ordinacije i svog lokala, govoreći „dovde je moje pa da će vas biti 500 nećete je postavljati“. Ni na ove H. riječi nije reagovao već se  vratio u ordinaciju, dok je policija privela H., njegovog oca i brata na informativni razgovor, o čemu je sačinjena službena zabilješka. Dalje je istakao, da je kritičnog dana bio previše razdražen, zbog čega se ne sjeća ni momenta pucanja niti mjesta gdje je stajao, kao ni da je vidio pok. T.. Jedino čega se sjeća je prisustvo policijskog i komunalnog inspektora, kao i da je prethodno svratio kod svoja dva druga, T. M. i J. D, koji su sjedjeli u obližnjem kafiću,  sjeća se i gužve u ordinaciji, te da su oštećeni A. i njegov sin sjedjeli u kafiću preko puta predmetne ordinacije. Iz straha od A., koji se proteklih godina, u kontinuitetu ponašao na opisan način prema njegovoj porodici, kritičnog dana, nakon što je u nadležnoj službi uplatio komunalnu taksu za reklamu, telefonom je obavijestio  A. da će toga dana postaviti reklamu. Na A. pitanje, ko je od nadležnih inspektora izlazio na uviđaj, saopštio mu je ime i prezime inspektora, nakon čega ga je A. pozvao telefonom i rekao mu „Što lažeš da je izlazio on“, jer je navodno provjerio da nije, ili mu je, kako je pretpostavljao, taj isti inspektor, čije je ime I., iz straha rekao da  nije izlazio na lice mjesta. Usled straha i prijetnji od A., pošao je u policiju, obavijestio o svemu dežurnog inspektora i zahtijevao njegovo prisustvo prilikom postavljanja reklame. Kritičnog dana njegovi drugovi, J. i T., slučajno su bili u obližnjem kafiću, u koji su često navraćali  da bi se vidjeli sa njim nakon posla. Prišao im je i rekao da sa oštećenim A. ima problema oko reklame, te da misli da je oštećeni naoružan i sugerisao im da se ne miješaju jer su policijski i komunalni inspektori već bili tu. Pojasnio je da nije vidio da je A. naoružan, ali je vidio da mu nešto viri iza pojasa, ne zna da li je to bio pištolj ili mu se iz straha to samo učinilo. Istakao je da ga je kritičnom prilikom najviše iznerviralo to što komunalni inspektor H., na njegov zahtijev, da skine reklamu koju je A.postavio na zidu ordinacije i to na nosačima za njegovu reklamu, nije reagovao, već je je odnjega tražio da mu preda dokumenta za svoju reklamu, za koje vrijeme je oštećeni pričao nešto na albanskom jeziku, što  nije razumio. Nije mogao da shvati da je njegova reklama prethodno 4 puta skidana, a da inspektor H. ništa nije preduzeo da skine reklamu koju je A.H. postavio bez odobrenja. U međuvremenu ulazio je dva puta u ordinaciju da pregleda pacijente, prilikom drugog ulaska, H. mu je rekao da je pozvao gradonačelnika koji mu je naložio da skine svaku reklamu koja nema dozvolu. Upitao je H. „što ne skinete ovu reklamu, ona nema odobrenje za postavljanje“, na što je oštećeni A. reagovao, govoreći „skini je ti ako imaš muda“. Nakon navedenog, ponovo je ušao u ordinaciju i odlučio da više ne izlazi, da oni to sami riješe. U trenutku kada je začuo da je nešto puklo, a kako mu je nadražaj toga dana bio veoma osetljiv, uzeo je očev pištolj koji se nalazio u ordinaciji, stavio ga za pojasom i izašao napolje, da vidi o čemu se radi. Daljeg slijeda događaja se ne sjeća, ali je siguran da nije imao namjeru da puca u bilo koga, već je pištolj uzeo iz čistog straha. Misli da je ispalio jedan metak u vazduh i da je A. nešto pričao, ali se slabo sjeća svega. Pojasnio je da se predmetni pištolj već 2-3 godine nalazio  u ordinaciji zbog problema koje je njegov otac imao sa narkomanima. Takodje je naveo, da je nekih 7 do 10 dana prije kritičnog događaja, uplatio  komunalnu taksu za postavljenje reklame te da je inspektor I. H. izlazio na lice mjesta da utvrdi mjesto na kojem će reklama biti postavljena. Kritičnog dana, dok je bio u zgradi opštine, sekretar mu je rekao da postavi reklamu jer će mu kasnije u toku dana biti odštampano rješenje  kojim se odobrava postavljanje reklame, što iz tehničkih razloga, nije bilo moguće odmah učiniti. Strahujući od konflikta, kritičnog dana pošao je u policiju, zahtijevajući na ulazu da ga primi nadležni inspektor, nakon čega je upućen u kancelariju inspektora A..Pojasnio je da je kritičnog dana, u pet navrata imao telefonsku komunikaciju sa H.om, koga je pozvao jednom, da ga obavijesti da će da postavi reklamu, a ostalo je H. njega zvao, optužujući ga da laže u vezi inspektora i  pozivajući ga da dodje kod njega u 7 h, govoreći  mu da će to lako da riješe, što je shvatio kao prijetnju, jer je oštećeni čovjek kojeg se plašio cijeli grad. Istakao je da je na osnovu opisanog ličnog iskustva kao i gradskih priča, strahovao od A., jer se sva njegova komunikacija svodila na prijetnje, pucanje, riječi „vidjecemo se“, tako da je strah  bio prisutan i kritičnog dana.  Imao je osjećaj da A. nije ljudsko biće, obraćao se komunalnom inspektoru riječima „ko si ti“ i sl., niko od komšija nije smio ništa da progovori uvijek kada bi se H. pojavio. Naveo je dalje da je njegova reklama bila jedina u okruženju jer su vlasnici ostalih lokala, po H. nalogu, skinuli ili  držali reklamu u podnožju pored ulaza, na trotoaru, a neki je nijesu ni imali jer je H. svim vlasnicima lokala u prizemlju, rekao da niko ne smije da postavi reklamu. Pojasnio je da je je svake godine dobijao odobrenje za postavljanje reklame, koju je prema važećim propisima iz oblasti zdravstva, bio u obavezi da postavi i to svijetleću reklamu sa jasnim obilježjima da se radi o ljekarskoj ordinaciji. Ipak poslednje godine nije htio da podigne rješenje koje je izdato tek krajem avgusta, s obzirom da je  ordinacija radila samo u toku ljeta jer je   tokom ostalih mjeseci u godini bio na specijalizaciji.</span>
</p>
<p class="p5">
<span> </span>
</p>
<p class="p5">
<span>U završnoj riječi, prihvatajući u cjelosti završnu riječ svojih branilaca, izrazio je kajanje i žaljenje zbog nastanka  tragedije, patnji i stradanja oštećenih porodica A. i T. Istakao je da je uoči tregedije, zbog stalnih prijetnji, uvreda i psihičkog omalovažavanja od strane A., koji je bio poznat kao nasilan, i nije prezao ni od čega, bio uznemiren, uplašen i da je strahovao  za svoj i život svoje porodice. Naveo je da pok. T. nije mogao vidjeti  niti pretpostaviti da se nalazio nekoliko desetina metara iza niza lokala koji nijesu radili. </span>
</p>
<p class="p5"></p>
<p class="p5">
<span>U završnoj riječi, branilac T. D.</span><span class="s1"> </span><span>je naveo da je optuženi kriv, ali ne za djelo koje mu je optužnicom stavljeno na teret već za ubistvo na mah, ističući da ni oštećeni A.H. nije nevin, jer je provokacijom i svojim ponašanjem doveo optuženog u stanje jake razdraženosti zbog, čega je optuženi na mah pucao u oštećenog. Takodje, kako u postupcima optuženog u odnosu na oštećenog T. koji je jedini nevina žrtva, nema ni svijesti ni pristajanja na izazI.je konkretne opasnosti, to ne postoji ni eventualni umišljaj optuženog. Predložio je da sud optuženog oglasi krivim zbog krivičnog djela ubistvo na mah iz čl. 145 KZ , uvažavajući  olakšavajuće okolnosti na strani optuženog, jer otežavajućih okolnosti nije bilo.</span>
</p>
<p class="p5"></p>
<p class="p5">
<span>Branilac Z. B. je u završnoj riječi istakao da je ugledna porodica A.svima pružala pomoć, dok je oštećeni A. izazivao pozornost i strah, prijetio  optuženom, što je sve uticalo da u konkretnoj situaciji optuženi reaguje na opisani način pa je saglašavajući se sa završnom riječi svog kolege, predložio,  da sud optuženog oglasi krivim za krivično djelo ubistvo na mah.</span>
</p>
<p class="p5"></p>
<p class="p5">
<span>Sud je u dokaznom postupku  saslušao punomoćnike oštećenih porodica A., i T., saslušao</span><span class="s1"> </span><span>svjedoke H. R.,  A. M. i K. M., na saglasan predlog stranaka pročitani su iskazi svjedoka A. I., T. M., J. D., dati na zapisniku o glavnom pretresu od 23.04.2012. godine, pročitan je iskaz svjedoka A. B. dat na zapisniku o saslušanju svjedoka pred istražnim sudijom Ki.br. 97/11 do 05.09.2011. godine, pročitan je zapisnik o uvidjaju istražnog sudije Višeg suda u Podgorici Kri.br. 655/11 od 03.08.2011. godine, potvrda o privremeno oduzetim predmetima izdata od UP Ispostava U. Ku.br. 185/11 od 02.08.2011. godine, izvještaj o kriminalističko-tehničkom pregledu lica mjesta br. knjige uviđaja 159/2011 od 02.08.2011 godine, izvještaj Kliničkog centra CG o analizi alkohola u krvi kod A.R. br. 1141 od 04.08.2011. godine, izvještaj JU Centra za toksikološka ispitI.ja CG o analizi na narkotike i sedative br. 03-9-3306/04 od 19.10.2011. godine, izvještaj UP Forenzičkog centra D. br. 3227/11 o balističkom vještačenju, izvještaj UP Forenzičkog centra D. br. 3228/11 o trasološkom vještačenju, izvještaj UP Forenzičkog centra D. br. 3226/11 o DNK vještačenju, izvještaj UP Forenzičkog centra D. br. 3229(1)/11 o daljini pucanja, izvještaj UP Forenzičkog centra D. br. 3229 (2)/11 o prisustvu B.utnih čestica, izvještaj UP Forenzičkog centra D. br. 3229/11 o vještačenju parafinskih rukavica, dopunski izvještaj UP Forenzičkog centra D. o biološkom vještačenju br. 3226/11, dopunski nalaz i mišljenje sudskog vještaka balističke struke B.B. i izvršen uvid u priloženu skicu mjesta, te saslušan  isti vještak na glavnom pretresu, pročitan  je obdukcioni zapisnik KC CG Odjeljenja za sudsku medicinu Podgorica S.br. 92/2011 od 10.08.2011. godine na ime oštećenog A.H., obdukcioni zapisnik KC CG Odjelljenja za sudsku medicinu Podgorica S.br. 93/2011 od 10.08.2011. godine na ime oštećenog T.A. i izjašnjenje sudskog vještaka med.struke dr. D. Č., dato na zapisniku o glavnom pretresu od 25.06.2012. godine, pročitan je nalaz i mišljenje tima sudskih vještaka neuropsihijatrisjke struke dr. S. M., psihijastrijske struke dr. Ž. G. i psihologa B. S.-I. od 14.03.2012. godine i izjašnjenje predstavnika tima sudskog vještaka neuropsihijatrijske struke, dr S. M., dato na zapisniku o glavnom pretresu od 23.04.2012. godine, pročitane su četiri službene zabilješke UP- Ispostava U Ku.br. 185/11 od 02.08.2011. godine, dopis UP PJ B. Ispostava U. br. 28 03-240/12-2875/2 od 22.11.2012. godine, službena zabilješka UP PJ B. – Ispostava U. Pu. br.422/11 od 24.07.2011. godine, službena zabilješka UP PJ B. – Ispostava U. od 25.07.2011. godine, dopis UP PJ B. Ispostava U. od 14.12.2012. godine, izvršen je uvid u fotoelaborat UP – Ispostava U. br. 159/12 od 02.08.2011. godine, uvid u fotoelaborat UP- Forenzičkog centra D. br. 3226/11 od 09.09.2011. godine, izvršen je uvid u skicu lica mjesta, pročitan je izvod iz kaznene evidencije na ime optuženog izdat od UP PJ B. od 16.08.2011. godine </span>
</p>
<p class="p5"></p>
<p class="p5">
<span>Cijeneći navode optužbe i odbrane, te provedene dokaze, kako pojedinačno, tako i u njihovoj medjusobnoj povezanosti, Sud je utvrdio da je optuženi A.R. izvršio predmetno krivično djelo, na način, vrijeme i mjesto, kako je to opisano izrekom presude pa ga je oglasio krivim.</span>
</p>
<p class="p5"></p>
<p class="p5">
<span class="s1">Punomoćnik oštećene porodice A.,</span><span>  M. Ž. se u završnoj riječi u ime oštećene porodice, pridružuila krivičnom gonjenju protiv optuženog,  ističući da oštećeni A. nije bio negativna ličnost kako su ga pojedini svjedoci htjeli predstaviti sa ciljem da opravdaju postupak optuženog. Istakla je takodje, da oštećeni A. nije bio naoružan, da se fizički nije približavao optuženom A. niti je sa njim imao bilo kakav verbalni sukob, već je samo od njega zahtijevao da mu pokaže rješenje kojim mu se dozvoljava postavljanje predmetne reklame.</span>
</p>
<p class="p5"></p>
<p class="p5">
<span class="s1">Punomoćnik oštećene porodice T.</span><span>, M. Č. je u završnoj riječi naveo da se pridružuje krivičnom gonjenju protiv optuženog, ističući da se optuženi odlučio na ovaj postupak iako je bio svjestan da može doći do ubistva trećeg lica, tj. oštećenog T..</span>
</p>
<p class="p5"></p>
<p class="p5">
<span class="s1">Saslušan u svojstvu svjedoka R. H.</span><span> je pred </span><span class="s1">istražnim sudijom i na glavnom pretresu, </span><span> u bitnom naveo, da ga je dana 02. avgusta 2011. godine oko 17,00 sati mobilnim telefonom pozvao optuženi A. i saopštio mu da oko 19,00 sati planira da postavi reklamni pano na fasadi zgrade u ul. 26. Novembra, u kojoj se nalazi ordinacija »Hegemona«. Optuženi mu je rekao da je pribavio sve papire i platio dažbine, kao i da bi volio da on prisustvuje postavljanju reklame i da to zapisnički konstatuje. Optuženi ga je takodje obavijestio da je odbio da oštećenom A.u pokaže dokumenta za postavljanje reklame, na čemu je oštećeni A. insisitirao. Kada je oko 19,00 h, došao  ispred predmetne ordinacije, preko puta koje je sjedio A.H. sa svojim sinom, optuženi ga je ponovo pozvao i rekao mu da će malo kasniti. Dok je čekao optuženog primijetio je reklamnu tablu za koju mu je oštećeni A. rekao da je on postavio. A. ga je pozvao da popiju piće, što je prihvatio i rekao  A.u da nije trebalo da postavlja tablu, na  što mu je A. odgovorio da će je skinuti. A.H. mu je takodje rekao da optuženi namjerava da  postavi svoju tablu te da će za tako nešto morati da mu pokaže odobrenje, na što mu je  odgovorio, da optuženi nema nikakvu obavezu da mu pokazuje odobrenje, već da sopstvene sumnje u reguralnost procedure provjeri u nadležnoj inspekciji. Nakon navedenog, A. je telefonom pozvao nekoga iz Opštine, misli I. H., zaposlenog u urbanizmu, u čijoj nadležnosti  je provjera tehničko urbanističkih uslova za postavljanje reklamnih panoa, ali ne zna o čemu su pričali. Nakon navedenog,  oštećeni A. je sa sinom ostao da sjedi u istom lokalu, a on je znajući da će optuženi kasniti, pošao kući.  Kada se oko 19,15 vratio, kod predmetne ordinacije zatekao je inspektora I. A. koji mu je objašnjavajući svoje prisustvo u svrhu spriječavanja eventualnog konflikta, rekao da optuženi namjerava da postavi reklamu. Upravo tada  došao je optuženi kome je sugerisao da za postavljanje reklamnog panoa mora imati i odobrenje a ne samo dokaz o plaćanju komunalne takse, na što mu je optuženi odgovorio da ima i odobrenje, koje će pokazati samo njemu. Optuženi je potom pošao do svoje ordinacije i u PVC omotu donio rješenje Sekretarijata za finansije  o plaćanju komunalne takse za postavljanje reklamnog panoa u iznosu od 60 € i priznanicu na isti iznos. Ponovio je optuženom, da to nije dovoljno za postavljanje panoa već da treba da sačeka, ne duže od sjutradan, dok se ne izda rješenje o postavljanju panoa, nakon čega će se reklama postaviti u skladu sa urbanističko tehničkim uslovima. Pokazujući na pano koji je postavio A. za svoj minimarket, pitajući ga da li za taj pano postoji odobrenje, optuženi je  zahtijevao da skine i da pozove predsjednika opštine i još neke ljude. Nakon toga,  oštećeni A. je krećući se ka terasi svog lokala, prošao iza leđa inspektora  A., koji mu se obratio, govoreći: „Ovu tablu da skineš“, na što mu je A.  odgovorio pitanjem „Ko ste vi?“. A. se tada predstavio da je inspektor policije, ponavljajući A.u  da skine reklamu, na što je A. rekao „Oću, oću“. Nakon navedenog,  u prisustvu optuženog i A.a, sa kojima je stajao na trotoaru, pozvao je telefonom predsjednika opštine, G. H., koji mu je  nakon što mu je objasnio o čemu se radi, rekao „I jedan i drugi neka skidaju, odmah“ pa  je  obojici prenio ove predsjednikove riječi. Kako je u medjuvremenu obavijestio i komunalnu policiju da treba da se skine  reklama koju je A. postavio, rekao  je prisutnima da će tabla biti skinuta najduže za dva sata jer nadležni službenici izlaze na teren u 21 h. Oštećeni A. je u tom trenutku stojao iznad, na terasi lokala,  odakle ih je posmatrao, da bi zatim u trenutku  kada je optuženi krenuo ka A.u, A.  rekao „Policijo interveniši“ i podigao ruke u vis. Čini mu se da je  A. u ruci imao mobilni telefon. Tada je vidio da optuženi koji se nalazio na udaljenosti od nekih metar od njega i inspektora A., vadi pištolj iza pojasa, repetira ga,  kreće prema oštećenom A.u i počinje da puca. Sugerisao je prethodno A. da zbog ranijih konflikata između optuženog i oštećenog, pozove pojačanje, na što je A. ponovio da je upravo on tu da spriječi eventualne probleme. Nije vidio u kojoj je ruci optuženi držao pištolj niti u kojem pravcu je pucao jer je čim je začuo prvi pucanj, potrčao  u dvorište kuće koleginice T. K.Dok je bježao i dalje su se čuli pucnji, ne zna tačno koliko, nije vidio  ko je pogođen samo je rekao T. „Čovjek, ubi čovjeka, daj mi čašu vode“. Telefonom je obavijestio  predsjednika opštine i načelnika K. M. da je došlo do pucnajve, nakon čega je pošao kući i kasnije preko TV-a saznao da se dogodilo dvostruko ubistvo. Istakao je da je optuženi bio ljutit, „naelektrisan“, zahtijevao je od njega da pozove predsjednika opštine da bi ga uvjerio da ima odobrenje za postavljanje reklame. Kada je izvadio pištolj, optuženi je reagovao munjevito a prethodno ga je A. provocirao sa terase govoreći „ne možete mi ništa“. Sjeća se i da je oštećeni A. na njegovu reakciju, da ne može i ne smije da se miješa hoće li neko ili ne da postavi reklamu rekao „kompletnu porodicu A. ću iseliti iz U.a“. Svjedok je dalje naveo da mu je poznato da je porodica A. ranijih godina ispoštovala sve zakonske propise za dobijanje odobrenja za postavljanje reklame, a takodje i da je A.H. imao problem sa porodicom A. upravo u vezi reklame. Takođe je naveo da mu je poznato da je njihova služba imala problema sa oštećenim A.em u vezi objekta, vlasništvo A.eve supruge  zbog nedozvoljenog uzurpiranja trotoara, kao i da je A. imao probelma sa islamskom zajednicom i da je čak pucao. Pojasnio je da je kada je došao na lice mjesta, iznad ordinacije optuženog i to malo iznad mjesta gdje je optuženi trebao svoju reklamu da postavi, zatekao reklamu vezanu žicom, za koju mu je oštećeni A. rekao da je to njegova reklama. Tom prilikom optuženi A. je tražio od njega da skine ovu reklamu, što nije mogao odmah da uradi, već je namjeravao da pozove izvršitelje koji bi je skinuli nakon što im odpočne smjena. Rekao je A.u da sam skine reklamu, na što mu je odgovorio da će je skinuti. Ovakvo ponašanje A. doživio je kao provokaciju. Nema saznanja da je A.H. bio naoružan kritičnom prilikom niti je vidio kod njega oružje. Naveo je i da je kritičnim prilikom  svega par objekata radilo, ističući da  je u okruženju bilo mnogo ljudi, s obzirom da je turistička sezona bila u jeku.</span>
</p>
<p class="p5"></p>
<p class="p5">
<span class="s1">Saslušan u svosjtvu svjedoka M. A., otac optuženog, </span><span> je naveo da je prije 20 godina bio veliki prijatelj sa oštećenim A.H.om, koji odnosi su se poremetili kada su kupili lokale u susjedstvu i to upravo oko reklame za ordinaciju, zbog koje se H.  uvijek bunio i sprečavao da je postave, iako su imali urednu dokmentaciju. Prije 4 godine, ispred ordinacije imali su verbalni konflikt takođe u vezi postavljanja reklame, kao i 6-7 dana prije kritičnog događaja, kada je sa H.om  imao prvo verbalni konflikt, a zatim ga je H. čak i gurnuo, kojom prilikom nije bio prisutan optuženi. Naveo je da je vlasnik pištolja kojim je izvršeno predmetno krivično djelo, za koji pištolj ima dozvolu, objašnjavajući da ga je  u ordinaciji držao iz razloga lične bezbjednosti i zaštite od pacijenata koji su mu uz prijetnju pištoljem prije 4 godine tražili lijek »trodon«. Istakao je da optuženi nije znao da  je pištolj u ordinaciji sve dok nije napravljeno veliko čišćenje i spremanje ordinacije, kada je i saznao.</span>
</p>
<p class="p5"></p>
<p class="p5">
<span class="s1">Saslušan u svojstvu svjedoka I. A. je </span><span>pred </span><span class="s1">istražnim sudijom </span><span>naveo da je kritičnog dana, optuženi, koji mu je porodični prijetelj, došao kod njega u kancelariju, zbog problema u vezi sa predmetnom reklamom. Oko 18 h optuženi ga je ponovo  pozvao  i obavijestio  ga da mu je H. A. rekao da mu neće dozvoliti da postavi reklamu ako nema rešenje za koje je optuženi tvrdio da ga ima. Rekao je optuženom da će doći kod ordinacije oko 19 h, što je i učinio. Prilazeći zgradi u kojoj se nalazi predmetna ordinacija, primijetio je da sa lijeve strane u lokalu »Volkano« sjedi H. A. sa jednim momkom u crvenoj majici za kojeg je se kasnije saznao da mu je sin, a dva stola od njih, sjedio je optuženi sa još nekim. Na mjestu gdje je optuženi htio da postavi reklamu vidio je postavljenu reklamu sa ispisanim nazivom nekog marketa koja je bila privezana žicom. Telefonom je pozvao komunalnog inspektora T. koji ga je uputio na K. M., načelnika komunalne policije, da sa njim razgovara o ovom problemu. Dok je telefonom razgovorao sa Kaplanom, došao je komunalni policajac R. H. a odmah za njim i optuženi, koji je izgledao unezvijereno i više puta ulazio u ordinaciju i lokal »Volkano«. Tokom razgovora sa K., sugerisao mu je da ovaj problem treba riješiti usmeno i to što prije, da ne dodje do problema a zatim dao  telefon svjedoku H.da nastavi razgovor sa K. Njih dvojica su razgovarali na albanskom jeziku a nakon izvjesnog vremena H. je pružio telefon optuženom koji je objašnjavao da je platio komunalije i da mu je u sekretarijatu rečeno da može da postavi reklamu. Tada je svjedok H.a  rekao da će u 21 h  dati nalog da se ukloni reklama koju je postavio A.. Optuženog je iritiralo čekanje pa je ponavljao  da su u nekoj ranijoj prilici njegovom ocu odmah skinuli reklamu. Pokušao je da smiri optuženog koji je ponavljao da je sve platio, a zatim je R. H. predočio optuženom da je zvao gradonačelnika koji mu  je rekao da se skinu obije reklame i da ne može postavljati reklamu ko nema rješenje. Nakon navedenog, oštećeni H. A. je izašao iz lokala i prelazeći ulicu razgovarao sa H. nešto na albanskom jeziku, što nije razumio,  ali je shvatio da je ovaj razgovor bio oštar. Tada mu se oštećeni A., iako ga poznaje, obratio pitajući ga ko je on, na što mu je odgovorio, da je sve u redu i da je tu da ne bi došlo do svađe a da ga ostalo ne interesuje, nakon čega je A. pošao uz stepenice i  zajedno sa sinom sjeo na vrh stepenica. R. H. je zatim pozvao optuženog i tražio mu da mu da dokumenta koja ima, nakon  čega je optuženi iz ordinacije donio neki papir u žutoj foliji i dao ga Hajdinagi, a potom se optuženi ponovo negdje udaljio. H. je potom prokomentarisao da se radi samo o dokumentu koji se odnosi na plaćenu taksu i da optuženi nije dobio rješenje.Nakon navedenog, optuženi je ponovo došao i stojeći naslonjen na vozilo pored vozila na koje je i on bio naslonjen, obratio se H. riječima »ajde skini reklamu, mom ocu i meni ste prošle godine za tri minuta skinuli reklamu«, što je nekoliko puta ponovio. U jednom trenutku primijetio je da optuženi repetira pištolj i okreće ga u pravcu H. A., ka podnožju stepenica i ispaljuje 2-3 metka u pravcu A.. Prije nego su se čuli prvi pucnji, A.  je krenuo kao da ustaje, izgledalo mu je da optuženi ne drži dovoljno visoko pištolj da bi mogao da pogodi A., možda eventualno u noge. Kada je došao do optuženog, govoreći mu »ne, ne«, obuhvatio ga je sa leđa,  optuženi se tada sagnuo i prema zemlji okrenuo pištolj. Uplašio se od mogućnosti da ima još metaka koje će optuženi ispucati. U tom trenutku  vidio je pored sebe H. sina kako optuženog hvata za ruku u kojoj je držao pištolj, a zatim im je prišao mladić, kako je kasnije saznao, D.J., koji je uhvatio optuženog za ruke. Kada su ova dvojica pustili optuženog, samo je on  ostao sa njim i gurao ga je ka prolazu koji vodi iza zgrada. Optuženi mu je tada rekao »I.e pusti me, ubiće me Albanci«. Tada mu je sa leđa prišao M. T., obuhvatio ga sa obije ruke, što je optuženi iskoristio i trčeći pošao u pravcu svojih kola, sa kojima se udaljio prema Maloj plaži, dok je on trčeći prošao pored H. A. koji je povrijedjen ležao na dnu stepenica. Kada je neko rekao da je još jedan čovjek povrijeđen, pošao je do terase i vidio  čovjeka kako leži. Po povratku na kritično mjesto zatekao je policajca kojem je rekao da obezbjedi lice mjesta. Oštećenog A. su već bili prebacili u Hitnu pomoć kada mu je prišao D.J.i pitao ga što da radi sa pištoljem koji je uzeo od optuženog, pa mu je  rekao da pištolj ostavi na  stepenice, što je J. i uradio. Prilikom saslušanja </span><span class="s1">na glavnom pretresu</span><span>, svjedok je u bitnom ponovio raniji iskaz, dodajući, da iako optuženog poznaje od rođenja, kritičnog dana nije mogao da prepozna njegovo ponašanje.  Naveo je da je optuženi  bio uznemiren, nervozno se kretao gore dolje, ulazio i izlazio iz kafića, prelazio ulicu, a vidio je i da razgovara sa komunalnim inspektorom, ističući da uznemirenost i nervoza optuženog A. nije bila usmjerena ka oštećenom A.u. Takodje je dodao i da mu je poznatao da je oštećeni A. u inostranstvu »ležao« neke zatvorske kazne. Pojasnio je da je po  dolasku na lice mjesta, na terasi  lokala "Volkano", vidio svjedoke T. i J., dok je H.kako mu se čini, došao odmah nakon njega. Od njegovog dolaska do trenutka pucnjave prošlo je nekih pola do sat vremena, a za svo vrijeme prisutva na licu mjesta nije vidio da su se optuženi i A.H. svadjali, a takodje nije vidio ni da je optuženi komunicirao sa sinom A.H.a. Naveo je da nije ni pretpostavljao da je optuženi  naoružan, nije ga pitao niti mu je optuženi  rekao da kod sebe ima oružje pa kako nije računao da optuženi ima pištolj i da će se ovako nešto desiti, pažnju je usmjerio na A.. U jednom trenutku vidio je u ruci optuženog pištolj, čija je cijev bila usmjerena na dolje, prethodno nije vidio odakle je optuženi izvadio pištolj.U trenutku kada je optuženi već prilazio stepenicama, stojeći na dnu stepeništa sa pištoljem u ruci, oštećeni  A. je, gledajući u njega, sa rukama usmjerenim ka njemu, povikao "policija, policija". Prišao je optuženom govoreći »ne, ne, ne budalo, ne radi to«,  a kako je optuženi odmah pucao, nije imao ni vremena ni mogućnosti da reaguje drugačije niti je pethodno  pozivao kolege iz policije jer nije pretpostavljao da će doći do tragedije. Pojasnio je da se nalazio na udaljenosti od  oko 7 m od optuženog, u trenutku kada je optuženi, koji je stajao na dnu stepeništa, uperio pištolj na oštećenog  A. koji se nalazio na vrhu stepeništa navedene terase. Misli da je optuženi ispalio 5 metaka i to svih pet u pravcu A.. Objašnjavajući razlike u kazI.jima na glavnom pretresu i prilikom saslušanja pred istražnim sudijom,  o broju metaka koje je optuženi ispalio, naveo je da se ne može sjetiti da li je  optuženi ispalio dva, tri ili pet metaka i da ne zna, zbog čega na zapisniku o saslušanju pred istražnim sudijom, nije konstatovano da je pomenuo i ovih 5 metaka. Dalje je pojasnio da je nakon pucnjave, hvatajući ga sa ledja, prišao optuženom koji je već spuštao pištolj, u kojem trenutku je sin pok. A.,  A. B., nasrnuo na optuženog, hvatajući ga za ruke zajedno sa svjedokom J.em. Nakon pucnjave odvukao je optuženog do prolaza predmetne zgrade, medjutim u trenutku kada im je pritrčao  svjedok T., koji ga je obuhvatio rukom dok je on držao optuženog da ne pobjegne, optuženi je uspio da se otrgne, protrčao je  pored njih i udaljio se svojim vozilom u pravcu Male plaže. Naveo je i da kritičnom prilikom nije vidio da su se optuženi A. i oštećeni A. svađali, a takođe  nije vidio ni da je bilo komunikacije između sina A.H.a i optuženog. Istakao je da je kritičnom prilikom na licu mjesta bio privatno a ne službeno, jer ga je optuženi koji je bio vidno uzrujan, zamolio za njegovo prisustvo, o čemu je obavijestio šefa Ekspoziture kriminalističke policije. Upravo kritčnog dana, kada mu je optuženi u kancelariji ispričao da je tri dana ranije oštećeni A. prijetio i ošamario njegovog oca zbog problema oko predmetne reklame,   saznao je da između porodice A. i A. od ranije postoji navedeni problem. Istakao je da je kritičnom prilikom na šetalištu primijetio više prolaznika, bila je sezona pa je bilo  dosta naroda, objašnjavajući dalje da od ukupno 7 do 8 lokala koji se nalaze u predmetnoj zgradi gdje i lokal vl. oštećenog A., većina nije radila. Takodje je naveo, da je svo vrijeme do trenutka kada je prišao optuženom nakon što je pucao, stajao na asfaltnoj površini naspram podnožja predmetnog stepeništa, naslonjen na nečije auto. Iz ove pozicije osim stepeništa i terase gdje se nalazio A., nije mogao da vidi južni dio terase. </span>
</p>
<p class="p5"></p>
<p class="p5">
<span class="s1">Saslušan u svojstvu svjedoka M.T., prilikom saslušanja pred istražnim sudijom,  </span><span>u bitnom je naveo, da ga je kritičnog dana oko 18 h pozvao drug, optuženi  A., da dođe ispred predmetne ordinacije,   da mu pomogne oko postavljanja reklame i da sa sobom povede druga D. J.. Optuženi mu je takodje rekao da ih zove jer je oko reklame imao konflikt sa komšijom koji mu je upućivao  prijeteće poruke i svađao se sa njegovim ocem i bratom, što je i njima bilo poznato.  Sa svjedokom J.em sjeo je na terasu lokala »V.«, koji se nalazi preko puta predmetne ordinacije, gdje su sačekali optuženog.Na terasi istog lokala sjedio je oštećeni H. A. sa sinom. Čekajući optuženog, primjetio je postavljenu reklamu koje ranije nije bilo. Optuženi je došao vozilom marke „Golf IV“ karavan, bijele boje,  prišao stolu za kojim su sjedjeli, a zatim pošao do stola gdje je sjedio A. sa sinom, kada je počela prepirka između optuženog i H. A.. Optuženi je A.u pokazivao neke papire i pitao ga zašto je postavio svoju reklamu na njegovo mjesto, što je jasno čuo jer su im stolovi bila  udaljeni oko 2 metra. A. je bio drzak, mahao je rukama, ustao sa stolice, da bi se zatim optuženi odmakao i sugerisao njemu i J.u da se ne miješaju jer je H. A. naoružan. Na ulici preko puta, vidio je komunalnog  i policijskog inspektora, za koje mu je optuženi  ranije rekao, da ih je pozvao. H. A. je pošao prema inspektorima i sa njima nešto razgovarao. Istakao je da je optuženi izgledao „izgubljeno“, zvao je nekoga telefonom.Tada su se A. i sin popeli stepenicama na terasu ispred svog lokala i naslonili se na ogradu, odakle je oštećeni A. prijetio optuženom da će ga iseliti iz U.a, na što je optuženi reagovao, govoreći da ima rješenje za postavljanje reklame,  pokazivao rješenje komunalnom inspektoru i zahtijevao od A. i komunalnog inspektora, da skinu reklamu koju je A.  neovlašćeno postavio. Za to vrijeme komunalni inspektor je razgovarao sa nekim telefonom a A. je stojeći sa svojim sinom naslonjen na ogradu navedene terase, praveći nagle pokrete i dalje psovao i govorio da on može, a da optuženi neće postavljati nikakvu reklamu. Iako su znali da je A. nasilan,  inspektori nijesu reagovali. Optuženi je zatim izvadio pištolj i po njegovoj procjeni, pucao u pravcu nogu oštećenog A. koji se nalazio na stepeništu. Kada je A.  pao niz stepenice, J. i on su pritrčali. A. sin je potom skočio na optuženog, nakon čega su se porvali,  za koje vrijeme su se čuli  još jedan, dva ili tri pucnja, nakon čega je  J. D.  uhvatio cijev pištolja, kome je optuženi kada ga je prepoznao, predao pištolj. A. su zatim prebacili u Hitnu pomoć. Svjedok je dalje naveo da se sjeća da je A.H.i još dok su bili na terasi lokala „V.“ govorio optuženom da će ga iseliti i da neće nikada postaviti navedenu reklamu, koju je optuženi  nakon što je neko vrijeme stajala u kolima, zajedno sa svjedokom J. ostavio na trotoaru pored stepeništa koje vodi ka ordinaciji. Pojasnio je da je optuženi na kritično mjesto došao oko 19,15 h dok se pucnjava dogodila oko 19, 50 h tako da se sve navedeno dešavalo u medjuvremenu. Takodje je pojasnio, da se u trenutku kada su se začuli pucnji nalazio na tersi „V.“ odakle su on i J.pritrčali ka optuženom. Pola sata kasnije saznao je da je malo dalje, na terasi poginuo neki čovjek. Istakao je da je i par dana ranije zbog svađe oštećenog A. sa ocem i bratom, optuženi bio jako uznemiren i nervozan, nije ličio na sebe, a kako je optuženi pozvao njega i J.a kao i navedene inspektore, očigledno je da je imao strah od A.. Prilikom saslušanja </span><span class="s1">na glavnom pretresu,</span><span> svjedok je u bitnom ponovio ranije navode, pojašnjavajući da je u trenutku kada je optuženi A. pucao u pravcu A., sjedio na terasi lokala "V." koja je udaljena  nekih 20-30 metara od mjesta odakle je optuženi pucao. Kada su nakon pucnjave J. i on krenuli ka optuženom, tada je i sin A.H.a pošao ka optuženom i stigao do njega prije njih dvojice. Dok su</span><span class="s1"> </span><span>on i J. pokušavali da razdvoje optuženog i A. B., optuženi je predao pištolj J., nakon čega je  J. neko vrijeme na ulici stojao sa pištoljem, koji je potom predao policiji. Istako je da nije vidio odakle je optuženi uzeo pištolj, nije mu bilo poznato da je optuženi  kritičnom prilikom imao pištolj, niti da ga uopšte posjeduje. Pojasnio je da je čuo  tri, četiri pucnja, te da je sve metke,  stojeći  u podnožju stepeništa, optuženi ispalio u pravcu nogu oštećenog A., koji je stajao na na vrhu stepeništa, u kojem trenutku se sin oštećenog, A. B., nalazio takodje na terasi, tu negdje u blizini svog oca, ne zna tačno u kojem položaju. Odgovarajući na dalja pitanja, naveo je da je A. I., policijski inspektor,   došao  prije njega na lice mjesta, te da je optuženi A.a pozvao u svrhu zaštite zbog ranijih sukoba porodice optuženog i A.H.,  sa čime je i on bio upoznat. Iako je A.  svo vrijeme bio u blizni optuženog pa i u trenutku kada je optuženi izvadio pištolj, nije preduzeo bilo koju radnju ni prije ni poslije pucnjave. Dalje  je pojasnio da  je izmedju njihovog i stola  za kojim je u lokalu "V." sjedio A.H., bila  udaljnost oko 2 metra tako da je mogao da čuje razgovor optuženog i A.H. i pijetnje koje je A. uputio optuženom. Kada je A.H. uputio psovke i prijetnje  optuženom,  govoreći  da će ga iseliti iz U., optuženi ga je pitao, kako to misli da ga iseli i zabrani mu da postavi reklamu i da radi, nakon čega mu se iako je  A.H. nastavio da viče, optuženi više nije obraćao već je pitao komunalnog inspektora, kako dopušta ovakvo ponašanje A.. Objašnjavajući izgled i ponašanje optuženog kritičnom prilikom, istakao je da je optuženi  izgledao “izgubljeno”, bio je blijed, mucao, potpuno izbezumnjen, zvao je nekoga telefonom  objašnjavajući da mu da mu je porodica na Adi Bojani, molio je komunlanog inspektora da skine A. reklamu, pokazivao mu papire, da ima odobrenje za postavljanje svoje reklame.Kako optuženog poznaje već 15 godina, primjetio je da je bio jako nervozan od dogadjaja kad je A.H. nasrnuo na njegovog oca. Naveo je i da je optuženi  inače uvijek bio miran, te da ga ne prepoznaje ovakvog kakav je bio kritičnom prilikom. Dodao je, budući da živi u U.u gdje se svi medjusobno poznaju, da mu je poznato da je A.H. bio sklon tučama, da je pucao na neke ljude i u gradu i van grada. Istakao je da je kritičnom prilikom radio  samo jedan lokal na suprotnom ćošku zgrade, dok su ostalih 7-8 lokala dužinom navedene terase bili zatvoreni jer nije bilo prometa, tako da izuzev na na ulici, tj.šetalištu, na terasi nije bilo prolaznika. </span>
</p>
<p class="p5"></p>
<p class="p5">
<span class="s1">Saslušan u svojstvu svjedoka D.</span><span> </span><span class="s1">J.</span><span> je </span><span class="s1">pred istražnim sudijom i na glavnom pretresu, </span><span>naveo je da je kritičnog dana bio sa drugom M. T. kada je M. pozvao njihov zajednički drug, optuženi  A. i rekao mu da će doći u 19 h ispred ordinacije, gdje  treba da stigne i policija i njegov komšija H. A., koji mu pravi probleme oko postavljanja reklame, te da će doći i komunalni inspektor da bi optuženi mogao da postavi svoju reklamu. Nakon navedenog, oko 18.45 h sa  M. je pošao na lice mjesta i sjeo na terasu kazina „V.“, koji se nalazi preko puta predmetne ordinacije. Oko 19.15 h u navedeni lokal je  došao optuženi i malo razgovarao sa njima. Primijetio je da je optuženi veoma nervozan i da  nosi neku fasciklu. Dva stola od njih sjedjeli su H. A. i njegov sin, kojima je optuženi prišao i  starijem A.u rekao da je završio sve papire  i da A. ne može postavljati reklamu tamo gdje  je postavio već da će on da postavi svoju reklamu na to mjesto. A. mu je odgovorio da nikad neće postaviti reklamu a na pitanje optuženog „Kako to misliš, ti ćeš da mi zabraniš“, A. mu je odgovorio „Iseliću vas“. Tada su M.T. i on ustali od stola i krenuli prema njima ali ih je optuženi vratio, govoreći da se ne miješaju,  da misli da je H. naoružan i da mu se čini da mu je napipao pištolj. Nakon toga  njih trojica su  sjeli za sto, kada im je optuženi ispričao da je A. maltretirao i njega  i njegovog oca i brata. Optuženi je potom telefonirao, izgledao je izgubljeno, tražio zaštitu govoreći preko telefona „Kakvi ste vi to službenici“, bio je blijed u licu, govorio je da su mu srušili sprat na kući na Bojani, a sad mu ne daju da postavi reklamu, iako sve uredno plaća. U tom trenutuku vidio je na ulici komunalnog i inspektora policije A.a, dok su se prema suprotnoj strani  uputili A.H. i sin i popeli se 5-6 stepenica ka svom lokalu. Optuženi ga je zamolio da mu pomogne oko reklame koju su stavili uz ogradu ispred ordinacije  a potom su se vratili kod  M. T. na terasu „V“. Optuženi je potom komunalnom inspektoru pokazivao neke papire, a takodje i A. i oštećenom A.H., koji je stojeći na navedenoj terasi nešto opsovao. Tada je optuženi izvadio pištolj i uperio ga prema H. kao da će da mu puca u noge. Iako je verovao da neće pucati, optuženi je ispalio 5-6 metaka, nakon čega je  A. sa  vrha stepenica  pao na optuženog koji se u trenutku kad je pucao nalazio na dnu stepenica. Pretrčao je ulicu i kada je došao do optuženog, H. sin se rvao i otimao sa optuženim oko pištolja. Rukom je uhvatio cijev pištolja i počeo da uvrće njihove ruke, vičući optuženom da pusti pištolj, nakon čega se optuženi okrenuo prema njemu, prepoznao ga i rekao „Ti si brate, tebi ga dajem“ i predao mu pištolj. Držao je pištolj ne znajući što da radi sa njim, šetao je ulicom gore dolje  a potom pokušao da ostavi pištolj u obližnjem kazinu, što mu  vlasnik nije dozvolio pa je stavio  pištolj za pojasom,  prekrio ga majicom da ga narod ne bi gledao a potom po nalogu  jednog policajca ostavio  pištolj na stepenište gdje se dogodilo ubistvo. Dalje je naveo da su se u trenutku kada je optuženi izvadio pištolj, A. i njegov sin nalazili na vrhu stepeništa, krili su se iza stuba koji je dosta tanak, tražili su pomoć od inspektora, i to H. govoreći nešto u smislu „Makni ovoga, kakvo je ovo vađenje pištolja“. Kada je optuženi ispalio prvi metak, A.H. je   krenuo prema optuženom, koji je tada ispalio još jedan  ili dva metka prema A. nogama. H. je tada počeo da pada, a mlađi A. je odmah krenuo prema optuženom. Naveo je da ni kod koga osim kod optuženog, nije vidio oružje. Na kritičnom mjestu  bilo je drugih ljudi, niko se nije zadržavao, ali je bilo mnogo prolazinika ulicom, koji su se kretali kolima ili pješice. Pojasnio  je da se radi o ulici koja se u 20,00 h zatvara za automobilski saobraćaj te da se  pucnjava  dogodila par  minuta prije 20,00 h. Na terasi na kojoj je bio A. nije primjetio druge ljude jer  obližnji lokali uglavnom nijesu radili pa se začudio kada je kasnije saznao da je na istoj terasi, na nakih 40 m od A., stradao još jedan čovjek. Svjedok je odgovarajući na pitanja, na  glavnom pretresu  naveo, da ne može da tvrdi, iako mu se čini da se tokom opisanog rvanja  čuo neki pucanj,  u što nije siguran, pojašnjavajući da je nakon što je optuženi pucao, samo on prišao optuženom koji se tada rvao sa A. B. Naveo je da nije siguran ali po sopstvenom sluhu, kako je čuo,  misli da je optuženi kritičnom prilikom ispalio 5 do 6 metaka. Kritičnom prilikom nije vidio oružje kod A.H.a, niti mu je bilo poznato da je oputženi kod sebe imao oružje. Istakao je da optuženog kojeg poznaje 7-8 godina, ne pamti onakvog kakav je bio kritičnog dana, opisujući da je bio  blijed kao zvijer, oči su mu bile nekako okrugle, tresla mu se vilica. Sjeća se da je na šetalištu bilo prolaznika, tj.da je bilo je dosta prometno dok dužinom navedene terase nije bilo  prolaznika jer obližnji lokali, izuzev jedan  na ćošku zgrade, nijesu radili. Dodao je  da mu je od ranije poznato da je porodica optuženog A. u svadji sa A.H., o čemu ima samo posredna saznanja, čuo je da je A.H. oca optuženog vukao za košulju, a takodje i njegovog mladjeg  brata, što se sve dešavalo dan prije kritičnog dogadjaja. </span>
</p>
<p class="p5"></p>
<p class="p5">
<span class="s1">Saslušan u svojstvu svjedoka pred istražnim sudijom, B.</span><span> </span><span class="s1">A.</span><span> je naveo da ga je kritičnog dana pozvao otac, oštećeni H. A. i rekao mu da ga sačeka ispred zgrade gdje se nalaze njihovi apartmani jer ga je optuženi R. A., koji mu je saopštio da namjerava da postavi reklamu u prisustvu komunalnog i policijskog inspektora, pozvao da se vide u 19 h. Pojasnio je da se u istoj zgradi nalazi njihova radnja i ordinacija vlasništvo optuženog. Sjeo je u lokal „V.“ da sačeka oca koji je došao oko 18,40 sati i rekao mu da nema ništa protiv da optuženi postavi reklamu ako je dobio rješenje, kao što je to činio prethodnih godina. Dok su čekali optuženog, njegov otac H. je telefonom pozvao optuženog i rekao mu gdje se nalazi i da ga čeka. Nakon kraćeg vremena optuženi je došao  svojim vozilom „Pasat“ karavan bijele boje, koje je ostavio na kolovozu i uputio se prema navedenom lokalu i po ulasku, prvo se njima obratio prijetećim riječima kojih se ne sjeća, a potom pošao za sto za kojim su sjedjeli M.T. i još neki čovjek. Za  vrijeme dok je pričao sa nekim telefonom, optuženi mu je prišao sa leđa,  uhvatio ga lijevom rukom za rame i nešto mu rekao, na što je  njegov otac H. reagovao,  govoreći „R. ja nemam posla sa tobom, niti sa tvojim sinom, već sa B., ja i B. ćemo to riješiti“ misleći na B., oca optuženog. Optuženi je tada počeo da psuje i rekao H. : „Doći će ti glave ova reklama“ i potom  ponovo sjeo za isti sto za kojim je sjedio M.T.. Nekoliko puta  potom optuženi je prelazio preko ulice, odlazio do svoje ordinacije, a zatim ponovo prišao njihovom stolu i rekao mu  „Šta me gledaš, iščupaću ti oči“. Otac ga  je posavjetovao “Nemoj slučajno što da kažeš“, što ga je i poslušao. U međuvrmenu, ispred ordinacije gdje se cijelo vrijeme šetkao policijski inspektor u civilnom odijelu, za kojeg je kasnije saznao da se zove I. A., stigao je i komunalni inspektor. On i otac su izašli iz lokala, s tim što je on ostao da plati račun i prije nego što je sustigao oca koji je prelazio preko ulice, inspektor A. se  obratio njegovom ocu se i sa njim nešto razgovarao.Iako nije dobro čuo sadržaj ovog razgovora, čini mu se da je njegov otac rekao „Izvini ali ja ne znam ko ste vi i zašto se miješate u problem moj i R. A.“. Kada je ovaj čovjek rekao da je policijski inspektor, H. mu je tražio službenu legitimaciju koju je inspektor pokazao, nakon čega je čuo da otac koji je glasno izgovorio br. legitimacije 5512, poziva ovog inspektora da dođe ispred njihove radnje da tamo porazgovaraju. Krećući  se ka njihovoj radnji i to on prvi, istovremeno razgovarjući  telefonom, a iza njega H. i inspektor, kojem je H. pokušao da objasni nešto, ali mu inspektor nije dozvoljavao već mu je u jednom trenutku rekao „Nemamo šta da pričamo, ako se šta desi R. A. imaćeš posla sa mnom“. Nakon toga inspektor se spustio niz stepenice i naslonio na vozilo marke „Golf“, plave boje, a njegov otac je sjeo na najvisočiji stepenik. Za ovo vrijeme, stojeći ispred vozila „Golf“, komunalni inspektor se prepirao  sa optuženim A.,  govoreći „Nema </span>
</p>
<p class="p5">
<span>šta da se prepiremo, ako imaš rješenje donesi i staviću ti reklamu, neće moći da zabrani niko“, nakon čega je optuženi pošao u svoju ordinaciju, donio neki papir narandžaste boje i pokazao ga komunalnom inspektoru, govoreći mu dok je  inspektor čitao „Vidiš li da imam rješenje“. Njegov otac se tada ustao sa stepenika, došao do njega na ogradu terase ispred njihove radnje, govoreći mu „Sine, ne radiš mišičima nego mozgom, sud je tu i sve će da riješi“. Čuo je zatim komunalnog inspektora kako govori optuženom „R, ti imaš plaćene neke komunalije, ali nemaš rješenje za postavljanje reklame i ja ti sa ovim papirom ne mogu postaviti reklamu“ na što mu je optuženi odgovorio „Znam ja zašto ti ne možeš da postaviš reklamu, zato što se plašiš ovog majmuna i kretena, ako se svi vi plašite njega, ja se ne plašim“. Pojasnio je da je za vrijeme ovog razgovora leđima bio okrenut inspektoru i optuženom, da bi se pred kraj njihovog razgovora okrenuo prema njima. Nakon ovih riječi optuženi je izvadio pištolj, ne zna odakle, držao ga je u desnoj ruci, repetirao ga i potom  prošao pored komunalnog i inspektora policije i došao do stepeništa koje vodi ka njihovoj radnji, u kojem trenutku je  njegov otac povikao „Alo policija, ima pištolj“. Istakao je da su i on  i otac  bili goloruki, obučeni u šorceve i majice. Stojeći na prvoj stepenici koja vodi prema terasi, na nekih 2 metra udaljenosti od njih, optuženi je  prvo  ispalio jedan hitac uvis a potom  okrenuo pištolj prema njemu, kada ga je otac pogurao iza obližnjeg stuba.U tom trenutku  otac je svojom lijevom stranom bio okrenut optuženom, tada su se čuli pucnji koji su pogodili njegovog oca u kojem trenuku su  on i otac bili jedan pored drugog, skoro da su se dodirivali. Medjutim, od tih pucnjeva otac nije pao, već ga je on odgurnuo na drugu stranu ka radnji i krenuo prema optuženom koji je tada  pucao još makar dva puta. Kada je stigao do optuženog, uhvatio ga je rukama za zglob ruke u kojoj je držao pištolj okrenut ka njegovom stomaku i stalno  povlačio oB.ač. Uspio je da ga uhvati za pištolj i to za dio koji se pomjera naprijed-nazad prilikom pucanja i uspijevao  da taj dio drži u zadnji položaj. Podigao je ruku optuženog i pištolj uvis i tada je osjetio udar i desnu stranu grudnog koša, koji udarac  mu je zadao optuženi drugom rukom jer tada u njihovoj blizini nije bilo nikoga. Nakon toga,  okrenuo se i vidio oca koji je potrbuške sa nogoma prema podnožju a glavom okrenutom prema vrhu stepenica, pao niz stepenice pored njegovih i nogu optuženog. Napravio je polugu na ruci u kojoj je optuženi držao pištolj koji mu je tada  ispao iz ruke, nakon čega je  inspektor ili neko drugi, uzeo pištolj. Nakon ovoga optuženi je pošao prema ulici, ka svom vozilu kojim se uputio ka Maloj plaži zajedno sa M. T., dok je on ostao pored oca i pomogao mu da ga prebace do bolnice. Nakon pucnjave došla je i njegova majka koja je u medjuvremenu čistila apartmane. Sjutradan je primijetio okrznuće od metka po lijevoj strani grudnog koša,  što je prilikom pregleda na koji su ga odveli policajci kojima je prijavio ovu povredu, kostatovano u medicinskom izvještaju. Istakao je da je kritičnom prilikom pucao  samo optuženi te da  ni kod kog drugog nije vidio oružje. Pojasnio je daje kritičnom prilikom bilo  pristuno dosta ljudi, komšija, turista koji su na šetalištu ispred njihove radnje prolazili. Kasnije je saznao da je u ovom događaju stradao još jedan čovjek. Naveo je da se njegov otac protivio postavljanju reklame za ordinaciju A. jer nijesu imali rješenje da se reklama postavi, koja rješenja su u prethodnom periodu A.i dobijali samo na određeno vrijeme. Istakao je da se  u situacijama kada su A.i imali rješenje, H.  nije protivio da se reklama postavi. Medjutim,  i nakon što je odobrenje isteklo, optuženi je  više puta pokušavao da postavi reklamu i to na ogradi terase ispred njihovog lokala gdje  je jedno vrijeme stajala njihova reklama.  U tim prilikama H. se obraćao optuženom koji bi odustajao od postavljanja reklame, a jednom  je optuženi i sam skinuo reklamu. Petnaestak dana prije kritičnog događaja, H. i mlađi brat optuženog, V., su nakon što je optuženi postavio reklamu pa je skinuo, bili  u policiji jer su optuženi i njegov brat prijetili njemu i njegovom ocu. Tom prilikom  V. A. je rekao „Ta reklama će biti postavljena, makar bilo skinuto 500 glava“ pa su bili privedeni i H. i V. A.. H. je tada, insistirajući da se ne miješaju djeca, predložio B. A., optuženovom ocu, da porazgovaraju vezano za  reklamu i rekao mu da postavi reklamu tek nakon što dobije rješenje. Naveo je i da je kritičnom prilikom, prvo u otvorenom gepeku vozila optuženog a potom na trotoaru vidio reklamu koju je optuženi namjeravao da postavi. </span>
</p>
<p class="p5"></p>
<p class="p5">
<span class="s1">Saslušan u svojstvu svjedoka, K. M.</span><span>je naveo da je u u kritično vrijeme bio načelnik komunalne policije u U., kada ga je pozvao A.H. i rekao mu da optuženi R. A. namjerava da postavi reklamu iznad ordinacije, za koju reklamu, kako je A. tvrdio, A. nije imao odobrenje. Nakon ovoga pozvao je telefonom službenika komunalne policije, H. R. i rekao mu da provjeri ove navode kroz dokumentaciju. Nakon 4-5 minuta, R. ga je pozvao i rekao mu da je na licu mjesta već došlo do pucnjave, da je uplašen i da je napustio lice mjesta. Istakao je da se zahtjev za odobrenje za postavljanje reklame ne dostavlja njihovoj službi već Sekretarijatu za urbanizam koji izdaje konačno odobrenje. Nije mu poznato da li je pok. A.H. sa kojim nije imao nikakvu bližu komunikaciju, imao odobrenje da postavi predmetnu reklamu. Takodje, nijesu mu poznati problemi između  A. i A. vezano za predmetnu reklamu, o čemu je informisan  tek nakon kritičnog događaja. Istakao je i da ni kritičnog dana ni ranije  nije imao ni posrednu ni neposrednu komunikaciju sa optuženim A.R. u vezi postavljanja sporne reklame.</span>
</p>
<p class="p5"></p>
<p class="p5">
<span class="s1">Iz citiranog zapisnika o uvidjaju,</span><span> utvrđeno je da je sačinjen od strane istražnog sudije ovog suda koji je, nakon obavještenja od strane Uprave policije – Područne jedinice B. – Ispostava U.,  da je na terasi stambeno poslovne zgrade i neposredno ispred nje došlo do upotrebe vatrenog oružja, dana 02.08.2011. godine u 22, 30 h izašao na lice mjesta koje se nalazi u U.u, u ul. 26.Novembra, ispred stambeno poslovne zgrade i na terasi  zgrade koja se pruža ispred, uglavnom još neotvorenih lokala. Do navedene zgrade koja se nalazi uz desnu ivicu ulice  dolazi se ulicom 26 novemB., od kružnog toka  prema Maloj plaži. U suterenu navedene zgrade su poslovni prostori među kojima i ambulanta »H«, vlasništvo porodice A., a iznad nje, u prizemlju se nalazi poslovni objekat »A«, vlasništvo A.H. Dužina navedene zgrade je oko 70 m a ispred čitavog prizemnog dijela sa ulične strane nalazi se terasa ogradjena metalnom ogradom. Na polovini dužine navedene terase, nalazi se stepenište koje vodi u unutrašnjost zgrade do kojeg se može doći sa ulice. Zgrada se po dužini prostire pravcem približno sjever jug, paralelno sa ul. 26 novembra.. Na sjevernom početku zgrade nalazi se dvokrako stepenište, paralelno sa navedenom ulicom, čiji krak bliži ulici vodi prema terasi ispred poslovnih prostora a drugi krak koji je dalji od ulic, vodi ka poslovnim prostorima u suterenu zgrade. Sa sjeverne strane zgrade, ispred opisanog stepeništa,  nalazi se prostor koji se pruža od ulice prema zadnjoj strani zgrade, pored kojeg prostora se nalazi drugo stepenište koje je u upravnom položaju u odnosu na ulicu koje vodi prema zadnjoj strani zgrade. Izmedju zgrade i ulice se nalazi trotoar. Kolovoz navedene ulice je namjenjen za odvijanje saobraćaja u oba smjera. Uz desnu ivicu kolovoza, gledano prema Maloj plaži, nalaze se parkirana vozila, u položaju paralelnim sa trotoarom i ulicom. Preko puta ambulante »Ha« na drugoj strani ulice, nalazi se ugostiteljski objekat »V«. U vrijeme uvidjaja  bili su noćni uslovi, bez padavina, korištena je ulična i rasvjeta od obližnjih lokala pa je vidljivost tokom uvidjaja bila dobra.  Kod stepeništa koje se nalazi po sredini zgrade, zatečeno je tijelo muškarca koji je identifikovan kao T. A., u skici lica mjesta označeno br.1. Tijelo je zatečeno u ležećem položaju potrbuške, sa desnom rukom savijenom u laktu i povijenom ispod tijela pored koje se nalazi torbica koja je kaišem okačena preko tijela, dok je  lijeva ruka bila  ispružena i malo odvojena od tijela, od koje je nedaleko zatečen  mobilni telefon a malo naprijed, na trećem stepeniku, koji vodi prema suterenu, ključevi od vozila. Tijelo je obučeno u crnu majicu, bijele kratke pantalone do koljena, a na nogama papuče, ispod tijela vidi se mrlja nalik na krv. Noge su prekrštene u potkoljeničnom dijelu.Nedaleko od glave pronadjene su sunčane naočare. Na trećem stepeniku stepenišnog kraka, koji na sjevernoj strani zgrade vodi prema terasi ispred poslovnih prostora u prizemlju i to blizu ivice koja je  bliža ulici,  ispod same metalne ograde, zatečen je pištolj marke »Pjetro bereta« kal. 7,65 mm, u skici lica mjesta označen kao trag br.2.a na oko 40 cm udaljenosti od njega i oko 1,60 m od fiksne tačke, zatečena je veća mrlja tečnosti nalik na krv, u skici lica mjesta označena kao trag br.3. Na licu mjesta je zatečeno 6 čaura kal. 7,65 mm i to čaura u skici lica mjesta označena br.4. koja je zatečena na ivici kolovoza, odmah pored trotoara bližeg navedenom stepeništu, naspram podnožja ovog stepeništa; čaura u skici lica mjesta označena  kao trag br.5. ima sličan položaj kao i prethodna čaura u odnosu na kolovoz i trotoar; čaura u skici lica mjesta označena kao trag br.6. pronadjena je na 2,05 m od sjevernog ugla zgrade i na oko četvrt metra od operativnog pravca prema ulici; čaura u skici lica mjesta označena kao trag br.7. zatečena je na 1,95 m od sjeverne fasde zgrade i na 0,85 cm  od operativnog pravca prema zadnjoj strani zgrade; čaura u skici lica mjesta označena kao trag br.8. zatečena je na oko 30 cm od sjeverne fasade zgrade i na 6,10 m  od operativnog pravca prema zadnjoj strani zgrade; čaura označena kao trag br.9., pronadjena je na oko 2,5 m od sjeverne fasade zgrade tačno naspram stepeništa koje vodi prema suterenskom djelu. Na kolovoznoj površini, na oko pola metra od desne ivice kolovoza, zatečena je lijeva papuča, označena u skici lica mjesta kao trag br.10, a na oko 2 metra od desne ivice kolovoza,  naspram navedenog stepeništa, na kolovozu, nedaleko od vozila PG TB 871, zatečena je muška desna cipela, označena br.12., dok je naspram istog stepeništa, na parkiranom vozilu marke  »Golf« 5, reg.oznake PG.., plave boje, zatečena plastična fascikla žute boje u kojoj se nalazi rješenje Skupštine opštine U., koje se odnosi na PZU »Ha«,  označeno kao trag br.13. Na podnožju, na prvom stepeniku stepeništa na kome je pronadjen pištolj, zatečeni su torbica, 3 mobilna telefona i sunčane naočare, a na drugom stepeniku istog kraka,  iznad torbice zatečen je fotoaparat, označeno kao trag br.15. Na vertikalnoj površini poslednjeg stepenika ovog istog kraka,  na oko 5 cm ispod gornje  horizontalne površine  i na 20-ak santimentara od desne ivice stepenika, gledano odozgo naviše, zatečeno je oštećenje nalik na oštećenje od projektila, označeno u skici lica mjesta kao trag br.16. Na sredini širine  terase, a na 17,30 metara od fiksne tačke, zatečen je deformisani projektil, označen kao trag br.17</span><span class="s1">,</span><span> a na južnoj strani terase u neobrađenom zidu od blok opeke, na oko 1.30 metara od poda terase, zatečeno je oštećenje nalik na oštećenje od projektila, označeno kao trag br.18.,  u podnožju istoga zida,  na podu -terasi nalazi se deformisani projektil, označen kao trag br.19. Na vrhu stepenišnog kraka koji vodi prema PZU »H«, u suterenu, zatečeni  su ključevi od vozila, a na oko 4,20 m od tijela T.A., gledano od sjevera prema jugu,  na sredini pomenute terase, zatečene su kapljice tečnosti nalik na krv, označene kao trag br.20. Istražni sudija je naredio da se izvrši obdukcija tijela A.H. i T.A., lice mjesta je skicirano i fotografisano, i naređeno  da se sa lica mjesta izuzmu navedeni tragovi, odnosno brisevi, te odjeća oštećenih i njihove stvari, radi upućI.ja u Forenziči centar na odgovarajuća vještačenja. Uvidjaj je završen iste večeri u 23,30 h.</span>
</p>
<p class="p5"></p>
<p class="p5">
<span class="s1">Uvidom u skicu lica mjesta od 22.11.2011. godine, </span><span>utvrdjeno je</span><span class="s1"> </span><span>da je dat detaljan  grafički prikaz lica mjesta</span><span class="s1">, </span><span>te evidentirane pozicije tragova zatečenih na licu mjesta, kao i prikazana opisana oštećenja označena br.16 i 18, koji podaci su istovjetni sa sadržajem citiranog zapisnika o uvidjaju.  Medjutim, u skici lica mjesta kao i sadržini citiranog zapuisnika o uvidjaju nije evidentirano oštećenja na staklu koje je prikazano u citiranom fotoeleboratu,  </span>
</p>
<p class="p5"></p>
<p class="p5">
<span class="s1">Uvidom u fotoelaborat UP – Ispostava U. br. 159/12 od 02.08.2011. godine </span><span>utvrdjeno je</span><span class="s1"> </span><span>da je na više fotografija prikazan širi i bliži izgled lica mjesta, izgled i pozicije opisanih tragova zatečenih prilikom vršenja uvidjaja, položaj leša oštećenog T.A. i izgled opisanih povreda kod ovog oštećenog, te  izgled opisanih oštećenja na zidu označenih br.16 i 18 kao i oštećenja na staklu prikazanom na fotografiji br. 23.</span>
</p>
<p class="p5"></p>
<p class="p5">
<span class="s1">Iz izvještaja o kriminalističko-tehničkom pregledu lica mjesta br. knjige uviđaja 159/2011 od 02.08.2011 godine, </span><span>utvrđeno je da je sačinjen u vezi predmetnog krivičnog djela izvršenog dana 02.08.2011. godine od strane ovlašćenih policijskih službenika. Na mjestu događaja pronađeni su tragovi, trag br.1. leš T.A., zatečen na platformi kod središnjeg stepeništa zgrade na prvom spratu, udaljen 37,50m od fiksne tačke 1. sjevernog ćoška predmetne zgrade bližem ulici u blizini poslovnog prostora vlasništvo A.H.a, trag br.2. pištolj »Beretta« 7,65mm ser.br. 38588, sa navlakom u zategnutom položaju bez metaka u okviru, zatečen na trećem stepeniku stepeništa prema poslovnom prostoru vlasništvo A.H. na udaljenosti od 3,50 m od fiksne tačke 1 a na visini od 0,94m, trag br.3. lokva nalik krvi koja se nalazi na na podestu ispod ovog stepeništa, na udaljenosti od 1,20m od fiksne tačke 1i na 0,40 m od prve stepenice, trag br.4. čaura zatečena na asfaltu, na udaljenosti od 0,10 m od desne ivice kolovoza, posmatrano u pravcu Male plaže, trag br.5. čaura zatečena na asfaltu na udaljenosti od 0,05 m od desne ivice kolovoza, trag br.6. čaura zatečena na podestu ispod stepeništa na udaljenosti od 2,05m od fiksne tačke 1,  trag br.7. čaura zatečena na podestu ispod stepeništa na udaljenosti od 1,95m od fiksne tačke 1,  trag br.8. čaura zatečena na podestu ispod stepeništa na udaljenosti od 6,10 m od fiksne tačke 1, trag br.9. čaura zatečena na betonskom putu koji vodi ka kućama B .i P., trag br.10.  lijeva papuča japanka, sive boje zatečena  na asfaltu, ispred prednjeg desnog točka vozila WWW«Golf« UL..., na udaljenosti od 8,10m od fiksne tačke 1., trag br.11.  desna papuča japanka, sive boje, zatečena na asfaltu, trag br.12.,  desna cipela kafene boje, zatečena takodje  na asfaltu, na udaljenosti od 14,20m od fiksne tačke 1., trag br.13.,  rješenje Opštine U. za PZU »Ha« zatečeno  na vozilu »Golf 5« reg.oznaka PG..., trag br.14.,  lijeva cipela kafene boje zatečena na asfaltu, na udaljenosti od 21m od fiksne tačke 1., trag br.15, 3 mobilna telefona, fotoaparat, naočare i torbica sa ličnim dokumentima na ime A. B., nadjeni  na prvom i drugom stepeniku stepeništa ispred poslovnog prostora, vlasništvo A.H., trag br.16., mejsto udara projektila iznad petog stepenika, zrakastog izgleda, na udaljenosti od 1,85 m od fiksne tačke 1. i na visini od 1,00 m, trag br.17., djelići deformisane košuljice projektila nadjeni na prostoru platforme sprata, na udaljenosti od 17,30 m od fiksne tačke 1 a od zida 1,10m, trag br.18.,  mjesto udara projektila na ciglanom zidu u dvorišnom dijelu kuće K. M., trag br.19., deformisani projektil nadjen na  podu dvorišta porodične kuće K. M., trag br.20., tragovi nalik na 3 kapljice krvi na prostoru platforme sprata na udaljenosti od 4,20 m od fiksne tačke 2 a od zida 1,60m.</span>
</p>
<p class="p5"></p>
<p class="p5">
<span class="s1">Iz citiranog obdukcionog zapisnika, na ime oštećenog A.H., </span><span>utvrđeno je da je dana 03.08.2011.godine od strane vještaka obducenta dr D. Č., izvršena obdukcija muškog tijela dužine 178 cm, životne dobi 48 godina. Spoljašnjim pregledom tijela oštećenog A., utvrdjeno je da se u lijevom potiljačnom predjelu na 170 cm iznad ravni tabana i na 9 cm u lijevo od zadnje srednje uzdužne linije nalazi nepravilna, približno ovalna rana, promjera do 7 x 8 mm, neravnih, nagnječenih i krvlju podlivenih ivica i strana, koja se nastavlja put lobanjske duplje a koža u njenoj neposrednoj okolini je u donjem poluobimu širine do 3 mm nagnječena, lišena nadkožice a ogoljela kožica suva, čvrsta i mrkrocrvenkasta. U lijevom rameno nadlopatičnom predjelu, na 155 cm iznad ravni lijeve pete i 19 santimetara u lijevo od zadnje, srednje uzdužne linije, nalazi se približno ovalna rana promjena od 7 x 8 mm, neravnih, nagnječenih i krvlju podlivenih ivica i strana, koja se kanalom na gore i udesno nastavlja u meko tkivo a koža u njenoj neposrednoj okolini je u donjem lijevom kvadrantu, širine do 3 mm nagnječena, lišena nadkožice a ogoljela kožica, suva, čvrsta i mrkrocrvenkasta. Na spoljašnjoj bočnoj strani lijevog kuka na 82 cm iznad ravni lijeve pete i na 19 cm u  lijevo od prednje, srednje uzdužne linije, nalazi se približno kružna rana promjera do 7 x 8 mm, neravnih, nagnječenih i krvlju podlivenih ivica i strana koja se kanalom skoro horizontalno nastavlja u meko tkivo karlice a koža u njenoj neposrednoj okolini je u donjem poluobimu u širini do 2 mm nagnječena, lišena nadkožice a ogoljela kožica, suva, čvrsta i mrkrocrvenkasta. U predjelu lijeve bočne strane korijena vrata, na 159 cm iznad ravni tabana i na 10 cm u lijevo od prednje, srednje uzdužne linije, koža je otečena i krvlju podlivena a po zasijecanju u podkožnom mekom tkivu nadjen je lako deformisan projektil prečnika oko 7 do 8 mm, dužine oko 12 mm, težine 4,63 g. Na spoljašnjoj bočnoj strani desnog kuka na 83 cm iznad ravni tabana i na 18 cm udesno od prednje, srednje uzdužne linije, koža je otečena i krvlju podlivena a po zasijecanju u podkožnom mekom tkivu nadjen je nedeformisan projektil prečnika oko 7 do 8 mm, dužine oko 12 mm, težine 4,65 g.  Koža u predjelu čela sa lijeve strane veličine sočiva, u desnom lopatičnom predjelu , uzdužno trakasto, promjera do 2 x 7 cm, na lijevom koljenu veličine sočiva je lišena nadkožice a ogoljela kožica suva, čvrsta i mrkocrvenkasta dok je koža na unutrašnjoj strani lijeve nadlaktice, u srednjoj trećini, veličine 3x2 cm, u desnom lopatičnom predjelu, promjera 3x4 cm, modroljubičasta, krvlju podlivena.  Unutrašnjim pregledom svih kostiju utvrdjen  je prelom kostiju lobanje i to u predjelu ljuske potiljačne kosti sa lijeve strane gdje se nalazi rupast defekt promjera na spoljašnjoj ploči do 8 x 8 mm a na unutrašnjoj na 10 x 10 mm gdje je na unutrašnjoj strani i to na granici ljuske čeone kosti sa desne strane i desne sljepočne kosti, pronadjen deformisani projektil prečnika oko 7 do 8 mm dužine oko 10 mm, težine 4,63 grama. U visini projektila, ljuska čeone i sljepočne kosti u vidu "istisnutog" preloma, zrakastog oblika, promjera oko 3 x 3 cm, a u predjelu ljuske čeone kosti sa desne strane, te desne tjemene kosti kao i na osnovici lijeve zadnje lobanjske jame oko rupastog defekta  nalaze se pukotinasti prelomi,  a što je sve dio kanala opisane rane ustreline u potiljačnom predjelu. Osim navedenog ustanovljeno je i razorenje zgloba lijeve ključnjače sa lopaticom, što je dio kanala opisane rane u navedenom predjelu, meko tkivo lijevog nadlakatičnog predjela je jako krvlju prožeto dok se u mekom tkivu poda karlice nalazi kanal gdje je isto jako krvlju prožeto a što je sve dio kanala rane u predjelu karlice. Vještak konačno zaključuje da je smrt A.H.a nasilna i da je nastupila usled razorenja po život važnih moždanih centara, potpomognuta krvarenjem iz raskidanih krvnih sudova, a sve duž kanala strijelnih rana ustrelina, nanesenih projektilima ispaljenim iz ručnog, vatrenog oružja. Rana u lijevom potiljačnom predjelu, se kanalom rane nastavlja kroz meko tkivo, potiljačnu kost, ulazi u lobanjsku duplju, prolazi tkivo mozga i završava u desnom čeonom  slepoočnom predjelu gdje je i nađen projektil. Smjer kanala ove rane je slijeva udesno, od nazad prema naprijed, odozdo na gore u anatomskom položaju glave. Rana u lijevom rameno nadlopatičnom predjelu, ulazna je rana ustrelina, koja se kanalom  rane nastavlja kroz meko tkivo, ključnačno lopatični  zglob i završava u potkožnom mekom tkivu lijeve bočne strane korijena vrata, gdje je i nađen projektil. Smjer kanala rane je slijeva udesno, od nazad prema naprijed, odozdo prema gore, u anatomskom položaju glave. Rana na spoljašnjoj bočnoj strani lijevog kuka, ulazna je rana ustrelina, koja se kanalom rane nastavlja kroz meko tkivo karlice i završava u potkožnom mekom tkivu spoljašnje bočne strane desnog kuka, gdje je i nađen projektil. Smjer kanala rane je slijeva udesno, lako odozdo nagore, horizontalno, u anatomskom položaju. U vrijeme umiranja kod oštećenog nije postojalo stanje alkoholisanosti. Smrt je ubilačkog porijekla.</span>
</p>
<p class="p5"></p>
<p class="p5">
<span class="s1">Iz citiranog obdukcionog zapisnika na ime oštećenog T.A., </span><span>utvrdjeno je da je dana 02.08.2011.godine izvršena obdukcija muškog dijela dužine 189 cm, životne dobi 45 godina. Spoljašnjim pregledom tijela oštećenog T. utvrdjeno je da se u lijevom lopatičnom predjelu na 142 cm iznad ravnih tabana i n a 20 cm ulijevo  od zadnje srednje uzdužne linije nalazi nepravilna, približno ovalna rana promjera do 7 x 8 mm, neravnih nagnječenih i krvlju podlivenih ivica i strana koja se nastavlja put grudne duplje u čijoj neposrednoj okolini je koža u donjem lijevom kvadrantu širine do 3 mm nagnječena, lišena nadkožice, a ogoljela kožica suva, čvrsta i mrko crvenkasta. U sredini grudnjačnog predjela, na 144 cm iznad rane tabana, u srednjoj, prednjoj uzdužnoj liniji nalazi se nepravilna rana promjera do 7 x 8 mm, neravnih krvlju podlivenih ivica i strana. Koža u predjelu čela sa desne strane na tri mjesta do veličine badema, u predjelu desnog koljena veličine badema lišena nadkožice a ogoljela kožica suva, čvrsta i mrko crvenkasta dok je koža u desnoj jagodičnom predjelu na dva mjesta veličine badema modro ljubičasta krvlju podlivena. Unutrašnjim pregledom tijela oštećenog T. utvrdjeno je da pregledom kože podkožnog tkiva vrata velikih krvnih sudova i mišića, podjezične kosti, štitaste hrskavice i vratnog dijela kičmenog stuba, nijesu ustanovljene nikakve povrede. U lijevoj grudnoj duplji nalazi se oko 1400 ccm tečne i mlitavozgrudvane tamno crvne krvi dok u desnoj duplji nema stranog sadržaja. U predjelu donjeg režnja lijevog plućnog krila, nalazi se kanal gdje je tkivo razoreno i krvlju prožeto a što je dio kanala opisane rane prostreline. U srčanoj kesi nadjeno je oko 160 ccm tečne i mlitavozgrudvane krvi a u istoj kesi nalaze se i dva nepravilna defekta koji takodje predstavljaju dio kanala opisane rane prostreline. U predjelu lijeve komore sa dva defekta prečnika do 8 mm koji su spojeni u vidu kanala tkivo je razoreno a što je sve dio kanala opisane rane. Pregledane su sve kosti, glave, vrata, trupa i udova i ustanovljen rupast defekt prečnika oko 8 mm u mekom tkivu VII medjureB.nog prostora sa lijeve strane u zadnjoj pazušnoj liniji, sličan defekt je i u predjelu hrskavice šestog rebra sa lijeve strane što je sve dio kanala opisane rane.  Vještak konačno zaključuje da je kod T.A.a smrt naslina i nastupila je usled iskrvarenja iz srca i pluća te usled pritiska na srce od izlivene krvi u srčanu kesu, a sve duž kanala strijelne rane – prostreline, nanesene projektilom ispaljenim iz ručnog, vatrenog oružja. Rana u lijevom lopatičnom predjelu ulazna je rana prostreline, koja kanalom rane nastavlja kroz meko tkivo VII međureB.nog prostora, ulazi u grudnu duplju, prolazi kroz lijevo plućno krilo, srčanu kesu i srce, kroz hrskavicu VI rebra i završava izlaznom ranom u sredini grudnjačinog predjela. Smjer kanala rane je od nazad prema naprijed, slijeva udesno, odozdo lako na gore, u anatomskom  položaju tijela. U vrijeme umiranja kod oštećenog nije postojalo stanje alkoholisanosti. Smrt je ubilačkog porijekla. </span><span class="s1">U izjašnjenju na glavnom pretresu, </span><span>sudski vještak medicinske  struke dr D. Č., ostajući u svemu kod citiranih obdukcionih zapisnika  za oštećene A.H. i T.A., navela je da  se sobzirom na poziciju ulaznih rana, te mjesta gdje su pronađeni projektili kod A.H., može  pouzdano zaključiti da se lice koje je nanijelo povrede iz vatrenog oružja nalazilo sa lijeve strane u odnosu na oštećenog A.. Sličan smjer kanala ima i druga strijelna rana, koja ima ulaz u lijevom rameno nadlopatičnom predjelu. Strijelni kanal koji ima ulaznu ranu u predjelu lijevog kuka je skoro horizontalan. Što se tiče položaja T.A., s obzirom da se ulazna rana nalazi u lijevom lopatičnom predjelu, a izlazna u sredini grudnjačnog predjela, pouzdano se  može zaključiti da su usta cijevi predmetnog vatrenog oružja bila iza, ispod i sa lijeve strane u odnosu na ulaznu ranu, ukoliko je T.A. stajao. Vještak ne isključuje mogućnost da su oba oštećena bila u stojećem položaju. S obzirom da se strijelni kanal kod oštećenog T. pruža kroz lijevo lužno krilo te kroz srce, a da je uzrok smrti iskrvavljenje, može se pouzdano zaključiti da smrt nije nastupila trenutno, već u roku od nekoliko minuta pa je T. A. mogao da se kreće par minuta sve do trenutka kada je počeo gubiti svijest. Vještak navodi da se pouzdano može zaključiti da se ne radi o rikošetima već o direktnim strijelnim ranama s obzirom na približno ovalni i kružni izgled ulaznih rana kod oštećenih A. i T.. Sva tri projektila pronađena u tijelu oštećenog A.  prošla su kroz solidne i jake kosti, što se ne bi moglo desiti u slučaju rikošeta. Budući da je projektil koji je prošao kroz tijelo oštećenog T.A., od čvrstih struktura prošao kroz hrskavicu šestog rebra, to se i u ovom slučaju isključuje mogućnost rikošeta.</span>
</p>
<p class="p5"></p>
<p class="p5">
<span class="s1">Iz izvještaja UP Forenzičkog centra D. br. 3228/11 o trasološkom vještačenju, </span><span>utvrđeno je da su predmet vještačenja garderoba koju su na sebi imali A.H. i A. T.. A.H. je kritičnom prilikom na sebi imao majicu kratkih rukava, plave boje, marke »Filo mercerizzato« veličine XL, na čijoj prednjoj strani, koja je na dva mjesta razrezana po prednjoj poli i po rukavima, su uočena dva mehanička oštećenja, u predjelu lijevog boka neposredno uz razrez. Po čitavom prednjem dijelu uočeni su tragovi tečnosti tamno braon boje nalik na krv.Na zadnjoj strani majice, na lijevom ramenom pojasu,  na 5,5 cm od ramenog šava i 1,7 cm od šava rukava, nalazi se mehaničko oštećenje, relativne veličine oko 0,6 cm. U okolini navedenog oštećenja uočeni su tragovi tečnosti tamno braon boje nalik na krv. Na bermudama  marke »Casucci«, vlasništvo A., na prednjoj strani u predjelu lijevog džepa, na 36cm od donje ivice nogavice i 4 cm od njenog spoljnjeg šava nalazi se mehaničko oštećenje, relativne veličine 0,6 cm, u čijoj su okolini uočeni tragovi tečnosti tamno braon boje nalik na krv. Na zadnjoj strani bermuda nijesu uočena mehanička oštećenja  već samo tragovi tečnosti tamno braon boje nalik na krv. Oštećeni T.A. na sebi je imao majicu kratkih rukava, crne boje, marke »Angelo litrico« vel.  XL na čijoj prednjoj strani, koja je je razrezana po desnom šavu, je uočeno jedno mehaničko oštećenje u grudnom dijelu, koje se nalazi na rastojanju od 41 cm od donje ivice i 28 cm od lijevog šava. Relativna veličina ovog oštećenja je 0,7 cm. Po čitavom prednjem dijelu  uočeni su tragovi tečnosti tamno braon boje, nalik na krv. Na zadnjoj strani majice uočeno je jedno mehaničko oštećenje  na rastojanju 41,5 cm od donje ivice i 11 cm od lijevog šava, relativne veličine 0,6 cm. Po čitavom zadnjem dijelu uočeni su tragovi tečnosti tamno braon boje nalik na krv. Na bermudama bež boje, marke »Canda« vel. 28 sa crnim kaišem nepoznate marke, na prednjoj i zadnjoj strani, nijesu uočena mehanička oštećenja, već samo tragovi tečnosti tamno braon boje nalik na krv. Mehanička oštećenja nastala na garderobi A.H. i T.A., osim oštećenja koja su nastala rezanjem majice u medicinskoj ustanovi, karakteristična su za oštećenja nastala usled prolaska projektila ispaljenog iz vatrenog oružja.</span>
</p>
<p class="p5"></p>
<p class="p5">
<span class="s1">Iz izvještaja UP Forenzičkog centra D. br. 3226/11 o DNK vještačenju, </span><span>utvrđeno je da je izvršenim DNK analizama na uzorcima izuzetim sa pištolja i automatske puške, utvrđena  vrlo mala količina biološkog materijala, koja nije rezultirala DNK profilima koji bi se mogli statistički interpretirati. U slučaju uzorka biološkog materijala sa desne strane  rukohvata puške i uzorka biološkog materijala sa rebrastih površina zadnje strane rukohvata i donjeg dijela okvira pištolja, A.R. se ne može eliminisati kao mogući donor. Svi ostali DNK profili se zbog male količine biološkog materijala ne mogu interpretirati.  </span>
</p>
<p class="p5"></p>
<p class="p5">
<span class="s1">Iz izvještaja UP Forenzičkog centra D. br. 3229/11 o vještačenju parafinskih rukavica, </span><span>utvrđeno je da je nakon izvršenih ispitI.ja na samoljepljivim folijama skinutih sa šaka optuženog A.R., dokazano prisustvo B.utnih čestica koje ukazuju da se ne može isključiti imogućnost da je optuženi A. bio povezan sa procesom opaljenja metka iz vatrenog oružja prije skidanja »parafinskih rukavica«.</span>
</p>
<p class="p5"></p>
<p class="p5">
<span class="s1">Iz citiranog izvještaja UP Forenzičkog centra D. br. 3229(1)/11 utvrdjeno je da  makroskopskim pregledom dostavljene garderobe</span><span> koju su na sebi imali A.H. i A. T., nije utvrdjeno prisustvo B.utnih čestica, što ukazuje da su ukoliko su opisana oštećena na navedenim odjevnim predmetima nastala od projektila iz vatrenog oružja, usta cijevi vatrenog oružja bila na rastojanju većem  od 90 cm od opisanih oštećenja.</span>
</p>
<p class="p5"></p>
<p class="p5">
<span class="s1">Iz citiranog izvještaja UP Forenzičkog centra D. br. i 3229(2)/11, utvrdjeno je da  makroskopskim pregledom dostavljene garderobe i obuće </span><span> koju je  na sebi imao optuženi A.R., na opisanoj kariranoj košulji dugih rukava dokazano je prisustvo B.utnih čestica, dok na ostaloj garderobi i obući, opisanim farmericama, čarapama i patikama, nije dokazano prisustvo B.utnih čestica.</span>
</p>
<p class="p5"></p>
<p class="p5">
<span class="s1">Iz dopunskog izvještaja i nalaza UP Forenzičkog centra D. o biološkom vještačenju br. 3226/11, </span><span> utvrđeno je da se na osnovu izvršenih analiza može zaključiti da se na opisanoj majici i bermudama A.H. i navedenoj majici i bermudama T.A.,  nalaze tragovi krvi ljudskog porijekla.</span><span class="s1"> </span>
</p>
<p class="p5">
<span class="s1">Uvidom u fotoelaborat koji se nalazi u prilogu ovog izvještaja, </span><span>utvrdjeno je</span><span class="s1"> </span><span>da je na fotografijama prikazana garderoba izuzrta sa tijela oštećenih A.H. i T.A., koja je bila predmet biološkog vještačenja .</span>
</p>
<p class="p5"></p>
<p class="p5">
<span class="s1">Iz izvještaja Kliničkog centra CG o analizi alkohola u krvi kod A.R.a br. 1141 od 04.08.2011. godine, </span><span>utvrđeno je</span><span class="s1"> </span><span>da je dana 03.08.2011. godine po metodi Widmark analizom uzorka krvi A.R., nadjeno 0,00 promila apsolutnog alkohola, što znači da je optuženi bio u trijeznom stanju.</span>
</p>
<p class="p5"></p>
<p class="p5">
<span class="s1">Iz izvještaja JU Centra za toksikološka ispitI.ja CG o analizi na narkotike i sedative br. 03-9-3306/04 od 19.10.2011. godine, </span><span>utvrđeno je da je uzorak krvi optuženog A.R.a ispitan u skladu sa uobičajenom toksikološkom praksom u obliku kiselo-neutralnog i baznog ekstrakta na moguće prisustvo narkotika, sedativa i ljekova. Uzorak krvi prvo je analiziran u SCAN modu na gasnom hromatografu sa masenim detektorom radi moguće identifikacije organskih toksikanata koji su stabilni na tački ključanja a koje je moguće identifikivati na navedenom instrumentu, kojom analizom nije utvrđeno prisustvo organskih toksikanata. Nakon toga,  uzorak krvi je analiziran u SIM modu na LCMS-u, odnosno tečnom hromatografu, sa masenim detektorom na moguće prisustvo sledećih ljekova: propanolol, verapamil, promazin, karbamazepin, pirimidon hlorpromazin, tioridazin u kojem uzorku nije utvrđeno prisustvo navedenih ljekova. Uzorak krvi analiziran je i na prisustvo benzodiazepina,(midazol, medazepam, flurazepam, bromazepam, nitrozepam, triazolan, oxazepam, lorazepam, diazepam, prazepam), kojim uzorkom nije utvrđeno prisustvo navedenih benzodiazepina u krvi optuženog. Zatim je izvršena analiza uzorka krvi u MRM modu na LCMSMS-u na moguće prisustvo matabolita heroina odnosno morfina i 6 monoacetilmorfina kojom analizom nije utvrđeno prisustvo navedenih supstanci, kao što ni analizom uzorka krvi na LCMSMS-u na moguće prisustvo benzoylecgonina, (metabolita kokaina) nije utvrđeno prisustvo istog.</span>
</p>
<p class="p5"></p>
<p class="p5">
<span>Citirane izvještaje o vještačenjima, kao i obdukcione nalaze i usmeno izjašnjenje vještaka medicinske struke, sud je u cjelosti prihvatio kao stručne i objektivne, budući da su u skladu sa provedenim dokazima.</span>
</p>
<p class="p5"></p>
<p class="p5">
<span class="s1">Iz citiranog izvještaja o balističkom vještačenju,  </span><span>utvrđeno je da su na ispitI.je dostavljeni pištolj marke »Bereta« model 70, kal.7.65 mm, fab.br. 38588, čija navlaka je bila u zadnjem položaju i automatska puška marke »CZ«, model 70-AB2, kal. 7,62x39 mm, fab.br. ...sa jednim posebnim upakovanim metkom koji je izvađen iz ležišta u cijevi, kao i dva okvira za municiju, u kojima se nalazilo 30, odnosno 28 metaka. Optičkim pregledom  brisa cijevi, pomoću tampona vate i hemijskom analizom – difenilaminskim testom, utvrđeno je  da je iz predmetnog pištolja pucano, nakon čega cijev nije čišćena ni podmazI.a. Cijev navedene automatske puške je nakon poslednjeg pucanja čišćena i namazana sredstvom za podmazI.je. U cilju ispitI.ja ispravnosti, iz navedenog vatrenog oružja je ispaljena  određena količina municije odgovarajućeg kalibra, tokom kojih radnji nije došlo do bilo kakvih zastoja pa vještak konstatuje da su predmetni pištolj i automatska puška ispravni. Predmet vještačenja su i šest komada čaura obilježene brojevima 4,5,6,7,8 i 9, koje na na svom dnu imaju utisnutu čiriličnu oznaku PPU-91-7,65 i sve  su kal. 7,65 mm. Na dnu navedenih čaura postoje tragovi nastali ispaljenjem iz vatrenog oružja i to od udarne igle, čela zatvarača i izbacača. U okviru ovih tragova forimirane su individualno izražene karakteristike koje imaju identifikacionu vrijednost. Komparacijom predmetnih sa probnim čaurama ispaljenim iz predmetnog pištolja, pronađene su podudarne karakteristike, što znači da su svih 6 komada navedenih čaura ispaljene iz predmetnog pištolja. Na vještačenje je dostavljeno 5 komada projektila i to dio olovne mase projektila označen  u skici lica mjesta br.17, koji je izuzet sa lica mjesta, težine 3,16 g, čiji dio je znatno deformisan i bez induvidualnih karakteristika pa je samim tim nepodoban za identifikaciju; projektil označen br. 19, koji je takodje  izuzet sa lica mjesta, težine 4,62 g, znatno deformisan na vrhu- spljošten, za koji je utvrđeno da je kalibra 7,65 mm; tri projektila koja su prilikom obdukcije izvađena iz tijela A.H., i to  projektil izvuzet iz glave oštećenog, deformisan pri vrhu, težine 4,58 g, kalibra 7,65mm, projektil izvađen iz lijeve strane vrata oštećenog, veoma blago deformisan pri dnu, težine 4,6 g kal. 7,65 mm, projektil izvađen iz desne noge, bez mehaničkih deformacija, težine 4,62g, kal. 7,65mm. Na navedena četiri projektila postoje tragovi od prolaska kroz ožljebljenu cijev vatrenog oružja,  izraženi u vidu polja i žljebova. Broj polja i žljlebova je po 6, a smjer uvijanja sa lijeva u desno. U okviru ovih tragova formirane su individualno izražene karakteristike koje imaju idetifikacionu vrijednost. Komparacijom spornih sa probnim projektilima ispaljenim iz predmetnog pištolja, pronađene su podudarne karakteristike, što znači da su sporni projektili – 4 komada, ispaljeni iz predmetnog pištolja. </span><span class="s1">U dopunskom nalazu</span><span> </span><span class="s1">i mišljenju i izjašnjenju na glavnom pretresu,</span><span> vještak balističke struke je uzimajućiu obzir mjesta udara projektila označena u skici lica mjesta br.16 i 18, te mjesto pronalaženja tijela oštećenog T., kao i mjesto pronalaženja  čaura br.4, 5, 6, 7, 8 i 9, dao grafički prikaz balističke putanje projektila.Iz navedene skice  se vidi da je balistička putanja jednog od navedena četiri projektila prostire  od stajne pozicije optuženog u trenutku pucanja, koja se nalazi u podnožju stepeništa bližeg sjevernom  uglu zgrade ka mjestu gdje je zatečeno tijelo  oštećenog T.,  dok se balističke putanje preostala tri projektila prostiru takodje od opisane stajne pozicije optuženog u trenutku pucanja ka oštećenjima označenim u skici lica mjesta br.16 i 18 i oštećenju na staklu, prikazanom na fotografiji br.23 u  citiranom fotoelaboratu koje oštećénje nije evidentirano u citiranom zapisniku o uvidjaju a za koje vještak navodi  da je vjerovatno nastalo od udara projektila. Ostajući u cjelosti kod osnovnog nalaza, vještak je u izjašnjenjima na glavnom pretresu, naveo  da se na osnovu mjesta pronalaženja predmetnih čaura i evidentiranih oštećenja može zaključiti da je uzdužna osa cijevi pištolja iz kojeg su ispaljeni sporni projektili bila usmjerena  od mjesta pronalaženja čaura, ka mjestu udara projektila. Vještak je pojasnio da predmetni pištolj marke »Bereta« model 70, kal. 7,65 izbacuje čaure nakon ispaljenja udesno, pri rastojanju od 5-6 metara od stajne tačke lica koje puca, pod uslovom da je ruka u anatomatskom položaju, odnosno uzdužna osa cijevi paralelna sa tlom. Uzimajući u obzir mjesta pronalaženja čaura obilježenih brojevaima 6, 7 , 8  i 9 vještak je naveo da je u dopunskom nalazu odredio balističke putanje navedena četiri projektila, pojašnjavajući da balističke putanje projektila za čaure obilježene br. 4 i 5 nijesu određene  iz razloga što je uzdužna osa cijevi prilikom ispaljenja ova dva projektila mogla biti u bilo kojem položaju, podrazumijevajući i ruku podignutu uvis, zbog čega  su čaure br. 4. i 5. nakon kontakta sa tvrdom podlogom promijenile pravac. Vještak je dalje naveo da je imajući u vidu izjašnjenje vještaka medicinske struke, takodje mišljenja  da povreda kod pok. T. A. nije mogla nastati od projektila koji je prethodno udario u neku tvrdu površinu pa nakon toga promijenio pravac dejstva, odnosno od tzv. rikošeta. Imajući u vidu opis prostreline kod T. A., dat  od strane vještaka medicinske struke, tj.da je je ulazna rana u lijevom lopatičnom predjelu, a izlazna u sredini grdunjačnog predjela, vještak zaključuje da je otvor usta cijevi u trenutku nanošenja ove povrede  bio ulijevo i pozadi u odnosu na oštećenog T.A.a. Kako je smjer strijelnog kanala ove prostreline  odozdo na gore,   vještak zaključuje da je uzdužna osa cijevi bila ispod nivoa ulazne rane ili pak da je gornji dio tijela bio savijen prema naprijed, a oštećeni okrenut lijevom stranom i malo pozadi otvoru usta cijevi pištolja. S obzirom da se ulazne rane kod oštećenog A. nalaze sa njegove lijeve strane tijela i malo pozadi, vještak je  zaključio  da je otvor usta cijevi bio sa lijeve strane  u odnosu na oštećenog, odnosno da se lice koje puca nalazilo sa lijeve strane oštećenog. Smjer ustrelina u predjelu glave i u lijevom nadlopatičnom predjelu ide odozdo na gore, što ukazuje da je otvor usta cijevi bio ulijevo i nešto ispod visine na kojem se nalaze opisane ulazne rane. S obzirom da je tijelo pokretno, dozvolio je mogućnost da je opisana povreda u lijevom nadlopatičnom predjelu mogla nastati kada je gornji dio tijela bio savijen prema naprijed, dok je ulazna rana u predjelu lijevog kuka približno horizontalna, blago prema gore pa je otvor usta cijevi u trenutku nanošenja ove povrede bio približno na toj visini, a  uzdužna osa cijevi veoma blago usmjerena odozdo prema gore.</span>
</p>
<p class="p5">
<span>                                                                                                                  </span>
</p>
<p class="p5">
<span class="s1">Iz nalaza i mišljenja tima sudskih vještaka, neuropsihijatrisjke struke prof. dr S. M., psihijatrijske struke dr Ž. G. i psihologa B. S.-I. od 14.03.2012. godine i izjašnjenja predstavnika tima vještaka dr. S. M., na glavnom pretresu, </span><span>utvrdjeno je da su vještaci na osnovu neposrednog pregleda optuženog, psihijatrijskog posmatranja optuženog koje je u periodu od 10.02.2012 godine do 20.02.2012 godine obavljeno u Psihijatrijskoj klinici u P, podataka iz spisa predmeta i uvidom u priloženu medicinsku dokumentaciju, dali citirani nalaz imišljenje. Vještaci su iz priložene medicinske dokumentacije, Zdravstvenog kartona izdatog od ZIKS-a P. na ime optuženog,  utvrdili da je optuženi  u više navrata pregledan od ljekara  ZIKS-a, i to, zbog iskrivljenosti kičme i povrede pete, kako to slijedi iz izvještaja od 04.08.2011 kada je dijagnostifiovana situaciona nervoza, dana 23.08. 2011 godine, optuženi je pregledan  od  psihijatra u ZIKS-u kada su dijagnostifiovani F11(duševni poremećaji i poremećaji ponašanja uzrokovani psihoaktivnim supstancama), F 23 (akutna psihotična reakcija u opservaciji), kontrolni pregledi sa istovjetnim dijagnozama obavljeni su kod istog psihijatra dana 18.08.2011.godine, 30.08.2011.godine sa dijagnozom F 23 i dana 09.10.2011.godine sa dijagnozom F 60 (poremećaj ličnosti) koja dijagnoza mu je takodje konstatovana i prilikom pregleda obavljenog u Urgentnom bloku KC od 09.01.2012.godine. U medicinskoj dokumentaciji priložen je izvještaj o ambulantnom pregledu psihijatra iz U.a od 24.10.2010.godine sa dijagnozom mješoviti anksiozno depresivni poremećaj i data terapija u vidu sedetiva i antidepresiva. Vještaci su takodje imali na uvid medicisnku dokumentaciju specijalističke privatne ordinacije »B« sa sjedištem u N. S. i to izvještaj od 02.03.2011.godine kada se optuženi prvi put javio na pregled ovoj ustanovi zbog velike uznemirenosti i napetosti koje je osjećao poslednjih nedelja a koja je kulminirala tri dana prije navedenog pregleda i bila praćena nesanicom kojom prilikom je dijagnostikofan paranoidno interpretativni sindrom, te predložena kontrola za tri nedelje i bolovanje. U istoj ustanovi optuženi je pregledan dana 21.03.2011.godine, 24.05.2011.godine i 05.07.2011.godine, kada je konstatovana istovjetna dijagnoza kao i na prvom pregledu. Vještaci su imali na uvid i nalaz Ekotoksikološke ambulante P.u kojem je konstatovano da nije utvrdjeno prisustvo kokaina u organizmu kod optuženog. Neposredni psihijatrijski pregled optuženog vještaci su obavili u ZIKS-u dana 01.02.2012.godine, kada je konstatovano da je somatski i neurološki nalaz u granicama normale, psihički status uredne spoljašnosti, verbalni kontakt se lako uspostavlja i održava, optuženi je svjestan, orjentisan u svim pravcima, povremeno napet, promjenljivog raspoloženja, sa niskim pragom tolerancije na frustacije, otežane kontrole impulsa, opširnog ubrzanog misaonog toka, povremeno logoroičan, povišene interpretativne spremnosti, sa prisutnim paranoidnim strahovima ali bez sistematizovanih sumanutih ideja prema okolini.Za vrijeme posmatarnja u Psihijatrijskoj klinici pored redovnog praćenja i psihijatrijskih intervjua, provedene su laB.otorijske i i druge pretrage, ultrazvuk abdomena, kojim je dijagnostifikovan kamen u žučnoj kesi, CT mozga, koji nalaz je uredan, uradjen je RTG sinusa, desne šake, te hormonski nalaz štitne žlijezde, koji je u referentnim granicama, zbog glavobolje predložena konsultacija neurohirurga a zbog masnog sadržaja u uvu, pregled specijaliste UR. U Psihološkom nalazu konstatovano je da je optuženi rođen u potpunoj porodici, živi sa roditeljima i dva brata, u djetinjstvu i mladosti imao je uredan psihofizički razvoj. Porodične odnose ispitanik procjenjuje kao jako loše zbog stalnih konflikata u porodici i svoju ulogu u tim odnosima vidi kao medijatora, posrednika. Sa majkom i braćom ima tople emocionalne odnose dok se odnosi sa ocem normalizuju. Porodični odnosi su kulminirali kada je brat optuženog pokušao da se ubije, od kada su i počeli psihološki problemi optuženog.Po kazI.ju optuženog, na prvoj godini fakulteta počeo je sa konzumiranjem droge čiji je  ovisnik bio do 2001. godine. Kako samostalno odvikavanje nije uspjelo, nakon ugradnje implanta prestao je sa konzumiranjem narkotika. Medjutim vratio se starom društvu i drogi i u nekoliko navrata  bio psihijatrijski tretiran i na terapiji. U dijelu porodične anmneze konstatovano je i da su  dva brata od ujaka optuženog kao i djed sa majčine strane,  imali šizofreniju i završili  suicidom. Psiholog navodi, da je optuženi  osoba prosječnih intelektualnih potencijala čiji nivo opšte informisanosti u potpunosti odgovara njegovoj kalendarskoj dobi, intelektualnom statusu i nivou obrazovanja. Ističe da je optuženi izrazito  napeta, anksiozna i razdražljiva osoba sa hostilnim tendencijama na testu, nepredvidljiv, impulsI., nekomforan i sugestibilan. Testovnom interpretacijom konstatovano je da se radi o osobi prosječnih intelektualnih potencijala čiji nivo opšte informisanosti odgovara njegovoj kalendarskoj dobi,  intelektualnom statusu i nivou obrazovanja. Optuženi je verbalno adekvatan u odgovorima, logoroičan, ekspresI. u intervju, pažnja mu se brzo premješta s jednog na drugi zadatak što je ometajući faktor u rezultatima testa inteligencije. Takodje  je vidljiva i socijalna neprilagodjenost. Psiho status optuženog preokupiraju morbidni sadržaji, disocijativno mišljenje a ponekad i paranoidne ideje pa ovakve osobe imaju kontunirane teškoće u socijalizaciji, seksualnom razvoju i razvoju uopšte. Iz anemneze je vidljivo da je optuženi imao problema u razvoju, pojave maladatabilnog ponašanja su izazvane porodičnim konfliktima. Agresivni ispadi su česti i mogu biti usmjereni na nekog bliskog. Ovakav tip ličnosti spada u grupu emocionalno nestabilnih i impulsivnih osoba. Kod optuženog je prisutno bizarno mišljenje u kome dominira subjektivni doživljaj realnosti pa otuda potiče i nerazumijevanje ovakvog ponašanja i raspoloženja u socijalnom okruženju. Regresija i racionalizacija su dominantni mehanizam odbrane optuženog pa slabi ego potencijali sa ovakvim odbrambenim mehanizmom pojačavaju konflikt u osobi. U premorbidnoj ličnosti ovakve osobe mogu ispoljiti poremećaj ponašanja sa agresivnim odlikama. Interpretacijom CLJF(crteža ljudske figure) pored vidljive impulsivnosti u ponašanju,  evidentna je i tendencija sugestibilnosti. Autopercepcija je kod optuženog krajnje izmijenjena sa dominantnim autističnim mišljenjem a takodje je vidljivo cijepanje ličnosti. Relativno niska samozaštita a visoka agresija ukazuju da kod ispitanika ima i psihopatskih tendencija u ličnosti. Kod optuženog nema jako izraženog osjećaja krivice, sam sebi je realnost. Deprivacija provejava kao slika stanja u kome se nalazi, ali se brzo mijnja  usled preovladajućeg agresivnog šarža u ličnosti optuženog.  Prilikom neposrednih psihijatrijskih pregelda, praćenja i posmatranja, optuženi je ispoljavao visok stepen napetosti, anksioznost, disforično raspoloženje kao i dominantni sindrom paranoidnosti, hostilnosti, odnosno neprijateljski stav prema okolini. Međutim tokom boravka u Psihijatrijskoj klinici nijesu uočeni simptomi psihotičnog ponašanja koje bi upućivalo na trajno duševno oboljenje iz šizofrenog kruga. U predeliktnom periodu intezitet ometenosti, odnosno poremećaj psihičkih funkcija u dužem vremenskom periodu dovodio je optuženog u stanja anksioznosti i dugogodišnje intrapsihičke tenzije, napetosti sa neugodnim i neprilagođenim ponašanjem i stavovima prema sredini. Vještaci navode da se duševno oboljenje optuženog klasifijuje kao šizoidni poremećaj ličnosti sa prisutnim stanjima i obrascem ponašanja koji predstavljaju karakteristični životni stil, odnosno karakterološka svojstva ličnosti, nastala kao posledica konstitucionalnih faktora i socijalnog iskustva. Obrasci ovakvog ponašanja manifestuju se u neprilagodljivim reagovanjima na brojne lične i socijalne situacije, sa problemima socijalnog funkcionisanja. Kao dominantne kliničke simptome šizoidnog poremećaja ličnosti, vještaci navode emocinalnu hladnoću, paradoinde stavove, nerealno doživljavanje okoline, povremene iracionalne stavove, sumnjičavost, nepovjerljivost i impulsivnost sa niskim pragom tolerancije na frustracije. Ove osobe nalaze na granici prema duševnim bolestima,  ali po kvantitetu, dubini i kvalitetu poremećaja se ne svrstavaju  u trajna duševna oboljenja iz kruga šizofrenije. U konkretnom slučaju, kod optuženog je prisutan i hereditet sa pojavom duševne bolesti u široj i bližoj familiji. Analizom deliktne situacije, vještaci su zaključke o duševnom stanju optuženog u deliktnom periodu i njegovom odnosu prema krivičnom djelu, zasnovali imajući u vidu ličnost optuženog, raspoloživu medicinsku dokumentaciju, dok su podatke u spisima predmeta koristili u odnosu na opis ponašanja optuženog u svrhu procjene njegovog duševnog stanja u vrijeme izvršenja predmetnog krivičnog djela. Analizirajući psihičko stanje optuženog u vrijeme izvršenja krivičnog djela, vještaci su imali  u vidu opisana karakterna svojstva ličnosti optuženog, da se radi  o emocionalno nestabilnoj ličnosti, sa šizoidnim karakteristikama. Ističu da je kod optuženog dominantan sindrom paranoidnih stavova, nerealno doživljavavanje okoline, sa povremenim iracionalnim stavovima, sumnjičavost i nepovjerljivost, sa smanjenom tolerancijom na frustracije, kao i nepredvidljivost i impulsivnost i zaključuju da su osobe sa ovim karakteristikama ličnosti potencijalno predisponirane, da na provokativnu situaciju reaguju impulsivno i agresivno, odnosno slabije kontrolišu stanje visoke napetosti</span><span class="s1">. </span><span>Vještaci su takodje naveli da u kritično vrijeme delikta optuženi pokušava na racionalan način da riješi situaciju sa pok. A., dovođenjem komunalnog i policijskog inspektora, međutim nailazi na provokativno ponašanje pok. A. koji osporava postavljanje reklame, verbalno ga vrijeđa i ponižava, kako navodi optuženi. Neposredno nakon prvog pucnja, nerealno doživljavanje okoline i oštećenog pok. A. kao agresivne osobe, kod optuženog generiše stanje  afekta razdražljivosti bijesa i straha jakog inteziteta. Djelimična amnezija, nesjećanje pojedinih detalja u vezi okolnosti krivičnog djela, nesjećanje o broju ispaljenih metaka, upućuju na pomućenje svijesti optuženog, koje nije dostiglo kvalitativne izmjene svijesti do stepena sumračne svijesti. Navedene karakteristike ličnosti optuženog, sa simptomima emocionalno nestabilnog šizoidnog poremećaja ličnosti, doprinijele su da u vrijeme krivičnog djela afektivno stanje  optuženog dostigne patološke dimenzije. U pred deliktonom periodu duže vrijeme, optuženi se nalazio u stanju kumuliranog afekta napetosti, razdražljivosti zbog  konfliktnih odnosa porodice A. i pok. A. u koje je bio uključen i optuženi jer je radio u predmetnoj ordinaciji. Agresivno ponašanje oputuženog u vrijeme izvršenja krivičnog djela se može shvatiti kao „zadnja kap“ međusobnih odnosa počinioca krivičnog djela i žrtve. Okolnosti krivičnog djela, izvršenog na javnom mjestu, pred komunalnim i policijskim inspektorom, potvrđuje stanje patološkog afekta u vrijeme izvršenja krivičnog djela. U konkretnom slučaju, stanje afekta straha, bijesa, razdražljivosti jakog inteziteta uzrokovalo je pomućenje svijesti kod optuženog. U ovim okolnostima, sposobnost shvatanja značaja djela kao i mogućnost upravljanja svojim postupcima su bitno poremećeni, kao i mogućnost racionalnog rasuđI.ja i traženja izlaza iz konfliktne situacije. Ponašanje optuženog je impulsivno i polazi iz afektivno nagonske sfere i zobilazi svjesni dio ličnosti.Vještaci konačno zaključuju, da je optuženi A.R. osoba prosječnih intelektualnih sposobnosti, koja pokazuje primarne simptome poremećaja ličnosti sa velikim kvantumom anksioznosti, napetosti, emocionalne nestabilnosti i paranoidnih stavova. Ovaj duševni poremećaj se svrstava u šizoidni poremećaj ličnosti, koji se klasifikuje kao teži duševni poremećaj na granici prema psihotičnosti, ali koji se ne svrstava u kategoriju trajnih duševnih oboljenja (grupu šizofrenih psihoza). U vrijeme izvršenja krivičnog djela optuženi se nalazio u stanju afekta straha, razdražljivosti, bijesa jakog inteziteta koji odgovara stanju privremene duševne poremećenosti. Krivično djelo je psihopatološki motivisano šizoidnim poremećajem ličnosti ispitanika i patološkim afektom. Konačno mišljenje tima vještaka je da su sposobnost optuženog da shvati značaj krivičnog djela koje mu se stavlja na teret, kao i njegova sposobnost da upravlja svojim postupcima u vrijeme izvršenja krivičnog djela, bile bitno smanjene. Vještaci su takodje mišljenja, da je potrebno  preduzeti psihijatrijsko liječenje ispitanika u smislu saniranja duševnog stanja, da bi se sanirala  napetost i paranoidan stav prema okolini, koje liječenje se može provoditi u zatvorskoj ili psihijatrijskoj ustanovi, shodno nalazu nadležnog psihijatra u penalnoj ustanovi, ističući da nema indikacija za primjenu mjera bezbjednosti obaveznog psihijatrijskog liječenja i čuvanja u psihijatrijskoj ustanovi. Vještaci su istakli da su imali u vidu i podatke iz spisa predmeta, iskaze pojedinih svjedoka, u kojima se ne navodi provokativno ponašanje oštećenog A. pa u tim okolnostima ukoliko sud utvrdi da nedostaje neposredno provokativno ponašanje oštećenog, afektivno stanje optuženog nema karakteristike patološkog afekta već afekta straha, razdražljivosti i bijesa kod optuženog dostiže srednji intenzitet, medjutim i u ovim okolnostima, sposobnost shvatanja djela, kao i mogućnost upravljanja postupcima kod optuženog su bili bitno smanjeni, imajući u vidu težinu kvalitativnih i kvantitativnih oštećenja ličnosti optuženog tj. šizoidnog poremećaja ličnosti emocionalno nestabilnog tipa koju karakteriše impulsivnost, nizak prag tolerancije na frustracije, paranoidni stavovi na granici prema psihotičnosti.</span>
</p>
<p class="p5"></p>
<p class="p5">
<span class="s1">Član tima vještaka, Prof.dr S.M. je u izjašnjenju na glavnom pretresu</span><span>, ostajući u cjelosti kod citiranog nalaza imišljenja, naveo da je prethodno, prije izrade nalaza i mišljenja, imajući u vidu navedene dijagnoze od strane psihijatara, radi objektivizacije duševnog stanja optuženog, predloženo sudu da se provede psihijatrijsko posmatranje optuženog u klinici za psihijatriju KC-a u Podgorici, gdje je optuženi boravio od 10.02.2012. do 29.02.2012. godine. Takodje, da bi objektivizirali psihičke simptome i ličnost optuženog, provedeno je i psihiloško testiranje optuženog, kojim je potvrdjena klinička opservacija psihijatra, da se radi o shizoidnom poremećaju ličnosti. Vještak je pojasnio da se navedena dijagnoza šhizoidnog poremećaja ličnosti uzročno povezuje kao karakterološka promjena ličnosti gdje igraju ulogu konstitutivni fakori i socijalni faktori.Ova dijagnoza shizoidnog poremećaja ličnosti kod optuženog je trajna dijagnoza, ali ne spada u trajno duševno oboljenje. Shizoidni poremećaj ličnosti, spada u kategoriju težeg duševnog oboljenja, ali obzirom da se kod optuženog ne pokazuju simptomi koji se mogu standardizovati u simptome šizofrenije, to su ostali na gore pomenutoj dijagnozi. Iz navedenog razloga, duševno stanje optuženog u predeliktnom periodu koje je psihijatar u Novom Sadu sa više pregleda okarakterisao sa sumnjom na trajno duševno oboljenje, predmetnim vještačenjem nakon psihijatrijskog posmatranja i neposrednih pregleda, svedeno  je tj. kvalifikovano  kao shizoidni poremećaj ličnosti. Vještak je istakao da su opisane karakteristike ličnosti optuženog, smanjena tolerancija na frustracije, pojačana napetost, razdražljivost i sumnjičivost, nerealno doživljavanje okoline, a u konkretnom slučaju nerealno doživljavanje  deliktne situacije,  kod optuženog generisali stanje afekta radzražljivosti, bijesa, straha jakog inteziteta.Vještak je takodje istakao da  prilikom vještačenja iz podataka u sudskom spisu, imali u vidu one podatke koji su relevantni za ocjenu psihičkog stanja optuženog, ne upuštajući se u materijalne dokaze i njihovu ocjenu.U ocjeni afektivnog stanja optuženog oprijedili su se za afektivno stanje optuženog u vrijeme izvršenja krivičnog djela, imajući u vidu pored ostalih relevantnih podataka navedenih u pisanom nalazu, i provokativno ponašanje oštećenog kako se prikazuje od strane pojedinih svjedoka, kao i samog optuženog, kao i ličnost optuženog, način izvršenja krivičnog djela i okolnost da je krivično djelo izvršeno na javnom mjestu. Medjutim, ukoliko se po ocjeni suda provedenim dokazima u potpunosti negira provokativno ponašanje oštećenog, u tom slučaju kao što je i navedeno u pisanom nalazu, smatraju da kod optuženog u vrijeme izvršenja  nije postoajao afekt razdražljivosti bijesa jakog inteziteta, već je on dostigao stepen srednjeg inteziteta.  </span>
</p>
<p class="p5"></p>
<p class="p5">
<span class="s1">Iz potvrde o privremeno oduzetim predmetima UP Ispostava U. Ku.br. 185/11 od 02.08.2011. godine,</span><span> utvrđeno je da su od optuženog A.R.a oduzete sportske patike, sive boje marke »Boss« br 42, teksas farmerice, teget plave boje, »marke Hilfinger«, karirana košulja dugih rukava zeleno-bijela, marke »Massimo Dutti« veličine »M«.</span>
</p>
<p class="p5"></p>
<p class="p5">
<span class="s1">Iz četiri službene zabilješke UP- Ispostava U. Ku.br. 185/11 od 02.08.2011. godine, </span><span>utvrđeno je da su sačinjene dana 02.08.2011. godine. U službenoj zabilješci sačinjenoj od strane službenika OPS A. N., koji se po rasporedu službe, nalazio u ulici 26.novembra u vremenu od 19.00 do 02.00 časa, utvrdjeno je da je navedenog dana oko 19,55 časova, iz pravca kružnog toka,  nakon što je začuo pucnje iz vatrenog oružja, o navedenom  obavijestio dežurnu službu navedene Ispostave. Dolaskom na lice mjesta, zatekao je J. D., kako drži pištolj za cijev i naredio mu  da spusti pištolj na stepenište. Na licu mjesta  zatekao je i kolegu I.a A.a koji je bio u civilu, koji mu je naoložio da obezbjedi lice mjesta, što je i učinio. Dalje je utvrđeno da su službenici PJ B., od dežurne službe obaviješteni  da se dogodilo ubistvo u U.u i da je jedno lice transportovano u Opštu bolnicu u S. B., gdje su po dolasku  zatekli  patrolu koja im je saopštila da je lice koje je dovedeno iz U., preminulo i da se radi o A.H.. Iz službene zabilješke sačinjene od strane tri službenika  Ispostave U., utvrđeno je da su kritičnog dana po pozivu kolege I.a A.a došli na lice mjesta, gdje ih je A. informisao o kritičnom  dogadjaju, nakon čega su se uputili u pravcu kuće A.R.a, o čemu su obavijestili dežurnu službu od koje su ubrzo informisani, da je u dvorištu Gradske Crkve pronadjen A.R. kojeg su lišili slobode i priveli u Ispostavu U.. Dalje je utvrdjeno, da su ovlašćeni policijski službenici Ispostave U., kritičnog dana,  u naselju Liman pronašli p.m.v.  marke »Golf 4«, karavan, bijele boje, registarske oznake UL AD 058, koje su obezbijedili do dolaska krim.tehničara, pregledom vozila nijesu nadjeni predmeti koji bi se mogli dovesti u vezu sa kritičnim događajem. Pregledom pravoslavnog groblja crkve Sveti Nikola, pored betonskog zida koji se nalazi uz put koji vodi od navedene crkve ka naselju Liman, pronadjen je okvir za municiju za automatsku pušku.</span>
</p>
<p class="p5"></p>
<p class="p5">
<span class="s1">Iz dopisa UP PJ B. Ispostava U. br. 28 03-240/12-2875/2 od 22.11.2012. godine, </span><span>utvrđeno je da su OPS Ispostave Policije U., dana 25.07.2011. godine, evidentirali događaj između sada pok. A.H. i A. V.,  brata optuženog A.R., o čemu su od strane ovlašćenih policijskih službenika sačinjene službene zabilješke </span><span class="s1">UP PJ B. – Ispostava U. P. br.422/11 od 24.07.2011. godine i 25.07.2011. godine,</span><span> iz kojih je utvrđeno je da su sačinjene dana 24.07.2011. godine, zbog verbalnog duela između A.H. i A. V., koji su dana 24.07.2011. godine oko 21,00 h, zatečeni kako jedan drugom izgovaraju niz pogrdnih riječi i psovki, zbog reklame koju je neposredno prije toga A.H. uklonio sa objekta, medicinske ordinacije  A. V., koja se nalazi u ul..... Kako je procijenjeno da bi ovaj verbalni konflikt mogao da preraste  u fizički, navedena lica su privedena u službene prostorije radi saslušanja.</span>
</p>
<p class="p5"></p>
<p class="p5">
<span>Činjenično stanje iz izreke presude utvrdjeno je provedenim dokazima.</span>
</p>
<p class="p5"></p>
<p class="p5">
<span>Optuženi ne spori da je kritičnom prilikom, nakon konflikta sa oštećenim A. zbog reklame koju je namjeravao da postavi, pucao iz predmetnog pištolja. Međutim, neosnovani su navodi optuženog, da je pucao samo jedan put u vazduh, i to nakon što je čuo neki prasak, kao i da je postupao na mah, doveden nasilnim ponašanjem i pijetnjama oštećenog A. u stanje jake razdraženosti, budući da su opovrgnuti provedenim dokazima.</span>
</p>
<p class="p5"></p>
<p class="p5">
<span>Naime, provedenim dokazima, kako to slijedi iz odbrane optuženog A.,  iskaza svjedoka A. Mihaila i A. B.a, kao i citiranih službenih zabilješki UP Ispostave U. od 24.07.2011. godine i</span><span class="s1"> </span><span>25.07.2011. godine, utvrdjeno je da je izmedju porodice optuženog i oštećenog A.H. i prije kritičnog događaja postojao konflikt oko postavljanja predmetne reklame. Nekoliko dana prije kritičnog događaja, oštećeni A. i A. V., brat optuženog, kao vinovnici verbalnog sukoba do kojeg je došlo nakon što je oštećeni A. skinuo reklamni pano sa predmetne ordinacije, privedeni su na razgovor u navedenu policjsku Ispostavu, o čemu su sačinjene citirane službene zabilješke. Takodje, postojanje opisanog konflikntnog odnosa od ranije, potvrdjuje u svom iskazu i svjedok H., kome su ove okolnosti bile poznate,  budući da obavlja poslove komunalnog inspektora. </span>
</p>
<p class="p5"></p>
<p class="p5">
<span>Verbalnim sukobom izmedju optuženog i oštećenog A., oko postavljanja predmetne reklame započeo je i kritični dogadjaj. Naime, optuženi A. je kritičnog dana, kako i sam navodi,  pozvao  telefonom oštećenog H.a A. i obavijestio ga da će istog dana da postavi reklamni pano, što u svom iskazu potvrđuje i svjedok A. B., iznoseći o navedenom posredna saznanja koja mu je saopštio otac, oštećeni A.H.. Takodje i svjedok J. je naveo da  je optuženi telefonom pozvao svjedoka T., sa kojim je on bio u društvu, i zamolio T. i njega, da mu pomognu oko postavljanja predmetne reklame,  istovremeno ih obavještavajući, da će na kritičnom mjestu u 19 h pored komunalnog i policijskog inspektora biti prisutan i oštećeni A., koji mu pravi probleme u vezi postavljanja reklame. Shodno navedenom, neosnovani su navodi optuženog, da su se svjedoci T. i J., slučajno zatekli na licu mjesta jer su se u blizini ordinacije inače obično sastajali radi druženja. Kako svjedok A. B., sin oštećenog H.a A., svoje prisustvo na licu mjesta objašnjava navodeći, da je u dogovoru sa ocem, koji mu je saopštio da je sa optuženim ugovorio susret u 19 h, došao u zakazano vrijeme, gdje su osim svjedoka T. i J.a, bili prisutni i oštećeni H. A., kao i komunalni inspektor R. H. i policijski inspektor, I. A., koji su takodje došli po pozivu optuženog, što H. i A. potvrdjuju u svojim iskazima, sve navedeno upućuje na nesumnjiv zaključak, da su sva navedena lica osim svjedoka A. B.a, kritičnog dana u dogovoreno vrijeme, oko 19h došla na lice mjesta po pozivu optuženog, koji ih je obavijesti da će na zidu zgrade u kojoj se nalazi predmetna ljekarska ordinacija, postaviti reklamni pano.</span>
</p>
<p class="p5"></p>
<p class="p5">
<span>Nesumnjivo da je optuženi  prethodnih dana preduzeo opisane radnje u svrhu postavljanja predmetne reklame. Naime, optuženi se prethodno nadležnoj službi obratio zahtjevom za izdavanje odobrenje za postavljanje reklame, u koju svrhu je uplatio propisanu taksu, o čemu se izjasnio i svjedok H., koji je na licu mjesta u svojstvu nadležnog komunalnog inspektora, izvršio uvid u rješenje o uplati takse. Da uplatom propisane takse nije okončana procedura neophodna da se reklamni pano i postavi, optuženom je bilo poznato, budući da mu je u nadležnoj službi, kako i sam navodi,  rečeno da će  rješenje kojim se odobrava postavljanje predmetne reklame biti naknadno donijeto, jer to iz tehničkih razloga nije bilo moguće istog dana kada je optuženom izdata potvrda o plaćenoj taksi. Upravo ovu činjenicu, da u konkretnom slučaju nije izdato rješenje kojim se odobrava postavljanje reklame, u razgovoru sa optuženim na licu mjesta, potencirao je i svjedok H., nadležni komunalni inspektor, uvjeravajući optuženog, da će najkasnije sjutradan, kada donošenjem navedenog rješenja kompletna procedura bude okončana,  reklamni pano biti postavljen. Nesumnjivo da je objektivno, postavljanje predmetne reklame najkasnije sjutradan, nakon ovako detaljnog i iscrpnog objašnjenja svjedoka H.,  bilo sasvim izvjesno. Medjutim, optuženi je, kako navodi, iznerviran time što svjedok H. nije udovoljio njegovom zahtjevu da ukloni reklamu koju je oštećeni A.H. postavio na mjestu gdje je optuženi namjeravao da postavi reklamu za svoju ordinaciju, insistirao da se to učini odmah. Da je oštećeni A. zaista prethodno postavio reklamu za svoju radnju na navedenom mjestu, utvrdjeno je iz iskaza svjedoka H., koji navodi da mu je oštećeni A.   rekao da je postavljena reklama njegova. Takodje i svjedoci T., J. i A. tvrde da su vidjeli reklamni pano privezan žicom na mjestu gdje je optuženi namjeravao da postavi svoju reklamu.</span>
</p>
<p class="p5"></p>
<p class="p5">
<span>Nadalje, svjedoci H., T., J. i A., istovjetno navode da je i pored opisanih okolnosti koje su prethodile pucnjavi, reakcija optuženog, koji je ispaljujući više projektila pucao na oštećenog A.,  za sve njih bila  iznenadna. Medjutim, svjedoci nijesu saglasni u opisI.ju okolnosti koje su prethodile pucnjavi, budući da svjedok A. B., predstavlja da  je optuženi jedini  koji je vrijedjao ne samo njegovog oca, nazivajući ga majmunom i kretenom već i njega dok za svog oca, oštećenog A., navodi da je kako u ranijim situacijama tako i kritičnom prilikom, samo insistirao na propisanoj proceduri, ne dozvoljavajući da se reklama postavi bez odobrenja izdatog od strane nadležne službe. Ove B. navode nijesu potvrdili svjedoci T., J. i H., koji su takodje bili prisutni na licu mjesta. Svjedok H. je naveo da je neposredno prije nego šo je optuženi pucao, oštećeni sa terase provocirao, govoreći „ne možete mi ništa“ kao i da će „kompletnu porodicu A.  iseliti iz U.“. Takodje, nasuprot svjedoku A. B., svjedoci T. i J. navode da je oštećeni taj koji je prijetio optuženom da će i njega i porodicu iseliti iz U..Kako je nesporno, da je sukob oko reklame izmedju oštećenog i porodice optuženog od ranije postojao, nema sumnje da je ovakav konfliktni odnos nastavljen i kritičnog dana uz obostrane reakcije, oštećenog koji je uz opisanu verbalnu reakciju, kako to slijedi iz iskaza svjedoka H., insistirao i da mu optuženi pokaže da li posjeduje potrebnu dokumentaciju,  dok je optuženi uz vidno ispoljenu nervozu, i nakon što ga je svjedok H. uvjeravao, da će iste večeri nakon 21 h nadležni službenici ukloniti reklama koju je oštećeni postavio, uporno zahtijevao da se to  učini odmah, što je sve van svake sumnje produbilo već postojeće tenzije uz obostrani doprinos i oštećenog i optuženog.Kako svjedoci T. i J. ističu da je optuženi bio izrazito nervozan,  i obojica  takodje navode da  je u lokalu „V.“ optuženi prvi prišao stolu za kojim su sjedjeli oštećeni A. i njegov sin, kada je kako opisuje T. počela prepirka izmedju optuženog i oštećenog, imajućiu vidu pored navedenog i  činjenicu, da je optuženi sva navedena lica izuzev B. pozvao na lice mjesta upravo zbog ranijih problema u vezi postavljanja predmetne reklame sa oštećenim A., nijesu uvjerljivi navodi svjedoka T. i J., da je izostala bilo koja reakcija optuženog koji  svoju nervozu apsolutno nije usmjeravao prema oštećenom A.. Shodno navedenom, očigledno da svjedoci T., J. i A. B.,   opisane okolnosti nijesu vjerodostojno predočili sudu, motivisani i to T. i J. kao bliski drugovi optuženog, da ublaže krivicu optuženog a svjedok B. A., sin oštećenog A., izostavljajući svaki postupak koji bi oštećenog A. doveo u vezu sa kritičnim dogadjajem.Takodje, neosnovani su i navodi svjedoka A., da nikakve svadje nije bilo izmedju optuženog i oštećenog,  budući da je i on svo vrijeme bio prisutan na licu mjesta pa je stojeći u neposrednoj blizini optuženog, objektivno  morao čuti i vidjeti sve pojedinosti u vezi ponašanja kako optuženog tako i oštećenog, kao što je to svjedok H.,  vjerodostojno i nepristrasno predočio sudu. </span>
</p>
<p class="p5"></p>
<p class="p5">
<span>Nasuprot navedenom, svjedoci J., T., A. i B. A., u bitnom istovjetno opisuju, da se u trenutku kada je pucao, optuženi nalazio u podnožju a oštećeni A. na vrhu predmetnog stepeništa. Vjerodostojnost iznijetih navoda svjedoka o poziciji na kojoj se optuženi nalazio u trenutku pucanja, podkrijepljena je sadržinom uvidjajne dokumentacije i rezultatima balističkog vještačenja. Naime, vještak balističke struke je na osnovu opisanih pozicija zatečenih čaura 6,7,8 i 9 opredjelio stajnu poziciju optuženog u trenutku ispaljI.ja projektila upravo na mjestu koje se nalazi u podnožju stepeništa na sjevernoj strani predmetne zgrade, tj.stepeništa koje vodi ka predmetnom lokalu, vlasništvo oštećenog A.. Takodje, imajući u vidu mišljenje vještaka medicinske struke, da se sobzirom na opisane pozicije ulaznih rana, optuženi nalazilo sa lijeve strane u odnosu na oštećenog A., navedeno potvrdjuje i navode svjedoka A. B.a, koji je opisujući poziciju svog oca, oštećenog A., u trenutku kada je optuženi pucao, naveo da  je oštećeni koji je stajao na vrhu stepeništa svojom lijevom stranom bio okrenut optuženom prilikom ispaljenja hitaca koji su ga pogodili. Dovodeći u vezu ovakvo činjenično utvrdjenje sa  rezultatima citiranog vještačenja, da na navedenoj garderobi koju je na sebi imao oštećeni A., nije utvrdjeno prisustvo B.utnih čestica, što ukazuje da su usta cijevi vatrenog oružja bila na rastojanju većem  od 90 cm od opisanih oštećenja, nesumnjivo da sve navedeno korespondira sa opisanim pozicijama oštećenog koji je stajao na vrhu i optuženog koji se nalazio u podnožju predmetnog stepeništa  u trenutku ispaljI.ja projektila .</span>
</p>
<p class="p5"></p>
<p class="p5">
<span>Činjenica, da  svjedoci T., J. i A. B., kako je to prethodno interpretirano, nijesu  saglasni o broju hitaca koje je optuženi ispalio, uslovljena je konkretnim okolnostima napetosti i straha,  pa od lica koja su prisutna takvom činu nije za očekivati da se precizno izjasne o navedenom. Broj ispaljenih projektila utvrdjen je ostalim provedenim dokazima, uvidjajnom dokumentacijom i balističkim vještačenjem. Naime, iz sadržine citiranog zapisnika o uvidjaju, utvrdjeno da je na licu mjesta zatečeno 6 čaura kal.7,65mm za koje je utvrđeno da su ispaljeni iz predmetnog pištolja marke »Ba« model 70, kal.7,65mm, koji pištolj je takodje pronadjen na licu mjesta. Predmet balističkog vještačenja  su i  5 projektila, od kojih za jedan projektil koji zbog opisanih deformiteta nije bio podoban za identifikaciju, nije bilo moguće utvrditi  da li je ispaljen iz predmetnog pištolja, dok je za drugi    projektil koji je takodje pronadjen na licu mjesta te tri projektila izuzeta iz tijela oštećenog A., balističkim vještačenjem utvrdjeno,  da su takodje kal.7,65mm   Budući da  su svih 6 čaura zatečenih na licu mjesta kal.7,65mm ispaljene iz predmetnog pištolja, shodno rezultatima balističkog vještačenja,  utvrdjeno je da je  u kritičnom dogadjaju iz predmetnog pištolja optuženi ispalio 6 projektila.</span>
</p>
<p class="p5"></p>
<p class="p5">
<span>Nadalje, niko od saslušanih svjedoka nije naveo da je prije nego što je optuženi pucao bilo ko drugi pucao, niti su čuli prasak koji opisuje optuženi, a takodje nijesu vidjeli ni da je oštećeni A. naoružan.Ovakvo utvrđeno činjenično stanje i jasna međusobna povezanost provedenih dokaza, opovrgavaju odbranu optuženog A., da je  kritičnom prilikom ispalio samo jedan hitac u vazduh i to nakon što je dok se nalazio u ordinaciji začuo spolja neki prasak.</span>
</p>
<p class="p5"></p>
<p class="p5">
<span>Provedenim dokazima takodje je opovrgnuta  odbrana optuženog, da je kritičnom prilikom, doveden u stanje jake razdraženosti nasilnim ponašanjem oštećenog A.H., postupao na mah.  </span>
</p>
<p class="p5"></p>
<p class="p5">
<span>Naime, iz iskaza svjedoka H., A., T., J. i A. B., utvrdjeno je da je oštećeni A.H., na samom početku kritičnog događaja,  sjedio na terasi lokala „V“ nakon čega je kratko razgovarao sa svjedocima H.i A., da bi se potom uputio na terasu ispred svog lokala, gdje je  ostao sve do momenta kada je optuženi pucao na njega. Dakle, između optuženog i oštećenog kritičnom  prilikom nije postojao nikakav fizički kontakt, štaviše, njihov najbliži susret bio je u lokalu „V“ gdje je je optuženi prvi prišao oštećenom koji je sjedio za stolom sa svojim sinom, svjedokom A. B.om, kada takodje, izuzev prepirke koja je, kako opisuje svjedok T., tada započeta izmedju optuženog i oštećenog, nije bilo fizičkog kontakta. Nesumnjivo  da oštećeni A., koji je po izlasku iz lokala “V” svo vrijeme stajao na terasi ispred svog lokala, čak se nije ni kretao ka optuženom, ni jednom radnjom nije manifestovao namjeru da će eventualno napasti optuženog, niti je njegovo ponašanje ukazivalo na preduzimanje bilo kakvog činjenja u cilju preduzimanja napada. Nadalje, kako čak ni sam optuženi ne tvrdi da je vidio pištolj kod oštećenog A., već dozvoljava mogućnost da mu se tako nešto samo učinjelo, to posredna saznanja svjedoka J.a i T., da im je optuženi rekao da predpostavlja da je oštećeni naoružan jer mu je napipao pištolj, nemaju utemeljenja u provedenim dokazima. Na zaključak suda, da je oštećeni A. bio nenaoružan, upućuje i opisana reakcija oštećenog A., koji je, iznenađen ponašanjem optuženog kada je repetirao i uperio pištolj prema njemu, podižući ruke i uzvikujući navedene riječi, zatražio zaštitu od prisutnog policajca, kako to saglasno navode svjedoci H., J. i A.. Takodje i navodi svjedoka J. i T., da im je nakon  pretpostavke da je oštećeni naoružan, optuženi sugerisao da se ne mješaju, te činjenica da zapravo nije ni bilo potrebe za njihovim mješanjem jer se oštećeni svojevoljno udaljio iz lokala “V” i uputio ka svom lokalu, odakle je sa terase posmatrao dalji slijed dogadjaja, upućuju na isovjetan zaključak, da oštećeni nije preduzeo ni jednu radnju  koja bi ukazivala na eventualni predstojeći napad. Nadalje, osim opisane verbalne komunikacije sa optuženim i prisutnim svjedocima, H. i A., oštećeni A. takodje nije imao  fizički kontakt ni sa bilo kim od ostalih prisutnih lica, navedenih svjedoka T., J., A. i H.Oštećeni je na lice mjesta došao na poziv optuženog pa  ni  činjenica da je o tome obavijestio svog sina A. B.a, koji je na očev poziv došao na lice mjesta, ne ukazuje da je oštećeni planirao bilo kakav napad na optuženog. Naime, optuženi je prethodno obavijestio oštećenog A. da će na licu mjesta biti prisutni komunalni i policijski inspektor  pa shodno navedenom, prisustvo svjedoka A. B.a na kritičnom mjestu, osim psihološke podrške svom ocu, oštećenom A.u, zbog ranijih konfliltnih odnosa sa A.ima,  nije  imalo drugu svrhu. Da je ovakav zaključak suda osnovan, ukazuje i dalji slijed dogadjaja, budući da  svjedok A. B., prije nego   što je optuženi pucao na njegovog oca, takodje nije ni fizički pa čak ni verbalno kontaktirao kako sa optuženim tako ni sa ostalim prisutnim licima.</span>
</p>
<p class="p5"></p>
<p class="p5">
<span>Opisano ponašanje oštećenog A. koji je, iako je prethodno i sam bez izdatog odobrenja postavio svoju reklamu, osporavao postavljanje predmetne  reklame, zahtijevajući da mu optuženi prezentira dokumentaciju, van svake sumnje, po objektivnim kriterijumima, jeste bilo provokativno. Naime, oglušavajući se na naredbu prisutnog inspektora, da ukloni reklamu koju je sam postavio bez odobrenja nadležnog organa, oštećeni A. jasno je demonstrirao neposlušnost i prevashodno nepoštovanje nadležnog komunalnog inspektora, što je zapravo provokacija a ne vrijedjanje optuženog. Takodje i insistiranje oštećenog A., da mu optuženi pokaže da li ima potrebnu dokumentaciju, jeste postupak koji provocira i koji je uticao na intezitet već postojeće tenzičnosti zasnovane na ranijim konfliktnim odnosima sa optuženim. Medjutim, opisanim postupanjem oštećenog, ne može se pripisati karaker teškog vrijedjanja  niti zlostavljanja, budući da prema objektivnim kriterijuma, navedeni postupci oštećenog A., nijesu postupci kojima se teško povrijedjuju ni čast ni ugled optuženog. Takodje, ni verbalna reakcija oštećenog A., izražena riječima „kompletnu porodicu A. ću iseliti iz U.“, što saglasno potvrdjuju da su čuli svjedoci H., T. i J., shodno objektivnim kriterijumima a ne subjektivnim doživljaju optuženog kome je upućena, ne može se cijeniti kao zlostavljanje, tj. nehumano ponašanje koje prevazilazi okvire svakog nehumanog odnosa.U konkretnom slučaju, stavljanje u izgled prisilnog  iseljenja iz grada cijele porodice A., što  objektivno nije moguće  niti ostvarljivo na način kao je to verbalno zaprijetio oštećeni,  ne daje ovoj prijetnji neophodnu ozbiljnost pa se u konkretnom slučaju ne radi o zlostavljanju kojim je nanijeta psihička bol optuženom niti  teškom vrijedjanju ljudskog dostojanstva. </span>
</p>
<p class="p5"></p>
<p class="p5">
<span>Sagledavajući u sklopu konkretnih okolnosti i ponašanje optuženog, sud osnovano zaključuje da je opisano provokativno postupanje oštećenog A., u znatnoj mjeri svojim postupcima  izazvao optuženi. Naime, i pored toga što je na osnovu ranijih slučajeva osnovano mogao očekivati da će oštećeni A. pokušati da onemogući postavljanje reklame, optuženi je kritičnog dana, iako nije imao rješenje kojim se odobrava postavljanje reklame,  pozvao oštećenog A. da priustvuje postavljanju reklame. Činjenica je da je kritičnom prilikom, na osnovu započete procedure,  očekI.je optuženog, da će predmetno odobrenje biti uskoro i izdato, bilo sasvim realno i očekI.o. Medjutim, optuženi je što i ne spori, znao da u kritičnom trenutku nije posjedovao rješenje kojim se odobrava postavljanje reklame pa je i pored navedenog, uvjeravajući oštećenog A. u suprotno, da posjeduje navedeno rješenje, te pozivajući oštećenog da i on prisustvuje, najavio i organizovao postavljanje reklame a takodje i prvi u lokalu „V“ prišao oštećenom A.u započinjući verbalnu prepirku. Nadalje,  iako mu je svjedok H., iscrpno predočio ne samo dalju proceduru, već ga je uvjeravao  da će najdalje sjutradan kada rješenje bude i donijeto, reklama biti postavljena, optuženi je i dalje uporno insistirao da se reklama odmah postavi. Pored navedenog, optuženi je i nakon objašnjenja svjedoka Hajdinage, da će iste večeri za svega sat vremena, nadležni izvršitelji kojima smjena počinje u 21 h, ukloniti reklamu koju je bez odobrenja postavio oštećeni A., takodje uporno insistirao da se to učini odmah. Nadalje, kako i sam optuženi tvrdi, reklama na njegovoj ordinaciji je u par proteklih godina postavljana na osnovu rješenja izdatih od nadležnog organa,  dok prethodne godine sam nije htio da postavi reklamu jer je odobrenje izdato na kraju sezone, kada je iz ličnih, privatnih razloga optuženi prestajao sa radom u ordinaciji. Shodno navedenom, nesumnjivo da se oštećenom ne može pripisati krivica isključivog uzročnika ni ranijeg konfliktnog odnosa. Naime, kako je optuženi i sam naveo da je nekoliko dana prije kritičnog događaja, postavio  reklamu iako ni tada nije imao potrebno rješenje, nakon čega je oštećeni A. skinuo reklamu, zbog čega je i došlo do opisanog verbalnog sukoba izmedju V. A. i oštećenog A., kako to slijedi iz citirane službene zabilješke, očigledno  da je i raniji konfliktni odnos uzrokovan  obostranim reakcijama i oštećenog i porodice A., i to u situacijama kada su bez odobrenja nadležnog organa  postavljane kako  reklama na objektu vl. oštećenog A., tako i predmetna reklama, što je optuženi pokušao i kritičnog dana da uradi takodje bez izdatog odobrenja a nakon što je i oštećeni svoju reklamu postavio, takodje bez odobrenja nadležnog organa. Priroda ovakvog  konfliktnog odnosa izmedju optuženog i oštećenog koji egzistira od ranije,  upravo  korespondira sa mišljenjem tima vještaka, da je i u predeliktnom periodu intezitet ometenosti, odnosno poremećaj psihičkih funkcija u dužem vremenskom periodu dovodio optuženog u stanja anksioznosti i dugogodišnje intrapsihičke tenzije, napetosti sa neugodnim i neprilagođenim ponašanjem i stavovima prema sredini.</span>
</p>
<p class="p5"></p>
<p class="p5">
<span>Na  osnovu ovakvog činjeničnog utvrdjenja, sud osnovano zaključuje, da su opisanim postupanjem kritičnog dana, i oštećeni i optuženi doprinijeli produbljavanju ranijeg konflikta. Optuženi je van svake sumnje, opisanim ponašanjem isprovocirao opisane  reakcije oštećenog A. pa sud osnovano zaključuje, da je kritičnog dana stanje jake razdraženosti,  nesumnjivo uzrokovano šizoidnim poremećajem ličnosti optuženog a samo intezivrano opisanim provokacijama oštećenog koje su uslijedile kao odgovor na provokativno ponašanje optuženog. Kad ovako zaključuje sud ima u vidu  provedene dokaze, prvenstveno  mišljenje tima vještaka,  da je pored šizoidnog poremećaja optuženog,  agresivnom ponašanju oputuženog u vrijeme izvršenja krivičnog djela,  u vidu tkz „zadnje kapi“ doprinio međusobni odnos počinioca krivičnog djela, tj. optuženog i žrtve, oštećenog A.H. Naime, vještaci i u pisanom nalazu a takodje i član tima vještaka u izjašnjenju na glavnom pretresu, Prof.dr S.M., navode, da ukoliko sud ocjenom provedenih dokaza utvrdi da je kritičnom prilikom izostalo neposredno provokativno ponašanje oštećenog A., u tim okolnostima afektivno stanje optuženog nema karakteristike patološkog afekta već afekta straha, razdražljivosti i bijesa srednjeg intenziteta. Kako provedenim dokazima nije apriori isključeno provokativno ponašanje oštećenog,  već je utvrdjeno kako je to prethodno navedeno, da je opisanim provokacijama oštećeni A. odgovorio na prethodno takodje provokativno ponašanje optuženog, koji je oštećenog obavijestio da će postaviti reklamu i prvi prišao stolu za kojim je sjedio oštećeni kada je započeta prepirka, nakon čega su uslijedile opisane obostrane provokacije,</span><span class="s1"> </span><span>to stanje razdraženosti optuženog kritičnom prilikom nije bilo srednjeg već jakog inteziteta pa je upravo  ovakav odnos optuženog i oštećenog,  samo intezivirao postojeće stanje  jake razdraženosti koje je uzrokovano navedenim shizoidnim poremećajem ličnosti optuženog. Naime, sud je imao u vidu</span><span class="s1"> </span><span>opisana karakterna svojstva ličnosti optuženog, navedena u citiranom nalazu, da se radi o emocionalno nestabilnoj ličnosti, sumnjičavoj i nepovjerljivoj, sa šizoidnim karakteristikama, dominantnim sindromom paranoidnih stavova, nerealnim doživljavanjem okoline, sa povremenim iracionalnim stavovima,  smanjenom tolerancijom na frustracije, koju ličnost  karakterišu i nepredvidljivost i impulsivnost. Kako vještaci dalje navode, osobe sa ovim karakteristikama ličnosti potencijalno su predisponirane da na provokativnu situaciju reaguju impulsivno i agresivno, odnosno slabije kontrolišu stanje visoke napetosti</span><span class="s1">  </span><span>pa</span><span class="s1"> </span><span>je u konkretnom slučaju</span><span class="s1"> </span><span>nerealno doživljavenje okoline i oštećenog A. kao agresivne osobe, kod optuženog generisalo stanje  afekta razdražljivosti bijesa i straha jakog inteziteta. Ovakav zaključak, takodje ima potvrdu u činjenici da je optuženi pozvao svjedoka A., da u svojstvu policijskog  inspektora bude prisutan na licu mjesta, što optuženi objašnjava razlozima da je strahovao od oštećenog A., kako zbog ranijih konflikata tako i zbog, kako navodi,  opštepoznate A. nasilnosti. Upravo ova činjenica, prisustvo  policijskog  inspektora, svjedoka A., koji je došao na poziv optuženog,  ukazuje da se optuženi želio relaksirati sopstvenog  poimanja  nasilnosti oštećenog A. i prisustvom policijskog inspektora zaštiti sebe od eventualnog napada od oštećenog, koji napad je optuženi očigledno očekivao, uprkos nepostojanju realnog osnova, budući da je nasilno ponašanje oštećenog A. kritičnom prilikom očigledno izostalo.  Takodje, kao potvrdu patološkog afekta u vrijeme izvršenja krivičnog djela,  vještaci ističu upravo  okolnost da je predmetno krivično djelo, izvršeno na javnom mjestu, pred komunalnim i policijskim inspektorom.</span><span class="s1"> </span><span>U konkretnom slučaju ne može se govoriti ni o stanju kontinuiteta tj. vremenskog razmaka izmedju dovodjenja u stanje razdraženosti i izvršenja djela, jer nije bilo napada, teškog vrijedjanja niti zlostavljanja od strane oštećenog A., već je stanje razdraženosti optuženog  apriori uzrokovano šizoidnim poremećajem ličnosti optuženog, a samo intezivirano obostranim opisanim provokativnim  postupanjem i optuženog i oštećenog. Činjenica je da niko od navedenih svjedoka, očevidaca kritičnog dogadjaja, iako su vidjeli da je optuženi tokom kritičnog dogadjaja,  više puta ulazio u predmetnu ordinaciju, nije vidio kada je i odakle optuženi uzeo pištolj niti su znali  da je optuženi naoružan sve do trenutka kada je izvadio i repetirao pištolj. Medjutim, optuženi se nesumnjivo naoružao predmetnim pištoljem iz kojeg je nekih pola sata od kada se sastao sa oštećenim, na iznenadjenje  svih prisutnih, ispaljujući više projektila pucao na oštećenog. I ova činjenica, da je ovako postupajući, optuženi iznenadio čak i svoje bliske prijetelje, svjedoke T. i J., potvrdjuje opisanu nepredvidljivost i impulsivnost, koje su vještaci istakli kao pored  ostalih, dominatne karakteristike šizoidne ličnosti optuženog. Nadalje, ni prisustvo  oštećenog koji  je takodje došao na lice mjesta po pozivu optuženog,  nije moglo biti iznenadni niti motivacioni faktor za inkriminisano postupanje optuženog pa sve navedeno dodatno utemeljuje zaključak suda, da je predmetno krivično djelo  psihopatološki motivisano šizoidnim poremećajem ličnosti optuženog i patološkim afektom, kako to i zaključuju vještaci u citranom nalazu i mišljenju.  </span>
</p>
<p class="p5"></p>
<p class="p5">
<span>Naime, kako i duševna poremećenost, kao oblik patološkog karaktera, može biti uzrok jake razdraženosti kao posebnog afektivnog stanja jakog inteziteta, manifestovanog u jakom uzbuđenju, ljutnji, razjarenosti, gnjevu, što je nesumnjivo u konkretnom  slučaj,  budući da je utvrdjeno, da je  predmetno krivično djelo izvršeno u stanju jake razdraženosti uzrokovane šizoidnim poremećajem ličnosti optuženog, kao oblikom duševne poremećenosti, to se inkriminisane radnje optuženog ne mogu kvalifikovati kao ubistvo na mah. Ovo tim prije što, shodno provedenim dokazima,  u ponašanju oštećenog A.H., sud nije utvrdio postojanje elemenata teškog vrijeđanja, a naročito ne napada ili zlostavljanja koji bi proizveli stanje jake razdraženosti. </span>
</p>
<p class="p5"></p>
<p class="p5">
<span>Činjenica je da su, ukazujući i na provokativno ponašanje oštećenog, vještaci naveli da je u okolnostima visoke napetosti i razdražljivosti, optuženi pucajući u vazduh tražio racionalni izlaz iz situacije. Kako su vještaci  u pisanom nalazu prednji zaključak opredjelili cijeneći deliktnu situaciju prema iskazu optuženog, ističući</span><span class="s3"> </span><span>kako u pisanom nalazu tako i usmenom izjašnjenju njihovog predstavnika na glavnom pretresu, da ovakav  njihov zaključak stoji samo u slučaju ukoliko sud utvrdi da se kritični dogadjaj dogodio na način kako to predstavlja optuženi, te budući da je odbrana optuženog u pogledu okolnosti da je optuženi pucao u vazduh nakon što ga je oštećeni vrijedjao i ponižavao, na kojoj su  vještaci zasnovali svoj zaključak, opovrgnuta iskazima navedenih svjedoka, te ostalim provedenim dokazima kojima je utvrdjeno da je optuženi od ukupno 6, tri metaka ispalio u pravcu oštećenog A., koji prethodno optuženog nije napao, zlostavljao niti teško vrijeđao, neprihvatljivo je mišljenje vještaka, da se optuženi u datim uslovima racionalno ponašao. Kako su vještaci u citiranom nalazu naveli da je optuženi postupao racionalno, temeljeći ovakav zaključak isključivo na odbrani optuženog koja je opovrgnuta provedenim dokazima, te budući da je ocjena dokaza isključivo u nadležnosti  suda, navedeni zaključak vještaka sud nije prihvatio a što nije od uticaja na drugačije utvrdjenje, o uračunljivosti i stanju razdraženosti optuženog.Naime, sud je   prihvatio mišljenje vjštaka, da je uračunljivost optuženog u vrijeme izvršenja predmetnog krivičnog djela bila  bitno smanjena kao i da se optuženi kritičnom prilikom nalazio   u  stanju afekta, tj.razdražljivosti  jakog inteziteta, budući da su vještaci u svom nalazu i mišljenju, sudu stručno razjasnili sve relevatne činjenice vezane za ličnost i duševno stanje optuženog i to kako u vrijeme izvršenja predmetnog krivičnog djela tako i uopšte. Sud je na osnovu takvog nalaza izveo pravnu ocjenu o uračunljivosti optuženog, budući da je pojam uračunljivosti pravni institut pa ocjena da li se neko lice  nalazi u stanju bitno smanjene uračunljivosti pripada sudu.</span>
</p>
<p class="p9">
<span>.</span>
</p>
<p class="p5">
<span>Na osnovu ovakvog činjeničnog utvrdjenja, u konkretnom slučaju  nijesu ostvarene privilegujuće okolnosti, neophodne da bi postojalo krivično djelo ubistvo na mah. Naime, za postojanje krivičnog dijela ubistvo na mah neophodno je  kumulativno ostvarenje tri uslova, da je učinilac u momentu izvršenja krivičnog djela bio u stanju jake razdraženosti, da je u takvo stanje doveden bez  svoje krivice, napadom, zlostavljanjem ili teškim vrijeđanjem od strane ubijenog i da je ubistvo izvršeno na mah. U konkretnom slučaju ispunjen je samo jedan od navedena tri uslova, tj. da je optuženi u vrijeme izvršenja krivičnog djela bio u stanju jake razdraženosti. Medjutim,  kako je  provedenim dokazima utvrdjeno da je predmetno krivično djelo psihopatološki motivisano šizoidnim poremećajem ličnosti optuženog i patološkim afektom tj. utvrdjeno</span><span class="s1"> </span><span>da su navedene karakteristike šizoidnog poremećaja ličnosti optuženog, u vrijeme izvršenja krivičnog djela uzrokovale da afektivno stanje  optuženog dostigne patološke dimenzije, dok su opisane provokacije oštećenog kao reakcija na takodje provokativno ponašanje optuženog u kritičnom trenutku samo intezivrali opisano stanje jake razdraženosti optuženog, shodno navedenom, provedenim dokazima nije podkrijepljen  stav odbrane, da je optuženi postupao na mah.</span>
</p>
<p class="p5"></p>
<p class="p5">
<span>Ocjenjujući u sklopu svih provedenih dokaza,  osnovni i dopunski nalaz vještaka balističke struke, sud je osnovni kao i pisanu sadržinu dopunskog nalaza i mišljenja, prihvatio kao stručne i objektivne, budući da su u skladu sa provedenim dokazima, dok za grafički prikaz balističke putanje projektila za koji vještak prikazuje da je napravio oštećenje na navedenom staklu, kako je to prikazano u skici priloženoj uz dopunski nalaz, sud  utvrdjuje da je neprihvatljiv, budući da ne korespondira sa ostalim provedenim dokazima. Naime, u skici priloženoj uz dopunski nalaz, vještak je pored navedene balističke putanje projektila koji je pogodio oštećenog Thaqija, grafički prikazao balističke putanje još tri projektila, od kojih se dvije putanje prostiru od navedene stajne pozicije optuženog ka opisanim oštećenjima br. 16</span><span class="s3">.</span><span> i 18,  a jedna takodje od navedene stajne pozicije optuženog ka oštećenju na staklenoj površini koje je prikazano u citiranom fotoelaboratu na fotografiji br.23.</span>
</p>
<p class="p5"></p>
<p class="p5">
<span>Budući da  je balističkim vještačenjem utvrdjeno, da su svih šest čaura zatečenih na licu mjesta kalibra 7, 65 mm i da su sve ispaljene iz predmetnog pištolja, nesumnjivo je da je u kritičnom dogadjaju ispaljeno ukupno šest projektila. Imajući u vidu činjenicu, da je tri projektila optuženi ispalio u pravcu oštećenog A., u čijem su tijelu, kako to slijedi iz citiranog obdukcionog zapisnika pronadjena tri projektila, te da je  jednim takodje direktnim pogodkom projektila nanijeta opisana povreda oštećenom T., dok su preostala dva projektila napravila oštećenja br.16 i 18, to grafički prikaz  balističke putanje projektila koji je napravio opisano oštećenje  br. 23 na staklu, kako je to prikazano u skici priloženoj uz dopunski nalaz, nema utemeljenje u provedenim dokazima. </span>
</p>
<p class="p5"></p>
<p class="p5">
<span>Naime, iz priložene skice dostavljene uz dopunski nalaz, jasno se vidi da su prikazane balističke putanje četiri projektila od kojih  se tri  vezuju za oštećenja 16, 18 i 23 a jedan za povredu koju je zadobio oštećeni T.  Za preostala dva projektila ispaljena sa pozicija čaura obilježenih br. 4 i 5,  vještak nije odredio balističke putanje, objašnjavajući  da je uzdužna osa cijevi prilikom ispaljenja ova dva projektila mogla biti u bilo kom položaju drugačijem od anatomskog, podrazumijevajući i ruku podignutu u vis, zbog čega vještak</span><span class="s1"> </span><span> dozvoljava mogućnost da su čaure br. 4. i 5. koje su pronadjene na asfaltnoj podlozi neposredno uz trotoar, nakon kontakta sa tvrdom podlogom promijenile pravac kretanja. Kako je nesumnjivo da se oštećeni A. u trenutku kada je zadobio sve tri opisane povrede nalazio na terasi iznad navedenog stepeništa, to ruka optuženog u kojoj je držao pištolj iz kojeg je stojeći u podnožju nistog stepeništa, pucao u A., nije mogla biti u anatomskom položaju tj. uzdužna osa cijevi nije mogla biti paralelna sa tlom, već je ruka morala biti podignuta. Navedeno  nesumnjivo korespondira  i sa rezultatima medicinskog i balističkog vještačenja, budući da je smjer kanala obije rane kod oštećenog A., i rane u lijevom potiljačnom predjelu i rane u lijevom rameno nadlopatičnom predjelu,  odozdo na gore, što ukazuje da je otvor usta cijevi bio ulijevo i nešto ispod visine na kojem se nalaze opisane ulazne rane. Dakle, dovodeći u vezu opisane pozicije oštećenog koji je stajao na vrhu stepeništa i optuženog koji se nalazio ispod, u podnožju istog stepeništa, sa opisanim smjerom kanala kod navedene dvije ustreline u potiljačnom i lijevom ramenonadlopatičnom predjelu, osnovan je zaključak vještaka, da je uzdužna osa cijevi prilikom ispaljenja ova dva projektila bila u položaju drugačijem od anatomskog, podrazumijevajući i ruku podignutu u vis, zbog čega su se čaure 4 i 5 odbile od betonsku podlogu i zatekle na opisanim pozicijama</span><span class="s1">. </span><span>Shodno navedenom, u trenutku ispaljI.ja  svih šest projektila, optuženi se  nalazio u podnožju stepeništa lociranog na  sjevernoj strani predmetne zgrade, stim što je mijenjao položaj ruke u kojoj je držao pištolj, što je uslovljvalo promjenu položaja uzdužne ose cijevi predmetnog pištolja.Ova</span><span class="s1"> </span><span> stajna pozicija optuženog koja je istovjetno prikazana u skici priloženoj uz dopunski balistički nalaz i iskazima navedenih svjedoka, nijednim provedenim dokazom nije dovedena u sumnju. Takodje, i oštećeni A. je kako saglasno opisuju svi svjedoci H., J., T., A. B. i A., svo vrijeme dok je trajala pucnjava, stajao na platformi navedene terase, tj. iznad predmetnog stepeništa. Medjutim,  odmah nakon prvog hica,  usled opisanog guranja izmedju oštećenog i B. u cilju traženja zaklona iza obližnjeg stuba, i oštećeni je mijenjao  položaj  tijela,  kako to opisuje B.  što korespondira i sa lokacijom opisanih ulaznih rana, pa je i optuženi pucajući u oštećenog A., mijenjao položaj ruke  usmjeravajući cijev pištolja u navedene djelove tijela oštećenog. </span>
</p>
<p class="p5"></p>
<p class="p5">
<span>Kako je provedenim dokazima, na osnovu lokacija opisanih ustrelina i smjerova kanala navedenih rana, utvrdjen medjusobni položaj optuženog i oštećenog A. u trenutku zadobijanja opisanih povreda te shodno tome i položaj usta cijevi predmetnog pištolja,  to činjenica  da vještak  u priloženoj skici nije odredio  balističke putanje projektila ispaljenih sa pozicija čaura br. 4 i 5, ničim ne dovodi u sumnju prednje utvrdjenje, da su upravo ispaljenjem ova dva projektila oštećenom A.u nanijete opisane ustreline u potiljačnom i nadlopatičnom predjelu, dok je preostala treća ustrelina u predjelu lijevog kuka nastala direktnim pogodkom jednog od četiri projektila ispaljenog sa opisane stajne pozicije optuženog odredjene na osnovu pozicije čaura 6,7,8 i 9.   Naime, kako je smjer kanala ustreline u predjelu lijevog kuka  slijeva udesno, lako odozdo nagore, horizontalno, u anatomskom položaju kako to objašnjava vještak medicinske struke, na osnovu kojeg smjera vještak balističke struke zaključuje, da  je otvor usta cijevi predmetnog pištolja  bio približno na toj visini, tj.  uzdužna osa cijevi veoma blago usmjerena odozdo prema gore, to je i ovaj projektil optuženi ispalio stojeći u podnožju navedenog stepeništa.Naime, navedenu stajnu poziciju optuženog vještak balističke struke je utvrdio na osnovu pozicije čaura 6,7,8 i 9 i naznačenih uslova u pogledu ugla i daljine pod kojima predmetni pištolj u zavisnosti od opisanih karakteristika izbacuje čaure, što sve korespondira sa činjenicom, da je prilikom ispaljenja projektila koji  je oštećenom A.u nanio opisanu ustrelinu u predjelu kuka, ruka optuženog  bila u približno anatomskom položaju, za razliku od položaja ruke u kojoj se nalazio predmetni pištolj prilikom nanošenja ostale dvije ustreline, koje se nalaze u gornjrm dijelu tijela, tj u potiljačnom i nadlopatičnom predjelu, kada je položaj ruke optuženog morao biti drugačiji od anatomskog, odnosno sa podignutom rukom, što objašnjava činjenicu da su se čaure 4 i 5 zatekle na drugoj poziciji, iako se i prilikom ispaljenja ova dva projektila optuženi  takodje nalazio u podnožju navedenog stepeništa.</span><span class="s1"> </span>
</p>
<p class="p5"></p>
<p class="p5">
<span>Nadalje, imajući u vidu opisanu poziciju tijela pok. T., koje je zatečeno kod stepeništa koje se nalazi po sredini zgrade,  dakle lijevo od opisane stajne tačke optuženog u trenutku pucanja, nesumnjivo je da se u kritičnom trenutku i oštećeni T.našao na balističkoj putanji jednog od 6 projektila koje je optuženi ispalio, budući da se  ulazna rana nalazi u lijevom lopatičnom predjelu, a izlazna u sredini grdunjačnog predjela pa je otvor usta cijevi u trenutku nanošenja ove povrede  bio  ulijevo i pozadi u odnosu na oštećenog T.A.a, kako to opisuje  vještak  balističke struke. </span>
</p>
<p class="p5"></p>
<p class="p5">
<span>Balističke putanje preostala dva projektila koja su napravila  opisana oštećenja 16 i 18,  shodno priloženoj skici, takodje se prostiru od opisane stajne pozicije optuženog, tj.podnožja sjevernog stepeništa i to jedna ka oštećenju br. 16 koje se nalazi na na opisanoj vertikalnoj površini iznad petog stepenika (sjeverno stepenište), a druga  ka oštećenju br.18, koje je locirano na zidu navedene kuće na suprotnoj južnoj strani.</span>
</p>
<p class="p5"></p>
<p class="p5">
<span>Datim pravcem prostiranja balističkih putanja za tri projektila i to jednog projektila  koji je direktnim pogodkom nanio opisanu povredu oštećenom T., dva projektila koji su napravila opisana oštećenja 16 i 18, kao i odredjI.jem medjusobnih  pozicija optuženog i oštećenog A. prilikom zadobijanja navedene tri ustreline nanijete direktnim pogocima tri projektila, utvrdjene su relevantne činjenice u pogledu mjesta, pravca i udara svih šest projektila koje je optuženi iz predmetnog pištolja ispalio kritičnom prilikom.</span>
</p>
<p class="p5"></p>
<p class="p5">
<span>Shodno ovakvom činjeničnom utvrdjenju, da je </span><span class="s3"> </span><span>optuženi  kritičnom prilikom  iz predmetnog pištolja</span><span class="s3">, </span><span>ispalio 6 projektila, od kojih tri u oštećenog A.H. a jedan u oštećenog T. A., dok su preostala dva projektila napravila opisana oštećenja 16 i 18, nesumnjivo je da balistička putanja usmjerena u pravcu oštećenja br. 23 na staklenoj površini, čiji je  grafički prikaz od strane vještaka balističke struke  dat u skici priloženoj uz dopunski nalaz, ne korespondira sa materijalnim dokazima.</span>
</p>
<p class="p5"></p>
<p class="p5">
<span>Naime, imajući u vidu činjenicu da su sve tri povrede koje je zadobio oštećeni A. ustreline, nanijete direktnim pogodcima u opisane djelove tijela, kako to slijedi iz rezultata medicinskog vještačenja i izjašnjenja vještaka balističke struke na glavnom pretresu, isključuje se mogućnost da su ova tri projektila napravila opisana oštećenja br.16 i 18 a takodje i oštećenje na staklu prikazano na fotografiji br. 23. </span>
</p>
<p class="p5"></p>
<p class="p5">
<span>Nadalje, iz grafičkog prikaza dvije balističke putanje za projektile koji su napravili oštećenja br. 16 i 18, utvrdjuje se da su ova oštećenja nastala direktnim udarom dva projektila, što takodje korespondira sa uvidjajnom dokumentacijom, budući da se navedena oštećenja nalaze  na suprotnim pozicijama, oštećenje 16, nalazi se iznad petog stepenika stepeništa lociranog  na sjevernoj strani zgrade a oštećenje br.18, u čijem je podnožju pronadjen projektil br.19, nalazi se na ciglanom zidu u dvorišnom dijelu navedene kuće, na suprotnoj južnoj strani zgrade. Shodno navedenom, isključuje se i mogućnost da je  bilo koji od  ova dva ispaljena projektila napravio oštećenje na staklu, prikazano na fotografiji br. 23.</span>
</p>
<p class="p5"></p>
<p class="p5">
<span>Imajući u vidu medjusobne pozicije optuženog i oštećenog sa lokacijom oštećenja na staklu, tj. da se  u trenutku ispaljI.ja hitaca u odnosu na poziciju oštećenog stakla, optuženi nalazio desno, oštećeni T. lijevo od oštećenje na staklu, koje je  locirano izmedju ove dvije pozicije optuženog i oštećenog T., to takodje ni direktni projektil kojim je ovom oštećenom nanijeta opisana prostrelina,  nesumnjivo nije mogao nakon prolaska kroz tijelo oštećenog T., napraviti oštećenje na  staklu br.23. Kako je opisana prostrelina koju je zadobio oštećeni T.i nastala direktnim pogodkom projektila, kako to slijedi iz saglasnih zaključaka vještaka medicinske i balističke struke,  to se isključuje i mogućnost,  da je ovaj isti projektil prije nego što je pogodio tijelo oštećenog T., napravio opisano oštećenje 23, što je pored navedenog, imajući u vidu da se ne radi o tvrdoj, već o staklenoj površini,  logično i osnovano.  </span>
</p>
<p class="p5"></p>
<p class="p5">
<span>Shodno  navedenom, a budući da je u kritičnom dogadjaju ispaljeno ukupno 6 projektila, od kojih tri u opisane djelove tijela oštećenog A., jedan u oštećenog T. dok su preostala  dva projektila napravila oštećenja 16 i 18, sud osnovano zaključuje, da  navedeno oštećenje na staklu nijje moglo nastati od udara direktnog projektila, kako je to predstavljeno u skici priloženoj uz dopunu balističkog nalaza, jer bi to bio sedmi projektil za čije postojanje nema utemeljenja u materijalnim dokazima. </span>
</p>
<p class="p5"></p>
<p class="p5">
<span>Nadalje, dovodeći u vezu poziciju oštećenja br.16 koje se nalazi se na visini od 1,00 m, na vertikalnoj površini iznad petog stepenika (sjeverno stepenište) sa pozicijom oštećenja 23 na navedenoj staklenoj površini, to se ni ovaj projektil nakon udara u vertikalni dio navedenog stepenika nije  mogao odbiti i udariti u navedeno staklo koje se nalazi lijevo i iznad nivoa navedenog stepenika pa se isklučuje i mogućnost da je oštećenje na staklu nastalo “rikošetom” projektila koji je prethodno udario u navedeni stepenik.Takodje, isključuje se i mogućnost da se i projektil koji je napravio oštećenje br.18 locirano na navedenom ciglanom zidu u dvorišnom dijelu navedene kuće, na južnoj strani zgrade, nakon udara u ovaj zid mogao  odbiti i napraviti oštećenje na staklu, budući  da je u podnožju oštećenja  br.18, tj. navedenog zida pronadjen projektil br.19, koji projektil u grafičkom prikazu balističke putanje, vještak i vezuje za oštećenje br.18.</span>
</p>
<p class="p5"></p>
<p class="p5">
<span>Sud je takodje imao u vidu činjenicu, da navedeno oštećenje na staklu nije evidentirano zapisnikom o uvidjaju niti skicom lica mjesta priloženom uz citirani zapisnik, kao ni u citiranom izvještaju o kriminalističko-tehničkom pregledu lica mjesta</span><span class="s1">, </span><span>već je prikazano samo u citiranom fotoelaboratu na fotografiji br.23. Takodje za ovo oštećenje ni vještak balističke struke nakon uvida u uvidjajnu dokumentaciju, u izjašnjenju na glavnom pretresu, ne tvrdi da je nastalo od projektila, već navodi da je moglo nastati od udara projektila. Kako ni u materijalnim niti drugim provedenim dokazima nema utemeljenja, da je oštećenje na navedenoj staklenoj površini nastalo od udara projektila u kritičnom dogadjaju, shodno ovakvom činjeničnom utvrdjenju, sud je dopunski nalaz vještaka balističke struke u  dijelu grafičkog prikaza balističke putanje za projektil koji je napravio oštećenje na staklu, ocjenio kao neosnovan, budući da nije u saglasju sa ostalim provedenim dokazima.</span>
</p>
<p class="p5"></p>
<p class="p5">
<span>Kako u citiranom osnovnom i dopunskom nalazu i mišljenju vještaka balističke struke nema protivječnosti u pogledu relevantitnih činjenica i zaključaka u pogledu broja ispaljenih projektila, budući da  u oba nalaza vještak istovjetno zaključuje, da je u kritičnom dogadjaju ispaljeno šest projektila, te budući da je stajnu poziciju optuženog u trenutku ispaljenja navedenih projektila, prikazanu u dopunskom nalazu,  vještak opredjelio na osnovu materijalnih tragova zatečenih na licu mjesta prilikom vršenja uvidjaja, tj. na osnovu opisane pozicije zatečenih čaura uzimajući u obzir smjer pod kojim predmetni pištolj  shodno karakteristikama ove vrste oružja, na navedenoj udaljenosti izbacuje čaure,  kako je to prethodno opisano, koju poziciju na istovjetan način opisuju navedeni svjedoci, očevidci kritičnog dogadjaja,  te imajući u vidu istovjetne zaključke vještaka balističke i medicinske struke, da su oba oštećena i A. i T.opisane povrede zadobili direktnim pogodcima projektila u navedene djelove tijela, to su  po ocjeni suda, u konkretnom slučaju utvrdjene sve relevantne činjenice. Shodno navedenom, evidentna pogreška u grafičkom prikazu balističke putanje projektila koji je napravio oštećenje na staklenoj površini,  apsolutno nije takvog značaja odnosno nije od uticaja na drugačije činjenično utvrdjenje, pa je po ocjeni suda ovaj dio grafičkog prikaza neprihvatljiv. Naime, kako je ocjena dokaza u isključivoj nadležnosti suda, to je sud ovlašćen da  prihvati ili ne prihvati   odredjeni dokaz, dajući o takvom svom stavu adekvatno obrazloženje. Kako u konkretnom slučaju balistička putanja projektila koji je napravio oštećenje na staklenoj površini, kako je opredjelio vještak u priloženoj skici, nema utemeljenje u ostalim provedenim dokazima, već se nasuprot,  na osnovu rezultata navedenih dokaza, na način kako je to prethodno navedeno, isključuje mogućnost  postojanjua sedmog projektila,  što nije suprotno ni zaključku vještaka balističke struke, da je u kritičnom dogadjaju iz predmetnog pištolja ispaljeno ukupno šest projektila, koji zaključak je decidno naveden u oba i osnovnom i dopunskom nalazu, kao i usmenim izjašnjenjima vještaka na glavnom pretresu, te  budući da su sve relavantne činjenice u pogledu broja projektila, smjera i načina na koji su ispaljeni,  kao i medjusobne pozicije optuženog i oštečenih i mehanizma nanošenja opisanih povreda, nesumnjivo utvrdjene, u pogledu kojih činjenica nema protivječnosti, to je činjenično stanje  u konkretnoj krivičnopravnoj stvari cjelovito utvrdjeno i razjašnjeno.</span>
</p>
<p class="p5"></p>
<p class="p5">
<span>Ocjenu svjedočkih iskaza T., J., A.  B. i A.,  sud je prethodno dao kroz analizu pojedinačnih iskaza u vezi konkretnih okolnosti o kojima su se izjašnjavali i medjusobne veze sa  ostalim provedenim dokazima, kako je to prethodno opisano.</span><span class="s3"> </span><span>Takodje, kazI.ja svjedoka, T., J. i A., da je po njihovoj procjeni optuženi pucao u pravcu nogu oštećenog A., opovrgnuti su sadržinom citiranog obdukcionog zapisnika, iz kojeg je utvrdjeno da je oštećeni A. zadobio opisane povrede u lijevom potiljačnom predjelu, lijevom rameno nadlopatičnom predjelu i spoljašnoj bočnoj strani lijevog kuka, na osnovu kojih povreda i opisanih strijelnih kanala je vještak balističke struke sobzirom da se ulazne rane kod A. nalaze sa njegove lijeve strane tijela i malo pozadi, zaključio  da je otvor usta cijevi bio sa lijeve strane  u odnosu na oštećenog, odnosno da se lice koje puca nalazilo sa lijeve strane oštećenog. Naime, kako smjer ustreline u predjelu glave i u lijevom nadlopatičnom predjelu ide odozdo nagore, vještak je utvrdio da je otvor usta cijevi bio ulijevo i nešto ispod visine na kojem se nalaze opisane ulazne rane, dok je ulazna rana u predjelu lijevog kuka približno horizontalna, blago prema gore, pa je otvor usta cijevi u trenutku nanošenja ove povrede bio približno na toj visini, a  uzdužna osa cijevi veoma blago usmjerena odozdo prema gore. KazI.je svjedoka H., koji je detaljno predočio sudu kako opisano postupanje oštećenog tako i radnje koje je kritičnom prilikom preduzeo optuženi, kao i raniji odnos optuženog i sada oštećenog A.,  sud je ocjenio kao vjerodostojno, budući da je u saglasnosti sa ostalim provedenim dokazima.Naime, ni optuženi ne spori da kritičnog dana nije posjedovao rješenje kojim se odobrava postavljanje predmetne reklame već samo dokaz o taksi uplaćenoj na osnovu rješenja nadležnog organa, koja dokumenta je prezentirao na uvid svjedoku H., niti spori da je zahtijevao da H. odmah ukloni reklamu koju je postavio oštećeni A.. Takodje, dovodeći u vezu dominantne karakteristike ličnosti optuženog kako ih je tim vještaka definisao sa daljim navodima   ovog svjedoka  o postupcima i reakcijama optuženog na njegove sugestije, uvjerljivo je i kazI.je svjedoka H., da se opisana komunikacija sa optuženim odvijala na način kako je to predočio sudu.  Navodi svjedoka H. o ranijim konfliktnim odnosima porodice A. i oštećenog A. potkrijepljeni su sadržinom citiranih službenih zabilješki o čemu  je ovaj svjedok, obavljajući poslove komunalnog inspektora imao i profesionalna, službena  saznanja. Kako je svjedok H. odmah nakon što je započeta  pucnjava napustio lice mjesta, što niko od prisutnih nije opovrgao to se nije ni mogao izjasniti  o ovim okolnostima ovog dijela dogadjaja pa činjenica da je na lice mjesta pozvan od strane optuženog, ne dovodi u sumnju njegovu nepristrasnost  i objektivnost. Svjedok M. nije očevidac kritičnog dogadjaja pa o navedenim   okolnostima osim posrednih, koje je predočio sudu  nije ni mogao imati neposredna saznanja.</span>
</p>
<p class="p5"></p>
<p class="p5">
<span>Na osnovu čl 356 ZKP-a sud je u dokaznom postupku pročitao  iskaz svjedoka A. B.a, dat pred istražnim sudijom ovog suda, budući da  ovaj svjedok, shodno citiranom dopisu Ispostave U. boravi duže vrijeme u inostranstvu na nepoznatoj adresi, zbog čega  sud nije bio u mogućnosti da obezbjedi njegovo prisustvo na glavnom pretresu. Sud je kao neosnovan, odbio predlog punomoćnika oštećene porodice A., za saslušanje svjedokinje N. A., supruge oštećenog A., budući da ova svjedokinja nije očevidac kritičnog dogadjaja  te da su  okolnosti ranijih konflikata izmedju A.H. i porodice A. u dovoljnoj mjeri utvrdjene.Takodje, sud je odbio i predlog odbrane za rekonstrukciju dogadjaja, budući da je na osnovu provedenih dokaza, uvidjajne dokumentacije te navedenih rezultata balističkog, medicinskog vještačenja kao i sadržine  citiranih izvještaja, utvrdjen broj projektila koje je optuženi ispalio iz predmetnog pištolja, pozicije i medjusobni položaj optuženog i oštećenih A. i T. u kritičnom trenutku, što sve korespondira sa tragovima zatečenim na licu mjesta i  povredama koje su obojica oštećenih i A. i  T.  zadobili kritičnom, prilikom.</span>
</p>
<p class="p5"></p>
<p class="p5">
<span>Imajući u vidu utvrdjedeno činjenično stanje, da je ispalivši iz predmetnog pištolja  više projektila u pravcu oštećenog A., od kojih su tri projektila ovoga oštećenog pogodila, nesumnjivo je da je opisanim postupanjem optuženi jasno manifestovao radnju, da umišljajno liši života oštećenog A.. Pucajući iz predmetnog pištolja, sredstva podobnog da drugog liši života, iz neposredne blizine od par metara u opisane vitalne djelove tijela oštećenog,  glavu, rameni predio i u predjelu lijevog kuka, optuženi je bio svjestan da  na taj način može lišiti života oštećenog A.,  koju posledicu je i htio, a koja smrtna posledica je i nastupila istog dana pa pored navedenog i broj ispaljenih projektila, ukazuje da je optuženi bio svjestan svog djela i svjestan da opisano postupanje može imati za posledicu smrt oštećenog, što je i htio pa sve navedeno upućuje na zaključak, da je postupao sa direktnim umišljajem, da liši života oštećenog A.H.. Nadalje, van svake sumnje je da je opisani pištolj sredstvo kojim je objektivno moguće izvršiti lišenja života budući da je balističkim vještačenjem utvrdjeno da je predmetni pištolj ispravan i da su iz njega ispaljeni navedeni projektili.  </span>
</p>
<p class="p5"></p>
<p class="p5">
<span>Provedenim dokazima takodje su potkrijepljeni navodi optužbe, da je optuženi kritičnom prilikom umišljajno lišio života i oštećenog T.A.. </span>
</p>
<p class="p5"></p>
<p class="p5">
<span>Naime, iskazi svjedoka J., T., A. i A. B., da je optuženi u trenutku kada je pucao stajao u podnožju predmetnog stepeništa koje se nalazi na sjevernoj strani zgrade, a oštećeni A. na vrhu navedenog stepeništa,  potkrijepljeni su provedenim dokazima, sadržinom uvidjajne dokumentacije i rezultatima balističkog vještačenja, kako je to prethodno detaljno opisano. Na osnovu pozicija čaura pronadjenih na licu mjesta, koje su u citiranoj skici lica mjesta označene br. 6, 7, 8 i 9,  vještak balističke struke je utvrdio, da je  balistička putanja jednog od četiri projektila ispaljenih sa navedene pozicije optuženog, usmjerena ka stepeništu koje se nalazi po sredini zgrade, tj. mjestu gdje je zatečeno tijelo oštećenog T.A.. Ovo mišljenje vještaka kao osnovano i sud prihvata, budući da korespondira sa provedenim dokazima. Naime, tijelo pok. T., u skici lica mjesta označeno kao trag br.1, zatečeno je na  platformi kod stepeništa koje se nalazi po sredini zgrade,  i to u ležećem položaju, potrbuške. Pozicija navedenog stepeništa i mjesta gdje je zatečeno  tijelo oštećenog T., koje je udaljeno 37,50 m  od fiksne tačke 1., odnosno sjevernog ugla zgrade, je lijevo od opisane stajne tačke optuženog u trenutku pucanja. Dovodeći u vezu opisane pozicije optuženog i oštećenog T., nesumnjivo je da se u kritičnom trenutku oštećeni T. našao na balističkoj putanji jednog od 6 projektila koje je optuženi ispalio, budući da se  ulazna rana kod ovog oštećenog nalazi u lijevom lopatičnom predjelu, a izlazna u sredini grdunjačnog predjela pa je otvor usta cijevi u trenutku nanošenja ove povrede  bio  ulijevo i pozadi u odnosu na oštećenog T.A., a uzdužna osa cijevi ispod nivoa ulazne rane tako da jeoštećeni lijevom stranom i malo pozadi bio okrenut otvoru usta cijevi pištolja, kako to opisuje  vještak  balističke struke. </span>
</p>
<p class="p5"></p>
<p class="p5">
<span>Nadalje, vještaci balističke i medicinske struke, saglasno zaključuju, da opisana povreda kod oštećenog T.A. nije mogla nastati od projektila koji je prethodno udario u neku tvrdu površinu i nakon toga promijenio pravac dejstva, odnosno od tzv.rikošeta, koji zaključak ni jednim provedenim dokazom nije doveden u sumnju pa je nesumnjivo utvrdjeno da je opisanu prostrelinu oštećeni T. zadobio od direktnog udara projektila. </span>
</p>
<p class="p5"></p>
<p class="p5">
<span>Navode svjedoka T., da  je  prilikom rvanja optuženog i A. B.a došlo do ispaljenja jednog, dva ili tri projektila, sud je ocjenio kao neosnovane, budući da nijesu potkrijepljeni ostalim provedenim dokazima. Naime, ove navode nijesu potvrdilia ostala tri prisutna svjedoka, A. J. i B., takodje očevidci ovog dijela dogadjaja, dok se svjedok H. nije izjašnjavao o ovim okolnostima jer se odmah nakon prvog pucnja udaljio sa lica mjesta. Svjedok J. je naveo da je nakon što je optuženi pucao, samo on prišao optuženom koji se tada rvao i otimao sa A. B. oko pištolja, što nije u suprotnosti ni sa navodima svjedoka A.  B., da je pokušavao da oduzme optuženom pištolj, koji je potom inspektor ili neko drugi uzeo. Nadalje kako svjedok A. B. poznaje svjedoka T., što jasno slijedi iz njegovog iskaza kada je opisujući dešavanja u lokalu “V”, naveo da je optuženi sjedio sa još jednim licem i T. kojeg je jasno označio prezimenom, te takodje naveo da se nakon oduzimanja pištolja optuženi zajedno sa M. T.euputio ka Maloj plaži, to  nema sumnje da svjedok T., nije kako to neosnovano predstavlja, zajedno sa J pritrčao optuženom i B.u koji su se navodno rvali. Ovakav zaključak potkrijepljen je i navodima svjedoka A., koji je bio najbliži optuženom, i koji takodje potvrdjuje, da je nakon pucnjave vidio  B.a kako optuženog hvata za ruku u kojoj je i dalje držao pištolj, nakon čega im je prišao D. J., kod koga je kasnije vidio pištolj dok za T. navodi da je  kasnije na opisan način omogućio optuženom da  pobjegne. Shodno navedenom,  usamljeno je mišljenje svjedoka T., da je prilikom opisanog rvanja došlo do ispaljenja navedenih projektila. Činjenica je da je svjedok J. na glavnom pretresu, odgovarajući na pitanje, naveo, da ne može da tvrdi iako mu se čini da se tokom rvanja  čuo neki pucanj,  u što nije siguran, koje okolnosti nije pominjao prilikom saslušanja pred istražnim sudijom, kada mu je sjećanje svakao bilo svježije. Medjutim, kako je svjedok J. takodje na glavnom pretresu ponovio,  da se opisano otimanje oko pištolja izmedju optuženog i A. B.a dogodilo nakon što je optuženi pucao, te budući da i A. i B. takodje navoie da je do ovog otimanja došlo tek nakon što je optuženi ispalio sve hice, dovodeći u vezu navedeno sa činjenicom da je optuženi kritičnom prilikom ispalio 6 metaka, od kojih tri i to direktna pogotka u oštećenog A., a jedan takodje direktni u oštećenog T., dok su preostala dva projektila napravila opisana oštećenja br.16 i 18, nesumnjivo da optuženi, dok se rvao sa B. nije mogao ispaliti još jedan do 3 projektila kako to predstavlja svjedok  T. jer  ovakvi navodi nemaju utemeljenje ni u materijalnim dokazima shodno uvidjajnoj dokumentaciji  niti u iskazima ostalih svjedoka  očevidaca. </span>
</p>
<p class="p5"></p>
<p class="p5">
<span>Nadalje, sud je imao u vidu pored načina i vrijeme i mjesto  izvršenja predmetnog krivičnog djela, tj. činjenicu da se kritični događaj dogodio  dana 02.08.2012. godine, oko 19,30 h, u jeku turističke sezone, u ulici 26. novembra, dakle u centru grada,  na prometnom mjestu. Da se  navedenom ulicom koja se prostire paralelno sa predmetnom zgradom, kritičnom prilikom kretao veći broj ljudi, potvrđuju u svojim  iskazima svjedoci, H., A., T.,  J. i A. B.. Shodno navedenom, okolnost da su od ukupno 7-8 lokala lociranih na predmetnoj terasi gdje se nalazi i lokal vl. oštećenog A., radila samo dva, koju su u svojim iskazima potencirali svjedoci A., T. i J., nije od uticaja na drugačiju odluku suda, budući da je kretanje prolaznika nepredvidivo i svakako na ovako prometnom mjestu nije ograničeno samo na posjete ugostiteljskim objektima. Naime, nema sumnje da je optuženom, koji je i sam stanovnik U.a, bilo poznato da se nalazi  u neposrednoj blizini šetališta, tj. navedene ulice koja se od 20 h zatvara za saobraćaj što je u navedeno doba dana i aktuelno vrijeme turističke sezone u ovom primorskom gradu  doprinjelo još većem  prometu ljudi na kritičnom  mjestu. Kako je nesumnjivo utvrdjeno, da je optuženi kritičnom prilikom u vrijeme večernje šetnje u jeku turističke sezone, u centru grada, ispalio šest  projektila iz vatrenog oružja, neosnovani su navodi optuženog, da nije ni mogao ni pretpostaviti da se nekoliko desetina metara iza niza lokala koji nijesu radili nalazi neko a takodje su bez uticaja njegovi navodi da  oštećenog T. inače nije ni vidio. Naime, van svake sumnje, optuženi je u konkretnim okolnostima, objektivno morao biti svjestan da njegovim postupanjem, budući da je ispalio 6 projektila, pored ubistva oštećenog A. može doći i do ubistva još nekog lica, do čega je upravo i došlo, budući da je   kritičnom prilikom usled zadobijene povrede od ispaljenog projektila, oštećeni T. smrtno stradao. Shodno navedenom kod optuženog je postojala svijest da usled inkriminisanog postupanja može doći do nastupanja smrtne posledice još nekog lica na koju posledicu je pristao.</span>
</p>
<p class="p5"></p>
<p class="p5">
<span>Na osnovu citiranog mišljenja tima vještaka, sud je utvrdio da se optuženi u vrijeme izvršenja krivičnog djela nalazio u stanju bitno smanjene uračunljivosti, koji institut ne isključuje postojanje umišljaja kao psihičkog odnosa optuženog prema djelu, tj. vinosti koja se utvrdjuje kod učinioca u vrijeme izvršenja krivičnog djela pa je stoga moguće postupati s umišljajem i u stanju bitno smanjene uračunljivosti. Kako se psihički odnos učinioca krivičnog djela izražava kroz njegovu svijest i volju. Budući da je u konkretnom slučaju, kod optuženog koji je ispaljujući 6 projektila iz predmetnog pištolja od kojih su tri pogodila  oštećenog A. a jedan oštećenog T. postojala  i svijest i volja, da oštećenog A.  liši života, dok je u odnosu na oštećenog T. optuženi bio svjestan, da usled inkriminisanog postupanja pored smrti oštećenog A. može doći i do smrti još nekog lica, na koju posledicu je pristao, sud nalazi da su se u radnjama optuženog,  pored objektivnih stekli i subjektivni elementi bića krivičnog djela teško ubistvo iz čl. 144 tačka 8 KZ, budući da je optuženi u odnosu na ubistvo oštećenog A.  postupao sa direktnim a u odnosu na ubistvo oštećenog T. sa eventualnim umišljajem. </span>
</p>
<p class="p5"></p>
<p class="p5">
<span>Prilikom odmjeravanja kazne, Sud je cijenio sve okolnosti iz čl. 42 KZ, koje su od uticaja da kazna bude manja ili veća, pa je od olakšavajućih okolnosti na strani optuženog, uzeo u obzir,  raniju neosudjI.ost,  te činjenicu da je predmetno krivično djelo izvršio u stanju bitno smanjene uračunljivosti. Kako na strani optuženog  otežavajućih okolnosti van bića upitnog krivičnog dijela nije bilo, te imajući u vidu da se shodno odredbi čl. 35 st.2 tač. 2 KZ, kazna zatvora od četrdeset godina iako je  propisana za krivično djelo iz čl 144 tač. 8 KZ ne može izreći licu kojem je u vrijeme izvršenja krivičnog djela uračunljivost bila bitno smanjena, sud je optuženog osudio na kaznu zatvora u trajanju od sedamnaest godina. Imajući uz navedeno u vidu težinu učinjenog krivičnog djela i stepen krivice optuženog kao izvršioca, Sud je mišljenja da je odmjerena kazna zatvora u trajanju kao u izreci presude, neophodna i dovoljna za ostvarenje svrhe kažnjavanja, kako sa gledišta generalne, tako i sa gledišta specijalne prevencije, te da će uticati na optuženog da ubuduće ne vrši krivična djela, uticati na njegovo prevaspitavanje i imati vaspitni uticaj na druge da ne vrše krivična djela, kojom kaznom je izražena društvena osuda za krivično djelo i obaveza poštovanja Zakona, jačanje morala i uticaja na razvijanje društvene odgovornosti, čime će u potpunosti biti ostvarena svrha kažnjavanja iz čl. 32 KZ, a u okviru opšte svrhe izricanja krivičnih sankcija iz čl. 4 st. 2 istog Zakonika. </span>
</p>
<p class="p5"></p>
<p class="p5">
<span>Shodno čl. 51 KZ vrijeme odkada se  optuženi A. nalazi u pritvoru, u trajanju kao u izreci presude pa nadalje, budući da  je optuženom pritvor nakon izricanja presude produžen, uračunato je u izrečenu kaznu zatvora.</span>
</p>
<p class="p5"></p>
<p class="p5">
<span>Odluka o troškovima krivičnog postupka – paušala zasnovana je na odredbi čl. 229 ZKP-a. Troškovi krivičnog postupka se odnose na nagradu sudskim vještacima za izradu i odbranu nalaza i mišljenja, i to angažovanom timu vještaka u ukupnom iznosu od 1072,50 €, vještaku balističke struke u ukupnom iznosu od 198,00 €, vještaku medicinske struke u iznosu od 44,00 €, putne troškove svjedoka u ukupnom iznosu od  58,50 €, dok je paušal u iznosu  od 100,00 €  odmjeren srazmjerno dužini trajanja postupka, složenosti predmeta i imovnim prilikama optuženog, što sve čini ukupan iznos od 1473,00</span><span class="s1"> </span><span>€.</span>
</p>
<p class="p5"></p>
<p class="p5">
<span>Shodno čl. 239 st. 2 ZKP-a, sud je oštećene porodice A. i T. radi ostvarI.ja imovinsko pravnog zahtjeva uputio na redovnu gradjansku parnicu, budući da podaci krivičnog postupka ne pružaju pouzdan osnov za presudjenje u pogledu visine zahtjeva, koje zahtjeve punomoćnici oštećenih porodica nijesu precizno opredjelili a čije bi pribavljanje podataka vodilo odugovlačenju postupka.</span>
</p>
<p class="p5"></p>
<p class="p5">
<span>Shodno citiranoj zakonskoj odredbi, sud je izrekao mjeru bezbjednosti oduzimanja predmetnog pištolja, kao predmeta upotrijebljenog u izvršenju krivičnog djela iako pištolj nije svojina optuženog budući da to zahtijevaju  razlozi bezbjednosti .</span>
</p>
<p class="p5"></p>
<p class="p10">
<span>Na osnovu navedenog, a u smislu citiranih zakonskih odredbi, odlučeno je kao u </span>
</p>
<p class="p10">
<span>izreci presude.</span>
</p>
<p class="p5"></p>
<p class="p4">
<span class="s1">VIŠI SUD U PODGORICI</span>
</p>
<p class="p4">
<span class="s1">Dana, 22.02.2013. godine</span>
</p>
<p class="p4"></p>
<p class="p4"></p>
<p class="p5">
<span class="s1">ZAPISNIČAR,				          PREDSJEDNIK VIJEĆA – SUDIJA,</span>
</p>
<p class="p11">
<span class="s1">Vinka Rakočević, s.r.                                                      Ana Vuković, s.r.</span>
</p>
<p class="p9"></p>
<p class="p11"></p>
<p class="p5"></p>
<p class="p5"></p>
<p class="p11">
<span class="s1">PRAVNA POUKA</span>
</p>
<p class="p10">
<span>Protiv ove presude, dozvoljena je</span>
</p>
<p class="p10">
<span>žalba u roku od 15 dana od dana </span>
</p>
<p class="p10">
<span>prijema pismenog otpravka presude, preko ovog suda,</span>
</p>
<p class="p10">
<span>Apelacionom sudu Crne Gore.</span>
</p>
<p class="p10"></p>
<p class="p3">
<span class="s1">Za tačnost otpravka tvrdi i ovjerava </span>
</p>
<p class="p3">
<span class="s1">namještenik suda</span>
</p>
<p class="p5"></p>
<p class="p2">
<span>____________________________                 </span>
</p>
<p class="p9"></p>


</body>
K broj 74/12<br>
&nbsp;<br>
<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br>
&nbsp;<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br>
&nbsp;<br>
U IME CRNE GORE<br>
<br>
OSNOVNI SUD U BARU, sudija Ljiljana Joković, kao sudija pojedinac, sa zapisničarom Amirom Nikičić, u krivičnom predmetu okrivljene B.H., zbog krivičnog djela – neosnovano dobijanje I korišćenje kredita I druge pogodnosti iz čl. 245. st.2. u vezi st.1. Krivičnog zakonika, po optužnom predlogu Osnovnog državnog tužilaštva u Baru Kt br. 5/10 od 15.02.2012.godine, nakon održanog glavnog javnog pretresa u prisustvu zastupnika optužbe zamjenika Osnovnog državnog tužilaštva u Baru Azre Cama I okrivljene B.H., dana 09.04.2012. godine donio je i istog dana javno objavio<br>
&nbsp;<br>
PRESUDU<br>
&nbsp;<br>
Okrivljena<br>
&nbsp;<br>
B.H, od oca K. i majke Z., rodjene M., rodjena…. godine u Baru, gdje je i stalno nastanjena, …, Crnogorka, domaćica, udata, majka troje djece, završila 5 razreda Osnovne škole, lošeg imovnog stanja, neosuđivana,<br>
&nbsp;<br>
Na osnovu člana 373 tač. 2 ZKP-a<br>
&nbsp;<br>
OSLOBAĐA SE OPTUŽBE<br>
&nbsp;<br>
Da je:<br>
&nbsp;<br>
Dana 07.03.2008. godine u Baru dobijeni kredit od "A. " VFI DOO B. u B., u iznosu od 3.000 eura, sa rokom vraćanja od 24 mjeseca i fiksnom kamatnom stopom od 1,2% mjesečno, čija je namjena, prema ugovoru o zajmu LD 0806400009, bila adaptacija soba za izdavanje, koji kredit je iskoristila za drugu namjenu od one za koju je odobren,<br>
&nbsp;<br>
-čime bi izvršila krivično djelo - neosnovano dobijanje i korišćenje kredita i druge pogodnosti iz čl. 245 st. 2. Krivičnog zakonika.<br>
&nbsp;<br>
- jer nije dokazano da je učinila krivično djelo za koje je optužena.<br>
&nbsp;<br>
Oštećena "A." VFI&nbsp; DOO Podgorica se radi ostvarivanja imovinsko-pravnog zahtjeva upućuju na parnični postupak.<br>
&nbsp;<br>
Troškovi krivičnog postupka padaju na teret budžetskih sredstava suda.<br>
&nbsp;<br>
O b r a z l o ž e n j e<br>
&nbsp;<br>
Optužnim predlogom Osnovnog državnog tužilaštva u Baru Kt br. 5/10 od 15.02.2012. godine, koji je zastupnik optužbe precizirao na glavnom pretresu dana 09.04.2012. godine, stavljeno je na teret okrivljenoj izvršenje krivičnog djela bliže opisanog u izreci presude.<br>
&nbsp;<br>
Okrivljena B.H. je u predkrivičnom postupku navela da se ne sjeća &nbsp;datuma, ali da je prošle godine njen prijatelj B.R. zamolio da podigne kredit na njeno ime, a za njegove potrebe, te da će on sve što bude potrebno vezano za kredit završiti samo da mu da ličnu kartu. Pitala ga je da li će imati kakvih problema, na šta joj je isti odgovorio da neće. Ne sumnjajući u njegove namjere, koji joj je istu vratio istog dana. Što se tiče potpisa na Ugovoru o zajmu broj LD 0806400009, na mjestu zajmoprimca nije njen potpis, jer nije potpisala bilo kakav dokument u vezi tog kredita. Lica G.P. i I. M. koji su angažovani za žirante nisu joj poznati i za taj kredit nije nikoga angažovala lično, sve je to završio R.B.. Poslije nekoliko dana on je došao po nju kući i pitao je da li može da pođe do banke da podigne novac. Sa njim je pošla do CKB banke, gdje je sa nalogom za podizanje novca, koji je dobila od njega, podigla novac, ali ne može da se sjeti koliko je novca bilo, jer to što joj je banka isplatila, lično ispred banke je predala na ruke B.R.. Poslije dva dana, R. je nazvao i našli su se na autobuskom stajalištu u Starom Baru, gdje joj je dao 100,00 eura za uslugu što je pristala da bude nosilac kredita, koji je on podigao za svoje potrebe. Poslije toga nije dobijala nikakve opomene ili obavještenja od bilo koje banke, jer ne zna kod koje banke je Redžo podigao kredit, kao ni to da li je kredit vraćan. U prethodnom postupku je izjavila da se ne sjeća tačnog datuma, ali zna da je komšija i dugogodišnji poznanik B.R. pitao da li može da mu da ličnu kartu kako bi podigao kredit na njeno ime, i tom prilikom joj je rekao da će on sve završiti i da je potrebno da ode i podigne novac. Ne zna ništa vezano za proceduru oko podizanja kredita, niti ko su bili žiranti R., ni na koji iznos je trebalo da podigne kredita. Pristala je da mu učini uslugu. Sjeća se da je dva puta nešto potpisala, tačnije jednom neki veći papir, a jednom nešto nalik na priznanicu, i to prilikom podizanja novca. Zajedno sa R. je otišla u C. banku, podigla novac, nešto potpisala i odmah dala R. novac na ruke. Oko vraćanja kredita nije joj ništa poznato. R. je často nakon nekoliko dana 100,00 eura za to što je pristala da mu bude nosilac kredita. Što se tiče ugovora o zajmu, na mjestu “zajmoprimac” nije njen potpis, a žirante i ne poznaje. Nije ispunjavala nikakve obrasce vezano za kredit. Sada kada joj sud predočava prizanicu CKB banke koja glasi na 2.940,00 eura navela je da je vrlo moguće da je to njen potpis, ali nije sigurna, zna da je prilikom preuzimanja novca nešto potpisala. Na glavnom pretresu dana 09.04.2012. godine je navela da je tačno da je kod “A.” banke podigla novac u iznosu od 3.000,00 eura, jer je za to prethodno zamolio B. R.. Kako je pristala da mu učini uslugu, kod “A” banke je podigla novac u iznosu od 3.000,00 eura. Međutim, osim uplatnice na iznos od 3.000,00 eura da je podigla u A. banci ništa drugo nije potpisala. Nije potpisala ni Ugovor o zajmu, niti bilo koji drugi dokumenat, već je samo podigla novac u banci i nakon što je izašla iz banke ispred banke je B.R. dala novac na ruke. Kako nije potpisala Ugovor o zajmu, nije ni mogla da zna namjenu predmetnog ugovora, niti je bila upoznata sa sadržinom ugovora o zajmu. B.R. joj je rekao da mu da ličnu kartu, a sva dokumenta je on sredio. Pismena je, ali predmetni ugovor joj nikada nije bilo dat na uvid, niti je upoznata sa sadržinom istog, tako da nije mogla biti upoznata sa namjenom kredita. Dakle, jedino je potpisala uplatnicu da joj je isplaćen novčani iznos od 3.000,00 eura koji novac je podigla u banici i odmah dala na ruke B..<br>
&nbsp;<br>
U dokaznom postupku provedeni su sledeći dokazi: na saglasan predlog stranaka pročitani su iskazi ovlešćenog predstavnika A. banke M.R. i svjedoka B.R., pročitani su Ugovor o zajmu kredita izmedju "A." iz B. kao zajmodavca i B. H.kao zajmoprimca LD 0806400009 od 07.03.2008 godine, Aneks ugovora br. LD 0806400009 od 07.03.2008 godine, &nbsp;zahtjev za kredit od 07.03.2008 godine, izjave žiranta P. G. od 18.02.2008 godine, administrativna zabrana za žiranta P.G. od 18.02.2008. godine, izjava žiranta M.O. od 07.02.2008. godine, &nbsp;administrativna zabrana za žiranta M.O. od 07.02.2008 godine, &nbsp;dopis-odštetni zahtjev dostavljen od MFI "A." P. br. 13/10, &nbsp;nalaz vještaka grafologa br. 515/11 od 11.12.2011 godine, nalaz vještaka grafologa br. 516/11 od 16.12.2011 godine i izvod iz kaznene evidencije UP PJ Bar br. 27-03-245/12-1381/2 od 12.03.2012. godine za okrivljenu B.H..<br>
&nbsp;<br>
Ovlašćeni predstavnik “A.” banke P., R.M.je izjavio da je klijent B.H. podigla kredit kod MFI “A.” DOO PJ Bar u iznosu od 3.000,00 eura. Ugovorom se obavezala da će sredstva od kredita utrošiti u svrhu adaptacije soba za izdavanje, što je u saglasnosti sa pravilima banke po kojima se krediti mogu iskoristiti u svrhu razvoja neke privredne djelatnosti, a u ovom slučaju to je turizam. Ispravnost namjenskog utroška sredstava dužan je da kontroliše kreditni službenik preko koga je realizovan kredit. S obzirom da je kreditni službenik koji je bio zadužen za ovaj slučaj, M.M., dobila otkaz zbog nesavjesnog rada nijesu u mogućnosti da pouzdano tvrde da li je klijent novac od dobijenog kredita iskoristila namjenski. Takođe je po pravilima “A.” klijent dužan da lično potpiše ugovor o kreditu-zajmu uz prisustvo zaposlenog kreditnog službenika. Klijent B. H. je do momenta pokretanja postupka od podignutog iznosa kredita otplatila ukupno 296,00 eura, a nije otplatila 3.568,00 eura, te za ovaj iznos ističe odštetni imovinsko pravni zahtjev i pridružuje se krivičnom gonjenju protiv okrivljene. Ovaj neotplaćeni iznos se odnosi na glavni dug i kamatu obracunatu do dana isteka ugovora o kreditu.<br>
&nbsp;<br>
Svjedok B.R. je u prethodnom postupku izjavio da &nbsp;mu se početkom 2008 godine K.N. obratio molbom da mu pomogne oko pronalaska nosioca kredita za iznos od 3.000,00 eura,&nbsp; koji mu je trebao za obnovu firme. Rekao mu je da ima žirante, ali da on ne može podići kredit, pa mu je samo formalno trebalo neko lice iz Bara koje bi bilo nosilac kredita, a da će on lično sve obaveze podmiriti prema banci. Poznavao ga je od ranije i ranije su takođe imali par sličnih situacija, konkretno B. S. muž B.H. mu je ranije pomogao u sličnoj situaciji za neko treće lice, a pošto se taj kredit redovno otplaćivao obratio se njemu za pomoć u ovoj situaciji. Predložio mu je da nosilac kredita bude njegova žena B.H.. Objasnio joj je cjelokupnu situaciju i pošto je ona pristala da bude nosilac kredita u iznosu do 3.000,00 eura, predala mu je ličnu kartu koju je uz drugu dokumentaciju i to izjave žiranata, administrativne zabrane koje mu je kasnije predao K.N. predao u banci, uz zahtjev za dodjelu kredita. Ne poznaje žiratne niti&nbsp; se ikada sreo sa njima, već je tu dokumentaciju završio K.N. iz P.. Kredit je odobren u iznosu od 3.000,00 eura. Bliže podatke o kreditu sada zaista ne zna, javio je B.H. da treba da podje u banku da podigne novac. Tada je ona sa svojom ličnom kartom pošla u CKB banku i podigla novac od 3.000,00 eura, koji mu je lično predala na ruke, a on je taj novac predao K.N.. Obećao je B.H. nekih 50,00 ili 100,00 eura, ali se ne može sjetiti da li je ona taj novac za ovu uslugu dobila. Misli da H. nije potpisala ugovor o zajmu, jer nije bila sa njim &nbsp;kada je predao zahtjev za dodjelu kredita uz ostalu naprijed navedenu dokumentaciju. Poznato mu je da ona nije stupila u kontakt sa tim žirantima, niti sa K.N., već je N. predao njoj izjave i administrativne zabrane, pa ni ona ne poznaje ta lica i ne zna na koji način su te isprave ovjerene. U to vrijeme je radio u “A.” banci, ali bez obzira na to bilo je uobičajno da podnese zahtjev za dodjelu kredita u ime drugog lica uz svu potrebnu dokumentaciju. Ovaj kredit nije isplaćen, ali zna da okrivljena nije plaćala rate na ime ovog kredita.<br>
&nbsp;<br>
Iz Ugovora o zajmu kredita između "A. " iz B. kao zajmodavca i B.H. kao zajmoprimca LD 0806400009 od 07.03.2008 godine proizilazi da je isti zaključen izmedju “A.” DOO B., kao zajmodavca i H.B.ć kao zajmoprimca, u iznosu od 3.000,00 eura, u svrhu adaptacije sobe za izdavanje.<br>
&nbsp;<br>
Iz Aneksa ugovora br. LD 0806400009 od 07.03.2008. godine, proizilazi da kako je zajmodavac ovaj kredit odobrio po osnovu kreditne linije u saradnji sa Crnogorskom komercijalnom bankom a.d. iz Podgorice, Ugovor br. …od 05.02.2007, korisnik H.K. B., sa brojem ugovora LD0806400009, &nbsp;prihvata da “A.” prenese na banku komitenta sva svoja sadašnja i buduća potraživanja ili druga ugovorna i zakonska prava, nastala u vezi sa ovim ugovorom o kreditu ili po osnovu izvršenja istog, koja su data od strane korisnika ili žiranta po ovom kreditu. Korisnik takođe prihvata da je “A.” ovlašćen da izvršava dodjeljena mu prava, u svoje ime i za svoj račun, osim ako C. ili sam “A.” ne obavijesti korisnika da je takvo ovlašcenje opozvano. Od trenutka davanja takvog ovlašcenja, C, bice ovlašćena da i samostalno realizuje sva prava i naplati sva potraživanja nastala iz ovog ugovora, u svoje ime i za svoj račun, što može učiniti bez traženja dodatnog pristanka od strane korisnika H.K.B..<br>
&nbsp;<br>
Iz zahtjeva za kredit od 07.03.2008. godine, proizilazi da kao podnosilac zahtjeva za kredit&nbsp; glasi na ime H.B..<br>
&nbsp;<br>
Iz izjave žiranta P.G.od 18.02.2008. godine proizilazi da ista glasi na ime P. G..<br>
&nbsp;<br>
Iz administrativne zabrane za žiranta P.G. od 18.02.2008. godine proizilazi da &nbsp;ista glasi na ime P. G..<br>
&nbsp;<br>
Iz izjave žiranta M. O. od 07.02.2008. godine, proizilazi da ista glasi na ime M. O..<br>
&nbsp;<br>
Iz administrativne zabrane za žiranta M.O. od 07.02.2008. godine, proizilazi da proizilazi da &nbsp;ista glasi na ime M.O..<br>
&nbsp;<br>
Iz dopisa-odštetni zahtjev dostavljen od MFI "A." P. br. 13/10, proizilazi da je klijent H.K.B. jmb…, podigla kredit kod MFI “A.” DOO PJ B. u iznosu od 3.000,00 eura. Ugovorom se obavezala da će novac od kredita utrošiti u svrhu adaptacija soba za izdavanje, što je u saglasnosti sa pravilima A. po kojima se krediti može iskoristiti u svrhu razvoja neke privredne djelatnosti, a u ovom slučaju to je turizam. Ispravnost namjenski trošenih sredstava dužan je da kontroliše kreditni službenik koji je procesuirao kredit. S obzirom da je kreditni službenik, koji je bio zadužen za ovaj slučaj M.M. dobila otkaz zbog nesavjesnog rada nisu u mogucnosti da tvrde da li je novac od kredita iskorišćen namjenski. Takođe je po pravilima “A.” klijent dužan da lično potpiše ugovor uz prisustvo zaposlenog A.. Klijent H.K.B. je do momenta pokretanja postupka za utvrdjivanje ispravnosti procesuiranja cijelog ugovora otplatio ukupno 296.00 eura. Postavili su imovinsko pravni zahtjev na iznos 3.568,00 eura.<br>
&nbsp;<br>
Iz nalaza vještaka grafologa br. 515/11 od 11.12.2011. godine, utvrdjeno je da sporni potpis, koji glasi na ime B.H., konstatovan na spornom Ugovora o zajmu MFI "A." D.o.o. P.-PJ B., broj LD0806400009, zaključen dana 07.03.2008. između B.H. kao zajmoprimca s jedne, i MFI "A. " D.o.o. Podgorica-PJ B. kao zajmodavca s druge strane (rubrika: "Zajmoprimac "), nije ispisala B.H..<br>
&nbsp;<br>
Iz nalaza vještaka grafologa br. 516/11 od 16.12.2011 godine utvrdjeno je da sporni potpis koji glasi na ime B.H., konstatovan na kopiji spornog naloga za isplatu N. kojim se potvrdjuje da je dana 06.03.2008. godine B.H. od strane "A. " D.o.o. Podgorica-PJ B., isplaćen novačni iznos od 2.940,00 eura na ime isplate dugoročnog kredita (rubrika: „potpis primaoca i broj ident. dokumenta“) svojeručno je ispisala B.H..<br>
&nbsp;<br>
Iz izvoda iz KE UP PJ Bar br. 27-03-245/12-1381/2 od 12.03.2012. godine za okrivljenu B. H. utvrdjeno je da imenovana nije osuđivana.<br>
&nbsp;<br>
Ocjenom izvedenih dokaza nije dokazano da je okrivljena učinila krivično djelo koje joj je stavljeno na teret, a na način predstavljen u izreci presude. Okrivljena u svojoj odbrani ne priznaje da je učinila krivično djelo navodeći da nije potpisala predmetni ugovor, ali da je tačno da je od oštećene Banke primila iznos od 3.000 €, međutim, da je taj iznos predala B.R. koji je obezbjedio cjelokupnu dokumentaciju za kredit . Pravdala se da joj&nbsp; predmetni ugovor nikada nije bio dat na uvid, tako da nije bila upoznata sa sadržinom istog, odnosno da joj nije bila poznata činjenica za koju namjenu je predmetni kredit odobren. U postupku je na nesumnjiv način utvrđeno da je okrivljenoj na ime kredita od strane »A.« predat iznos od 3.000 €. Iz odbrane okrivljene i iskaza svjedoka B.R., koji iskaz je sud cijenio kao jasan i objektivan, utvrđeno je da je okrivljenoj u prostorijama C. predat novac u iznosu od 3.000 €, koji je ona odmah predala B.R..<br>
Krivično djelo neosnovano dobijanje i korišćenje kredita i druge pogodnosti iz čl. 245 st.2 Krivičnog zakonika može da se učini samo sa umišljajem koji obuhvata svijest da se novac od dobijenog kredita koristi za drugu namjenu od one za koju mu je odobren. Iz nalaza i mišljenja vještaka grafologa J.Z., koji nalaz je sud cijenio kao jasan, stručan i objektivan, utvrđeno je da okrivljena nije potpisala ugovor o zajmu, čime je potvrđena odbrana okrivljene koja je izjavila da nije potpisala ugovor, i da prije dobijanja novca nije ni vidjela ugovor , a iz iskaza svjedoka B.R. utvrđeno je da je dokumentaciju oko dobijanja ugovora završavao &nbsp;upravo on i to preko K.N.,kao i da je on lično u banci predao zahtjev za dodjelu kredita uz ostalu potrebnu dokumentaciju koju mu je predhodno pribavio K. N..Da bi kod okrivljene mogla da postoji svijest o korišćenju kredita suprotno odobrenoj namjeni, okrivljena je morala da bude upoznata sa sadržinom ugovora, iz koga bi utvrdila da je svrha odobravanja kredita adaptacija stana za izdavanje, koji bi nakon toga potpisala i na taj način se saglasila sa sadržinom ugovora. Okrivljena nije bila upoznata sa sadržinom ugovora, pa samim tim ne može snositi posledice neispunjavanja ugovora. Ugovor o zajmu je odobren na osnovu administrativnih zabrana i izjava žiranata P.G. i M.O., međutim, sud nije putem vještaka utvrđivao autentičnost potpisa, jer to nije predmet ovog postupka, ali je očigledno da podaci u ispravama nisu istiniti. Ugovor o zajmu je odobren na osnovu ugovora koji okrivljena nije potpisala. I da je okrivljena potpisala ugovor o zajmu osnovano bi se postavilo pitanje krivice okrivljene, jer je samo u članu 1 ugovora navedeno da je svrha ugovora adaptacija soba za izdavanje, dok je u članu 5 ugovora navedeno da su ugovorne strane saglasne da zajmoprimac nema pravo da stvar (mašinu) kupljenu iz sredstava zajma proda drugom licu dok ne izvrši isplatu posljednje rate zajma, shodno planu otplate ugovora, dok je u članu 9 navedeno da u skladu sa politikom Odjela za razvoj A.P. zajmoprimac podliježe obavezi dozvoljavanja posjeta zajmodavca mjesečno zbog pregleda finansijskih podataka o obezbjeđenja odgovarajućeg rada. Navedeni članovi ugovora, očigledno nemaju dodirnih tačaka sa ugovorom koji se donosi na adaptaciju soba za izdavanje, niti je u ugovoru navedeno da je okrivljena uopšte vlasnik stana koji bi trebao da se adaptira iz sredstava zajma, što je pretpostavka za odobravanje kredita.<br>
Dakle, u postupku nije dokazano da je okrivljena&nbsp; učinila krivično djelo koje joj je stavljeno na teret na način predstavljen u izreci presude iz kojih razloga je donijeta presuda kojom se okrivljena oslobađa od optužbe na osnovu čl. 373 tačka 2 ZKP.<br>
&nbsp;<br>
Sud je cijenio i ostale provedene dokaze, ali je kod prethodno utvrđenog činjeničnog stanja našao da isti nijesu od značaja za drugačije presuđenje u ovoj krivičnoj stvari.<br>
Na osnovu čl. 239 st. 3 ZKP oštećena „A. " je radi ostvarivanja imovinskopravnog zahtjeva upućena na parnični postupak, jer je sud donio presudu kojom je okrivljena oslobođena od optužbe.<br>
Odluka o troškovima krivičnog postupka zasniva se na odredbi čl. 230. st.l ZKP-a, zbog čega troškovi krivičnog postupka padaju na teret budžetskih sredstava suda.<br>
&nbsp;<br>
Na osnovu izloženog odlučeno je kao u izreci presude.<br>
&nbsp;<br>
OSNOVNI SUD U BARU<br>
Dana 09.04.2012. godine<br>
&nbsp;<br>
ZAPISNIČAR,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; SUDIJA,<br>
Amira Nikičić&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ljiljana Joković<br>
&nbsp;<br>
PRAVNA POUKA: Protiv ove presude može se izjaviti<br>
žalba Višem sudu u Podgorici, u roku od 8 dana od dana<br>
&nbsp;prijema pismenig otpravka, preko ovog suda u dva primjerka.<br>
&nbsp;<br>
&nbsp;<br>
DNA:<br>
-1 x ODT,<br>
1 x okrivljena,<br>
1 x oštećena A,<br>
&nbsp;<br>

<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.7875in 0.7875in 0.7875in 0.7875in;}
.p1{text-align:end;hyphenate:auto;font-family:Arial;font-size:12pt;}
.p2{text-align:justify;hyphenate:auto;font-family:Arial;font-size:12pt;}
.p3{text-align:center;hyphenate:auto;font-family:Arial;font-size:12pt;}
.p4{text-align:start;hyphenate:auto;font-family:Times New Roman;font-size:10pt;}
</style>
<meta content="ljiljana.jokovic" name="author">
</head>
<body class="b1 b2">
<p class="p1">
<span>K br. 410/12</span>
</p>
<p class="p2"></p>
<p class="p2"></p>
<p class="p2">
<span>                                                         </span>
</p>
<p class="p2"></p>
<p class="p2"></p>
<p class="p2"></p>
<p class="p2">
<span>         </span>
</p>
<p class="p2"></p>
<p class="p3">
<span>U IME CRNE GORE</span>
</p>
<p class="p2"></p>
<p class="p2">
<span>OSNOVNI SUD U BARU, kao prvostepeni krivični, sudija Ljiljana Joković, kao sudija pojedinac, sa zapisničarom Amirom Nikičić, u krivičnom predmetu okrivljene K.M., zbog krivičnog djela - krađa iz čl. 239 st.1 Krivičnog zakonika, po optužnom predlogu Osnovnog državnog tužilaštva u Baru Kt br. .... od 17.10.2012. godine, nakon održanog glavnog javnog pretresa u prisustvu zastupnika optužbe savjetnika kod ODT u Baru Sanje Vujović i okrivljene K.M., dana 04.02.2013. godine donio je i istog dana javno objavio,</span>
</p>
<p class="p2"></p>
<p class="p3">
<span>P R E S U D U</span>
</p>
<p class="p2"></p>
<p class="p2">
<span>Okrivljena </span>
</p>
<p class="p2"></p>
<p class="p2">
<span>K.M., od oca C. i majke Z., rodjene P., rodjena 26.08.1958.godine u D., sa prebivalištem u S., naselje..., državljanin Crne Gore, po zanimanju građevinski tehničar, udovica, majka jednog djeteta, pismena, sa završenom srednjom školom, srednjeg imovnog stanja, neosudjivana, </span>
</p>
<p class="p2"></p>
<p class="p3">
<span>K r i v a   j e</span>
</p>
<p class="p2"></p>
<p class="p2">
<span>Što je:</span>
</p>
<p class="p2"></p>
<p class="p2">
<span>U vremenskom periodu od 23.12.2010. godine do 23.03.2011.godine, u stambenom objektu u kojem živi u naselju R., opština B., oduzela tuđe pokretne stvari- električnu energiju vlasništvo oštećene Elektroprivrede Crne Gore AD Nikšić - Elektrodistribucije u Baru, u ukupnoj vrijednosti od 260,83 eura, u namjeri da njihovim prisvajanjem sebi pribavi protivpravnu imovinsku korist, na način što je mimo električnog brojila marke "Iskra" br....., priklučila kabal PPY 3x2,5 mm2 direktno na kablovsku priključnu kutiju (TEP ormar), tako da se preuzeta električna energija preko navedenog kabla nije registrovala na brojilu,</span>
</p>
<p class="p2"></p>
<p class="p2">
<span>-čime je izvršila krivično djelo - kradja iz čl. 239. st 1. Krivičnog zakonika.</span>
</p>
<p class="p2"></p>
<p class="p2">
<span>Pa joj sud primjenom  čl. 4, 32, 36, 42, 52, 53, 54 Krivičnog Zakonika i čl. čl. 369, 370 i 374  Zakonika o krivičnom postupku izriče</span>
</p>
<p class="p2"></p>
<p class="p3">
<span>USLOVNU OSUDU</span>
</p>
<p class="p2"></p>
<p class="p2">
<span>Kojom joj utvrđuje kaznu zatvora u trajanju od 3 (tri) mjeseca, i istovremeno određuje da se kazna neće izvršiti ukoliko okrivljena u roku od 1 (jedne) godine, po pravosnažnosti presude, ne  učini novo krivično djelo. </span>
</p>
<p class="p2"></p>
<p class="p2">
<span>Okrivljena je dužna da plati troškove krivičnog postupka u iznosu od  150,00  eura, u roku od 15 dana od dana pravosnažnosti, pod prijetnjom izvršenja.</span>
</p>
<p class="p2"></p>
<p class="p3">
<span>O b r a z l o ž e n j e</span>
</p>
<p class="p2"></p>
<p class="p2">
<span>Optužnim predlogom Osnovnog državnog tužilaštva u Baru Kt.br...od 17.10.2012. godine, stavljeno je na teret okrivljenoj izvršenje krivičnog djela bliže opisanog u izreci presude.</span>
</p>
<p class="p2"></p>
<p class="p2">
<span>Okrivljena K.M. je u prethodnom postupku izjavila da živi u kući njenog pokojnog muža u naselju R. Sutomore. Kuća se sastoji od prizemlja u kojem se nalaze kuhinja i četri sobe. Prije dvije godine njen  suprug je preminuo, a ona je zajedno sa njim u toj kući živjela unazad 10 godina i u tom periodu nikada nije imala problema vezanih za struju. Od kada je njen suprug umro više vremena provodi u Beogradu jer joj je tamo sin na studijama, tako da vrlo malo vremena provodi u pomenutoj kući, uglavnom dođu Ijeti. Zadnjih pet godina u njihovoj  kući je stanovalo mnogo podstanara, bilo je tu i građevinskih radnika. Apsolutno ništa ne zna vezano za navode iz krivične prijave da je instalirala kablove, niti joj je padalo na pamet da bilo što radi oko struje. Možda je to znao njen suprug, ali nažalost on ne može da potvrdi bilo šta. Inače, njoj svakomjesečno stižu računi za električnu energiju i ona ih obično plaća kad dođe u Crnu Goru. Ljeti je tu sa porodicom i tada joj stignu računi nekih 80 eura,  dok su preko zime, kada se nalazi u Beogradu, mnogo manji i budu do 40 eura. Bila je prisutna prilikom kontrole mjernog mjesta i istina je da je zapisnik potpisala, a takođe je bio prisutan i njen sin K.D. i misli da je i on potpisao zapisnik. Apsolutno nema nikakve veze sa ovim što joj se stavlja na teret u krivičnoj prijavi. Na glavnom pretresu dana 04.02.2013. godine je izjavila da je tačno da je stambeni objekat u naselju R. vlasništvo njenog pokojnog supruga. Naime, u periodu od 2007. godine do 2009. godine nije živjela u predmetnom objektu, u tom objektu je živio njen pok. suprug i  neki stanari. Od 2009. godine pa do danas živi u tom objektu, i njeno mjesto prebivališta je naselje R., a što proizilazi iz lične karte. Medjutim, povremeno odlazi za Beograd gdje joj živi i sin. Do jula 2009. godine u predmetnoj kući su živjeli postanari, ali nakon toga u toj kući niko od postanara ne živi, samo ona  živi u toj kući.  Nisu tačni navodi iz optužnog akta da je mimo brojila kablom direktno na kablovskoj priključnoj kutiji priključila svoj objekat, ali ne zna ko je priključio njen objekat preko predmetnog kabla mimo električnog brojila. Nakon 2009. godine plaćala je račune za utrošenu električnu energiju. U periodu decembra mjeseca 2010. godine do kraja marta 2011. godine živjela je u  predmetnoj kući sa majkom, koja je bila u to vrijeme u gostima kod nje. Prilikom kontrole 23.03.2011.godine, bila je prisutna kada su radnici iz Elektrodistribucije konstatovali navedene nepravilnosti  i tačno je da je  potpisala zapisnik o kontroli mjernog mjesta, nakon što su joj radnici predočili navedene nepravilnosti. Tačno je da je 20.03.2011.godine kada su radnici Elektrodistribucije dolazili u kontrolu bio prisutan njen sin, kada je on potpisao zapisnik. Dakle, nije preduzimala radnje iz optužnog akta koje joj se stavljaju na teret. Do jula mjeseca 2009. godine račune je plaćao njen suprug, a nakon toga je ona lično plaćala račune za utrošenu električnu energiju. Zna da su postanari koji su živjeli u predmetnom objektu bili neki gradjevinski radnici iz južne Srbije, ali se ne može sjetiti njihovih imena.</span>
</p>
<p class="p2"></p>
<p class="p2">
<span>U dokaznom postupku provedeni su sledeći dokazi: saslušani su ovlašćeni predstavnik Elektrodistribucije Bar Dajana Popović, svjedoci J.D. I M.S., pročitani su zapisnik o kontroli mjernog mjesta Elektrodistribucije Bar br..... od 20.03.2011 godine, zapisnik o kontroli mjernog mjesta Elektrodistribucije Bar br. ....  od 23.03.2011.godine, obračun neovlašćeno preuzete električne energije Elektrodistribucije Bar za potrošača K.D. br.... od 22.03.2011. godine, nalaz i mišljenje sudskog vještaka elektro struke L.R. Kri br .... od 21.11.2011.godine, izvod iz KE Uprave policije Ispostava Danilovgrad  .... br. .... od 29.11.2012. godine za okrivljenu K.M..</span>
</p>
<p class="p2"></p>
<p class="p2">
<span>Ovlašćeni predstavnik Elektrodistribucije Bar Dajana Popović je u prethodnom postupku izjavila da je o izvršenju krivičnih djela iz krivične prijave saznala na osnovu kontrole mjernog mjesta potrošača K.M. koji su vršili 20.03.2011.godine radnici Elektrodistribucije Bar J.D. I R.A.. Nema podataka kada je bila prethodna kontrola mjernog mjesta prije kontrole od 20.03.2011.godine. Na glavnom pretresu dana 04.02.2013.godine je izjavila da nema podataka da je ranije vršena kontrola na predmetnom brojilu. Pridružila  se krivičnom gonjenju, ali nije postavila imovinsko pravni zahtjev. </span>
</p>
<p class="p2"></p>
<p class="p2">
<span>Svjedok J.D. je u prethodnom postupku izjavio da se ne može tačno sjetiti kada su obavili kontrolu mjernog mjesta kod potrošača K.M., ali nakon što mu je pokazan zapisnik mjernog mjesta od 20.03.2011.godine naveo je da je navedenog dana sa kolegom R.A. pošao u naselje R., u kontrolu potrošača. Dolaskom kod potrošača K.M., a prilikom kontrole njegovog mjernog mjesta zatekli su sledeće nepravilnosti: Tep ormar potrošača se nalazi unutar objekta što je van pravilnosti ED Bar i otvaranje tep ormara utvrdili su da mimo kabla koje napaja brojilo postoji još jedan kabal 3x2,5mm2 istaliran kroz zid do utičnice koja se nalazi u hodniku blizu tep ormara. U tom trenutku u utičnici nije bilo ništa uključeno, ali je bilo puno produžnih kablova što ih je navodilo na sumnju. Isključenjem izlaza sa brojila i kontrolom po ostalim prostorijama utvrdili su da je sve normalo išlo preko mjerenja osim ove jedne utičnice koja se nalazila blizu tep ormara i koja je išla mimo mjerenja. Na glavnom pretresu dana 04.02.2012.godine je izjavio da su on i kolega R. prvi put bili u kontrolu, a drugi put nakon tri dana  pošao je sa kolegom M.. Prvi put su zatekli okrivljenu i njenog sina, s tim što je njen sin potpisao zapisnik, a drugi put okrivljenu, dakle, 23.03.2011.godine su zateli okrivljenu koja je potpisala zapisnik nakon što su utvrdili nepravilnosti. Ranije u predmetnom objektu nije vršio kontrolu. </span>
</p>
<p class="p2"></p>
<p class="p2">
<span>Svjedok M.S. je izjavio da je dana 23.03.2011.godine išao sa kolegom J. u kontrolu potrošača K.M., i tom prilikom su konstatovali da se mimo električnog brojila koji se nalazio u objektu je priključen kabal PPY 3x 2,5 mm, direktno na kablovsku priključnu kutiju, odnosno tep ormar. Navedene nepravilnosti su zapisnički konstatovali. Tom prilikom je bila prisutna K.M., ali se ne sjeća da li se potpisala  na zapisnik, a sadržinu zapisnika potvrdjuje u cjelosti. </span>
</p>
<p class="p2"></p>
<p class="p2">
<span>Iz zapisnika o kontroli mjernog mjesta Elektrodistribucije Bar br.. od 20.03.2011 godine proizilazi da su dana 20.03.2011.godine radnici Elektrodistribucije Bar izvršili kontrolu mjernog mjesta na električnom brojilu „Iskra“, broj., potrošača K.D., i tom prilikom ustanovili da je sa TEP ormara, koji se nalazi u hodniku unutar objekta, instaliran kabal 3 x 2,5 mm2, kroz zid, a koji napaja utičnicu u hodniku. Kroz kuću su zatekli produžne kablove uključene na druga mjesta ali su oni navodili na struju u potrošnju. Brojilo se nalazi unutar objekta. Zapisnik su potpisali  radnici ED J.  D. i R. A. i predstavnik potrošača D.K.. </span>
</p>
<p class="p2"></p>
<p class="p2">
<span>Iz zapisnika o kontroli mjernog mjesta Elektrodistribucije Bar br. .... od 23.03.2011.godine proizilazi i da su dana 23.03.2011.godine radnici Elektrodistribucije Bar izvršili kontrolu mjernog mjesta na električnom brojilu „Iskra“, broj..., potrošača K.D. i tom prilikom konstatovali da je kod potrošača uklonjen  kabal sa TEP ormara koji je mimo brojila napajao utičnicu u hodniku. Potrošač je dao na uvid priznanicu o izmirenju duga za  neovlašćenu potrošnju. Tep ormar plomibran plombom.... Zapisnik su potpisali radnici ED J. i M. i  okrivljena K.M..</span>
</p>
<p class="p2"></p>
<p class="p2">
<span>Iz obračuna neovlašćeno preuzete električne energije Elektrodistribucije Bar za potrošača K.D. br..... od 22. 03. 2011. godine proizilazi da obračun za utršenu električnu energiju  na ime K.D. iznosi 523.32 eura. </span>
</p>
<p class="p2"></p>
<p class="p2">
<span>Iz nalaza i mišljenja sudskog vještaka elektro struke Lekić Rista Kri</span>
<br>
<span>br..... od 21.11.2011.godine utvrdjeno je da u stambenom objektu, K.M., koji se nalazi u naselju R., neovlašćeno je preuzimana neregistrovana električna energija preko kabla PPY 3 x 2,5 mm2, na sledeći način: Kabal je bio direktno povezan u kablovsku priključnu kutiju (TEP ormar), a prije brojila električne energije tako da se električna energija preuzimana preko kabla nije registrovala na brojilu. Način obračuna neovlašćene potrošnje električne energije ragulisan je: Zakonom o energetici (Sl. list CG 28/10), (Član 179), Pravilima o snabdijevanju električnom energijom, (Sl. list RCG 13/05), ( Član 26)), Pravilima o snabdijevanju električnom energijom, (Sl. listu RCG 54/09) (Članovi 59 i62) Važećim cijenama električne energije.  Prema mišljenju vještaka, vrijednost neovlašćene potrošnje, obračunate u skladu sa zakonskim aktima iz tačke 2., iznosi: 260,83 eura.</span>
</p>
<p class="p2"></p>
<p class="p2">
<span>Iz  izvoda iz KE Uprave policije Ispostava Danilovgrad  ...br. ..... od 29.11.2012. godine za okrivljenu K.M. utvrdjeno je da okrivljena K.M. nije osudjivana.</span>
</p>
<p class="p2"></p>
<p class="p2">
<span>Ocjenom izvedenih dokaza utvrđeno je da je okrivljena učinila krivično djelo koje joj je stavljeno na teret. Okrivljena u svojoj odbrani ne priznaje izvršenje krivičnog djela, u bitnom navodeći da ne zna ko je priključio njen objekat preko predmetnog kabla mimo električnog brojila, ali da to ona nije učinila i ističući da je bila  prisutna prilikom kontrole mjernog mjesta i da je zapisnik o kontroli potpisala nakon što su joj radnici Elektrodistribucije predočili navedene nepravilnosti.Dalje je izjavila da  u periodu od 2007. godine do 2009. godine nije živjela u predmetnom objektu, već da je u tom objektu  živio njen pok. suprug i  neki stanari i da ranije nisu imali problema sa strujom. Do jula 2009. godine u predmetnoj kući su živjeli postanari, neki gradjevinski radnici iz južne Srbije, ali se ne može sjetiti njihovih imena, stim što ona od 2009. godine pa do danas živi u tom objektu, i njeno mjesto prebivališta je naselje R.ali povremeno odlazi za Beograd gdje joj živi i sin. Sud je odbranu okrivljene cijenio kao neosnovanu i sračunutu na izbjegavanje krivice. Odbrana okrivljene je nelogična, jer je i sama okrivljena navela da  od  2009 godine živi sama u predmetnoj kući, te da je u periodu od decembra 2010. godine do kraja marta 2011. godine boravila u predmetnoj kući, a koja je vlasništvo njenog pokojnog muža i da je za taj period ona lično plaćala račune, pa je nelogično da je radnje koje se okrivljenoj stavljaju na teret preduzeo neko drugi, jer je  okrivljena jedina koja je imala direktnu i konkretnu korist od preduzimanja nezakonitih radnji opisanih u izreci ove presude. </span>
</p>
<p class="p2"></p>
<p class="p2">
<span>U postupku je utvrđeno da je okrivljena u vremenskom periodu od 23.12.2010.godine do 23.03.2011.godine, u stambenom objektu u kojem živi u naselju R., opština Bar, oduzela tuđe pokretne stvari - električnu energiju vlasništvo oštećene Elektroprivrede Crne Gore AD Nikšić - Elektrodistribucije u Baru, u ukupnoj vrijednosti od 260,83 eura, na način što je mimo električnog brojila marke "Iskra" br....., priklučila kabal PPY 3x2,5 mm2 direktno na kablovsku priključnu kutiju (TEP ormar), tako da se preuzeta električna energija preko navedenog kabla nije registrovala na brojilu.</span>
</p>
<p class="p2"></p>
<p class="p2">
<span>Ovakvo činjenično stanje utvrđeno je iz saglasnih iskaza svjedoka J.D. i M.S., radnika  oštećene Elektrodistribucije Bar, koje iskaze je sud  prihvatio kao jasne, istinite  i objektivne,kao i nalaza i mišljenja vještaka elektro struke R.L., koje dokaze je sud cijenio kao jasne i u bitnom saglasne.  Naime, iz iskaza imenovanih svjedoka utvrđeno je da je dana 23.03.2011.godine, u naselju R., prilikom kontrole potrošača K.M., utvrđeno da je Tep ormar potrošača bio unutar objekta,te da  je mimo električnog brojila marke "Iskra" br...., priklučen kabal PPY 3x2,5 mm2 direktno na kablovsku priključnu kutiju (TEP ormar), tako da se preuzeta električna energija preko navedenog kabla nije registrovala na brojilu,kao i da je predmetni kabal istaliran kroz zid do utičnice koja se nalazi u hodniku blizu tep ormara. Prilikom kontrole zatekli su okrivljenu koja je  potpisala zapisnik o kontroli, a što u konačnom ni sama okrivljena nije sporila. Svjedok J.D. je pojasnio da je on sa kolegom R.A.u naselje R., u kontrolu potrošača K.M. išao i predhodno dana 20.03.2011.godine kada su konstatovane navedene nepravilnosti. Iskazi svjedoka J.D. i M.S. potvrđeni su  sadržinom dva  zapisnika o kontroli mjernog mjesta Elektrodistribucije Bar od 20.03.2011. godine i od 23.03.2011.godine. Nadalje, iz iskaza ovlašćenog predstavnika oštećene Elektrodistribucije Bar D.P., koji je sud cijenio kao jasan i objektivan, utvrđeno je da nije vršena kontola prije 20.03.2011.godine, odnosno 23.03.2011.godine. Iz nalaza i mišljenja sudskog vještaka elektro struke Lekić Rista utvrdjeno je da u stambenom objektu okrivljene K.M.,a koji se nalazi u naselju R., u Sutomoru, neovlašćeno  preuzimana neregistrovana električna energija preko kabla PPY 3 x 2,5 mm2, a na način kako je to bliže opisano u optužnom aktu  ,te da vrijednost neovlašćene potrošnje iznosi: 260,83 eura. Krivično djelo je učinjeno u kući okrivljene u kojoj kući ona  stanuje sama  od 2009.godine , a okrivljena je jedina imala interes da mimo električnog brojila marke "Iskra" br...., priključi kabal PPY 3x2,5 mm2 direktno na kablovsku priključnu kutiju (TEP ormar), a koji kabal  je bio istaliran kroz zid do utičnice, koja se nalazi u hodniku blizu tep ormara,te na taj način umanji račune za utrošenu električnu energiju,tako da je nelogična i za sud neprihvatljiva odbrana okrivljene da moguće da su radnici koji su živjeli kod nje u kući kao podstanari u periodu od 2007. godine do 2009. godine ,a čijih imena ne može da se sjeti, preduzeli radnje koje se okrivljenoj stavljaju na teret.Uz to objektivno se može poći od toga, s obzirom na godine okrivljene ,da je samu radnju priključenja kabla PPY 3x2,5 mm2 direktno na kablovsku priključnu kutiju (TEP ormar), mimo električnog brojila marke "Iskra" br....., izvršilo treće lice sa saznanjem okrivljene jer se radi o njenoj kući. Sud je prihvatio pravnu kvalifikaciju iz optužnog predloga, zbog čega je krivično djelo pravno kvalifikovao kao krivično djelo krađa iz čl. 239 st. 1 Krivičnog zakonika.</span>
</p>
<p class="p2"></p>
<p class="p2">
<span>Okrivljena je krivično djelo izvršila sa direktnim umišljajem, jer je bio svjesna da oduzima tuđu pokretnu stvar, a utvrđena je i njena namjera da prisvajanjem tuđe pokretne stvari pribavi sebi protivpravnu imovinsku korist.</span>
</p>
<p class="p2"></p>
<p class="p2">
<span>Sud je precizirao  optužni predlog u pogledu vremena izvršenja krivičnog djela navodeći da je okrivljena izvršila  predmetno krivično djelo „u vremenskom periodu od 23.12.2010 godine do 23.03.2011. godine“, a ne kako je navedeno u optužnom aktu „od 20.12.2010.godine do 23.03.2011.godine“. Kontrola u objektu u kom okrivljena živi, izvršena je dana 20.03.2011. godine,kao i dana 23.03.2011.godine, a kao vrijeme izvršenja krivičnog djela sud je naveo period između 23.12.2010. godine i 23.03.2011. godine, jer je članom 59. st.3 Pravila o snabdijevanju električnom energijom, propisano je da ako se ne može tačno utvrditi početak neovlašćene potrošnje uzeće se da ona traje od dana poslednjeg pregleda instalacije i da ista ne može biti obračunata za period duži od 3 mjeseca, pa je kao period u kome je učinjeno krivično djelo određeno vrijeme od 3 mjeseca, s obzirom da do 20.03.2011. godine,odnosno do 23.03.2011.godine nije vršena kontrola u predmetnom stambenom objektu.</span>
</p>
<p class="p2"></p>
<p class="p2">
<span>Odlučujući se za krivičnu sankciju prema okrivljenoj sud je cijenio sve olakšavajuće i otežavajuće okolnosti iz čl. 42 Krivičnog zakonika. Od olakšavajućih okolnosti sud je cijenio lične prilike jer se radi o starijoj osobi, porodične prilike, jer je majka jednog djeteta, kao i raniji život jer okrivljena nije osuđivana. Otežavajućih okolnosti na strani okrivljene nije bilo. Imajući u vidu navedeno, ocijenjeno je da prema okrivljenoj nije potrebno izricanje efektivne kazne zatvora, te da će se izricanjem uslovne osude prema okrivljenoj u potpunosti postići svrha izricanja uslovne osude i na taj način dovoljno uticati da u buduće ne vrši krivična djela. </span>
</p>
<p class="p2"></p>
<p class="p2">
<span>Kako ovlašćeni predstavnik oštećene Elektrodistribucije u Baru nije postavila imovinsko pravni zahtjev, to sud o istom nije ni odlučivao.</span>
</p>
<p class="p2"></p>
<p class="p2">
<span>Odluka o troškovima krivičnog postupka zasniva se na odredbi čl. 229 ZKP-a. Dosuđeni iznos se odnosi na troškove vještaka elektro struke u iznosu od 99,00 eura, kao i troškove za rad suda, koji su određeni prema trajanju, složenosti krivičnog postupka i imovinskim prilikama okrivljene.</span>
</p>
<p class="p2"></p>
<p class="p2">
<span>Na osnovu izloženog odlučeno je kao u izreci presude.</span>
</p>
<p class="p2"></p>
<p class="p3">
<span>OSNOVNI SUD U BARU</span>
</p>
<p class="p3">
<span>Dana 04.02.2013. godine</span>
</p>
<p class="p2"></p>
<p class="p2">
<span>ZAPISNIČAR,				                                                     S U D I J A,</span>
</p>
<p class="p2">
<span>Amira Nikičić 							                 Ljiljana Joković </span>
</p>
<p class="p2"></p>
<p class="p2"></p>
<p class="p2">
<span>PRAVNA POUKA: Protiv ove presude može se </span>
</p>
<p class="p2">
<span>izjaviti  žalba Višem sudu u Podgorici u roku od </span>
</p>
<p class="p2">
<span>8 dana od dana prijema pismenog otpravka,  preko</span>
</p>
<p class="p2">
<span> ovog suda u dva primjerka.</span>
</p>
<p class="p2"></p>
<p class="p2">
<span>DNA: </span>
</p>
<p class="p2">
<span>1 x spisi, </span>
</p>
<p class="p2">
<span>1 x ODT-u,</span>
</p>
<p class="p2">
<span>1 x okrivljenoj, </span>
</p>
<p class="p2">
<span>1 x oštećenoj nakon pravosnažnosti</span>
</p>
<p class="p2"></p>
<p class="p4"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{;font-family:'Arial';font-weight:800}
.span3{;font-family:'Arial';text-decoration:underline}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:center;">
<span class="span1"></span>
</p>
<p style="text-align:right">
<span class="span1"> Posl.br. K. 425/15/14</span>
</p>
<p>&nbsp;</p>
<p style="text-align:center;">
<span class="span1">U IME CRNE GORE </span>
</p>
<p>&nbsp;</p>
<li>
<span class="span1">OSNOVNI SUD U KOTORU, kao nadležni prvostepeni krivični sud po sudiji Momirki Tešić, kao sudiji pojedincu, uz učešće zapisničara Ana Marije Petković u predmetu okrivljenog Stanojević Dragana zbog krivičnog djela laka tjelesna povreda iz čl. 152. st. 2. u vezi st.1. Krivičnog zakonika, koji se vodi po optužnom predlogu ODT Kotor Kt. br. 395/14 od 02.09.2014 godine, nakon održanog glavnog i javnog pretresa dana, 13.01.2016 godine u prisustvu državnog tužioca ODT Kotor Ane Marinović i u odsustvu uredno pozvanog okrivljenog Stanojević Dragana, koji je prethodno ispitan shodno čl. 457. ZKP-a, donio je i istog dana objavio sledeću </span>
</li>
<p>&nbsp;</p>
<p>
<span class="span1">                                                           P R E S U D U</span>
</p>
<p>
<span class="span1"> </span>
</p>
<p>
<span class="span1">Okrivljeni Stanojević Dragan, JMBG 0604963250013, od oca Đorđija i majke Danice, rođene Đuričić, rođenog 06.04.1963 godine u Cetinju, stalno nastanjenog u Cetinju, Donje polje br.15, državljanin CG, oženjen, otac troje djece (jedno maloljetno), sa završenom SSS, srednjeg imovnog stanja, osuđivan i to presudom K.61/97 od 06.03.1997.g. Opštinskog suda u Tutinu kojom mu je izrečena novčana kazna u iznosu od 2.500,00 dinara, zbog krivičnog djela iz čl. 147. st.1. KZ RS, presudom K.97/16310 od 11.12.1999.g. Osnovnog suda u Podgorici kojom mu je izrečena uslovna osuda od 1 (jedan) mjesec uslovno na 1(jednu) godinu, zbog krivičnog djela iz čl. 131. st.1. KZ RCG, presudom K.28/09 od 02.04.2009.g, kojom mu je izrečena uslovna osuda od 3 (tri) mjeseca zatvora uslovno na 1 (jednu) godinu, zbog krivičnog djela iz čl.239. KZ CG i presudom K.177/10 od 06.07.2010.g. kojom mu je izrečena uslovna osuda od 60 (šezdeset) dana uslovno na 2 (dvije) godine, zbog krivičnog djela iz čl. 168. st.1. KZ CG,  protiv kojeg se navodno ne vodi postupak za drugo krivično djelo.</span>
</p>
<p>&nbsp;</p>
<p>
<span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1">Kriv je</span>
</p>
<p>&nbsp;</p>
<p>
<span class="span1">Što je d</span><span class="span1">ana, 25.06.2014. godine oko 13,00 časova ispred prostorije "YU BRIV" DOO u Industrijskoj zoni u Radanovićima, Opština Kotor, svjestan značaja svog djela i željeći njegovo izvršenje, lako tjelesno povrijedio oštećenog Melesija Predraga iz Podgorice, sredstvom podobnim da se tijelo teško povrijedi i zdravlje teško naruši, na način što je nakon kraće prepirke drvenom letvom /50x10cm/ zadao oštećenom jedan udarac u predjelu tjemena glave i više udaraca u poredjelu lijeve ruke, kojom prilikom je oštećeni zadobio lake tjelesne povrede u vidu sjekotine u tjemenom predjelu i tri oguljotine lijeve podlaktice</span>
</p>
<p>&nbsp;</p>
<p>
<span class="span1">- čime je učinio krivično djelo lake tjelesne povrede iz čl. 152.st. 2. u vezi st. 1. Krivičnog zakonika CG.</span>
</p>
<p>&nbsp;</p>
<p>
<span class="span1"> </span><span class="span1">Pa sud okrivljenog Stanojević Dragana</span><span class="span2"> </span><span class="span1">na osnovu naprijed navedene krivičnopravne odredbe i čl. 3, 5, 8, 13, 15, 32, 33, 39, 42, 45, i 46. KZ-a i čl.  368. i 374. ZKP-a</span>
</p>
<p style="text-align:center;">
<span class="span1">OSUĐUJE</span>
</p>
<p>&nbsp;</p>
<p>
<span class="span1">          Na novčanu kaznu u iznosu od 600,00 eura ( šesto eura), koju će okrivljeni platiti u roku od 60 dana od dana pravosnažnosti presude, a koja će se u slučaju nenaplativosti zamijeniti tako što će se za svakih započetih 25 eura novčane kazne odrediti jedan dan zatvora.</span>
</p>
<p>
<span class="span1">          </span>
</p>
<p>
<span class="span1">          Dužan je okrivljeni na ime sudskog paušala platiti iznos od 50 eura, i na ime troškova krivičnog postupka iznos od 49,50 eura, u roku od 30 dana od dana pravosnažnosti presude.</span>
</p>
<p>&nbsp;</p>
<p>
<span class="span1">          Novčanu kaznu, sudski paušal i troškove krivičnog postupka, okrivljeni će platiti u datom roku na žiro račun ovog suda br. 832-16-52, s pozivom na poslovni broj K. 425/15/14.</span><span class="span1">    </span>
</p>
<p>&nbsp;</p>
<p>
<span class="span1">Oštećeni Malesija Predrag se sa imovinsko pravnim zahtjevom upućuje na parnicu.</span>
</p>
<p>
<span class="span1"></span><span class="span1"></span><span class="span1"></span><span class="span1"></span><span class="span1">O b r a z l o ž e n j e</span>
</p>
<p>&nbsp;</p>
<p>
<span class="span1">ODT iz Kotora je optužnim predlogom Kt. br. 395/14 od 02.09.2014 godine, optužilo Stanojević Dragana zbog krivičnog djela lake tjelesne povrede iz čl. 152. st. 2. u vezi st.1. Krivičnog zakonika Crne Gore. </span>
</p>
<p>&nbsp;</p>
<p>
<span class="span1">Glavni pretres dana, 13.01.2016. godine održan je u odsustvu uredno pozvanog okrivljenog shodno čl. 457. ZKP-a, koji je opravdao svoj izostanak i naveo  da je saglasan da se glavni prtetres održi u njegovom odsustvu, obzirom da je isti prethodno ispitan.</span>
</p>
<p>&nbsp;</p>
<p>
<span class="span1">U svojoj odbrani na zapisniku pred ODT-om Kotor od 18.08.2014. godine, okrivljeni Stanojević Dragan je izjavio da je zaposlen u privrednom društvu "SAVA TRANS" DOO iz Cetinja, čiji je izvršni direktor Miodrag Lješković i to u svojstvu profesionalnog vozača za međunarodni transport. Sjeća se da je dana, 25.06.2014. godine oko 13,00 časova došao službeno do firme "YU BRIV" kako bi se sa šlepera koji je dovezao istovarila roba iz Italije. Parkirao se kako mu je rečeno, da bi onda jedno lice za koje se kasnije ispostavilo da se radi o Malesija Predragu, a koje upravlja specijalnom dizalicom za istovar tereta krenuo sa pripremama, tačnije da je isti pomjerao kran lijevo-desno, sjedeći na vrh dizalice za komandama. U međuvremenu je otvorio zadnja dvokrilna vrata šlepera, da bi mogao da otvori krov. Zatim je vidio kako Malesija približava vitlo sa kukom u namjeri da zakači i podigne teret, te se istom omaklo i naglim pokretom je zakačio vrata, tačnije zadnji desni stub od vrata, od kog udarca je taj stub pukao, a vrata pala nekih 20cm niže. Okrivljeni navodi da je Predragu na to rekao "pazi čovječe, polomićeš vrata", i da moraju zvati policiju da napravi zapisnik, s tim što mora prvo nazvati gazdu da se sa njim konsultuje. Zatim da je Malesija sišao sa mašine, koja je visoka nekoliko metara, </span><span class="span1">pokušao da vrati vrata uz pomoć jednog momka, za kojeg pretpostavlja da je radnik YU BRIV-a, jer je kasnije pošao kamionom te firme, međutim nisu uspjeli da naprave vrata, a Malesija mu je rekao da je on nikakav čovjek, da je nula od čovjeka i da hoće da ga ostavi bez posla. Na to je Malesiji rekao da sačeka da mora gazdu da nazove, što je i uradio, tačnije nazvao Lješković Miodraga na br. 069/023-171, a misli da ga je zvao sa svog broja 069/334-272, a moguće da ga je nazvao i sa 067/272-282. Kako mu je Malesija non stop nešto pričao, otišao je do prednjeg dijela šlepera, kako bi mogao na miru da obavi razgovor, ali je Malesija krenuo za njim i rekao mu "ma mrš u pičku materinu", a on je istom uzvratio "ma mrš ti". Gazda ga je pitao da li to može bez policije i koliko je oštećenje, na šta mu je rekao da će sada da pogleda i vratio se na zadnji dio šlepera,  sagnuo i rekao istom da je pukao stub, i cijelo vrijeme je bio na telefonskoj vezi sa istim, dok je Malesija govorio "lažeš, lažeš, ti si to izmislio". Zatim  je čuo kako i govori "dođi da se bijemo, pokazaću ja tebi", a na šta  je istom odgovorio da on ne može da se bije, jer je imao tešku operaciju slezinu i pola dijafragme, a zatim da se ispravio i pokazao mu ožiljke. Međutim,  Malesija je i dalje govorio da laže.  Zatim je rekao gazdi "sačekaj malo, ovaj me napada", spustio je telefon na pod od prikolice, a ne sjeća se da li je veza bila prekinuta i kako se okrenuo, zadobio je udarac zatvorenom šakom od strane Malesije u predjelu lijeve strane lica, tačnije između slijepoočnice i uva. U tom momentu, nije pao, ali je uspio da uzme jednu drvenu letvu koja se nalazila u prikolici zajedno sa ostalim alatom, i pojašnjava da se radi o letvi koja služi za zatezanje španera, a španeri služe za učvršćivanje i obezbijeđivanje utovara u prikolicu. Onako mahinalno, a kako je isti krenuo da mu zada i drugi udarac, on tom letvom Malesiju udario, misli po lijevoj ruci. Ne sjeća se da li je bilo više udaraca, ali je moguće, a takođe je moguće da ga je udarcem po ruci dijelom letve zakačio i po glavi, a pojašnjava, da se radi o drvenoj letvi sa ćoškastim ivicama. Zatim je osjetio kako ga neko hvata rukama sa leđa i odvaja, te  je isti govorio "neka, neka, dobro je", ali ne zna o kome se radi. Prije dolaska policije, došle su gazde "YU BRIV-a", a kasnije je saznao da se radi o braći Bujković, a jedan od njih ga je pitao sa čim je udario Malesiju, a on mu je pokazao na drvenu letvu i rekao "ovo je katunska bukva, kuvana bukva za natezanje španera". Kad je policija došla pošao je u stanicu, a kamion jeostao na istom mjestu. Poslije nekih 3-4 sata vratio se iz policije, vidio da su predmetna vrata bila zatvorena, ali ne zna kako su ih zatvorili. Samo zna da su ta vrata popravljena u radionici firme u kojoj radi. Nije se obraćao doktoru, jer mu je samo bilo blago oteklo i osjetio je u trenutnu ošamućenost poslije udarca, dok kasnije nije osjećao nikakve promjene. Koliko on zna, udarac stisnutom pesnicom zadat mu od strane Malesije niko nije vidio, kao ni udarac koji mu je potom on zadavao letvom, te pojašnjava da su oni bili sami</span><span class="span3">.</span><span class="span1"> Predmetnu letvu je koristio prije samog oštećenja predmetnih vrata da bi skinuo graničnike-letve sa stranica, a potom da je predmetnu letvu ostavio u zadnji dio prikolice. Ne sjeća se tačnog broja udaraca koje je istom zadao, nije pratio Malesiju kada se odmakao na drugu stranu. Ne sjeća se da je neko rekao "stani čovječe, ubi čovjeka", i ne sjeća se da li je letvu držao jednom ili sa obje ruke. </span>
</p>
<p>
<span class="span1">Na glavnom pretresu održanom dana, 13.10.2014. godine okrivljeni Stanojević Dragan izjavio je da ne priznaje izvršenje krivičnog djela niti krivicu za isto. Dodaje da je on ustvari bio izazvan da tako reaguje, odnosno da se morao odbraniti nakon što je zadobio udarac pesnicom u lice. </span>
</p>
<p>&nbsp;</p>
<p>
<span class="span1">Sud je u dokaznom postupku radi utvrđivanja činjeničnog stanja i krivice okrivljenog proveo sledeće dokaze: pročitao iskaz svjedoka-oštećenog Malesija Predraga sa zapisnika pred ODT-om Kotor od 18.08.2014.g, iskaz svjedoka </span><span class="span1">Milenković Radisava sa zapisnika pred ODT-om Kotor od 26.08.2014.g. i sa ranijeg glavnog pretresa od 13.10.2014.g., izvršio uvid u izvještaj ljekara jedinice za HMP Kotor na ime Predraga Malesije od 25.06.2014.g., potvrdu o privremeno oduzetim predmetina Uprave policije OB Kotor od 25.06.2014.g., pročitao nalaz i mišljenje vještaka medicinske struke dr Nemanje Radojevića od 30.08.2014.g., izvršio uvid u uvjerenje Ministarstva pravde od 27.08.2014.g. na ime Dragana Stanojevića, izvršio uvid u potvdu "Sava trans" DOO Cetinje od 26.11.2015 godine i izvršio uvid u rješenje o nasleđivanju Osnovnog suda u Cetinju O. br. 537/08 od. 28.04.2009  godine</span>
</p>
<p>&nbsp;</p>
<p>
<span class="span1">Svjedok-oštećeni Malesija Predrag izjavio je da je zaposlen u firmi Elevator DOO iz Podgorice koja se bavi istovarom i transportom tereta. Kritične prilike, tačnije 25.06.2014. godine, nalazio se u krugu firme YU BRIV, a došao je auto-dizalicom sa zadatkom da istovari teret koji je bio utovaren na šleperu cetinjskih reg. tablica. Sjeća se da je taman izbacio kran u namjeri da skine taj teret, kada mu je prišao jedan čovjek, za koga se kasnije ispostavilo da se radi o Stanojević Draganu, koji mu je rekao da mu je oštetio stub vrata šlepera. Sišao je sa dizalice i pogledao oštećenje, vidio da se radi o oštećenju na desnom stubu zadnjih vrata tog šlepera, kao i da je to oštećenje zarđalo, da se radi o starom oštećenju, na šta je istom rekao da to nikako nije mogao on da učini. Tada se umješao jedan čovjek, čije ime ne zna, koji je rekao da to nije on napravio, već da je to sam Stanojević davno udario na brodu u Italiji.  Stanojević je burno reagovao i počeo da priča sa nekim na telefon i da tom licu govori kako je sve završio i da će šteta biti plaćena. Ponovo je ponovio da je to nemoguće i da to nije istina, te je tražio da Stanojević pozove policiju da izvrši uviđaj, pa ako se dokaže da je on to uradio da će to i da plati. Stanojević je na to počeo da ga vrijeđa i da psuje, te da govori "sve ti jebem", zatim je isti rekao da ima dokumenat da je lud, da mu policija ne može ništa, zatim zavrnuo svoju majcu i pokazao kako je on sav siječen, kao i da mu ne može niko ništa. Stanojeviću je na to odgovorio da neće biti istovara sve dok policija ne dođe, a tu su se u međuvremenu okupili neki ljudi za koje misli da su sezonski radnici u YU BRIV-u i pokazao im je to oštećenje i svi su komentarisali da je to oštećenje sigurno starijeg datuma, a kako je to pokazivao bio u polu sagnutom položaju. Vidio je kako Stanojević uzima neku drvenu palicu, odnosno letvu, te da skida graničnike sa stranica, i dalje nije obraćao pažnju na istog, već je i dalje gledao oštećenje, da bi u jednom momentu čuo Stanojevića kako mu govori "sad ću da ti pokažem šta je cetinjska bukva", pa je zatim osjetio udarac po tjemenu glave. Krenuo je da se izmiče unazad, a Stanojević mu je i dalje zadavao udarce, ali tada u predjelu lijeve ruke, jer je po inerciji podigao tu ruku kako bi zaštitio lice, a misli da se radilo o nekih 7-8 udaraca. Tada je čuo da je neko povikao "stani čovječe, ubi čovjeka", a onda se Stanojević povukao. Međutim, ne dugo nakon toga ponovo je isti kretao držeći palicu u rukama put njega, ali ga nije udario. Misli da je neko iz YU BRIV-a pozvao policiju. Stanojević Dragana ne poznaje od ranije, i istog svojim ponašanjem nije isprovocirao da bi ga udario, i odgovorno tvrdio da on oštećenje na šleperu nije napravio. Stanojević je tu palicu držao sa objema rukama,  a radi se o palici sigurno od stola ili stolice, jer je imala ćoškaste krajeve i žlebove. Ne zna imena i prezimena ljudi koji su se tu okupili da gledaju oštećenje, niti čovjeka koji je rekao "stani čovječe, ubi čovjeka", kao ni čovjeka koji je Stanojeviću rekao da je to oštećenje on sam napravio na brodu u Italiji. Tačno je da je Stanojeviću zadao udarac, ali taj udarac je uslijedio nakon što ga je Stanojević udario palicom po glavi, a misli da se radilo o udarcu desnom zatvorenom šakom i to misli u predjelu lica. Stanojeviću zadao samo taj jedan udarac, istom nije psovao </span><span class="span1">majku. Pripadnici UP OB Kotor su ga zbog zadobijenih povreda poveli u HMP u Kotoru, gdje su mu konstatovane povrede. Misli da mu je Stanojević zadao samo jedan udarac u glavu, međutim nije siguran, obzirom da mu se od tog prvog udarca zavrtjelo u glavi. Pridružuio se krivičnom gonjenju i postavio imovinskopravni zahtijev.</span>
</p>
<p>
<span class="span1">                             </span>
</p>
<p>
<span class="span1">   Svjedok Milenković Radisav je izjavio da je već dvije godine zaposlen u YU BRIV koji se nalazi na Radanovićima i kritične prilike se nalazio na otvorenom prostoru ispred prostorija YU BRIV-a, gdje se nalazi vozni park. Sjeća se da je čuo neku viku i galamu i pošao da vidi o čemu se radi, i kada je stigao, vidio je šleper i dizalicu i dva čovjeka. Jedan od njih bio krupnije građe, proćelav, držao je u rukama drvenu letvu, a drugi je bio sijed i sitnije građe. Prišao je i rekao tom krupnijem čovjeku da ne treba da se tuku, odnosno istog je ubjeđivao da to ne radi i taj čovjek je u prvom momentu bio smiren, a zatim mu je isti rekao "on je meni psovao majku, a meni je majka mrtva", na šta mu je to drugo lice reklo da istom nije psovao majku, a zatim je taj krupniji čovijek sa tom drvenom letvom krenuo da udara to drugo lice po glavi i po rukama i sjeća se da mu je zadao više udaraca, a taj drugi čovjek je samo podizao ruku pokušavši da se odbrani od udaraca. Nakon toga, nekako je uspio da ubijedi tog čovjeka sa letvom da prestane i razdvojio ih je, a zatim je pozvao svog šefa, da bi poslije toga došla policija. Vidio je da u momentu kada je pristigao, da je ostao samo još jedan elemenat da se istovari. Svjedok je naveo i da je on bio taj koji je rekao "stani čovječe, ubi čovjeka", dok je taj krupniji čovjek zadavao udarce tom drugom licu.</span>
</p>
<p>&nbsp;</p>
<p>
<span class="span1">          Iz potvrde o privremeno oduzetim predmetima od 25.06.2014 godine, utvrđeno je da je ovlašćeni policijski službenik dana, 25.06.2014 godine u 14:40 časova, oduzeo drvenu palicu-letvu (50x10cm) od Stanojević Dragana.</span>
</p>
<p>&nbsp;</p>
<p>
<span class="span1">          Iz izvještaja ljekara jedinice za HMP Kotor za Malesija Predraga od 25.06.2014. godine utvrđeno je da je oštećeni istog dana primljen u ovu zdravstvenu ustanovu zbog tjelesnih povreda zadobijenih u tuči, kojom prilikom su konstatovane povrede oštećenom i određena terapija.</span>
</p>
<p>&nbsp;</p>
<p>
<span class="span1">Na osnovu nalaza i mišljenja vještaka medicinske struke dr Nemanje Radojevića od 30.08.2014 godine utvrđeno je da je oštećeni Malesija Predrag, zadobio kritične prilike sledeće povrede i to sjekotina u tjemenom predjelu, koja povreda bi bila poslijedica dejstva oštrice aktivno zamahnutog mehaničkog oruđa, kao i tri oguljotine lijeve podlaktice, koje povrede su takođe poslijedica dejstva tupine mehaničke sile i iste su nastale uslijed trostrukog direktnog dejstva aktivno zamahnutog mehaničkog oruđa - tri udarca, moguće i drvenom letvom. Dalje je utvrđeno i da ove povrede imaju karakteristike tzv. "odbrambenih povreda", koje nastaju u okolnosti kada osoba štiteći glavu i trup od zadobijanja povreda, predmetnom oruđu izlaže ruke, te i da se u vrijeme nanošenja, zadobijene povrede  zbirno posmatrano kvalifikuju kao lake tjelesne povrede. </span>
</p>
<p>
<span class="span1"> </span>
</p>
<p>
<span class="span1">Iz potvde "Sava trans" DOO Cetinje od 26.11.2015 godine, utvrđeno je da je okrivljeni Stanojević Dragan, mat. broj 0604963250013 zaposlen u DOO "Sava trans" Cetinje od 03.07.2009 godine na poslovima vozača u MDTS, te da je prosjek ličnog dohotka okrivljenog 300,00 eura.</span>
</p>
<p>
<span class="span1">Iz rješenja o nasleđivanju Osnovnog suda u Cetinju O. br. 537/08 od. 28.04.2009  godine, utvrđeno je da Stanojević Dragan oglašava za naslednika na </span><span class="span1">zaostavštini iza smrti pok. Stanojević Tomanova Đorđija, i to kat. parceli br. 4592 po kulturi voćnjak I klase površine 318 m2, i kat. parceli br. 4592/2 po kulturi porodično stambeni objekat površine 112 m2 i dvorište površine 128 m2, sve u idelanom odnosu 1/1, te da se nalaže Upravi za nekretnine Područna jedinica Cetine da navedene nepokretnosti uknjiži na ime okrivljenog </span>
</p>
<p>&nbsp;</p>
<p>
<span class="span1">Iz izvoda iz kaznene evidencije Ministarstva pravde od 27.08.2014. godine na ime Stanojević Dragan utvrđeno je da je isti ranije osuđivan i to presudom K.61/97 od 06.03.1997.g. Opštinskog suda u Tutinu kojom mu je izrečena novčana kazna u iznosu od 2.500,00 dinara, zbog krivičnog djela iz čl. 147. st.1. KZ RS, presudom K.97/16310 od 11.12.1999.g. Osnovnog suda u Podgorici kojom mu je izrečena uslovna osuda od 1 (jedan) mjesec uslovno na 1(jednu) godinu, zbog krivičnog djela iz čl. 131. st.1. KZ RCG, presudom K.28/09 od 02.04.2009.g, kojom mu je izrečena uslovna osuda od 3 (tri) mjeseca zatvora uslovno na 1 (jednu) godinu, zbog krivičnog djela iz čl.239. KZ CG i presudom K.177/10 od 06.07.2010.g. kojom mu je izrečena uslovna osuda od 60 (šezdeset) dana uslovno na 2 (dvije) godine, zbog krivičnog djela iz čl. 168. st.1. KZ CG. </span>
</p>
<p>
<span class="span1"></span><span class="span1"></span>
</p>
<p>
<span class="span1">          Cijeneći sve provedene dokaze, kako pojedinačno tako i u uzajamnoj povezanosti, kao i u odnosu na odbranu okrivljenog, sud je utvrdio činjenično  stanje navedeno u izreci presude. Krivično pravno ocjenjujući ovakvo stanje, sud je našao da je okrivljeni Stanojević Dragan učinio krivično djelo lake tjelesne povrede iz čl.152. st.2. u vezi sa st.1. Krivičnog zakonika Crne Gore, pa ga oglasio krivim. </span>
</p>
<p>&nbsp;</p>
<p>
<span class="span1">Sud je utvrdio činjenično stanje bliže navedeno u izreci presude prije svega na osnovu izkaza oštećenog Malesija Predraga, iskaza svjedoka Milenković Radisava, medicinske dokumentacije, nalaza i mišljenja vještaka medicinske struke dr Nemanje Radojevića, i potvrde o privremenom oduzimanju predmeta. </span>
</p>
<p>&nbsp;</p>
<p>
<span class="span1">Naime, oštećeni Malesija Predrag je u bitnom naveo da se kritične prilike 25.06.2014. godine nalazio u krugu firme „YU BRIV“, gdje je došao sa auto-dizalicom sa zadatkom da istovari teret koji je bio utovaren na šleperu cetinjskih reg. tablica. Kada je krenuo da vrši istovar da mu je prišao okrivljeni Stanojević Dragan i rekao da mu je oštetio stub vrata šlepera, i da je uslijed prepirke oko oštećenja na šleperu, a dok je gledao oštećenje, vidio kako Stanojević uzima neku drvenu palicu, odnosno letvu i da skida graničnike sa stranica i ne obraćajući pažnju na istog, u jednom momentu čuo Stanojevića kako mu govori „sad ću da ti pokažem šta je cetinjska bukva“, a isti je palicu držao objema rukama, i zatim je osjetio udarac po tjemenu glave, misli jedan, a nije siguran jer mu se od prvog zavrtjelo u glavi, i dok se izmicao unazad, Stanojević mu je i dalje zadavao udarace, u predjelu lijeve ruke, sa kojom rukom se branio da bi zaštitio lice. čuo je da je neko povikao „stani čovječe, ubi čovjeka“ i onda da se Stanojević povukao.  </span>
</p>
<p>&nbsp;</p>
<p>
<span class="span1">Sud je prihvatio iskaz svjedoka-oštećenog jer je isti u potvrđen izvedenom dokazima, i to iskazom svjedoka Milenković Radisava, medicinskom dokumentacijom i nalazom i mišljenjem sudskog vještaka medicinske struke dr Nemanje Radojevića.</span>
</p>
<p>&nbsp;</p>
<p>
<span class="span1">Naime svjedok Milenković Radisav je u bitnom naveo da kada je kritične prilike   čuo neku viku da je otišao da vidi o čemu se radi i vidio šleper, dizalicu i kako proćelav čovjek krupnije građe u rukama drži drvenu letvu i još jednog sijedog </span><span class="span1">čovjeka sitnije građe, te da je nakon kraće rasprave između ta dva čovjeka, taj krupniji čovjek sa drvenom letvom sa više udaraca udarao drugog čovjeka po glavi i rukama, a taj drugi čovjek da je podizao ruku da se odbrani. Dodao je i da je nekako uspio da nagovori čovjeka sa letvom da prestane i razdvojio ih, poslije čega je došla policija, kao i da je on rekao „stani čovječe, ubi čovjeka“, dok je taj krupniji čovjek zadavao udarce tom drugom. </span>
</p>
<p>&nbsp;</p>
<p>
<span class="span1">Sud je cijenio nalaz i mišljenje vještaka medicinske struke dr Nemanje Radojevića kao jasan, potpun, uvjerljiv, stručan i dat u skladu sa pravilima struke, sa kojih razloga mu je sud poklonio punu vjeru. Iz nalaza i mišljenja ovog vještaka utvrđeno je da je oštećeni kritične prilike zadobio lake tjelesne povrede, bliže opisane u izreci presude.</span>
</p>
<p>&nbsp;</p>
<p>
<span class="span1">Na osnovu potvrde o privremeno oduzetim predmetima utvrđeno je da se radi o predmetu, bliže opisanom u izreci presude. Naime, radi se o dokazu koji je pribavljen od nadležnih državnih organa u zakonito sprovedenom postupku, sa kojih razloga mu je sud poklonio punu vjeru, a stranke u toku postupka na njih nisu imali primjedbi.</span>
</p>
<p>&nbsp;</p>
<p>
<span class="span1">Okrivljeni je u bitnom naveo da je oštećeni vršio pripreme za istovar sa njegovog šlepera, a istom se omakla dizalica i pri udarcu je pukao zadnji desni stub vrata, nakon toga je nastupila prepirka između njega i oštećenog oko oštećenja na šleperu, uslijed čega je oštećeni njega udario zatvorenom šakom u predjelu između slijepoočnice i uva, pa je iz šlepera uzeo drvenu letvu sa ćoškastim ivicama, koju je prije kritičnog događaja koristio da skine graničnike sa stranica i  mahinalno, a kada je oštećeni krenuo da mu zada drugi udarac, tom letvom istog udario, da misli po lijevoj ruci, i moguće je da je bilo više udaraca i da je zakačio i glavu oštećenog. Zatim je osjetio da ga neko hvata rukama sa leđa i odvaja i govori mu „neka, neka, dobro je“, a ne sjeća se da je neko rekao „stani čovječe, ubi čovjeka“, niti da li je letvu držao sa obje ili sa jednom rukom.  </span>
</p>
<p>
<span class="span1">            Sud nije prihvatio odbranu okrivljenog jer smatra da je ista usmjerena na izbjegavanje krivice, a s obzirom da je ista u suprotnosti sa iskazom svjedoka-oštećenog, svjedoka Milenković Radisava i nalazom i mišljenjem vještaka medicinske struke, a koje dokaze je sud i prihvatio. Prednje iz razloga što na osnovu nalaza i mišljenja vještaka medicinske struke, utvrđen mehanizam nastanka povreda kod oštećenog, iz kojeg jasno proizilazi da je oštećeni kritične prilike zadobio jednokratni direktni udarac u tjemenom predjelu glave, kao i da oštečeni zadobio tri direktna udarca u predjelu lijeve ruke ztv. "odbrambenih povreda". Takođe, sud nije prihvatio navode odbrane okrivljenog da su prilikom kritičnog događaja on i oštećeni bili sami, a s obzirom da je isti u tom dijelu svog iskaza protivrječan obzirom da je naveo da je prilikom kritičnog događaja osjetio da ga neko sa leđa odvaja od oštećenog, te i sa razloga što je svjedok Milenković Radisav očevidac, a koji je ujedno i potvrdio navode svjedoka-oštećenog da mu je okrivljeni zadao udarce u predjelu glave i ruke.</span>
</p>
<p>&nbsp;</p>
<p>
<span class="span1">Drvena letva kojom je okrivljeni udario oštećenog predstavlja sredstvo podobno da se tijelo teško povrijedi ili zdravlje teško naruši, pa kako je kritične prilike oštećeni zadobio leke tjelesne povrede bliže opisane u izreci presude, time su se u radnjama okrivljenog ostvarili svi bitni elementi krivičnog djela leke tjelesne povrede iz čl. 152. st.2. u vezi sa čl.1. KZ-a, pa ga je sud oglasio krivim za isto. Okrivljeni je </span><span class="span1">postupao sa drektnim umišljajem, jer je bio svjestan da udaranjem oštećenog istome može nanijeti tjelesnu povredu, što je i htio.</span>
</p>
<p>&nbsp;</p>
<p>
<span class="span1">Prilikom odluke o vrsti i visini kazne koju okrivljenom treba izreći sud je pošao od toga da je za krivično djelo laka tjelesna povreda iz čl.152. st.2. u vezi sa st.1. Krivičnog zakonika zaprijećeno kaznom zatvora do tri godine. U smislu čl.42. KZ-a sud je na strani okrivljenog kao olakšavajuću okolnost cijenio to što je isti porodičan čovjek i otac troje djece, koje okolnosti je ujedno cijenio i kao naročito olakšavajuće okolnosti, dok je kao otežavajuću okolnosti sud cijenio njegovu raniju osuđivanost. Pri takvom stanju stvari sud je okrivljenom izrekao novčanu kaznu u iznosu od  </span><span class="span1">600,00 eura (šesto eura), koju će okrivljeni platiti u roku od 60 dana od dana pravosnažnosti presude, a koja će se u slučaju nenaplativosti zamijeniti tako što će se za svakih započetih 25 eura novčane kazne odrediti jedan dan zatvora.  </span><span class="span1">Sud je prilikom odlučivanja o vrsti i visini kazne, odnosno izricanja novčane kazne naročito imao u vidu okolnosti da je okrivljeni u stalnom radnom odnosu od 03.07.2009 godine na poslovima vozača u MDTS, a što je utvrđeno na osnovu potvde "Sava trans" DOO Cetinje od 26.11.2015 godine, kao i da je isti vlasnik nepokretne imovine i to : porodično stambenog objekta površine 112m 2, dvorišta površine 128 m2 i voćnjaka površine 318 m2, što je utvrđeno na osnovu rješenja o nasleđivanju Osnovnog suda u Cetinju O. br. 537/08 od. 28.04.2009  godine. Imajući u vidu gore navedeno, sud je mišljenja da se u konkretnom slučaju stekli uslovi za izricanje novčane kazne, te da se visinom iste neće ugroziti egzistencija okrnivljenog, niti njegove porodice, a ovo sa razloga što je isti u radnom odnosu i posjeduje nekretnine upisane na svoje ime. Sud smatra da je izrečena kazna adekvatna težini učinjenog krivičnog djela i okolnosti pod kojima je učinjeno, te da će se njome ostvariti ciljevi specijalne i generalne prevencije, te u dovoljnoj mjeri uticati na okrivljenog i druge eventualne učinioce ovih i sličnih krivičnih djela, da ubuduće ne vrši kako ovakva tako ni druga krivična djela.</span>
</p>
<p>
<span class="span1">Shodno naprijed navedenom te primjenom odredbi čl. </span><span class="span1">3, 5, 8, 13, 15, 32, 33, 39, 42, 45, i 46. KZ-a i čl.  368. i 374. ZKP-a, </span><span class="span1">odlučeno je kao u izreci presude.</span>
</p>
<p>&nbsp;</p>
<p>
<span class="span1">Sud je obavezao okrivljenog da </span><span class="span1">na ime sudskog paušala platiti iznos od 50 eura i na ime troškova krivičnog postupka iznos od 49,50 eura i to na ime vještačenja po vještaku medicinske struke, u roku od 30 dana od dana pravosnažnosti presude.   </span>
</p>
<p>
<span class="span1">Novčanu kaznu, sudski paušal i troškove krivičnog postupka, okrivljeni treba da plati u datom roku na žiro račun ovog suda br. 832-16-52, s pozivom na poslovni broj K. 425/15/14.</span><span class="span1">    </span>
</p>
<p>
<span class="span1">Oštećeni Malesija Predrag se sa imovinsko pravnim zahtjevom upućuje na parnicu, a shodno članu 236. stav 3 ZKP-a, obzirom da isti d okončanja glavnog pretres nije određeno označio svoj zahtjev niti podnio dokaze.</span>
</p>
<p>
<span class="span1">Na prednjim razlozima sud je zasnovao svoju odluku.</span>
</p>
<p>
<span class="span1">  </span>
</p>
<p>
<span class="span1">                                                  OSNOVNI SUD U KOTORU</span>
</p>
<p style="text-align:center;">
<span class="span1">  </span><span class="span1">Dana, 13.01.2016. godine</span>
</p>
<p>
<span class="span1"> </span>
</p>
<p>
<span class="span1"> ZAPISNIČAR</span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1">              S U D I J A</span>
</p>
<p>
<span class="span1">Ana Marija Petković                                                                             Momirka Tešić</span>
</p>
<p>&nbsp;</p>
<p>
<span class="span1">PRAVNA POUKA: Protiv ove presude ima se pravo žalbe u roku od 8 dana od dana prijema iste Višem sudu u Podgorici, a preko ovog suda.</span>
</p>
<p>&nbsp;</p>
</div>
</div>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{color:#000000;font-family:'Arial'}
.span3{;font-size:12pt;font-family:'Arial'}
.span4{;font-family:'Arial';font-weight:800}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span class="span1">K.br. 198/13</span>
</p>
<p style="text-align:right">
<span></span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span1">    U IME CRNE GORE</span>
</p>
<p>&nbsp;</p>
<p>
<span class="span1">OSNOVNI SUD U BARU, sudija</span><span class="span1"> </span><span class="span1">Aleksandra Leković</span><span class="span1">, sa zapisničarom Anom Stanišić</span><span class="span1">, u krivičnom predmetu okrivljenog M. D. iz B., zbog krivičnog djela – građenje objekta bez građevinske dozvole iz čl. 326 a Krivičnog zakonika, po optužnom prijedlogu Osnovnog državnog tužilaštva u Baru Kt. br. ... od 15.05.2013. godine, nakon održanog glavnog javnog pretresa dana 17.09.2013. godine, u prisustvu zastupnika </span><span class="span1">optužbe, savjetnika kod ODT-a Sanje Borozan</span><span class="span1">, okrivljenog i njegovog branioca S. P., adv. iz Bara, istog dana je donio i javno objavio</span>
</p>
<p>&nbsp;</p>
<p>
<span class="span1">P R E S U D U</span>
</p>
<p>&nbsp;</p>
<p>
<span class="span1">Okrivljeni M. D. JMBG ..., od oca V. i majke M., rođene P., rođen ... godine u C., stalno nastanjen u B., B. bb, državljanin Crne Gore, dipl. mašinski inžinjer, zaposlen u AD "K. t. i g. t.", oženjen, otac četvoro djece, srednjeg imovnog stanja, osuđivan presudom K br. 260/10 od 27.05.2011. godine Osnovnog suda u Ulcinju, zbog krivičnog djela iz čl. 207 st. 3 u vezi st. 1 KZ-a (falsifikovanje isprave), uslovna osuda - zatvor u trajanju od 3(tri) mjeseca uslovno na jednu godinu</span>
</p>
<p>&nbsp;</p>
<p style="text-align:center;">
<span class="span1">KRIV JE</span>
</p>
<p>&nbsp;</p>
<p>
<span class="span1">Što je:</span>
</p>
<p>&nbsp;</p>
<p>
<span class="span1">Dana 30.04.2013. godine, u Baru, Opština Bar, svjestan svog djela i htio njegovo izvršenje, kao investitor započeo izgradnju prizemnog stambenog objekta u površini 200 m2, na kat. parceli br. ... KO N. B. u B., na način što je sazidao prizemlje i izlio AB ploču nad prizemljem, bez prethodno pribavljene građevinske dozvole, protivno odredbama čl. 69 Zakona o uređenju prostora i izgradnji objekata ("Sl. list CG" br. 51/08).</span>
</p>
<p>&nbsp;</p>
<p>
<span class="span1">- čime je izvršio krivično djelo - građenje objekta bez građevinske dozvole iz čl. 326a Krivičnog zakonika</span>
</p>
<p>&nbsp;</p>
<p>
<span class="span2">P</span><span class="span1">a mu sud primjenom čl. 4, 32, 36, 42, 52, 53 i 54 Krivičnog zakonika i čl. 369, 370 i 374  Zakonika o krivičnom postupku,  i z r i č e</span>
</p>
<li>
<span class="span3">    </span>
</li>
<li style="text-align:center;">
<span class="span3">USLOVNU OSUDU</span>
</li>
<li>
<span class="span3">                  </span>
</li>
<p>
<span class="span1"> Kojom mu utvrđuje kaznu zatvora u trajanju od 6 mjeseci i istovremeno određuje da se kazna neće izvršiti ukoliko okrivljeni u roku od  2 godine, od dana pravosnažnosti presude, ne učini novo krivično djelo.</span>
</p>
<p>&nbsp;</p>
<p>
<span class="span1">Okrivljeni je dužan da plati troškove krivičnog postupka u iznosu od 30,00 € u roku od 15 dana od dana pravosnažnosti presude pod prijetnjom izvršenja.</span>
</p>
<p>&nbsp;</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>
<span class="span1">Optužnim predlogom ODT-a u Baru Kt. br. ... od 15.05.2013. godine, koji je preciziran na glavnom pretresu, okrivljenom je stavljeno na teret da je izvršio krivično djelo - građenje objekta bez građevinske dozvole iz čl. 326 a Krivičnog zakonika.</span><span class="span4">  </span>
</p>
<p>
<span class="span1">Okrivljeni je u svojoj odbrani u bitnom naveo da su se na spornom placu koji je kupio, a koji se vezuje na njegov osnovni plac gdje ima porodičnu kuću, nalazile dvije pomoćne zgrade, u kojima su bile smještene kafane a nakon toga i prodavnice koje su držali neki trgovci ranije. Istakao je da su ti objekti postojali prije 1967. godine, što se može vidjeti iz lista nepokretnosti, avionskog snimka i uvjerenja koje su dostavili sudu, a da su isti bili dosta narušeni. Prethodni vlasnik, H. K., kada mu je prodao tu parcelu rekao mu je da postoji inicijativa za donošenje prostornog plana za navedenu parcelu. S obzirom da nikakav odgovor u vezi sa pomenutom inicijativom nije dobio od Opštine Bar, odlučio je da skine privremene objekte i počeo je da gradi svoj objekat. Napravio je temeljnu ploču, stubove i ploču preko stubova, ali nije sazidao zidove. Inspektorka je došla 30.04.2013. godine i nakon toga više ništa nije radio. Dalje je naveo da na ovom prostoru nije prošao DUP i činjenica je da nije imao građevinsku dozvolu, a da je znao da može da gradi samo uz građevinsku dozvolu. Pojasnio je da je taj objekat koji je prethodno postojao, imao priključenu struju i vodu i da je 50 godina bio u potpunosti u funkciji. Na kraju je istakao da mu je žao što je do ovoga došlo i što je uopšte sebe doveo u ovakvu poziciju.</span>
</p>
<p>
<span class="span1">U dokaznom postupku sud je proveo sledeće dokaze:</span><span class="span4"> </span><span class="span1">pročitan je zapisnik o izvršenom inspekcijskom pregledu sačinjen od Uprave za inspekcijske poslove, Odsjeka inspekcije zaštite prostora, br. ... od 30.04.2013. godine, pročitano je rješenje sačinjeno od Uprave za inspekcijske poslove, Odsjeka inspekcije zaštite prostora, br. ... od 07.05.2013. godine, izvršen je uvid u list nepokretnosti br. ... KO N. B. od 10.05.2013. godine, pročitano je uvjerenje Uprave za nekretnine PJ Bar br. ... od 13.05.2013. godine, izvršen je uvid u kopiju plana Uprave za nekretnine PJ Bar KO N. B. razmjera 1:1000, izvršen je uvid u priznanicu ED-a Bar od 07.08.2008. godine i pročitan je izvod iz KE za okrivljenog, pribavljen od UP OB Cetinje 67 br. ... od 19.07.2013. godine.</span>
</p>
<p>
<span class="span1">U zapisniku o izvršenom inspekcijskom pregledu br. ... od 30.04.2013. godine, sačinjenom od Uprave za inspekcijske poslove, Odsjeka inspekcije zaštite prostora, navedeno je da je po službenoj dužnosti izvršen nadzor u naselju B., Opština Bar. U toku vršenja nadzora izvodili su se radovi na šalovanju prve međuspratne ploče, dimenzija cca 200 m2. Na licu mjesta zatečen je vlasnik kat. parcele br. ... KO N. B., M. D., koji je na pitanje inspektora kazao da za izvođenje radova na izgradnji objekta nije pribavio građevinsku dozvolu. </span>
</p>
<p>
<span class="span1">Rješenjem br. ... od 07.05.2013. godine, sačinjenom od Uprave za inspekcijske poslove Odsjeka inspekcije zaštite prostora, naređeno je subjektu nadzora – M. D., da poruši objekat u izgradnji – temeljnu ploču, dimenzija cca 200 m2, zidove prizemlja i AB </span><span class="span1">ploču nad prizemljem, izvedeno u grubim građevinskim radovima na kat.</span><span class="span1"> parceli br. ... KO N. B. u B.</span><span class="span1">, a rok za izvršenje navedenih upravnih radnji iznosi 5 (pet) dana.</span>
</p>
<p>
<span class="span1">Uvidom u list nepokretnosti br. ... KO N. B. od 10.05.2013. godine i iz uvjerenja Uprave za nekretnine PJ Bar br. ... od 13.05.2013. godine proizilazi da je M. D. vlasnik kat. parcele br. ... u cjelosti, na kojoj je izgrađena pomoćna zgrada br. 1 površine od 86 m2 i pomoćna zgrada br. 2 u površini od 53 m2, te da je objekat snimljen avio snimanjem 1967. godine, a u kat. operatu je evidentiran 1980. godine. </span>
</p>
<p>
<span class="span1">Iz izvoda iz KE za okrivljenog M. D., pribavljenog od UP OB Cetinje 67 br. ... od 19.07.2013. godine, proizilazi da je isti osuđivan i to presudom Osnovnog suda u Ulcinju, K br. 260/10 od 27.05.2011. godine, za krivično djelo iz čl. 207 st. 3 u vezi st. 1KZ (falsifikovanje isprave), kojom mu je izrečena uslovna osuda - kojom mu je utvrđena kazna zatvora u trajanju od 3</span><span class="span1"> </span><span class="span1">(tri) mjeseca i istovremeno određeno da se ista neće izvršiti ukoliko u roku od 1</span><span class="span1"> </span><span class="span1">(jedne) godine ne učini novo krivično djelo.</span>
</p>
<p>
<span class="span1">Ocjenom izvedenih dokaza na nesumnjiv način je utvrđeno da je okrivljeni izvršio krivično djelo bliže opisano u izreci presude. Tokom postupka nesporno je utvrđeno da je okrivljeni M. D. kao investitor, započeo izgradnju prizemnog stambenog objekta u površini 200 m2, na kat.</span><span class="span1"> parceli br. ... KO N. B. u B.</span><span class="span1">, na način što je sazidao prizemlje i izlio AB ploču nad istim, bez prethodno pribavljene građevinske dozvole, protivno odredbama čl. 69 Zakona o uređenju prostora i izgradnji objekata ("Sl. list CG" br. 51/08). Iz iskaza okrivljenog, kao i iz zapisnika o izvršenom inspekcijskom pregledu, proizilazi da okrivljeni nije imao</span><span class="span2"> gra</span><span class="span1">đevinsku dozvolu za izgradnju prizemnog stambenog objekta na kat. parceli čiji je vlasnik, a znao je da</span><span class="span2"> je za gra</span><span class="span1">đenje neophodno pribaviti </span><span class="span2">istu. Me</span><span class="span1">đutim, i pored te činjenice, on je nastavio sa izgradnjom navedenog objekta.</span><span class="span2"> Dakle, iz svih provedenih dokaza, nesumnjivo je utvrđeno da je okrivljeni izvršio krivično djelo koje mu je stavljeno na teret, odnosno u cjelosti su potvrđeni navodi optužnog akta. Prema tome, n</span><span class="span1">esporno je da okrivljeni nije imao dozvolu za građenje, a da je započeo izgradnju prizemnog objekta zidanjem prizemlja i izlivanjem AB ploče. Konkretnom prilikom, preduzimajući radnje iz izreke presude, okrivljeni je postupao suprotno čl. 69 Zakona o uređenju prostora i izgradnji objekta, kojim je propisano da se objekat može graditi na osnovu građevinske dozvole i tehničke dokumentacije. Pravno kvalifikujući utvrđeno činjenično stanje sud je našao da su se u radnjama okrivljenog stekli svi bitni elementi bića krivičnog djela građenje objekta bez građevinske dozvole iz čl. 326 a Krivičnog zakonika. Okrivljeni je krivično djelo izvršio sa umišljajem odnosno bio je svjestan da je započeo građenje objekta bez prethodno pribavljene građevinske dozvole, bio je svjestan svog djela i htio njegovo izvršenje.</span>
</p>
<p>
<span class="span1">Sud je donio rješenje da se neće saslušavati svjedok B. N., sa razloga što je činjenično stanje na osnovu svih provedenih dokaza dovoljno utvrđeno, te bi izvođenje navedenog dokaza vodilo nepotrebnom odugovlačenju postupka.</span>
</p>
<p>
<span class="span1">Odlučujući se za krivičnu sankciju, sud je na strani okrivljenog cijenio sve olakšavajuće i otežavajuće okolnosti iz čl. 42 Krivičnog zakonika Crne Gore. Od olakšavajućih okolnosti sud je na strani okrivljenog cijenio njegove lične i porodične prilike, s obzirom da je oženjen i da je otac četvoro djece, kao i činjenicu da je izrazio kajanje zbog učinjenog krivičnog djela, u šta se sud uvjerio tokom postupka. Od otežavajućih okolnosti na strani okrivljenog sud je cijenio njegovu raniju osuđivanost. Sud je okrivljenom izrekao uslovnu osudu kojom mu je utvrdio kaznu zatvora u trajanju od 6 (šest) mjeseci i istovremeno odredio da se kazna neće izvršiti ukoliko okrivljeni u roku od 2 (dvije) godine ne izvrši novo krivično djelo. Imajući u vidu navedene </span><span class="span1">olakšavajuće okolnosti, a u nedostatku otežavajućih, ocijenjeno je da prema okrivljenom nije potrebno izricanje efektivne kazne zatvora, da će se izricanjem uslovne osude prema okrivljenom u potpunosti postići svrha izricanja uslovne osude i na taj način dovoljno uticati da ubuduće ne čini krivična djela.</span>
</p>
<p>
<span class="span1">Odluku o troškovima krivičnog postupka sud je zasnovao na odredbi čl. 229 st. 1 ZKP-a, u ukupnom iznosu od 30,00 €. Dosuđeni iznos se odnosi na troškove za rad suda koji su određeni prema trajanju i složenosti krivičnog postupka i imovinskim prilikama okrivljenog.</span>
</p>
<p>
<span class="span1">Sa izloženog odlučeno je kao u izreci presude. </span>
</p>
<p>
<span class="span1">   </span>
</p>
<p style="text-align:center;">
<span class="span1">OSNOVNI SUD U BARU</span>
</p>
<p style="text-align:center;">
<span class="span1">Dana 17.09.2013. godine</span>
</p>
<p>&nbsp;</p>
<p>&nbsp;</p>
<p>
<span class="span1">ZAPISNIČAR                                                                            </span><span class="span1"></span><span class="span1">  S U D I J A, </span>
</p>
<p>
<span class="span1">Ana Stanišić</span><span class="span1">                                                   </span><span class="span1">              </span><span class="span1">                     </span><span class="span1"> </span><span class="span1">Aleksandra Leković </span><span class="span1">              </span>
</p>
<p>&nbsp;</p>
<p>&nbsp;</p>
<p>
<span class="span1">PRAVNA POUKA: Protiv ove presude može se izjaviti žalba Višem sudu u Podgorici u roku od 8 dana od dana prijema pismenog otpravka. Žalba se predaje ovom sudu u dva primjerka. </span>
</p>
<p>&nbsp;</p>
<p>&nbsp;</p>
<p>
<span class="span1">DNA:1 x spisi,</span>
</p>
<p>
<span class="span1">1 x ODT u Baru,</span>
</p>
<p>
<span class="span1">1 x okrivljenom,</span>
</p>
<p>
<span class="span1">1 x braniocu okrivljenog, adv. S. P..</span>
</p>
<p>&nbsp;</p>
<p>&nbsp;</p>
</div>
</div>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.8736111in 1.0in 1.0in 1.0in;}
.s1{font-weight:bold;}
.s2{color:black;}
.s3{font-weight:bold;color:black;}
.s4{font-family:Times New Roman;color:black;}
.s5{font-family:Times New Roman;}
.s6{font-family:Times;}
.p1{margin-left:-0.125in;text-align:end;hyphenate:auto;font-family:Times;font-size:13pt;}
.p2{margin-left:-0.125in;text-align:center;hyphenate:auto;font-family:Times;font-size:13pt;}
.p3{text-indent:0.5in;text-align:justify;hyphenate:auto;font-family:Times;font-size:13pt;}
.p4{text-indent:0.375in;text-align:justify;hyphenate:auto;font-family:Times;font-size:13pt;}
.p5{text-indent:0.5in;margin-left:-0.125in;text-align:justify;hyphenate:auto;font-family:Times;font-size:13pt;}
.p6{text-indent:0.625in;margin-left:1.375in;text-align:start;hyphenate:auto;font-family:Times;font-size:13pt;}
.p7{text-indent:0.5in;text-align:justify;hyphenate:auto;font-family:Times New Roman;font-size:13pt;}
.p8{text-align:justify;hyphenate:auto;font-family:Times New Roman;font-size:13pt;}
.p9{text-indent:0.5in;margin-left:1.5in;text-align:start;hyphenate:auto;font-family:Times;font-size:13pt;}
.p10{text-indent:0.5in;text-align:center;hyphenate:auto;font-family:Times;font-size:13pt;}
.p11{text-align:start;hyphenate:auto;font-family:Times New Roman;font-size:13pt;}
.p12{text-indent:0.375in;text-align:justify;hyphenate:auto;font-family:Times New Roman;font-size:13pt;}
.p13{text-align:justify;hyphenate:auto;font-family:Times;font-size:13pt;}
.p14{text-align:start;hyphenate:auto;font-family:Times;font-size:13pt;}
.p15{text-align:center;hyphenate:auto;font-family:Times;font-size:13pt;}
.p16{text-indent:0.5in;margin-left:-0.125in;text-align:center;hyphenate:auto;font-family:Times;font-size:13pt;}
.p17{margin-left:-0.125in;text-align:justify;hyphenate:auto;font-family:Times;font-size:13pt;}
.p18{margin-left:0.25in;text-align:start;hyphenate:auto;font-family:Times;font-size:13pt;}
.p19{margin-left:0.41666666in;text-align:start;hyphenate:auto;font-family:Times;font-size:13pt;}
.p20{text-align:start;hyphenate:auto;font-family:Times New Roman;font-size:12pt;}
</style>
<meta content="milijana.minic" name="author">
</head>
<body class="b1 b2">
<p class="p1">
<span class="s1">K.br. 506/10</span>
</p>
<p class="p1"></p>
<p class="p1"></p>
<p class="p2">
<span class="s1">U IME NARODA</span>
</p>
<p class="p2"></p>
<p class="p2"></p>
<p class="p3">
<span class="s1">OSNOVNI SUD U BARU</span><span>, kao prvostepeni krivični, u vijeću sastavljenom od sudije G. Š., kao predsjednika vijeća i sudija porotnika V. N. i P. M., kao članova vijeća, sa zapisničarom M. M., u krivičnom predmetu optuženog </span><span class="s1">Č. S.</span><span>, zbog krivičnog djela teška krađa iz čl. 240 st.1 tč.1 Krivičnog zakonika, po optužnici Osnovnog državnog tužilaštva u Baru Kt.br. 453/10 od 10.11.2010. godine, nakon održanog glavnog javnog pretresa u prisustvu zastupnika optužbe zamjenika Višeg državnog tužioca u Bijelom Polju V. M.,  optuženog i njegovog branioca po službenoj dužnosti M. R., dana 28.12.2010. godine donio je i javno objavio,</span>
</p>
<p class="p4"></p>
<p class="p5"></p>
<p class="p6">
<span class="s1">               P R E S U D U</span>
</p>
<p class="p6"></p>
<p class="p6"></p>
<p class="p7">
<span>Optuženi </span><span class="s1">Č. S.,</span><span> </span><span class="s2">od oca V. i majke S. rođene D. rođen ... godine umjestu B. - U. sa prebivalištem u U. selo D. K., državljanin Crne Gore, radnik, razveden, otac dvoje djece, pismen, završio četiri razreda osnovne škole, lošeg imovnog stanja, osuđivan presudama : Okružnog suda u Titogradu K. Broj 232/75 od 29.04.1976. godine zbog krivičnog djela iz čl. 250 st. 1 KZ, kaznom zatvora od 4 mjeseca, Opštinskog suda u Ulcinju K. Broj 22/85 od 19.03.1985. godine zbog krivičnog djela iz čl. 143 st. 1 KZ, novčanom kaznom u iznosu od 300 dinara, Osnovnog suda u Ulcinju K. Broj 13/96 od 06.06.1996. godine zbog krivičnog djela iz čl. 145 st. 1 KZ RCG, kaznom zatvora od 3 godine i 6 mjeseci, Višeg suda u Podgorici K. Broj 100/99 od 25.10.2000. godine zbog krivičnog djela iz čl. 145/3 KZ RCG, kaznom zatvora od 4 godine i Višeg suda u Podgorici K. Broj 269/99 od 24.01.2001. godine zbog krivičnog djela iz čl. 145/3 KZ RCG, kaznom zatvora od 4 godine. </span>
</p>
<p class="p8"></p>
<p class="p9">
<span class="s1">                  K r i v  j e </span>
</p>
<p class="p10"></p>
<p class="p10"></p>
<p class="p11">
<span class="s2">        Što je:</span>
</p>
<p class="p11"></p>
<p class="p12">
<span class="s2">Dana 28. 07. 2010. godine oko 09,00 časova, u naselju Dubrava ul. Sintinska bb, Opština Bar, obijanjem oduzeo pokretne stvari vlasništvo M. LJ., M. M. i M. M., na način što je u prizemnom dijelu kuće vlasništvo M. LJ. rukama pocijepao plastičnu mrežu za komarce, provukao ruku i otvorio okvir prozora na kojem je bila postavljena mreža, ušao u unutrašnjost kuće, izvršio premetačinu u dvije spavaće sobe i oduzeo stvari oštećenih : mobilni telefon mrke »HTC«, dva muška ručna sata marke »Fosil« sa metalnim narukvicama, 1 muški sat marke »Semeen« sa gumenom narukvicom, ženski ručni sat marke »Seiko«, 5 srebrnih lančića sa privjescima, 2 zlatna privjeska u obliku krsta i ram za sliku, 3 zlatne ženske narukvice, 2 zlatna prstena sa zelenim i crvenim kamenom, sve u vrijednosti od 2.270,00 €, kao i 7.000 dinara i 100 €, u namjeri da prisvajanjem istih pribavi sebi protivpravnu imovinsku korist.</span>
</p>
<p class="p11"></p>
<p class="p12">
<span class="s2">  - čime je učinio krivično djelo - </span><span class="s3">teška krađa iz čl. 240 st. 1 tč. 1 Krivičnog zakonika.</span>
</p>
<p class="p4"></p>
<p class="p13">
<span>         	pa ga sud primjenom čl. 4, 32, 36 i 42 Krivičnog zakonika i čl. 359, 360 i 364  ZKP-a</span>
</p>
<p class="p14"></p>
<p class="p15">
<span class="s1">       OSUĐUJE</span>
</p>
<p class="p15"></p>
<p class="p13">
<span>         	Na kaznu zatvora u trajanju od 2 (godine) godine u koju se uračunava vrijeme provedeno u pritvoru od 25.08.2010. godine do 28.12.2010. godine. </span>
</p>
<p class="p13"></p>
<p class="p7">
<span>Optuženi je dužan da na ime imovinsko pravnog zahtjeva u vidu naknade štete oštećenom M. M.u isplati iznos od 550,00 €, u roku od 15 dana od dana pravosnažnosti. Za višak imovinsko pravnog zahtjeva preko dosuđenog oštećeni se upućuje na parnični postupak. </span>
</p>
<p class="p13"></p>
<p class="p8">
<span>	Optuženi je dužan da plati troškove krivičnog postupka u iznosu od 250,00 € u roku od 15 dana od dana pravosnažnosti, pod prijetnjom izvršenja.</span>
</p>
<p class="p8"></p>
<p class="p16">
<span class="s1">O b r a z l o ž e n j e</span>
</p>
<p class="p16"></p>
<p class="p13">
<span>           Optužnicom Osnovnog državnog tužilaštva u Baru Kt.br. 453/10 od 10.11.2010. godine, stavljeno je na teret optuženom izvršenje krivičnog djela bliže opisanog u izreci presude.</span>
</p>
<p class="p7">
<span> </span>
</p>
<p class="p8">
<span>          Optuženi je u svojoj odbrani izjavio da se ne sjeća datuma </span><span class="s2">kada je iz Ulcinja krenuo pješice preko Bratice i Kunja i došao do sela Pečurice sa namjerom da nađe neki posao jer je u teškoj finansiskoj situaciji. Putovao je cijeli dan i kada je naveče došao do sela Pečurice tu je u nekom maslinjaku prespavao. Probudio se rano i od jedne Džamije koja je blizu sela Pečurice uputio se nekim međama i livadama gdje nije imalo puta. Naišao je do jedne kuće kojaje pored maslinjaka i neke šume te vidio da gori svijetlo ispred kuće. Pomislio je da živi neko u kući i otišao do ulaznih vrata te rukom uhvatio za kvaku i vidio da su zaključana, a nakon toga pošao na sprat kuće gdje su bila vrata otvorena. Nije vidio da li ima nekoga na spratu, ali je pretpostavio da neko spava. Stepeništem je sišao i pošao sa zadnje strane kuće gdje je primijetio da je jedan prozor otvoren te da je na njemu bila samo plastična mreža za komarce. Tu je mrežu pocijepao rukom, provukao ruku i otvorio okvir od prozora na kome nije imalo stakla i ušao u kuću. Prvo je pregledao torbe, neke ladice, ormar i tu je pronašao zlato, srebrne lančiće, neke satove muške i jedan ženski. Izašao je iz te sobe u hodnik kuće, a nakon toga u drugu sobu gdje je pregledao po nekim fiokama natkasne i tu pronašao oko 100 € i nekoliko hiljada dinara. Na natkasi je bilo oko pet telefona, a on je uzeo samo jedan mobilni telefon. Izašao je kroz prozor na koji je prethodno ušao i istim putem se vratio za Ulcinj. Stvari koje je uzeo iz kuće prodao je na pijaci u Ulcinju nekom momku iz Albanije za 400 eura. Tom momku je dao i dinare jer nije znao šta će sa njima. Na glavnom pretresu je promijenio svoj iskaz u jednom dijelu navodeći da on nije odlazio na gornji sprat budući da je u njegovoj odbrani navedeno da je on kada je vidio da su vrata u prizemlju zaključana otišao na gornji sprat stepenicama, da je vidio da su vrata bila otključana i da je nakon toga sišao dolje u prizemni dio. On ne zna na koji način je taj dio odbrane naveden u zapisniku o saslušanju pred Upravom policije, a ne sjeća se da je to izjavio. Nesporno je da je potpis na zapisniku njegov, a odmah kada je pokušao da otvori vrata u prizemnom dijelu i kada je vidio da su ista zaključana, on je obišao taj prizemni dio kuće, došao je do ovog prozora koji je bio otvoren sa plastičnom mrežom za komarce, kroz prozor je osmotrio da li se neko nalazi u sobi i kada je vidio da nema nikoga, on je rukama pocijepao mrežu za komarce, ušao je u sobu a nakon toga iz te sobe i iz druge sobe do koje je došao prolaskom kroz hodnik oduzeo sve stvari koje su navedene u optužnici. Prilikom cijepanja mreže za komarce on nije koristio neki predmet već je mrežu pocjepao rukama. Navedena mreža je bila od plastike i bila je pričvršćena za drveni ram na isti način kao i staklo na prozoru, osim ovog dijela postojalo je i jedno krilo prozora sa staklom, a spolja su bile drvene grile koje su bile širom otvorene, a prozor je bio otvoren.</span>
</p>
<p class="p8"></p>
<p class="p8">
<span>	U dokaznom postupku saslušan je svjedok oštećeni M. M., pročitani su </span><span class="s2">izvještaj UP PJ Bar koji se odnosi na izvještaje operatera Mtel i T mobile i Telenor od 20. avgusta 2010. godine, nalaz i mišljenje sudskog vještaka finansijske struke K. Š. od 6.09.2010. godine, izvod iz kaznene evidencije na ime optuženog  Ispostava Ulcinj br.03-245-3883 od 14.11.2010. godine službena zabilješka u formi zapisnika o uviđaju UP PJ Bar br.Ku 296/10 od 28.07.2010. godine.</span>
</p>
<p class="p7"></p>
<p class="p7">
<span>Svjedok oštećeni </span><span class="s1">M. M.</span><span> je izjavio da je bio je sa porodicom u Crnoj Gori, Opština Bar u kući svoje majke LJ.. Oko 8,00 časova otišli su na plažu, pritom su zaključali kuću i sve prozore zatvorili. Pri tome za vrijeme dok nisu bili u kući na spratu kuće je ostao da spava njegov prijatelj M. M. Kada su se oko 9,30 časova vratili sa plaže majka je primjetila da je prozor u njenoj sobi koja se nalazi u prizemlju kuće otvoren, da je plastična mreža za komarce isječena. Tada su shvatili da je neko provalio u kući pa su pregledom prostorija i ličnih stvari utvrdili da su im ukradeni satovi i nakit njegove majke kao i novac u iznosu od oko 10.000 dinara kao i nešto novca u eurima, ali nije siguran koliko ga je tačno bilo jer su svi imali nešto novca u Eurima, a bilo je više od 100 €. Tom prilikom mu je ukraden mobilni telefon marke »HTC« koji je bio kupljen sedam mjeseci prije krađe i čija je vrijednost oko 300 €, te srebrni lanac sa privjeskom u obliku krsta težine oko 50 grama, ali on ne zna njegovu vrijednost, ali za njega je jako vrijedan jer je to poklon njegovog oca. Tom prilikom su tom prilikom ukradena još 4 sata od čega su 3 sata muška, pri tome su dva sata marke fosil i njihova vrijednost je oko 100 €, po komadu, a pripadaju njegovom ocu i bratu, jedan muški sat marke »Semeen« čija je vrednost oko 100 € i jedan ženski sat marke »Seiko« koji pripada njegovoj majci, a čije je vrijednost oko 100 €. Takođe majci je ukraden zlatni i srebrni nakit i to 4 srebrna lančića sa privjescima, dva zlatna privjeska u obliku krsta, privjezak u obliku medaljona takođe zlatni, tri zlatne ženske narukvice, dva zlatna prstena sa zelenim i crvenim kamenom. Ukupna vrijednost ukradenih satova i nakita je oko 2.500 €. Na glavnom pretresu je dodao da su se oduzete </span><span class="s2">stvari nalazile se u prizemnom dijelu kuće i to u spavaćoj sobi njegovih roditelja i u spavaćoj sobi koju koristi njegov brat i on. Kada su otišli na plažu oni su zaključali vrata u prizemnom dijelu, sve prozore su zatvorili, a prozor kroz koji je izvršilac ušao u kuću zatvoren je na način što je zatvoreno jedno prozorsko krilo u čijem ramu se nalazi plastična mreža za komarce. Tu ne postoji prozorsko krilo sa staklom, a spolja se nalaze drvene grile. On se ne može izjasniti da li su iste ovom prilikom bile otvorene ili prislonjene. U gornjem dijelu kuće spavao je njegov prijatelj M. M.. Kada su se vratili sa plaže oni odmah nisu primjetili da su stvari oduzete, a toga su postali svjesni kada je njegova majka vidjela da je mreža na prozoru rasječena. Pregledom dvije prostorije su primjetili da su im oduzete stvari i novac. Stvari koje su oduzete iz sobe roditelja bile su tako oduzete da u prvom trenutku nije ni moglo da se primijeti da je neko vršio oduzimanje stvari, jer sve stvari tačnije torbice iz kojeg su oduzete stvari bile su uredno vraćene na svoje mjesto, a kada je u pitanju njegova i bratova soba stvari su prosipane iz torbica i drugih stvari u kojima su se nalazile i iste su bačene sa strane. Po njegovom mišljenju plastična mreža na prozoru nije mogla biti otvorena rukama jer da su bile u pitanju ruke ista ne bi mogla tako da se posječe pravolinijski  kako je to urađeno u ovom slučaju. Donja ivica prozora nalazi se udaljena od zemlje oko 1,10 m, a plastična mreža je postavljena na prozoru prije 2 do 3 godine, pričvršćena je letvicama koje su direktno ukovane za prozor. Pridružio se krivičnom gonjenju i postavio imovinsko pravni zahtjev u iznosu od 2.370 €. Emotivna vrijednost stvari je mnogo veća. </span>
</p>
<p class="p7"></p>
<p class="p7">
<span class="s2">Iz izvještaja UP PJ Bar koji se odnosi na izvještaje operatera Mtel i T mobile i Telenor od 20. avgusta 2010. godine utvrđeno je da je nakon učinjenog krivičnog djela predmetni mobilni telefon aktiviran brojem ... </span>
</p>
<p class="p7"></p>
<p class="p7">
<span class="s2">Iz nalaza i mišljenje sudskog vještaka finansijske struke K. Š. od 6.09.2010. godine utvrđeno je da vrijednost mobilnog telefona marke »HTC« iznosi 400,00 €, 2 muška ručna sata marke »Fosil« sa metalnom narukvicom po 100,00 € iznosi 200 €, muškog ručnog sata marke »Semeen« sa gumenom narukvicom  iznosi 100,00 €, ženskog ručnog sat marke »Seiko« 150,00 €, 5 srebrnih lančića sa privjeskom iznosi po 50,00 €, ukupno 250,00 €, zlatnog privjeska u obliku krsta iznosi 100,00 €, zlatnog privjeska u obliku rama za sliku iznosi 120,00 €, 3 zlatne ženske narukvice iznosi po 150,00 €, ukupno 450,00 €, zlatnog prstena sa zelenim kamenom iznosi 250,00 € i zlatnog prstena sa crvenim kamenom iznosi 250,00 €. 7.000.dinara ima vrijednost od 66,00 €. </span>
</p>
<p class="p7"></p>
<p class="p7">
<span class="s2">Iz izvoda iz kaznene evidencije na ime optuženog Ispostava Ulcinj br.03-245-3883 od 14.11.2010. godine utvrđeno je da je optuženi osuđivan presudama : Okružnog suda u Titogradu K. Broj 232/75 od 29.04.1976. godine zbog krivičnog djela iz čl. 250 st. 1 KZ, kaznom zatvora od 4 mjeseca, Opštinskog suda u Ulcinju K. Broj 22/85 od 19.03.1985. godine zbog krivičnog djela iz čl. 143 st. 1 KZ, novčanom kaznom u iznosu od 300 dinara, Osnovnog suda u Ulcinju K. Broj 13/96 od 06.06.1996. godine zbog krivičnog djela iz čl. 145 st. 1 KZ RCG, kaznom zatvora od 3 godine i 6 mjeseci, Višeg suda u Podgorici K. Broj 100/99 od 25.10.2000. godine zbog krivičnog djela iz čl. 145/3 KZ RCG, kaznom zatvora od 4 godine i Višeg suda u Podgorici K. Broj 269/99 od 24.01.2001. godine zbog krivičnog djela iz čl. 145/3 KZ RCG, kaznom zatvora od 4 godine. </span>
</p>
<p class="p7"></p>
<p class="p7">
<span class="s2">Iz službene zabilješke u formi zapisnika o uviđaju UP PJ Bar br.Ku 296/10 od 28.07.2010. godine utvrđeno je da je policija izašla na lice mjesta po roijavi M. M., da je pregledom lica mjesta utvrđeno da je jedan ili više ozvršilaca podesnim sredstvom pocijepao plastičnu mrežu koja se nalazila na okviru spavaće sobe, sa zadnje strane kuće na kome nema stakla, zatim provlačeći ruku otvorio prozo, ušao u  spavaću sobu i nakon djelimične premetačine oduzeo stvari koje je opisao oštećeni M. M.. </span>
</p>
<p class="p7"></p>
<p class="p3">
<span class="s2">Ocjenom izvedenih dokaza utvrđeno je da je optuženi učinio krivično djelo koje mu je stavljeno na teret na način predstavljen u dispozitivu. Optuženi je u svojoj odbrani priznao da je učinio krivično djelo. Priznanje optuženog je jasno i potpuno. Optuženi je krivično djelo učinio na način što je u kući koja je vlasništvo M. LJ. rukama pocijepao mrežu za komarce, nakon čega je provukao ruku, otvorio okvir prozora na kojem je bila postavljena mreža za komarce, nakon što je ušao u kuću izvršio je premetačinu dvije spavaće sobe iz kojih je odnio stvari oštećenih </span><span class="s4">M. LJ., M. M. i M. M., koje su predstavljene u dispozitivu. </span>
</p>
<p class="p3">
<span class="s2"> </span>
</p>
<p class="p3">
<span class="s2">Optuženi je na glavnom pretresu u jednom detalju dao različitu odbranu u odnosu na odbranu u prethodnom postupku, a koja se odnosi na to da li je optuženi prije nego što je učinio krivično djelo u prizemnom dijelu kuće odlazio na sprat. U prethodnom postupku optuženi je naveo da jeste, da je na spratu zatekao otključana vrata, a na glavnom pretresu da nije. Po ocjeni suda tačna je odbrana optuženog koju je dao na glavnom pretresu, jer nije logično da optuženi vidi da su vrata na prizemnom dijelu kuće zaključana, da nakon toga ode na sprat, vidi da su vrata otključana i da umjesto da uđe u taj dio kuće, ponovo ode u prizemni dio. Optuženi je takođe izjavio da je plastičnu mrežu pocijepao rukama, dok je oštećeni M. M. izjavio da je to urađeno nekim podesnim sredstvom, a što je navedeno i u </span><span class="s4">službenoj zabilješci u formi zapisnika o uviđaju UP PJ Bar. Plastičmna mreža nije bila predmet vještačenja, i iskaz svjedoka oštećenog i konstatacija u službenoj zabilješci posledica su vizuelnog pregleda oštećenog i policije. Optuženi je priznao da je učinio krivično djelo, i to kako u pogledu načina izvršenja, tako i u pogledu oduzetih stvari. Za način izvršenja krivičnog djela irelevantno je da li je optuženi plastičnu mrežu pocijepao rukama ili podesnim sredstvom, i po ocjeni suda priznanje optuženog i u tom dijelu je istinito. Sud je nalaz i mišljenje vještaka finansijske struke Krsta Šljivančanina prihvatio kao jasan i stručan.</span>
</p>
<p class="p3">
<span class="s2"> </span>
</p>
<p class="p7">
<span>Optuženi je krivično djelo izvršio obijanjem, postupajući sa direktnim umišljajem, jer je bio svjestan da oduzima tuđe pokretne stvari, a utvrđena je i njegova namjera da prisvajanjem tuđih pokretnih stvari pribavi sebi protivpravnu imovinsku korist. </span>
</p>
<p class="p7"></p>
<p class="p7">
<span>Sud je precizirao optužnicu navodeći da je vlasnik kuće M. LJ. i da su vlasnici oduzetih stvari </span><span class="s2">M. LJ., M. M. i M. M.. Ocijenjeno je da se navedenim preciziranjem ne narušava identitet optužnice i presude. </span>
</p>
<p class="p7"></p>
<p class="p3">
<span>Sud je optuženog osudio na kaznu zatvora u trajanju od 2 godine. Za krivično djelo</span><span class="s2"> teška krađa iz čl.240 st.1 tč.1 Krivičnog zakonika </span><span>propisana je kazna zatvora u trajanju od 1 do 8 godina. Na strani optuženog cijenjene su sve olakšavajuće i otežavajuće okolnosti iz čl. 42 </span><span class="s2">Krivičnog zakonika</span><span>. Kao olakšavajuće okolnosti sud je cijenio prizannje krivičnog djela, koje je odlučujuće doprinijelo utvrđivanju činjeničnog stanja, i porodične prilike jer je optuženi oženjen i otac dvoje djece. </span><span class="s5">Od otežavajućih okolnosti na strani optuženog sud je cijenio raniji život jer je optuženi višestruki specijalni povratnik. </span><span>Izrečena kazna zatvora po ocjeni suda odgovara težini izvršenog krivičnog djela i krivici optuženog i predstavlja mjeru koja je neophodna da bi se postigla svrha kažnjavanja.</span>
</p>
<p class="p7"></p>
<p class="p7">
<span>Na osnovu čl. 51 Krivičnog zakonika u kaznu zatvora optuženom je uračunato vrijeme provedeno u pritvoru </span><span class="s6">od 25.08.2010. godine do 28.12.2010. godine.</span>
</p>
<p class="p3"></p>
<p class="p7">
<span>Odluka o imovinsko pravnom zahtjevu zasniva se na odredbi čl. 212 st.2 KZP. Oštećeni M. M. je na glavnom pretresu postavio imovinsko pravni zahtjev u iznosu od </span><span class="s2">2.370 €. U postupku je na nesumnjiv način utvrđena vrsta i vrijednost oduzetih stvari, međutim, </span><span>imovinsko pravni zahtjev oštećenog je osnovan samo u dijelu koji se odnosi na stvari koje su vlasništvo oštećenog M. M., jer oštećeni nije punomoćnik ostalih oštećenih da bi mogao postaviti imovinsko pravni zahtjev u ime svih. Iz navedenih razloga sud je prema nalazu i mišljenju vještaka finsnijske struke utvrdio vrijednost stvari koje su vlasništvo oštećenog M. M., a kada je u pitanju iznos preko dosuđenog, koji se odnosi na stvari ostalih oštećenih </span><span class="s2">sud je uputio oštećenog da imovinsko pravni zahtjev ostvari u </span><span>parničnom postupku. </span>
</p>
<p class="p7">
<span> </span>
</p>
<p class="p3">
<span>Odluka o troškovima krivičnog postupka zasniva se na odredbi čl. 202 st.1 ZKP. Optuženi je dužan da plati troškove krivičnog postupka u iznosu od 250,00 € u roku od 15 dana od dana pravosnažnosti, pod prijetnjom izvršenja, koji troškovi se odnose na troškove branioca po službenoj dužnosti M. E. u iznosu od 100,00 €, troškove izrade nalaza i mišljenja vještaka finansijske struke u iznosu od 88,00 € i troškove rada suda koji su određeni prema trajanju, složenosti krivičnog postupka i imovinskim prilikama optuženog. </span><span class="s5">O troškovima branioca po službenoj dužnosti R. M. sud će odlučiti rješenjem, jer u vrijeme objave presude nije raspolagao sa troškovnikom branioca. </span>
</p>
<p class="p5"></p>
<p class="p5">
<span>Na osnovu izloženog odlučeno je kao u izreci presude</span>
</p>
<p class="p16"></p>
<p class="p16">
<span class="s1">OSNOVNI SUD U BARU</span>
</p>
<p class="p16">
<span class="s1">Dana 28.12.2010. godine</span>
</p>
<p class="p2"></p>
<p class="p17"></p>
<p class="p13">
<span class="s1">  ZAPISNIČAR,				            PREDSJEDNIK VIJEĆA-SUDIJA</span>
</p>
<p class="p14"></p>
<p class="p14">
<span class="s1">  M. M.					                G. Š.</span>
</p>
<p class="p17"></p>
<p class="p17"></p>
<p class="p17"></p>
<p class="p17">
<span class="s1">PRAVNA POUKA</span><span>:Protiv ove presude može se </span>
</p>
<p class="p17">
<span>izjaviti žalba Višem sudu u Podgorici u roku od</span>
</p>
<p class="p17">
<span>15  dana od dana prijema pismenog otpravka.</span>
</p>
<p class="p17">
<span>Žalba se predaje ovom sudu u dva primjerka.</span>
</p>
<p class="p14"></p>
<p class="p14"></p>
<p class="p14">
<span class="s1">DNA</span><span>:- 1 x ODT</span>
</p>
<p class="p18">
<span>    - 1 x optuženom</span>
</p>
<p class="p18">
<span>    - 1 x braniocu R.M.  </span>
</p>
<p class="p18">
<span>    - 1 x oštećenom M. M.u nakon pravosnažnosti</span>
</p>
<p class="p19">
<span>-  u spise</span>
</p>
<p class="p11"></p>
<p class="p20"></p>


</body>
<strong>OSNOVNI SUD U BERANAMA</strong><br>
<strong>K. br. 172/11</strong><br>
&nbsp;<br>
&nbsp;
<div style="text-align: center;">
	<strong>U IME NARODA</strong></div>
&nbsp;<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Osnovni sud u Beranama kao prvostepeni krivični u vijeću sastavljenom od Predsjednika suda Dragana Dašića kao Predsjednika vijeća i sudija porotnika Veselina Pešića i Milorada Paunovića kao članova vijeća, uz sudjelovanje Mirjane Čukić kao zapisničara, u krivičnom predmetu protiv optuženog <strong>K. G.</strong>, iz B., zbog krivičnog djela falsifikovanje isprave iz čl.412. st. 2. u vezi st.1. Krivičnog zakonika Crne Gore, po optužnici drugog Opštinskog javnog tužilaštva u Beogradu, Kt.br.1320/09 od 19. juna 2009. godine, nakon održanog usmenog, glavnog i javnog pretresa u prisustvu zastupnika javne optužbe - Zamjenika Osnovnog državnog tužilaštva u Beranama Sujković Amre, optuženog K. G. i njegovog branioca adv. D. P. iz B., donio je i javno objavio dana 07.07.2011. godine,<br>
&nbsp;
<div style="text-align: center;">
	<strong>P&nbsp;R E S U D U</strong></div>
&nbsp;<br>
&nbsp;<br>
Optuženi&nbsp; <strong>K. G.</strong>, <strong>(JMBG ...),</strong> zv. „K.“, od oca M. i majke M., rođene R., rođen ... godine u B., sa prebivalištem u mjestu rođenja - selu G., državljanin Crne Gore, neoženjen, pismen, završio SSS, radnik, siromašnog imovnog stanja, neosuđivan.<br>
&nbsp;
<div style="text-align: center;">
	<strong>K r i v&nbsp;&nbsp; j e :</strong></div>
&nbsp;<br>
<strong>Što&nbsp; je :</strong><br>
&nbsp;<br>
Noću između 31.05. i 01.06.2009. godine u B., u Ul. I.Đ., u visini kućnog broja 5, lažnu javnu ispravu upotrijebio kao pravu, a bio je sposoban da shvati značaj svog djela i da upravlja svojim postupcima i svjestan da je javna isprava lažna i da hoće da je upotrijebi kao pravu, na taj način što je redovna policijska patrola radi legitimisanja zaustavila njegovo putničko vozilo marke „Ford eskort“, reg. br. BP ... – crnogorsko registarsko područje, kada je predao lažnu javnu ispravu – ličnu kartu Republike Crne Gore br. CG ... sa ličnim podacima K. G., od oca M., rođen .... godine u B., Crna Gora, sa prebivalištem u B., Ul. V. br. 26, JMBG ..., izdata u B., reg. br. ..., datum izdavanja 10.07.2000. godine i rokom važenja do 2010. godine i fotografijom okrivljenog K. G., koja je falsifikovana jer je izvršeno brisanje prvobitnih i upisivanje novih vidljivih podataka, a bio je svjestan da je njegovo djelo zabranjeno.<br>
&nbsp;<br>
- Čime je izvršio krivično djelo falsifikovanje isprave iz čl. 412. st.2. u vezi st.1. Krivičnog zakonika Crne Gore.<br>
&nbsp;<br>
- Pa mu sud za izvršeno krivično djelo na osnovu navedenog Zakonskog propisa, te primjenom čl. 32, 36, 42, 52, 53 i 54 KZ CG, kao i primjenom čl.364. ZKP-a,<br>
&nbsp;<br>
<strong>I z r i č e :</strong><br>
&nbsp;&nbsp;
<div style="text-align: center;">
	<strong>USLOVNU OSUDU</strong></div>
&nbsp;<br>
&nbsp;<br>
Kojom mu utvrđuje kaznu zatvora u trajanju od 3 /tri/ mjeseca i istovremeno određuje da se ista neće izvršiti ako okrivljeni za vrijeme od 1 /jedne/ godine od dana pravosnažnosti presude ne učini novo krivično djelo.<br>
&nbsp;<br>
Troškova krivičnog postupka nije bilo, a okrivljeni se obavezuje da na ime paušala plati sudu iznos od 40,00 /četrdeset/ eura u roku od 15 dana od dana pravosnažnosti presude pod prijetnjom prinudnog izvršenja.<br>
&nbsp;<br>
Imovinsko - pravnog zahtjeva za naknadu štete nije bilo.<br>
&nbsp;
<div style="text-align: center;">
	<strong>O b r a z l o ž e nj e</strong></div>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Drugo Opštinsko javno tužilaštvo u Beogradu R. Srbija, optužnicom Kt.br.1320/09 od 19.06.2009. godine, optužilo je K. G., iz Berana, zbog krivičnog djela falsifikovanje isprave iz čl.355. st.2. u vezi st.1. Krivičnog zakonika. Na glavnom pretresu od 07.07.2011. godine, zastupnik javne optužbe - Zamjenik Osnovnog državnog tužioca u Beranama - Sujković Amra, u završnoj riječi je izjavila, da obzirom da se radi o optužnici Drugog opštinskog javnog tužilaštva u Beogradu koja je podignuta zbog krivičnog djela iz člana i stava Krivičnog zakonika Srbije, želi istu da precizira u pogledu pravne kvalifikacije djela, tako da ista treba da glasi „čime je izvršio krivično djelo falsifikovanje isprave iz čl.412. st.2. u vezi st.2. Krivičnog zakonika Crne Gore“, dok je u cjelosti ostala pri činjeničnom opisu optužnice, pa je tražila od suda da optuženog K. G. oglasi krivim i osudi na kaznu po Zakonu, jer je kao nesporno utvrđeno, i to kako na osnovu priznanja samog okrivljenog, tako i na osnovu nalaza i mišljenja vještaka, da je optuženi izvršio krivično djelo stavljeno mu na teret.<br>
&nbsp;<br>
Izjašnjavajući se o navodima iz optužice Drugog opštinskog javnog tužilaštva u Beogradu optuženi <strong>K. G.</strong> je tokom postupka u svoju odbranu naveo:<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Da je izvršio krivično djelo koje mu je optužnicom stavljeno na teret, odnosno da je falsifikovao ličnu kartu izdatu od nadležnog organa, tako što je na njoj prepravljao podatke, odnosno umjesto prezimena K. upisao prezime K., prepravio ime oca, a vjerovatno i&nbsp; druge podatke. U potpunosti je priznao činjenični opis optužnice, navodeći da mu je ovakva lična karta bila potrebna prilikom kretanja u Beogradu, te moli sud da ga što blaže kazni, jer do sada nije osuđivan. U završnoj riječi je potpuno prihvatio završnu riječ svog branioca, ističući da mu je žao zbog izvršenog krivičnog djela, i da neće u buduće činiti ovakava niti druga krivična djela.<br>
&nbsp;<br>
Branilac okrivljenog <strong>adv. D. P.</strong>, u završnoj riječi je naveo: da je činjenično stanje iz dispozitiva optužnice u cjelosti dokazano, kako potpunim i cjelovitim priznanjem optuženog, tako i ostalim izvedenim dokazima, a posebno nalazom i mišljenjem vještaka.&nbsp; Istakao je da na strani optuženog postoje brojne olakšavajuće okolnosti i to, njegovo priznanje koje je kulminiralo sa kajanjem zbog učinjenog djela, njegovo držanje nakon učinjenog krivičnog djela, a da isti obećava da ubuduće neće činiti ovakva, niti druga krivična djela. Takođe je istakao je da je u pitanju mlađa osoba, koja do sada nije osuđivana, te smatra da bi se svrha, kako generalne, tako i specijalne prevencije, u svemu ostavarila uslovnom osudom.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Radi pravilnog i zakonitog presuđenja ove krivičnopravne stvari sud je na glavnom pretresu u dokaznom postupku izveo sledeće dokaze:<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; izvršio uvid u potvrdu o oduzetim predmetima PS Č. br.... od 01.06.2009. godine, pročitao nalaz i mišljenje vještaka S. B. P. od 03.06.2009. godine, izvršio uvid u fotokopiju vozačke dozvole na ime K. G., izvršio uvid u fotokopiju lične karte na ime K. G. i izvršio uvid u izvod iz kaznene evidencije za optuženog K. G..<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Nakon sprovedenog dokaznog postupka cijeneći navode optužbe, odbranu okrivljenog, te izvedene pobrojane dokaze, cijeneći ih u smislu čl.17. i 360. ZKP-a, a dovodeći ih u vezu jedne sa drugim, sud je stao na stanovište da su činjenice iz činjeničnog opisa izreke presude u svemu dokazane i da je optuženi K. G., izvršio krivično djelo falsifikovanje isprave iz čl.412. st.2. u vezi st.1. Krivičnog zakonika Crne Gore, koje mu je stavljeno na teret, pa ga je oglasio krivim i krivičnopravno odgovornim jer nije bilo osnova koji bi isključivali postojanje krivičnog djela i krivičnopravne odgovornosti optuženog. Pri tome, sud je prihvatio odbranu optuženog koji je potpuno priznao izvršenje krivičnog djela, odnosno da je falsifikovao ličnu kartu, tako što je u njoj izbrisao prvobitne - tačne lične podatke, da bi potom upisao nove - lažne podatke, i tako falsifikovanu ličnu kartu svjesno upotrijebio prilikom legitimisanja od strane policijske patrole, cijeneći takvo priznanje kao jasno, logično, uvjerljivo, a isto je potvrđeno nalazom i mišljenjem vjestaka, kao i svim ostalim izvedenim dokazima.<br>
&nbsp;<br>
Uvidom u potvrdu o oduzetim predmetima Policijske uprave za grad B., PS Č. br.... od 01.06.2009. godine se vidi da su ovlašćeni policijski službenici dana 01.06.2009. godine, od K. G. oduzeli jednu ličnu kartu Republike Crne Gore, serijskog broja ..., br. lične karte ..., koja je izdata 10.07.2000. godine, na ime K. G., od oca M., rođ. ... godine u B., sa prebivalištem u B., u ul V. br.....<br>
&nbsp;<br>
Sud je u potpunosti prihvatio navedenu potvrdu jer ista potiče od nadležnog organa i snadbjevena je pečatom&nbsp; MUP-a Republike Srbije. Na osnovu iste je utvrđeno, da su službena lica, predmetnog dana, od optuženog K. G., oduzeli falsifikovanu ličnu kartu na ime K. G., prilikom legitimisanja, kada ju je on njima prezentovao, upotrebljavajući je kao pravu.<br>
&nbsp;<br>
Iz nalaza i mišljenja vještaka S. B. P. od 03.06.2009. godine, se vidi da na ličnoj karti, originalnog obrasca, ser.br. ...,&nbsp; na ime K. G., postoje tragovi brisanja unijetih podataka mehaničkim putem – radiranjem i hemijskim putem, da je na ličnoj karti prvobitno unijeto ime i prezime G. /M./ K., odnosno da je predmetna lična karta falsifikovana, tako što je na njoj izvršeno brisanje prvobitnih i upisivanje novih podataka.<br>
&nbsp;<br>
Nalaz i mišljenje pomenutog vještaka sud je u potpunosti prihvatio, jer je isti dat stručno i savjesno od strane lica koje je kompententno za davanje takvog nalaza i mišljenja, a kojim je utvrđeno da je originalni obrazac lične karte falsifikovan tako što je na njemu izvršeno brisanje i prepravljanje prvobitno unijetih podataka, a što je u skladu sa priznanjem okrivljenog.<br>
&nbsp;<br>
Uvidom u fotokopiju vozačke dozvole na ime K. G. se vidi da je ista izdata od strane MUP-CB-Berane, dana 08.12.2000. godine, na ime K. G., rođenog ... godine, sa prebivalištem u G. – B., dok se uvidom u fotokopiju lične karte na ime K. /M./ G. vidi da je isti rođen ... godine, u Beranama, Crna Gora, sa prebivalištem u ul „V.“, jmbg ..., a da se na fotografiji i jedne i druge isprave nalazi optuženi K.G., dakle isto lice.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br>
Sud je u potpunosti prihvatio navedene dokaze, a na osnovu istih je utvrđeno da se podaci - prezime, ime oca, datum rođenja, jmbg optuženog, kao i adresa, koji su navedeni u vozačkoj dozvoli, a koji su istiniti, ne poklapaju sa istim tim podacima, koji su neistiniti, navedenim u ličnoj karti, a za koju je utvrđeno da je falsifikovana.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br>
Pravnom analizom naprijed utvrđenog činjeničnog stanja sud je našao da su se u opisanim radnjama optuženog K. G. stekla sva bitna obeležja bića krivičnog djela falsifikovanje isprave iz čl.412. st.2. u vezi st.1. Krivičnog zakonika Crne Gore. Naime, svim izvedenim dokazima tokom postupka je utvrđeno da je optuženi u noći između 31.05. i 01.06.2009. godine u B., u Ul. I. Đ., u visini kućnog broja 5, lažnu javnu ispravu upotrijebio kao pravu, a bio je sposoban da shvati značaj svog djela i da upravlja svojim postupcima i svjestan da je javna isprava lažna i da hoće da je upotrijebi kao pravu, na taj način što je redovna policijska patrola radi legitimisanja zaustavila njegovo putničko vozilo marke „ford eskort“, reg. br. BP ... – crnogorsko registarsko područje, kada je predao lažnu javnu ispravu – ličnu kartu Republike Crne Gore br. ... sa ličnim podacima K. G., od oca M., rođen ... godine u B., Crna Gora sa prebivalištem u B. Ul. V. br...., JMBG ..., izdata u Beranama, reg.br...., datum izdavanja 10.07.2000. godine i rokom važenja do 2010. godine i fotografijom okrivljenog K. G., koja je falsifikovana jer je izvršeno brisanje prvobitnih i upisivanje novih vidljivih podataka, a bio je svjestan da je njegovo djelo zabranjeno, čime je izvršio krivično djelo falsifikovanje isprave iz čl.412. st.2. u vezi st.1. Krivičnog zakonika Crne Gore. Naime, utvrđeno je da je optuženi najprije falsifikovao ispravu, tako što je u originalnoj ličnoj karti izdatoj od strane nadležnog organa, a koja je glasila na njegovo ime, prethodno obrisao podatke i to prezime, ime oca, datum rođenja, jmbg i adresu, i potom unio nove, nakon čega je ovakvu prepravljenu ličnu kartu upotrijebio kao pravu, predajući je na uvid redovnoj policijskoj kontroli prilikom legitimisanja, a do&nbsp; takvog zaključka sud je došao prvenstveno na osnovu priznanja okrivljenog, nalaza i mišljenja vještaka, kao i uvidom u fotokopiju falsifikovane lične karte. Djelujući na opisani način optuženi je postupao sa umišljajem, svjestan da falsifikovanu javnu ispravu – ličnu kartu, u kojoj je prethodno prepravio lične podatke i kao takvu je upotrijebio kao pravu, čime je ugrozio pravni saobraćaj. Optuženi je i pored takve svijesti htio izvršenje krivičnog djela, to jest, postizanje zabranjene posledice.<br>
&nbsp;<br>
Prilikom odlučivanja o izboru, vrste i visine krivične sankcije koju u konkretnom slučaju treba primijeniti prema optuženom K. G. za naprijed navedeno krivično djelo sud je imao u vidu sve okolnosti u smislu čl.42. KZ CG. Tako je od olakšavajućih okolnosti na strani optuženog sud cijenio i uzeo u obzir da se radi o mlađem licu, koje do sada nije osuđivano kao počinilac krivičnih djela, a posebno imajući u vidu njegovo kajanje zbog učinjenog djela, dok otežavajućih okolnosti na strani optuženog nije bilo, pa mu je sud na osnovu čl.53. i 54. KZ CG, utvrdio kaznu zatvora u trajanju od 3 /tri/ mjeseca i istovremeno odredio da se ista neće izvršiti ako okrivljeni za vrijeme od 1 /jedne/ godine, od dana pravosnažnosti presude ne učini novo krivično djelo. Imajući posebno u vidu činjenicu da je optuženi mlađe lice i da bi izricanje efektivne zatvorske kazne negativno uticalo na njegov život, sud je uvjerenja da će se uslovnom osudom kao mjerom upozorenja, u okviru opšte svrhe izricanja krivičnih sankcija predviđenih čl.4. st.2. KZ CG, postići svrhe uslovne osude iz čl.52. istog Zakona, jer se osnovano može očekivati da će i uslovna osuda kao mjera upozorenja uz prijetnju kaznom, dovoljno uticati na optuženog da više ne čini krivična djela.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Troškova krivičnog postupka nije bilo, dok je paušalni iznos odmjeren s obzirom na složenost i trajanje krivičnog postupka, te imovnog stanja okrivljenog shodno čl.199. st.9. ZKP-a.<br>
&nbsp;<br>
Imovinsko pravnog zahtjeva za naknadu štete nije bilo.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; S iznijetih razloga odlučeno je kao u izreci presude.<br>
&nbsp;<br>
&nbsp;
<div style="text-align: center;">
	<strong>OSNOVNI SUD U BERANAMA,</strong><br>
	<strong>Dana, 07.07.2011. godine.</strong></div>
&nbsp;<br>
&nbsp;<br>
<strong>Zapisničar,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; PREDSJEDNIK SUDA-VIJEĆA,</strong><br>
<strong>Mirjana Čukić&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Dragan Dašić</strong><br>
&nbsp;<br>
&nbsp;<br>
&nbsp;<br>
<strong>PRAVNA POUKA:</strong><br>
Protiv ove presude nezadovoljna stranka<br>
ima pravo žalbe u roku od 15 (petnaest) dana<br>
od&nbsp; dana prijema iste presude i to Višem<br>
sudu u Bijelom Polju, a preko ovog suda.<br>
&nbsp;<br>
&nbsp;<br>
&nbsp;<br>
&nbsp;<br>
&nbsp;<br>
&nbsp;<br>
&nbsp;<br>
&nbsp;<br>
&nbsp;<br>
&nbsp;<br>
&nbsp;<br>
&nbsp;<br>
&nbsp;<br>
&nbsp;<br>
&nbsp;<br>
&nbsp;<br>
&nbsp;&nbsp;<br>
&nbsp;<br>
&nbsp;<br>
&nbsp;<br>
&nbsp;<br>
&nbsp;<br>

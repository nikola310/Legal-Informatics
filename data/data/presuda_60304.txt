<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.s1{font-size:14pt;font-weight:bold;font-style:italic;}
.s2{font-weight:bold;font-style:italic;}
.s3{font-weight:bold;}
.s4{font-family:Arial;font-size:12pt;font-weight:bold;font-style:italic;}
.s5{font-family:Arial;font-size:12pt;}
.s6{font-size:12pt;}
.p1{text-align:start;hyphenate:auto;font-family:Times New Roman;font-size:12pt;}
.p2{text-align:start;hyphenate:auto;font-family:Times New Roman;font-size:14pt;}
.p3{text-align:center;hyphenate:auto;font-family:Times New Roman;font-size:10pt;}
.p4{text-align:center;hyphenate:auto;font-family:Times New Roman;font-size:14pt;}
.p5{text-align:justify;hyphenate:auto;font-family:Times New Roman;font-size:14pt;}
.p6{text-align:justify;hyphenate:auto;font-family:Arial;font-size:12pt;}
.p7{text-align:center;hyphenate:auto;font-family:Arial;font-size:12pt;}
.p8{text-align:start;hyphenate:auto;font-family:Arial;font-size:12pt;}
.p9{text-indent:0.5in;text-align:start;hyphenate:auto;font-family:Arial;font-size:12pt;}
.p10{text-indent:0.5in;text-align:justify;hyphenate:auto;font-family:Arial;font-size:12pt;}
.p11{text-indent:0.5in;text-align:center;hyphenate:auto;font-family:Arial;font-size:12pt;}
.p12{margin-left:0.5in;text-align:justify;hyphenate:auto;font-family:Arial;font-size:12pt;}
</style>
<meta content="marija.cupic" name="author">
</head>
<body class="b1 b2">
<p class="p1">
<span>                                                                                                          </span><span class="s1">Posl.br. K.68/12   </span>
</p>
<p class="p2"></p>
<p class="p2">
<span class="s2"> </span>
</p>
<p class="p3">
<!--Image link to '0.jpg' can be here-->
</p>
<p class="p1"></p>
<p class="p4">
<span class="s3">U    I M E   C R N E   G O R E </span>
</p>
<p class="p5"></p>
<p class="p5"></p>
<p class="p5">
<span>	</span><span class="s4">OSNOVNI SUD U CETINJU</span><span class="s5">, kao prvostepeni krivični, po sudiji Mariji Ćupić, uz sudjelovanje sudskog namještenika Lipovina Olge kao zapisničara, u krivičnom predmetu opt. M. D., iz Cetinja, zbog krivičnog djela kradja iz čl. 239. st. 1. Krivičnog zakonika, a po optužnom predlogu Osnovnog državnog tužilaštva u Cetinju Kt.br. 26/12 od 23.03.2012.godine, nakon održanog glavnog i javnog pretresa dana 04.06.2012.godine, u prisustvu zamjenika ODT-a M. D., opt. M. D., i ovl.pred.ošt. d.o.o. </span><span class="s6">G.</span><span class="s5">, Lj. N., donio je ,a dana 08.06.2012.godine javno objavio </span>
</p>
<p class="p6"></p>
<p class="p6"></p>
<p class="p7">
<span class="s3">P  R  E  S  U  D  U</span>
</p>
<p class="p8"></p>
<p class="p8"></p>
<p class="p6">
<span class="s3">	</span><span class="s2">Okr. M. D., zv. "D"JMBG </span><span> ........,</span><span class="s2"> </span><span>od oca B. i majke D., rodjene J., rodjen, ........... godine u Cetinju, gdje i prebiva ul. X C. br.2, državljanin Crne Gore, student, neoženjen, pismen, sa završenom srednjom školom, srednjeg imovnog stanja, osuđI. presudom Višeg suda u Podgorici K.br.158/2004 od 14.03.2005.godine zbog krivičnog djela neovlašćena proizvodnja i stavljanje u promet opojnih droga iz čl.245.st.1. KZ SRJ na kaznu zatvora u trajanju od jedne godine , presudom Osnovnog suda u Cetinju K.br. 320/09 od  24.12.2011.godine, zbog krivičnog djela nasilničko ponašanje iz čl. 399. Krivičnog zakonika, na kaznu zatvora u trajanju od šest mjeseci, uslovno na dvije godine,</span>
</p>
<p class="p8"></p>
<p class="p6">
<span class="s2">      </span>
</p>
<p class="p7">
<span class="s3">K  r  i  v      j e :</span>
</p>
<p class="p8"></p>
<p class="p9">
<span class="s2">Zato što je :</span>
</p>
<p class="p9"></p>
<p class="p6">
<span>Dana 11.februara 2012.godine, oko 20,00 časova u ul:,,Bajovoj,,,ispred kladionice "O." u Cetinju u namjeri da sebi pribavi protivpravnu imovinsku korist, protivpravno oduzeo i prisvojio p.m.v. marke "Volkswagen Caddy furgon 1.9" ,reg.oznaka ....... 531, vlasništvo  ošt. PD "G." d.o.o. Budva, vrijednosti 1.630,46 eura, na način što je ušao u vozilo, koje je bilo otključano i zaustavljeno, sa motorom u radu u navedenoj ulici, nakon čega je vozilo stavio u pogon i odvezao  se istim u ulicu "Bulevar Crnogorskih junaka".</span>
</p>
<p class="p6"></p>
<p class="p6">
<span>- čime je izvršio krivično djelo kradja iz čl. 239. st. 1. Krivičnog zakonika. </span>
</p>
<p class="p6"></p>
<p class="p10">
<span>- pa ga Sud primjenom citiranih zakonskih propisa i primjenom čl. 4, 5, 13,15, 32, 39, 42,Krivičnog zakonika i čl. 226- 229,374, ZKP-a </span>
</p>
<p class="p10"></p>
<p class="p7">
<span class="s3">O S U Đ U J E</span>
</p>
<p class="p7"></p>
<p class="p6">
<span>Na novčanu kaznu u iznosu od 1200,00 eura koju je okrivljeni dužan platiti u ratama i to svakomjesečno nakon pravosnažnosti presude do petog u mjesecu iznos od po 100,00 eura, stim da rok isplate ne može biti duži od jedne godine , a ako izrečenu novčanu kaznu ne plati u odredjenom roku sud će novačnu kaznu zamijeniti kaznom zatvora, tako što će za svakih započetih 25,00 eura, novčane kazne odrediti jedan dan kazne zatvora, s tim da kazna zatvora ne može biti duža od 6 (šest) mjeseci.</span>
</p>
<p class="p7"></p>
<p class="p6">
<span>    Obavezuje se okrivljeni da na ime  troškova krivičnog postupka uplati iznos od 72,54 eura, te  na ime paušala iznos od 30,00 eura, u roku od 15 dana po pravosnažnosti presude pod prijetnjom prinudnog izvršenja.</span>
</p>
<p class="p7"></p>
<p class="p10"></p>
<p class="p10"></p>
<p class="p11">
<span class="s3">O b r a z l o ž e nj e</span>
</p>
<p class="p11"></p>
<p class="p10">
<span class="s2">Osnovno državno tužilaštvo</span><span> u Cetinju podnijelo je ovom sudu optužni predlog Kt.br.26/12 od 23.03.2012.godine protiv  opt. M. D.,  iz Cetinja, zbog izvršenja krivičnog djela kradja iz čl. 239. st. 1. Krivičnog zakonika. U završnoj riječi na glavnom pretresu zamjenik ODT-a u Cetinju ostao je pri podnijetom optužnom predlogu  i zatražio od suda da okr. M. D., oglasi krivim za predmetno krivično djelo i  osudi po zakonu.</span>
</p>
<p class="p10"></p>
<p class="p10">
<span class="s2">Okr. M. D.  </span><span>u svojoj odbrani je istakao da je dana 11.02.2012.godine, oko 13,00 časova, došao sa treninga, iz teretane kući. Odmah potom je ručao i izašao do naselja "L. I." gdje  je zatekao prijatelje od kojih se sjeća  M. K., Z. B., M. K., Z. M. i još njh dosta. Bili su napravili improvizovani šank od snijega i zadržao se sa njima od 13,30 časova, do večernjih sati. Tom prilikom su pili alkohol, šljivovicu i pivo. Koliko se sjeća popio je sigurno preko deset manjih čaša šljivovice i jedno pivo, a za to vrijeme nije ništa jeo. Sjeća se da je bilo veče kada je krenuo pješke prema Gimnaziji, kako bi u restoranu brze hrane "Garden" pojeo nešto sa roštilja. Nezna gdje , ali djelimično se sjeća da je sjeo u vozilo za koje je mislio da je vlasništvo njegovog druga i komšije I. P., kao bi se odvezao do Gardena. Od P. je pozajmljivao i ranije vozilo "Pik - ap" , pa je i ovaj put imao slobodu da uzme vozilo. Ovim vozilom se zaglavio u snijeg u "Bulevaru crnogorskih junaka " blizu "G.". Sjeća se i nekog policajca koji je bio u službenom vozilu policije i koji mu je rekao da mu je vozilo odblokirano, našto mu je odgovorio da nema vozilo. Tek sjutradan kada je na poziv cetinjske policije došao u stanicu saznao je koje mu se djelo stavlja na teret, odnosno, da je ukrao putničko vozilo "VW Kedi" reg.oznaka ..... 531. Medjutim, to nije istina, jer nije želio da ukrade vozilo, niti je za to imao potrebe, već je smatrao, kako je to već i naveo da je to vozilo njegovog komšije I. P.. Razlog za njegovu zabludu o predmetnom vozilu je velika količina alkohola koju je popio kritične prilike, a kako inače ne konzumiram alkohol, to je ta količina djelovala na njega da je izgubio svaku moć pravilnog rasudjI.ja. Na kraju je dodao da se izvinuo Lj. M. koji je ostavio vozilo VW Kedi" reg.oznaka ..... 531, ispred kladionice "O.", a koje je odvezao greškom. Pojasnio je da je prema njegovom sjećanju vozilo bilo otključano i upaljeno.</span>
</p>
<p class="p8"></p>
<p class="p6">
<span>	Radi razrješenja ove krivičnopravne stvari Sud je u dokaznom postupku na glavnom pretresu proveo dokaze:saslušao ovlašćenog predstavnika ošt.d.o.o."G."Budva ,Lj. N.,te na saglasan predlog stranaka umjesto neposrednog saslušanja svjedoka Lj. M. i V.A. pročitao njihove iskaze date u ODT Cetinje ,nalaz i mišljenje sudskog vještaka ekonomsko finansijske struke M. S.dipl.ecc.od 19.03.2012.godine ,izvještaj UP Ispostave  Cetinje br.02-2456-644 od 29.02.2012.godine iz kaznene evidencije za okr.M. D..  </span>
</p>
<p class="p8"></p>
<p class="p10">
<span class="s2">Ovl. pred.ošt. d.o.o. Goijan, Lj. N.,</span><span> je istakao da je ovlašćen da izjavi da se njihova firma ne pridružuje krivično-pravnom progonu protiv okrivljenog M. D. I da ne postavljaodštetni zahtjev, obzirom da na vozilu nije pričinjena bilo kakva šteta.</span>
</p>
<p class="p10"></p>
<p class="p10">
<span class="s2">Svjedok Lj. M., </span><span>u svom iskazu je istakao da je u noći 11.02.2012.godine oko 20,00 časova, parkirao u ulici Bajovoj u Cetinju ispred kladionice O., p.m.v. marke "Volkswagen Caddy furgon", reg.oznaka ..... 531, koje je vlasništvo privrednog društva "G." Budva, a vlasnik ovog društva je G. G. koji stanuje u Budvi. U kladionici se zadržao nekoliko minuta, a kada je izašao više nije bilo vozila. Vozilo je ostavio u radu i nije zaključao vrata od istog, jer je planirao da se u kladionici zadrži veoma kratko i nije mu ni na kraj pameti bilo da će neko vozilo odvesti sa lica mjesta. Odmah je slučaj prijavio patroli policije koja je svojim vozilom prošla pored kladionice, a nakon pola sata vozilo mu je pronadjeno i vraćeno. Na vozilu nije bilo oštećenja. Inače M. D. zna iz vidjenja i nijesu u bilo kakvoj svadji. </span>
</p>
<p class="p10"></p>
<p class="p10">
<span class="s2">Svjedok V. A., </span><span>u svom iskazu je istakao da se dana 11.02.2012.godine, oko 20,00 časova, zajedno sa kolegom J.B. nalazio u službenom policijskom vozilu, odnosno kretali su se Bulevarom Crnogorskih junaka iz pravca Komunalnog preduzeća Cetinje, u pravcu donjeg dijela grada i bili su u službenim uniformama. Na raskrsnici Bulevara Crnogorskih junaka i ulice Jabučke, a na kolovoznoj traci kojom su se kretali primijetili su vozilo marke VW Kedi reg. oznaka ..... 531., koje se zaglavilo tj., blokiralo put u Bulevaru Crnogorskih junaka, jer je kolovoz na toj ulici bio sužen zbog velikih sniježnih padavina. Iz vozila sa mjesta vozača izašao je momak kojeg on od ranije poznaje, a zove se M. D.. Pomislili su da je to njegovo vozilo i da je izašao kako bi pronašao lopatu da bi njome oslobodio točkove od vozila i nastavio istim dalje kretanje. D. je ušao u drugu suprotnu stranu bulevara, a on je zajedno sa kolegom J. izašao iz službenog vozila kako bi pomjerili vozilo VW Kedi i odblokirali put. U vozilu su se nalazili ključevi, tako da su upalili vozilo i zajedno sa još nekim momcima isto uspjeli vratiti na kolovoznu traku. Kad su vozilo odblokirali parkirali su ga na  obližnjem proširenju, nakon čega je otišao da pronadje M. D. kako bi ga obavijestio da su mu odblokirali vozilo. Na suprotnoj strani bulevara, a na razdaljini od oko 200 metara, od mjesta gdje je bilo blokirano vozilo VW Kedi, sa službenim vozilom je primjetio M. kako ide prema donjem dijelu grada. Nije trčao, već je normalno hodao. Zaustavio ga je i rekao mu da se vrati, jer su mu odblokirali  vozilo. M. mu je odgovorio nešto u smislu da on vozi bijelog audija . Ponovio mu je da ako je vozilo VW Kedi njegovo, da se vrati i da ga odveze, nakon čega se ovaj prema Lovćenskoj ulici, a oni su nastavili kretanje službenim vozilom prema Maloj pijaci. Razgovor sa M.em mu se učinio čudan, jer je djelovao zbunjeno. Kad su stigli na Malu pijacu ispred kladionice Olimp, zaustavili su njihovo vozilo neki momci, medju kojima je bio Lj. M., koji im je rekao da mu je neposredno prije njihovog dolaska ukradeno vozilo VW Kedi, reg.oznaka ..... 531, koje je upravo vozio M. D.. Odmah su sa službenim vozilom odvezli  do Bulevara Crnogorskih junaka, gdje su zatekli na istom mjestu, gdje su prethodno i ostavili vozilo VW Kedi, reg.oznaka ..... 531, i vratili ga Lj. M.. </span>
</p>
<p class="p6"></p>
<p class="p6">
<span class="s2">           Iz  nalaza i mišljenja sudskog vještaka ekonomsko-finansijske struke , </span><span>M. S. dipl.ecc. od   19.03.2012.godine, proizilazi da je vrijednost predmetnog vozila OD 1630,46 eura utvrdjena na osnovu fotokopije saobraćajne dozvole br. 954995816 za registrovano vozilo ..... 531, izdate od MUP-a Crne Gore, filijala Budva, uz respekciju dva dominantna faktora: novonabavne cijene vozila i kumulativne stope amortizacije. Amortizacija je utvrdjena na osnovu ukupnog vremena eksploatacije vozila i opšteg stanja, a shodno kriterijumima Instituta saobrćajnog fakulteta - Beograd. Odstupanje od utvrdjenih vrijednosti može se izvršiti u granicama od 0 do +-10, a nakon dodatnih ispitI.ja putem testa ili probne vožnje.</span>
</p>
<p class="p12"></p>
<p class="p6">
<span class="s2">	Iz izvoda iz KE UP Ispostave Cetinje, </span><span>br.02-245-644 od 29.02.2012. godine za okr. M. D. utvrdjuje se da je isti osudjI. i to: presudom Višeg suda u Podgorici K.br.158/2004 od 14.03.2005.godine zbog krivičnog djela neovlašćena proizvodnja i stavljanje u promet opojnih droga iz čl.245.st.1. KZ SRJ na kaznu zatvora u trajanju od jedne godine , presudom Osnovnog suda u Cetinju K.br. 320/09 od  24.12.2011.godine, zbog krivičnog djela nasilničko ponašanje iz čl. 399. Krivičnog zakonika, na kaznu zatvora u trajanju od šest mjeseci, uslovno na dvije godine,</span>
</p>
<p class="p8"></p>
<p class="p10"></p>
<p class="p10">
<span>Analizirajući rezultate provedenog dokaznog postupka, te na osnovu savjesne i brižljive ocjene svih provedenih dokaza pojedinačno i u svojoj ukupnosti, sud je utvrdio da su rezultati dokaznog postupka  podkrijepili navode optužnog predloga, te da je okrivljeni M. D., počinio krivično djelo kradja iz čl. 239. st. 1. Krivičnog zakonika, činjenično opisano dispozitivom presude, a ovo iz sledećih razloga:</span>
</p>
<p class="p10"></p>
<p class="p6">
<span>Utvrđujući činjenice radi pravilnog određenja materijalnopravnog odnosa u predmetnoj pravnoj stvari sud je nesumnjivo utvrdio da je okrivljeni dana  	11.februara 2012.godine, oko 20,00 časova u ul: ,,Bajovoj,, ispred kladionice "O." u Cetinju u namjeri da sebi pribavi protivpravnu imovinsku korist, protivpravno oduzeo i prisvojio p.m.v. marke "Volkswagen Caddy furgon 1.9" ,reg.oznaka ...... 531, vlasništvo  ošt. PD "G." d.o.o. Budva, vrijednosti 1.630,46 eura, na način to je ušao u vozilo, koje je bilo otključano i zaustavljeno, sa motorom u radu u navedenoj ulici, nakon čega je vozilo stavio u pogon i odvezao  se istim u ulicu "Bulevar Crnogorskih junaka".</span>
</p>
<p class="p6"></p>
<p class="p10">
<span>U ovakvim se radnjama okrivljenog ,odn. jasnoj i očiglednoj namjeri istog  da ovim inkriminisanim radnjama pribavi  sebi protivpravnu imovinsku korist koja prelazi 150,00 eura ,te u nastupjelim posledicama koje se ogledaju u činjenici da je nad oduzetim putničkim motornim vozilom  zasnovao državinu stiču sva subjektivna i objektivna obilježja bića krivičnog djela u pitanju pri čemu je Sud odredjujući subjektivni odnos okrivljenog prema izvršenom krivičnom djelu utvrdio umišljaj, jer je bio svjesan svog djela  i svih njegovih obilježja i htjeo njegovo izvršenje.</span>
</p>
<p class="p10"></p>
<p class="p6">
<span>Okrivljeni ne negira da je predmetne večeri bio u posjedu predmetnog putničkog motornog vozila ,što je utvrđeno i iz iskaza saslušanih svjedoka.Međutim ,navodi njegove odbrane da nije htio da otuđi vozilo,odn.da se radilo o grešci su za sud neprihvatljivi,pa ih je kao takve cijenio kao usmjerene na izbjegavanje krivičnopravne odgovornosti za počinjeno djelo.Naime, prije svega posve je nelogično da okrivljeni u večernjim časovima ,bez prethodnog dogovora sa prijateljem odveze vozilo istog ,(irelevantno je što je navodno u ranijem periodu pozajmljivao isto), naročito kada se ima u vidu da je motor vozila bio u radu, tj.nejasno je da bez obzira o koliko se dobrim prijateljima radi može na takav način se odvesti vozilom ,ne sačekavši prijatelja ,koji je očigledno bio u blizini kada je motor vozila bio u radu ,a samo vozilo otključano.Nadalje,i dalje njegovo ponašanje ne ukazuje da se radilo o grešci,jer kada je uočen od strane službenika policije ,nakon što je vozilom blokirao put nije obavijestio istog ko je po njegovom mišljenju navodni vlasnik vozila ,već mu tom prilikom kako je  obavijestio ovl.policijskog službenika nije ništa bilo poznato vezano za vozilo koje je blokiralo put i vlasniku istog.Sud nije mogao prihvatiti ni odbranu okrivljenog da je konkretne noći bio u pijanom stanju,jer nema dokaza koji bi u tom pravcu potvrdili navode istog,a ni ovl.policijski službenik nije primjetio sem zbunjenosti ništa neobično u ponašanju okrivljenog.</span>
</p>
<p class="p10">
<span>	 </span>
</p>
<p class="p10">
<span>Saslušani svjedoci su po mišljenju suda objektivno svjedočili o onome što im je poznato vezano za konkretni dogadjaj.</span>
</p>
<p class="p10"></p>
<p class="p10">
<span>Sud je prihvatio nalaz i mišljenje sudskog vještaka ekonomsko finansijske  struke ,kao objektI. i stručan.</span>
</p>
<p class="p10"></p>
<p class="p10">
<span>Dakle, u nedostatku elemenata koji bi umanjili ili isključili sposobnost okrivljenog  da shvati značaj svojih postupaka i da njima upravlja , Sud ga nalazi krivično odgovornim i oglašava krivim.</span>
</p>
<p class="p10"></p>
<p class="p6">
<span>Prilikom utvrdjI.ja krivične sankcije sud je na strani okrivljenog u smislu čl. 42. Krivičnog zakonika, kao olakšavajuće okolnosti cijenio okolnost da se oštećeni nije pridružio krivičnom gonjenju i da nije postavio imovinskopravni zahjtev,te da je protivpravno oduzeto vozilo vraćeno vlasniku, dok je od otežavajućih okolnosti na njegovoj strani sud našao raniju osuđI.ost, pa je sud  istom izrekao novčanu kaznu, pri čemu je, cijeneći prethodno navedeno i vodeći računa o materijalnim prilikama okrivljenog izrekao minimalnu novčanu kaznu u visini od 1200,00 eura, nalazeći da će se izrečenom novčanom kaznom  na okrivljenoga u dovoljnoj mjeri uticati da ubuduće ne vrši krivična djela, čime će se u cjelosti ostvariti svrha kažnjavanja iz čl. 32. Krivičnog zakonika, u okviru opšte svrhe izricanja krivičnih sankcija iz čl. 4. st. 2. Krivičnog zakonika. </span>
</p>
<p class="p10"></p>
<p class="p6"></p>
<p class="p6">
<span>Shodno čl. 39. st. 5. Krivičnog zakonika sud je okrivljenom odredio da plaća novčanu kaznu u ratama i to  svakomjesečno nakon pravosnažnosti presude  do petog u mjesecu po 100,00 eura,stim da rok isplate ne može biti duži od jedne godine  (nalazeći da se u konkretnom ,a kod činjenice na novčane prihode okrivljenog pokazuje opravdanim da se okrivljenom dozvoli plaćanje novčane kazne na navedeni način), dok je sud shodno čl. 39. st. 6. Krivičnog zakonika, odredio da, ukoliko okrivljeni ne plati novčanu kaznu u navedenom roku, ista će se zamijeniti kaznom zatvora, tako što će se za svakih započetih 25,00 eura novčane kazne odrediti 1(jedan) dan kazne zatvora, odredjujući da kazna zatvora ne može biti duža od 6 mjeseci. </span>
</p>
<p class="p6"></p>
<p class="p6">
<span>Pošto je okrivljeni oglašen krivim sud ga je obavezao da na ime troškova krivičnog postupka koji se odmnose  na angažovanja sudskog vještaka ekonomsko finansijske struke uplati iznoz od 72,54 eura ,te na ime sudskog paušala iznos od 30,00 eura, koji je odmjeren srazmjerno trajanju postupka, složenosti predmeta, a ovo shodno odredbama čl.226-229 Zakonika o krivičnom postupku. 	 </span>
</p>
<p class="p10"></p>
<p class="p10">
<span>Sa izloženog,a shodno čl.374 odlučeno je kao u izreci.</span>
</p>
<p class="p10"></p>
<p class="p10"></p>
<p class="p10">
<span>	                   </span><span class="s3">OSNOVNI SUD U CETINJU </span>
</p>
<p class="p10">
<span>		         Dana 08.06.2012.godine  </span>
</p>
<p class="p6"></p>
<p class="p6">
<span class="s3">Zapisničar, 					                         S u d i j a</span>
</p>
<p class="p6">
<span class="s2">Olga Lipovina 					         Marija Ćupić s.r.</span>
</p>
<p class="p6"></p>
<p class="p6"></p>
<p class="p6">
<span class="s3">PRAVNA POUKA</span><span>:</span>
</p>
<p class="p6">
<span>Protiv ove presude može se izjaviti žalba u </span>
</p>
<p class="p6">
<span>roku od 8 dana  od dana prijema Višem sudu </span>
</p>
<p class="p6">
<span>u Podgorici a preko ovog Suda.</span>
</p>
<p class="p6"></p>
<p class="p6"></p>
<p class="p8"></p>
<p class="p8"></p>
<p class="p1"></p>


</body>
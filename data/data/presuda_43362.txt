<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.s1{font-family:Arial;font-weight:bold;}
.s2{font-weight:bold;}
.s3{font-weight:bold;font-style:italic;}
.s4{font-family:Arial;}
.s5{color:black;}
.s6{font-size:11pt;color:black;}
.s7{font-family:Times New Roman;}
.p1{text-align:end;hyphenate:auto;keep-with-next.within-page:always;font-family:Times New Roman;font-size:12pt;}
.p2{text-align:start;hyphenate:auto;font-family:Arial;font-size:12pt;}
.p3{text-align:center;hyphenate:auto;keep-with-next.within-page:always;font-family:Arial;font-size:14pt;}
.p4{text-align:center;hyphenate:auto;font-family:Times New Roman;font-size:14pt;}
.p5{text-align:center;hyphenate:auto;keep-with-next.within-page:always;font-family:Times New Roman;font-size:12pt;}
.p6{text-align:justify;hyphenate:auto;font-family:Arial;font-size:12pt;}
.p7{text-indent:0.5in;text-align:justify;hyphenate:auto;font-family:Arial;font-size:12pt;}
.p8{text-indent:0.5in;text-align:center;hyphenate:auto;font-family:Arial;font-size:12pt;}
.p9{margin-bottom:0.083333336in;text-align:justify;hyphenate:auto;font-family:Arial;font-size:12pt;}
.p10{text-align:center;hyphenate:auto;font-family:Arial;font-size:12pt;}
.p11{text-align:justify;hyphenate:auto;font-family:Times New Roman;font-size:12pt;}
.p12{text-indent:0.5in;margin-bottom:0.083333336in;text-align:justify;hyphenate:auto;font-family:Arial;font-size:12pt;}
.p13{text-align:justify;hyphenate:auto;keep-with-next.within-page:always;font-family:Arial;font-size:12pt;}
.p14{margin-left:0.25in;text-align:justify;hyphenate:auto;font-family:Times New Roman;font-size:12pt;}
.p15{text-align:start;hyphenate:auto;font-family:Times New Roman;font-size:12pt;}
</style>
<meta content="milovan.jovkovic" name="author">
</head>
<body class="b1 b2">
<p class="p1">
<span class="s1">K.br.3/13</span>
</p>
<p class="p2"></p>
<p class="p3"></p>
<p class="p3"></p>
<p class="p4">
<span class="s2">U IME CRNE GORE</span>
</p>
<p class="p5">
<span class="s2">   </span>
</p>
<p class="p6">
<span>	</span><span class="s2">OSNOVNI SUD U ŽABLJAKU</span><span>, kao prvostepeni krivični sud po sudiji Jovković Milovanu,kao sudiji pojedincu, uz sudjelovanje Kaljević Nadje kao zapisničara, u krivičnom predmetu  protiv okrivljenog Ć.M.  iz  Ž. ul. ..., koga zastupa adv. M.J.iz B. P., zbog krivičnog djela nesavjestan rad u službi iz čl.417 stav 1  Krivičnog Zakonika CG, koji se vodi po optužnom predlogu ODT iz Pljevalja Kt.br.126/11 od 19.10.2011 godine, nakon održanog usmenog, javnog i glavnog pretresa dana 01.04.2013. godine, u prisustvu zamjenika ODT Milivoja Tomčića, okrivljenog, te njegovog branioca adv. M.J., te punomoćnika oštećenog "JP za stambeno komunalnu djelatnost Ž." iz Ž., istog dana donio je, a javno objavio dana 05.04.2013 godine,</span>
</p>
<p class="p6"></p>
<p class="p6">
<span>	 </span>
</p>
<p class="p3">
<span class="s2">P R E S U D U</span>
</p>
<p class="p2"></p>
<p class="p7">
<span class="s2">OKRIVLJENI Ć.M.</span><span> sa JMBG..., od oca  M. i majke R. rođene Dž., rođen ... godine u P. opština Ž.,  sa prebivalištem u Ž. ul. ..., državljanin CG,nezaposlen,viša ekonomska škola, razveden otac dvoje punoljetne djece, pismen,vojsku  služio,  vodi se u VE, lošeg imovnog stanja, nezaposlen bez mjesečnih primanja, ranije osuđivan i to presudom K.br.64/97 od 26.05.1999 godine Osnovni sud u Žabljaku čl.177 stav 1 u vezi čl.172 stav 1 i čl.175 stav 1 KZRCG 4 (četiri) mjeseca zatvora kaznu izdržao, protiv koga se ne vodi postupak  za drugo krivično djelo,</span>
</p>
<p class="p7">
<span> </span>
</p>
<p class="p5">
<span class="s2">K r i v    j e </span>
</p>
<p class="p7">
<span class="s2">Što  je</span><span> </span>
</p>
<p class="p7"></p>
<p class="p6">
<span>  	   U svojstvu službenog lica V.D. Izvršnog direktora JP za stambeno komunalnu djelatnost Ž., tokom januara mjeseca 2010 godine kršenjem zakona očigledno nesavjesno postupao u vršenju službe i ako je bio svjestan da usled toga za njegovo preduzeće može nastupiti imovinska šteta na način što je suprotno Zakonu o javnim nabavkama ("Sl.list.CG.br.46/06) bez provodjenja otvorenog postupka javne nabavke pošto se radilo o nabavci robe čija vrijednost prelazi iznos od 10.000,00€ izvršio nabavku polovnog kamiona marke MAN Kiper tip FO1 godina proizvodnje 1991 i sa dobavljačem humanitarnom organizacijom "Ruka prijatelja" .... iz P. koju zatupa direktor M.L. zaključio ugovor o nabavci tretnog motornog vozila dana 12.01.2010 godine pod br.588/10 za iznos od 27.450,00€, a stvarna vrijednost istog na dan zaključenja ugovora je iznosila 12.472,00€ i ugovoreni iznos je u potpunosti izmiren sa računa Javnog preduzeća usled čega je za JP za stambeno komunalnu djelatnost Ž. iz Ž. nastupila imovinska šteta u iznosu od 14.978,00€.  </span>
</p>
<p class="p6"></p>
<p class="p7">
<span>-</span><span class="s2">čime je izvršio krivično djelo</span><span> </span><span class="s2">nesavjestan rad u službi iz čl.417 stav 1  Krivičnog Zakonika Crne Gore  (KZCG),</span>
</p>
<p class="p7">
<span> - </span><span class="s2">pa mu sud na osnovu naprijed navedenih odredbi, te čl.5,13,15,32,33,36,42, 52,53 i 54  Krivičnog zakonika Crne Gore(KZCG), te čl.229,226, 234,239 i 374  Zakonika o krivičnom postupku Crne Gore (ZKP-a CG)</span><span> i z r i č e ,</span>
</p>
<p class="p7">
<span>                                                 USLOVNU OSUDU</span>
</p>
<p class="p8"></p>
<p class="p7">
<span> Kojom mu prethodno utvrđuje kaznu zatvora u trajanju od 6 (šest)mjeseci te istovremeno određuje da se ista neće izvršiti ukoliko okrivljeni za vrijeme provjeravanja u roku od  2(dvije) godine od dana pravosnažnosti presude na učini novo krivično djelo.</span>
</p>
<p class="p7">
<span>Obavezuje se okrivljeni da na ime imovinsko pravnog zahtjeva naknade štete plati oštećenom JP za stambeno komunalnu djelatnost "Ž." iznos od 14.978,00€ u roku od 15 dana od dana pravosnažnosti odluke.</span>
</p>
<p class="p7">
<span>Obavezuje se okrivljeni  da na ime troškova krivičnog postupka plati iznos od 320,50 €, kao i sudski paušal u iznosu od 55,00€, a sve u roku od 15 dana od dana pravosnažnosti presude pod prijetnjom prinudnog izvršenja.</span>
</p>
<p class="p9"></p>
<p class="p10">
<span class="s3">O b r a z l o ž e nj e</span>
</p>
<p class="p8"></p>
<p class="p7">
<span>ODT iz Pljevalja u optužnom predlogu Kt.br.126/11 od 19.10.2011 godine, dajući opis radnje izvršenja pravno je ocijenio da je optuženi počinio krivično djelo koje mu se stavlja na teret, na način, mjesto i vrijeme kako je to bliže opisano izrekom presude.</span>
</p>
<p class="p6">
<span>	U završnoj riječi zastupnik ODT-a Milivoje Tomčić  je izjavio da ostaje pri podnijetom optužnom predlogu, te predlaže da sud okrivljenog oglasi krivim i kazni po zakonu. </span>
</p>
<p class="p6">
<span>	U završnoj riječi punomoćnik oštećenog JP za stambeno komunalnu djelatnost Ž. je izjavio da se pridružuje završnoj riječi zastupnika ODT-a, te ispostavlja imovinsko pravni zahtjev  u iznosu od 14.978,00 €.  </span>
</p>
<p class="p6">
<span>	U završnoj riječi branilac okrivljenog je izjavio  da ostaje u svemu pri ranije datoj završnoj riječi, kao i pri razlozima istaknutim u žalbi na presudu K.br. 48/11 od 12.12.2011.godine, smatra da u radnjama okrivljenog nema elemenata krivičnog djela koje mu se stavlja na teret, pa predlaže sudu da istog oslobodi od optužbe i naknadi troškove iz budžeta čiju će visinu odrediti po pravosnažnosti presude.  </span>
</p>
<p class="p11">
<span>	 </span><span class="s4">Okrivljeni Ć.M. je na glavnom pretresu u bitnom izjavio da se ne osjeća  krivim za djelo koje mu je stavljeno na teret. Nikada, apsolutno nikada, ni nesvjesno, nije načinio štetu JP za stambeno komunalnu djelanost Žabljak. U toku 2009 godine održano je više sastanaka kojim je prisustovao, Predsjednik opštine Žabljak, pomoćnik ministra zaštite životne sredine i uredjenja porstora sa svojim saradnicima i on. Ti sastanci su održavani u kabinetu presjednika opštine, a dva sastanka u njegovoj kancelariji uz prisustvo njegovih saradnika. Na sastanke je odlazio  u pomenuto Ministatrstvo. O ovim sastancima postoje zapisnici koje su vodili saradnici pomoćnika ministra i ti zapisnici se nalaze kako u komunalnom preduzeću tako i kod Predsjednika opštine odnosno Ministarstvu. Na tim sastancima se razgovaralo o problemima funkcionisanja komunalne djelatnosti od vodosnabdijevanja do uredjenja grada.  Izmedju ostalog razgovaralo se o lošoj tehničkoj opremljenosti preduzeća, te o potrebi nužne nabavke polovnog teretnog motornog vozila,  polovne roto freze za čišćenje snijega i po mogućnosti polovne utovarne mašine za čišćenje snijega. Dogovoreno je da u finansiranju tih nabavki učestvuje Ministarstvo, Opština i preduzeće svi u skladu sa svojim mogućnostima. Što se tiče nabavke samog kamiona i roto freze ministarstvo je iskazalo spremnost ako bude u mogućnosti da ono izfinansira najveći dio, ako ne u cjelosti. Njemu je data obaveza da nakon toga kontaktira potencijalne dobavljače, što je i učinio. U tim kontaktima je došao do saznanja da se cijena takvog polovnog vozila kreće cirka 35.000,00€, a cijena roto freze u visini od 15-20.000,00€. Nakon tih obavljenih kontakata pristigle su 3 ponude. Medju tim ponudama je bila i ponuda Humanitarne organizacije "Ruka prijatelja". Zna da je ta ponuda bila najpovoljnija i nije se odnosila samo na nabavku polovnog teretnog volzila i roto freze već i na nabavku utovarne lopate i ostalih srestava, kontejnera i sl.  Nakon dostavljanja tih ponuda direktor pomenute organizacije "Ruka prijatelja" je došao na sastanak sa Predsjenikom opštine, a nakon toga je došao kod njega na razgovor i dogovor, a on je lično išao sam na dogovor i razgovor u ministarstvo. Sledeći put na razgovor i dogovor kod Presdjednika opštine otišli su on i direktor humanitarne organizacije. Tender za nabavku pomenutog vozila nije mogao raspisati, jer vozilo nije nabavljano samo iz srestava preduzeća, već je maltene sakupljao ta srestva i ta srestva nijesu jednovremeno uplaćena: Ministarstvo je uplatilo srestva posle njegovog insistiranja krajem 2009 godine i po iznosu uplate od strane Ministarstva može se zaključiti da su oni uplatili zadnji eur koji su imali, jer je uplata bila oko 7.600,00€, Opština je uplatila srestva tek u martu mjesecu 2010 godine, obzirom da su to strogo namjenska sredstva, mada su u ekonomiji sva sredstva namjenska, a da nebi došao u situaciju da se ona potroše za gorivo i slično, obzirom da je bila sezona čišćenja snijega, odmah nakon isteka novogodišnjih i božićnih praznika sredstva su uplaćena na račun Humanitarne organizacije sa računa JP za stambeno komunalno. Takodje i srestva koja su uplaćena od strane opštine Žabljak su odmah uplaćena na žiro račun dobavljača. Prije tih uplata zaključen je ugovor sa dobavljačom o nabavci predmetnog vozila. Vozilo je isporučeno preduzeću u junu mjesecu 2010 godine. On je naložio tročlanoj komisiji u sastavu P. P. dipl. mašinski ing., B.D. KV mehaničar i O.B. KV vozač da izvrše uz prisustvo dobavljača pregled pomenutog vozila i njegovu probnu vožnju. Nakon toga je napravljen zapisnik o primopredaji predmetnog vozila. Ubrzo zatim on je razriješen direktora preduzeća kao i dotadašnji Upravni odbor i postavljeno je novo rukovodstvo. Istače da je sa nabavkom toga vozila i roto freze bio u potpunosti upoznat Upravni odbor preduzeća i isti je htio da donese odluku o tome. Medjutim, odluku o tome nijesu mogli donijeti obzirom da ta srestva nijesu nabavljana samo iz srestava preduzeća, već uz učešće pomenutih sufinansijera. Narazgovor oko isporuke roto freze koja nije bila isporučen pokrenula se priča oko pomenutog polovnog tetretnog vozila, L. je predložio da ako preduzeću tehnički ili finansijski neodgovara pomenuto vozilo da mu isto vrate obzirom da za kupovinu istog ima zainteresovanih nekoliko kupaca u Podgorici, a da će on vratiti preduzeću uplaćena srestva. Zašto to novo rukovodstvo tada to nije prihvatilo i zaštitilo interes preduzeća i na taj način eliminisalo eventualnu štetu nije mu bilo jasno.Napominje da ni on kao pojedinac niti upravni odbor JP za stambeno komunalnu djelatnost nije donosio bilo kakvu odluku u pogledu nabavke TMV "Mana", a nije zaključen ni sporazum o zajedničkoj nabavci predmetnog TMV Mana. </span>
</p>
<p class="p12">
<span>  U završnoj riječi okrivljeni je izjavio da u svemu priihvata završno izlaganje   svoga branioca.  </span>
</p>
<p class="p12">
<span>Sud je posebno cijenio odbranu okrivljenoga i istu nije prihvatio, jer je usmjerena na izbjegavanje vlastite krivice. Okrivljeni ne priznaje da je učinio krivično djelo koje mu se stavlja na teret niti se osjeća krivim. Ovakvu odbranu okrivljenoga sud nije mogao prihvatiti, jer je u suprotnosti sa iskazima svjedoka R.R.,  Š.I. i S.S., a protivna je drugim sprovedenim pisanim dokazima, a naročito sa nalazom i mišljenjem, te neposrednim saslušanjem vještaka saobraćajne struke.  </span>
</p>
<p class="p7">
<span>  U dokaznom postupku radi rasvetljenja činjeničnog stanja sud je sproveo dokaze, saslušao je svjedoke: L.M., R.R., Š.I. i S.S., pročitao: ugovor o nabavci teretnog motornog vozila br.588/10 od 12.01.2010 godine zaključen izmedju JP za stambeno komunalnu djelatnost Ž. i humanitarne organizacije Ruka prijatelja iz P., akt poreske uprave PJ Pljevlja br.03717-4-2135/1 od 17.03.2011 godine o kataloškoj vrijednosti teretnog vozila MAN, izvještaj glavnog administratora Opštine Žabljak br.032/10-05-1817 od 30.11.2010 godine, finansijsku katricu konto 51111 JP za stambeno komunalnu djelatnost Žabljak kod Atlasmont banke, fakturu za JP stambeno komunalnu djelatnost Žabljak br.02/10 od 03.06.2011 godine, fakturu za JP stambeno komunalnu djelatnost Žabljak br.001/10 od 12.01.2010 godine, fakturu za JP stambeno komunalnu djelatnost Žabljak br.001/10 od 18.03.2010 godine , spisak stavki-nalozi Ruke prijatelja od JP za stambeno komunalnu djelatnost Ž., carinsku dokumentaciju Njemačka vlasnička knjiga, prevod saobraćajne dozvole i valsničke knjige, fakturu ino dobavljača i njen prevod, ugovor o radu br.982 od 31.12.2006 godine zaključen izmedju Presjednika Upravnog odbora JP za stambeno komunalnu djelatnost Ž. V.K. i okrivljenog, nalaz i mišljenje vještaka dipl. ing saobraćaja M.Č. iz B. P. od 15.07.2011 godine, te je isti neposredno saslušan na glavnom pretresu od 23.11.2011 godine, kao i na glavnom pretresu od 01.04.2013.godine,izjavu Presjednika opštine Žabljak br.031/10-01-385 od 30.04.2010 godine, Dopis VD Direktora JP za stambeno komunalnu djelatnost Žabljak br.212 od 30.04.2010 godine Ministarstvu saobraćaja pomorstva i telekomunikacije, izvještaj o posjeti predstavnika Ministarstva uređenja prostoria i zaštite životne sredine nadležnim za stambeno komunalne poslove, organima opštine Žabljak i JP za stambeno komunalnu djelatnost od 18.do 20 septembra 2009.godine, izvještaj mjera i aktivnosti čija realizacija treba da stvori pretpostake za uređenje stanja u oblastima stambene ko munalne djelatnosti i zaštite žiovotne sredine u opštini Žabljak kao i dijelu poslovak oji se odnose na NLP "Durmitor" sa prilozima, akt JP za stambeno komunalnu djelatnost Ž. br. 559 od 21.102009.godine radi davanja karakteristika roto frezi potrebnoj za unimag 1600, rješenje Ministarstva zaštite prostora i životne sredine br. 01-8032/1 od 14.12.2009.godine, rješenje MInistarstva uređenja prostora i zaštite životne sredine br. 01-8891/1/1 od 24.12.209.godine, zahtjev za finansiranje nabavke roto freze za čišćenje snijega opštine Žabljak br. 031/09-01-1145 od 02.12.2009.godine sa dopisom o realizaciji uplaćenikh sredstava br. 01/10/01 od 02.07.2010.godine i izvod iz KE UP PJ Pljevlja Ispostava Žabljak 31-04 br.245/11-2546/1 od 28.10.2011 godine.</span>
</p>
<p class="p7">
<span> </span>
</p>
<p class="p7">
<span> Svjedok L.M. na glavnom pretresu u bitnom je izjavio  da se u početku njihovih pregovora nije   radilo o predmetnom, vozilu već o roto frezi. Bio je na sastanku komunalnih i vodovodnih preduzeća u hotelu "Ljubović" i upozno   se sa prestavnicom Ministarstva za uredjenje prostora i zaštite životne sredine koja mu je rekla da je potrebna jedna roto freza- polovna  na Žabljaku, da li bi on to mogao da nabavi, rekao je da može i da bi dobro bilo da ga najavi kod pomoćnika ministra S.S., što je ona i uradila. On je jedan dan  pošao kod S., ne samo zbog roto freze nego uopšteno da se pomogne opštinama koje nijesu razvijene na sjeveru CG, što je gospodin S. veoma ljubazno prihvatio.  Poslije tog razgovora on je zamolio jednog njegovog prijatelja da ga poveže sa Presjednikom opštine Žabljak. Njegov prijatelj ga je preporučio da dodje kod presjednika opštine Žabljak i ispričao mu da može da nabavi polovnu roto frezu, neophodnu za zimski period u Žabljaku. Pitao je Predsjednika dali je potrebna neka oprema nevezano za frezu, Predsjednik mu je rekao, a šta nama sve nije potrebno, nego mi nemamo para.  Rekao mu je da je potrebno što šta i on mu je rekao da može da se nabavi freza, kamion za odvoz smeća, snijega i dr. Rekao mu je da o tim potrebama razgovara sa direktorom komunalnog Ć.. Ć. i on su bili zajeno na sastanku kod Predsjednika opštine.  Na ovom sastanku je odlučeno, pošto  se čuo još jednom  sa pomoćnikom ministra da će ministarstvo koje on prestavlja da plati frezu i da će jednim dijelom da učestvuje Ministarstvo, Opština i Javno preduzeće, o svemu je izvijestio presjednika, što su sve tri strane prihvatile. Poslao je ponudu Ć., što se tiče karakteristika freze i kamiona, ta ponuda je imajući u vidu proizvodjača kamiona marke "MAN" i freze marke "Šmit"  prihvaćena, pa su   napravili ugovor o nabavci. U svemu tome je bilo kašnjenja u plaćanju odnosno prebacivanju srestava i u tom vremenu njihova opcija je istekla za frezu tako da ih čovjek koji je prodavao frezu nije htio čekati. On je u Njemačku preko njegovih posrednika došao do dobrog kamiona, odnosno bila su dva na raspolaganju. Zvao je sa lica mjesta Ć. da mu kaže o kojim kamionima je riječ i kakvih su karakteristika. Njegov odgovor je bio, molim te pogledaj kao što smo se dogovorili da to bude dobro ili bolje rečeno uzmi kao što bi uzeo za sebe, tako je i uradio. Kamion je došao u CG, taj kamion nije imao kipu koja je bila predmet ugovora, ali je kipa uradjena u servisu "B." u Podgorici sa original djelovima i sa svim priključcima koji pripadaju takvom kamionu za njegovu nesmetanu funkcionalnost.  Vozači su dovezli kaomion na plac JP komunalnog Ž., bili su sa Ć. i nakon što su kamion pregledali, ustanovili da je kamion u potpunosti dobar i da odgovara svrsi namjene. Na osnovu svega toga potpisan je zapisnik o primopredaji. Na jenom sastanku kod D.R. gdje je i pozvan Ć.M., predložio je , da ako se R. ne svidja predmetni kamion, da on isti mogože prodati, jer ima interesanata, a pare ću im povratiti, našta je on odgovorio neznam vidjećemo. Napominje da je za predmetno vozilo od kupca dobijena faktura u iznosu od 1.000,00 €, dok je ostali iznos oko 20.000,00 € utrošen na dograđivanje vozila, farbanje, ostale priključke da bi se vozilo dovelo da bude funkcionalno i zadovoljio korisnika, za plaćanje posrednika, prevodioca, putnih troškovai za njega i još za  jedno lice koje je išlo sa njime i dr. </span>
</p>
<p class="p7">
<span>Sud je cijenio iskaz ovog svjedoka i isti nije prihvatio, jer je usmjeren na olakšavanje krivično pravnog položaja okrivljenog.  Ovaj svjedok nastoji da kroz svoj iskaz opravda postupke okrivljenoga vezane za nabavku predmetnog kamiona, navodeći da je sve od strane okrivljenog radjeno po zakonu, a uz odobrenje nadležnog ministarstva i opštine, a kroz program pomoći nerazvijenim Opštinama sjevera u nabavljanju neophodne opreme za potrebe komunalnih službi. Navodi ovog svjedoka nijesu podkrijepljeni nikakvim pisanim dokazima u pravcu da je za svoje aktivnosti imao odobrenja Opštine Žabljak ili nadležnog ministarstva, a nije posjedovao ni odluku Upravnog odbora oštećenog JP za stambeno komunalnu djelatnost, kao ni predmetnog ministarstva.</span>
</p>
<p class="p7">
<span>Svjedok R.R. na glavnom pretresu u bitnom je izjavio da je postavljen na mjesto VD Direktora 08.07.2010 godine. Prilikom preuzimanja dužnosti imao je obavezu da napravim popis osnovnih sredstava, medju kojima se nalazio i predmetni kamion. Jednom prilikom u razgovoru sa Presjednikom opštine tih dana, pitao ga je kakav vam je ono kamion što ste nabavili, jer takav nije bio dogovoren. Iz razgovora sa istim rečeno mu je da je u Ministarstvo uređenja  prostora i zaštite životne sredine postignut dogovor o nabavci kamiona i roto freze za JP komunalno, s tim što bi učesnici u tom postupku bili opština, ministarstvo pomenuto i JP za komunalno. U odnosu na roto frezu koja je trebala da bude nabavljena uplaćena su srestva ovim redom: 18.12.2009 godine Ministarstvo za zaštitu životne sredine  upolatilo je iznos od 7.000,00€, 21.12.2009 komunalno preduzeće uplaćuje Humanitarnoj organizaciji 7.000,00€, ta roto freza nikada nije isporučena, a dobavljač je vratio pare preduzeću. Vezano za kamion "MAN" dogovor je bio da Ministarstvo za zaštitu životne sredine uplati 7.682,00€ i prenijelo je pare na račun JP komunalno dana 28.12.2009 godine, da bi 12.01.2010 godine komunalno preduzeće pomenuti iznos prenijelo Humanitarnoj organizaciji, 17.02.2010 godine opština učešće od 8.000,00€ uplaćuje JP komunalnom preduzeću, da bi komunalno preduzeće 19.03.2010 godine uplatilo 17.818,00€ na račuin Humanitarne organizacije i 04.06.2010 komunalno prduzeće uplaćuje na račun Humanitarne organizcije 1.950,00€ da bi ukupan iznos plaćenih računa sa JP komunalno na račun Humanitarne ogranizacije bio 27.450,00€, što odgovara cijeni iz kupoprodajnog ugovora zaključenog izmedju JP komunalnog i Humanitarne organizacije. </span>
</p>
<p class="p7">
<span>Svjedok Š.I. na glavnom pretresu u bitnom je izjavio da negdje u septembru 2009 godine Ministarstvo uredjenja prostora i zaštite životne sredine, krenulo je u obilazak svih Opština CG, a medju njima i Opštine Žabljak. To su bile višednevne radne posjete organizovane na nivou pomoćnika ministara, sa ciljem da se sagleda stanje i vidi može li se pomoći opštinama u rejšavanju nekih problema. Bio je na jednom od tih sastanaka i to na njegovom uvodnom dijelu, pozdravio goste u svojstvu presjednika, a sastanku su prisustovali u ime opštine Žabljak Sekretar sekretarijata za urbanizam S.Z. i glavni administrator Opštine M.O.. Sastanci su se održavali u opštini Žabljak u prostorijama JP komunalno, a neki i u Podgorici. Nakon svih tih sastanaka donešeni su odredjeni zaključci sa kojima je upoznat, a izmedju ostalog odlučeno je da se finansira od strane Ministarstva izgradnja vodovoda na Njegovudji, nabavka rotofreze za čišćenje snijega, nabavka kontejnera za odvoz smeća i da se vidi kod medjunarodnih donataara da se nabavi vozilo za čišćenje snijega. Za roto frezu  koliko zna srestva su uplaćena JP komunalnom preduzeću u iznosu od 7.000,00€, Opštini Žabljak 20,000,00€ za nabavku kontejnera kao i srestva za opravku vodovoda na Njegovudji. Krajem 2009 godine na inicijatuvu Ministarstva odlučeno je da se nabavi jedan kamion koji bi u zimskom periodu služio za odvoz snijega, a u ljetnjem za opravku makadamskih puteva.  Nabavka tog kamiona je išla preko JP za komunalno . Ima informaciju da je Ministarstvo iznos od 7 - 8.000,00€ uplatilo komunalnom u decembru 2009 godine. Opština Žabljak nije imala sredstva predvidjena za nabavku tog kamiona, ali je imala predvidjena sredstva za pomoć komunalnom preduzeću či je osnivač u iznosu od 20.000,00€  u rubrici transvera. Opština Žabljak je komunalnom preduzeću u 2010 godini prenijena 10.00,00€ putem 3 uplate: jedna 17 februaka 8.000,00€, 19 februara od 1.000,00€  i treća 29 decembra 2010 godine od 1.000,00€. To nijesu bila srestva direktno namijenjena za kupovinu kamiona, ali jesu za pomoć komunalnom preduzeću i oni su imali  pravo da raspolažu kako oni odluče. Navodi  da od strane opštine ili nekog opštinskog organa nije donijeta nikakva odluka vezana za nabavku predmetnog TMV Mana, a ni odluka  o iznosu uplaćenih sredstava JP  za nabavku predmetnog vozila, jer se radilo o transfesu sredstava, trebalo je da bude uplaćeno 20.000,00 € od strane opštine, ali pošto nije bilo sredstava u tolikom iznosu uplaćeno je 10.000,00 € na gore navedeni način. Moguće je da je okrivljeni predlagao da se zaključi sporazum o zajedničkoj nabavci između JP komunalnog, opštine i Ministarstva, ali je on bio češće odsutan zbog bolesti pa nije do toga  došlo. Izjavu od 30.04.2012.godine neko mu je donio da potpiše i to u cilju lakšeg prelaska granice sa vozilom Man, objašnjava da opština nije nabavljala navedeno vozilo već je procedura takla kako je i ranije naveo. Opština je posredovala samo radi smanjenja carine na granici.  </span>
</p>
<p class="p7">
<span>Sud je cijenio iskaze svjedoka R.R. i Š.I., kao objektivno date, logične i jasne. Sud nije imao nijednog razloga da ne pokloni vjeru iskazima ovih svjedoka, jer isti imaju prodlogu u nalazu i mišljenju, te neposrednom saslušanju vjejštaka saobraćajne struke, a nijesu protivni ostalim provedenim pisanim dokazima.</span>
</p>
<p class="p7">
<span>Iz iskaza svjedoka S.S. u bitnom proizilazi da je negdje u septembru 2009.godine na kolegijumu ministra dogovoreno da ministarstvo pomogne opštini Žabljak. U periodu od 18. do 21. septembra 2009.godine kao pomoćnik ministra u čijoj nadležnosti su bili poslovi komunalne djelatnosti sa svojim saradnicima obavljao razgovore i opštini Žabljak i to sa resornim sekretarom Z. i direktorom JP komunalnog Ć., te direktorom NP "Durmitor". Razgovori su tekli na bazi obavljanja poslova u komunalnoj djelatnosti. Na tim sastancima je konstatovano da JP za komunalno stambene poslove  ima problema i da nema odgovarajuću kadrovsku strukturu i opremu. U tom pravcu su upozoreni da imaju jedno vozilo UNIMAG koje nije bilo dovoljno za čišćenje snijega,već da je potrebna i roto freza i jedno teretno motorno vozilo a bilo je još i drugih urgentnih poslova kao na primer  za nabavku kontejnera, sanaciju rezervoara na Njegovuđi i izgradnji vodovoda na Njegovuđi.  Bilo je i drugih poslova za koje nijesu ocijenili da su urgentni. Na osnovu zahtjeva JP za stambenu djelatnost 2009.godine i predsjednika opštine Žabljak, Ministarstvo  zaštite životne sredine i uređenja prostora je izvršilo u decembru 2009.godine dvije uplate jednu od 7.000,00 € i jednu od 7.682,00 € za nabavku kamiona. Po uplati ovih sredstava interesovali su se na koji način su ta sredstva realizovana i dobili su informaciju da je kamion nabavljen negdje u maju 2010.godine, a da   roto frerza nije nikako nabavljena. Usresredili su pažnju na roto frezu koja nije nabavljena i nijesu se više bavili sa kamionom koji je bio nabavljen. Pošto je ovo sve bilo davno konsultovao se sa svojim saradnicima i dodatno je saznao da je udio njegovog ministarstva u nabavci predmetnog vozila bio u plati trećine sredstava za nabavku kamiona. Napominje da o uplati ovih sredstava nije donijeta  nikakva posebna odluka na nivou Ministarstva, a nije mu poznato ni da je postojala inicijativa da se napravi zajednički sporazum između donatora sredstava za nabavku predmetnog vozila.</span>
</p>
<p class="p7">
<span> Sud je cijenio iskaze svjedoka R.R.,  Š.I., i S.S. kao objektivno date, logične i jasne, pa ih je kao takve i prihvatio. Sud nije imao nijednog razloga da ne pokloni vjeru iskazima ovih svjedoka, se ustu neđusobno podudaraju a nijesu u suprotnosti sa sprovedenim pisanim dokazima, a posebno sa nalazom i mišljenjem, te neposrednim saslušanjem vještaka saobraćajne struke. </span>
</p>
<p class="p7"></p>
<p class="p7">
<span>Iz ugovora o nabavci teretnog motornog vozila br.588/10 od 12.01.2010 godine proizilazi da je zaključen izmedju JP za stambeno komunalnu djelatnost Žabljak, zastupane po M.Ć. direktoru iste, koji ga je svojeručno potpisao i humanitarne organizacije "Ruka prijatelja" iz P., zastupane po M.L. direktoru iste. </span>
</p>
<p class="p7">
<span> Iz akta poreske uprave PJ Pljevlja br.03717-4-2135/1 od 17.03.2011 godine o kataloškoj vrijednosti teretnog vozila MAN, proizilazi da je Poreska uprava PJ Pljevlja utvrdila tržišnu vrijednost za teretno motorno vozilo marke MAN zapremine 9973 cm3 snage 198 KV, 270 KS, nosivosti 1484 T, oblik karosertije kiper, godina porizvodnje 1991 u iznosu od 13.561,70€, procjena izvršena na osnovu kataloga br.03/17 -1-1133 od 11.02.2010 godine.</span>
</p>
<p class="p7">
<span>Iz izvještaja glavnog administratora Opštine Žabljak br.032/10-05-1817 od 30.11.2010 godine, proizilazi da je Opština Žabljak postupajući po dopisu Uprave policije Ispostave Žabljak od 24.11.2010 godine, a koji se odnosi na kontrolu nabavke teretnog motornog vozila MAN za potrebe JP za stambeno komunalnu djelatnost Žabljak dostavila policiji na upotrebu sledeću dokumentaciju kojom raspolaže: fotokopiju izvještakja o posjeti prestavnika Ministarstva uredjenja prostora i zaštite životne sredine nadležnim za stambeno komunalne poslove  organima Opštine Žabljak i Javnog preduzeća i fotokopiju obrazaca plaćeni nalozi za fizička i pravna lica za 2010 godinu koji se odnose na navedeno javno preduzeće.</span>
</p>
<p class="p7">
<span>Iz finansijske katrica konto 51111 JP za stambeno komunalnu djelatnost Žabljak kod Atlasmont banke, proizilazi da je za period od 01.01.2010 godine do 31.12.2010 godine iz više navrata" Ruci prijatelja" iz P. isplaćeno ukupan iznos od 19.968,00€</span>
</p>
<p class="p7">
<span>Iz fakture  JP za stambeno komunalnu djelatnost Ž. br.02/10 od 03.06.2011 godine, proizilazi da je "Ruka prijatelja" iz P. na ime usluge dopreme kamiona MAN kao i troškova carinine i špedicije izdala fakturu na ime JP za stambeno komunalnu djelatnost  iznos do 1.950,00€.</span>
</p>
<p class="p7">
<span>Iz fakture   JP za stambeno komunalnu djelatnost Ž. br.001/10 od 12.01.2010 godine, proizilazi da je "Ruka prijatelja" iz P. na ime motornog teretnog vozila marke MAN nosivost 16t, komad 1, godina proizvodnje 1991izdala fakturu na ime JP za stambeno komunalnu djelatnost  iznos do 7.682,00€.</span>
</p>
<p class="p7">
<span>Iz fakture   JP za stambeno komunalnu djelatnost Ž. br.001/10 od 18.03.2010 godine, proizilazi  da je "Ruka prijatelja" iz P. na ime motornog teretnog vozila marke MAN nosivost 16t, komad 1, godina proizvodnje 1991 izdala fakturu na ime JP za stambeno komunalnu djelatnost u iznosu do 25.500,00€. Napomena uplaćen avancs po fakturi  br.001/10 od 12.01.2010 godine 7.682,00€. Ostalo za uplatu 17.818,00€.</span>
</p>
<p class="p7">
<span>Iz  spiska stavki-nalozi "Ruke prijatelja" od JP za stambeno komunalnu djelatnost Ž., proizilazi da "Ruka prijatelja" iz P. potražuje od JP za stambeno komunalnu djelatnost na osnovu izdatih naloga ukupan iznos od 27.450,00€.</span>
</p>
<p class="p7">
<span>Iz carinske dokumentacije Njemačka vlasnička knjiga, prevod saobraćajne dozvole i valsničke knjige, faktura ino dobavljača i njen prevod, proizilazi da je teretno motorno vozilo marke MAN, tip FO1 godina proizvodnje 1991, zapremina 9973cm3, naga 198KV, boja plava, dvoje vrata, nostivost 11.500 kg, prošlo kroz cartinku ispostavu-terminal Podgorica, da je isto posjedovalo saobraćajnu dozvolu  izdatu u Njemačkoj, koji papiru su sa njemačkog posrestvom stalnog sudskog tumača za njemački jezik prevedeni  i predati zajedno sa pristiglim vozilom "Ruci prijatelja " u Podgorici.</span>
</p>
<p class="p7">
<span>Iz Izjave Presjednika opštine Žabljak br.031/10-01-385 od 30.04.2010 godine, proizilazi da se kamion marke "MAN" sa brojem šasije ... nabavlja isključivo za potrebe JP za stambeno komunalnu djelatnost Ž., da će isključivo služiti u svrhu obezbedjenja funkcionalnosti komunalnih usluga i da se u druge svrhe nemože upotrijebiti. Garantuje da će pomenuto vozilo biti vlasništvo navedenog javnog preduzeća, neće biti otudjeno niti davano na usluge trećem licu. </span>
</p>
<p class="p7">
<span> Iz dopis VD Direktora JP za stambeno komunalnu djelatnost Ž. br. 212 od 30.04.2010 godine Ministarstvu saobraćaja pomorstva i telekomunikacije, proizilazi da se VD Direktor JP  za stambeno komunalnu djelatnost iz Žabljaka obratio pomenutim zahtjevom kako bi Ministarstvo saobraćaja, pomorstva i teolekomunikacija odobrilo uvoz jednog teretnog vozila marke "MAN", sa brojem šasije ..., proizvedenog 1991 godine, te bi sa njegovim uvozom pomogli još kvalitetnijem obavljanju djelatnosti ovog preduzeća.</span>
</p>
<p class="p7">
<span>Sud je cijenio gore navedene pisane dokaze, kao u svemu jasne i nesumljive, donijete u za to odredjenom postupku, pri čemu treba imati u vidu da stranke istima nijesu prigovorile, kako u pogledu autentičnosti, tako i u pogledu pravilnosti njihvog sastavljanja.</span>
</p>
<p class="p7">
<span>Iz nalaza i mišljenje vještaka dipl. ing saobraćaja M.Č. iz B.P. od 15.07.2011 godine, proizilazi da je novonabavna vrijednost vozila MAN FO1 iznosi 124.717,00€. Vrijednost teretnog vozila MAN FO1 proizvedenog 1991 godine (starosit 18 godina i 7 mjeseci prema jedinstvenim kriterijumima za procjenu je 10%) i na dan 12.01.2010 godine iznosi 12.472,00€.</span>
</p>
<p class="p7">
<span>  Vještak dipl. ing saobraćaja M.Č. je neposredno saslušan  na glavnom pretresu održanom dana 23.11.2011 godine i dana 01.04.2013.godine, pa je naveo da ostaje u potpunosti pri datom nalazu i mišljenju od 15.07.2011 godine, te neposrednom saslušanju sa zapisnika o glavnom pretresu od 23.11.2012.godine. Navodi da je za utvrdjivanje nabavne vrijednosti predmetnog vozila korišćen  katalog Nacionalnog biroa osigurivača CG izdanje 2010 godine, a taj katalog je u primjeni kako u sudskim postupcima tako i u postupcima poreske uprave  i on zamjenjuje katolog AMS Srbije koji je bio u upotrebi do ovog izdanja, a predmetno izdanje je prvo izdanje u CG ovog formata. Procjena vrijenosti vozila je izvršena na osnovu dokumentacije iz spisa Kt-s 14/11 na dan sačinjavanja ovog nalaza  ( istražni spisi speijalnog tužilaštva Bijelo Polje).  Metodologija koja je primijenjena za utvrdjivanje vrijednosti ovog  vozila je standardizovana u ovoj oblasti i polazi od kataloške vrijednniosti novonabavnog vozila, a ne postoji kataloška vrijednost rabljenog vozila. Kod ovakve utvrdjene novonabavne vrijednosti vozila primjenom amortizacije na osnovu starosti vozila utvrdjena je eksplataciona vrijednost vozila koje je staro 18 godina i 7 mjeseci i soziromo da po tehničkim izmeriteljima vrijednost vozila nakon 14 godina ima konstatnu eksplatacionu vrijednost oko 10% novonabavne vrijednosti, to je i za ovo vozilo koje je staro 4 godine i 7 mjeseci uzet isti procenat eksplatacione vrijednosti pod predpostavkom da je ovo vozilo tehnički ispravno, da se može registrovati. Za ovu starost vozila može se vršiti korekcija ovako utvrdjene vrijednosti i to umanjenjem i uvećanjem, umanjenjem zbog tehničke zastarelosti, a uvećanjem ako su na predmetnom vozilu u toku eksplatacije ugradjivani agregati izvan serijskih za ovaj tip vozila o čemu u predmetnom spisu nema podataka. Tržišna vrijednost vozila može se utvrditi samo na onom tržištu na kome postoji promet ovakvog tipa, marke i modela vozila i ta tržišna vrijednost je srednja vrijednost realizhovanih prometa ovakvih tipova vozila. </span>
</p>
<p class="p7">
<span> Sud je cijenio nalaz i mišljenje vještaka saobraćajne struke, te njegova neposredna saslušanje na glavnim pretresima, kao objektivno dato u skladu sa pravilima nauke i struke, na bazi raspoložive dokumentacije iz spisa predmeta, pa ga je kao jasnog i nesumljivog u potpunosti prihvatio i uzeo za podlogu svoje odluke, pri čemu na neposredna izjašnjenja vještaka stranke nijesu imale prigovora.</span>
</p>
<p class="p7">
<span>Sud je cijenio i ostale pisane dokaze, ali je zaključio da isti nijesu od uticaja na odlučivanje u ovoj krivično pravnoj stvari.</span>
</p>
<p class="p7">
<span> Iz izvoda u KE UP PJ Pljevlja Ispostava Žabljak 31-04br.245/11-2546/1 od 28.10.2011 godine proizilazi da je okrivljeni osudjivan i to presudom K.br.64/97 od 26.05.1999 godine Osnovni sud u Žabljaku čl.177 stav 1 u vezi čl.172 stav 1 i čl.175 stav 1 KZRCG 4 (četiri) mjeseca zatvora kaznu izdržao.</span>
</p>
<p class="p7">
<span>Na osnovu savjesne i brižljive ocjene provedenih dokaza od kojih zavisi vrsta i mjera krivične sankcije, a cijeneći sve u smislu čl. 17 i 370 stav 3 ZKP-a, sud je na pouzdan način zaključio da je okrivljeni učinio krivično djelo na način, mjeso i u vrijeme kako je to bliže opisano izrekom presude.</span>
</p>
<p class="p6">
<span class="s5">	   Pravnom ocjenom   ovakvo utvrdjenog činjeničnog stanja sud nalazi dase u radni okrivljednog stiču svi bitni elemtni bića krivičnog djela, nesavjestan rad u službi iz čl.417 stav 1  Krivičnog Zakonika CG, a ovo krivično djelo čini »službeno lice koje kršenjem zakona ili drugih propisa ili opštih akata propuštanjem dužnosti nadzora ili na drugi način očigledno nesavjesno postupa u vršenju službe i ako je bilo svjesno ili je bilo dužno i moglo biti svjesno da usled toga može nastupiti teža povreda prava drugog ili imovinska šteta, pa takva povreda odnosno šteta u iznosu koji prelazi 3.000,00€ i nastupi«, pa kako je  okrivljeni u svojstvu službenog lica V.D. Izvršnog direktora JP za stambeno komunalnu djelatnost Ž., tokom januara mjeseca 2010 godine kršenjem zakona očigledno nesavjesno postupao u vršenju službe i ako je bio svjestan da usled toga za njegovo preduzeće može nastupiti imovinska šteta na način što jesuprotno Zakonu o javnim nabavkama ("Sl.list.CG.br.46/06) bez provodjenja otvorenog postupka javne nabavke pošto se radilo o nabavci robe čija vrijednost prelazi iznos od 10.000,00€ izvršio nabavku polovnog kamiona marke MAN Kiper tip FO1 godina proizvodnje 1991 i sa dobavljačem humanitarnom organizacijom Ruka prijatelja Maline bb. iz Podgorice koju zatupa direktor M.L. zaključio ugovor o nabavci tretnog motornog vozila dana 12.01.2010 godine pod br.588/10 za iznos od 27.450,00€, a stvarna vrijednost istog na dan zaključenja ugovora je iznosila 12.472,00€ i ugovoreni iznos je u potpunosti izmiren sa računa Javnog preduzeća usled čega je za JP za stambeno komunalnu djelatnost Ž. iz Ž. nastupila imovinska šteta u iznosu od 14.978,00€. Odredbom čl.19 Zakona o javnim nabavkama(„Sl.list.RCG“,br.46/06), predvidjeno</span><span class="s6"> je "Naručilac, u zavisnosti od vrijednosti javne nabavke, sprovodi postupak javne nabavke, i to: </span><span class="s5">na jedan od načina predviđen u članu 18. stav 1. tačka 1 do 4 (javno oglašavanje poziva), u slučajevima kada vrijednost javne nabavke prevazilazi iznos od 10.000,00€ za nabavku roba i usluga, odnosno 30.000,00€ za nabavku radova (I vrijednosni razred). Odredbom čl.20 Zakona o javnim nabavkama  predvidjeno je "Otvoreni postupak javne nabavke je osnovni način nabavke, za koji se javno objavljuje poziv za javno nadmetanje i u kojem sva lica koja imaju interes za dobijanje ugovora o javnoj nabavci mogu podnijeti ponudu, u skladu sa zahtjevima i uslovima datim u pozivu za javno nadmetanje i tenderskoj dokumentaciji". </span>
</p>
<p class="p7">
<span>Dakle, u konkretnom slučaju utvrdjeno  je da je okrivljeni bez sprovodjenja otvorenog postupka javne nabavke, izvršio nabavku polovnog kamiona marke "MAN" kiper tip FO1, godina proizvodnje 1991, za iznos od 27.450,00€ i ako je bio dužan gore navedenim odredbama</span><span class="s7"> </span><span>Zakona o javnim nabavkama da sprovede otvoreni postupak javne nabavke, to jest javno objavi poziv za javno nadmetanje, jer se radi o nabavci polovnog kamiona čija vrijednost prelazi iznos od 10.000,00€. Ne stoji konstatacija iznesena u odbrani okrivljenoga da se javni tender nije mogao raspisati, jer se predmetni kamion nije nabavio samo i isključivo iz sredstava JP  stambeno -  komunalnog,kao i da visina sredstava koje je JP stambeno komunalno uplatilo za nabavku predmenog kamiona nije to zahtijevalo, budući da JP za stambeno komunalnu  djelatnost  nije bilo isključivi finansijer predmetne nabavke, već  se nabavka finansirala iz tri izvora: od JP stambeno-komunalno, Opštine Žabljak i Ministgarstva uređenja prostora i zaštite životne sredine. Ovakva tvrdnja iznesena kroz odbranu okrivljenog je za sud neprihvatljiva, jer su svi donatori odnosno sufinansijeri uplatili odgovarajuća sredstva u iznosima kako je to bliže navedeno  kroz predmetnu odluku na žiro račun JP   za stambeno komunalnu djelatnost. Nakon što su ta sredstva legla na žiro račun JP za  stambeno komunalnu djelatnost, sa tim sredstvima kao sredstvima JP za stambeno komunalnu djelatnost je upravljao i raspolagao isključivo okrivljeni kao službeno lice - VD izvršni direktor, a koji za ovakve radnje  i svoje postupke nije bio ovlašćen ni od strane donatora, opštine Žabljak i predmetnog Ministarstva niti pak od strane organa upravljanja JP za stambeno komunalnu djelatnost, što dalje znači da je okrivljeni kao službeno lice iz čl. 142 KZ CG očigledno nesavjesno postupao u vršenju službe, na način što je ispoljio visok tj. izrazit  stepen nesavjesnog postupanja u vršenju službe, usled čega je za oštećeno JP za stambeno komunalnu djelatnost nastupila imovinska šteta u iznosu od 14.978,00 €, zbog čega je  krivično pravno i odgovoran. </span>
</p>
<p class="p11">
<span>	</span><span class="s4">Okrivljeni je u konkretnom slučaju postupao sa umišljajem,  jer je bio   svjestan da njegovi navedeni postupci i radnje predstavljaju  kršenje Zakona i da usled toga može nastati  imovinska šteta ili teža povreda prava drugoga, pa je na to pristao. </span>
</p>
<p class="p7">
<span>Pri odmjeravanju vrste i visine kazne sud je cijenio stepen krivice okrivljenoga i druge okolnosti predvidjene čl.42 KZ CG, pa je od olakšavajućih okolnosti na strani okrivljenog cijenio da se radi o čovjeku srednje dobi, ocu dvoje punoljetne djece, nezaposlenom  a koji se korektno ponašao tokom postupka. Sud je kao otežavajuću okolnost  cijenio i raniju osuđivanost okrivljenog, ali je pri tom imao u vidu činjenicu da je od ranije osude  protekao znatan vremenski period tj. period preko  10 godina,  kao i da se ne radi o istovrsnom krivičnom djelu, pa je u konkretnom slučaju okrivljenom izrekao uslovnu osudu utvrđujući mu kaznu zatvora u trajanju od 6 (šest) mjeseci za vremenski period od 2 (dvije) godine  smatrajući da će se sa ovom efektivnom kaznom upotpunosti ostvariti svrha kažnjavanja shodno čl.32 KZCG, a u okviru opšte svrhe krivičnih sankcija iz čl.4 KZCG.</span>
</p>
<p class="p7">
<span>Obavezuje se okrivljeni  da na ime imovinsko pravnog zahtjeva naknade štete plati oštećenom JP za stambeno komunalnu djelatnosti "Ž." iz Ž. iznos od 14.976,00 € u roku od 15. dana nakon pravosnažnosti odluke, shodno čl. 234 i 239 ZKP-a. </span>
</p>
<p class="p7">
<span>Sud je obavezao okrivljenog da plati troškove krivičnog postupka  u iznosu od 320,50€, a koji troškovi se odnose na nagradu vještaku saobraćajne struke za dati nalaz i mišljenje, te za njegovo prisustvo na održanim glavnim pretresima za dane 23.11.2011.godine i 01.04.2013.godine, shodno čl.229 ZKP-a, kao i da plati sudski paušal u iznosu od 55,00€, a koji iznos je odmjeren sobzirom na težinu, složenost  i trajanje postupka shodno čl.226 stav 3 ZKP-a. </span>
</p>
<p class="p7"></p>
<p class="p7">
<span>	</span><span class="s2">OSNOVNI SUD U ŽABLJAKU</span><span>, dana 05.04.2013 godine</span>
</p>
<p class="p7"></p>
<p class="p7"></p>
<p class="p13">
<span class="s2">ZAPISNIČAR                                                                                S U D I J A </span>
</p>
<p class="p6">
<span>Nadja Kaljević.s.r.                                                                  Milovan Jovković.s.r.</span>
</p>
<p class="p6"></p>
<p class="p14">
<span class="s2"> </span>
</p>
<p class="p15">
<span> </span>
</p>
<p class="p2">
<span class="s2">PRAVNA POUKA</span><span>. Protiv ove presude ima se pravo</span>
</p>
<p class="p2">
<span>žalbe Višem sudu u Bijelom Polju u roku od 8 dana</span>
</p>
<p class="p2">
<span>od dana prijema iste, a preko ovog suda </span>
</p>
<p class="p15"></p>


</body>
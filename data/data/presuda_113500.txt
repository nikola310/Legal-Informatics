<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:14pt;font-family:'Arial'}
.span2{;font-family:'Arial'}
.span3{;font-size:12pt;font-family:'Arial'}
.span4{color:#000000;font-size:12pt;font-family:'Arial'}
.span5{;font-size:12pt;font-family:'Arial';font-style:italic }
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:center;">
<span class="span1"></span>
</p>
<p>&nbsp;</p>
<p style="text-align:center;">
<span class="span2">U IME CRNE GORE</span>
</p>
<p style="text-align:right">
<span class="span3">Posl. br.K.183/14</span>
</p>
<p>&nbsp;</p>
<p>
<span class="span3">Osnovni sud u Cetinju, kao prvostepeni krivični,  po sudiji Mariji Ćupić, kao sudiji pojedincu ,uz učešće Aleksandre Martinović, kao zapisničara, u krivičnom predmetu protiv okrivljenog  V. D. zbog krivičnog djela ugrožavanje javnog saobraćaja  iz čl.339. st. 3. u vezi st.1 Krivičnog zakonika CG u sticaju sa krivičnim djelom nepružanje pomoći licu povrijeđenom u saobraćajnoj nezgodi  iz čl. 347. st 1 Krivičnog zakonika CG, a u vezi čl.48. KZ CG ,odlučujući po Optužnom predlogu ODT-a Cetinje ,Kt  150/14 od 16.12. 2014. godine, nakon održanog glavnog i javnog pretresa dana 23.02.2015. godine, u prisustvu zastupnika optužbe M. Đ. savjetnika ODT Cetinje, okrivljenog  V. D. branioca okrivljenog B. R. adv.iz Podgorice, i oštećene Đ. V. donio je dana 26.02.2015. godine i javno objavio </span>
</p>
<p>&nbsp;</p>
<p style="text-align:center;">
<span class="span3">P R E S U D U </span>
</p>
<p>
<span class="span3">Okrivljeni:</span>
</p>
<p>&nbsp;</p>
<p>
<span class="span3">V. D. od Đ. i majke K. rođene S. rođen. 11.02.19... godine u Cetinju, sa prebivalištem u Budvi,  državljanin Crne Gore, penzioner, oženjen, srednjeg imovnog stanja, neosuđivan</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span3">K r i v  je</span>
</p>
<p>&nbsp;</p>
<p>
<span class="span3">Što je :</span>
</p>
<p>
<span class="span3">Dana 25. jula 2014. godine , oko 13,30 časova, na raskrsnici ulica Baja Pivljanina  i Pavla Rovinskog u Cetinju, upravljajući u saobraćaju vlastitim putničkim motornom vozilom marke Toyota corolla, reg oznaka BD AK ... ne pridržavajući se saobraćajnog propisa iz člana 17.st.1 Zakona o bezbjednosti saobraćaja na putevima, kojim je propisano da je vozač dužan da obrati pažnju na pješake koji se nalaze na kolovozu ili  stupaju na  kolovozu ili iskazuju namjeru da stupe na kolovoz  i da ne ugrožava njihovu bezbjednost,  ugrozio život  i tijelo oštećene Đ. V. iz Cetinja, koja je kritične prilike stupala na kolovoz i prelazila kolovoz od lijeve prema desnoj strani kolovoza , na kojem mjestu ne postoji obilježen pješački prelaz , na način što, iako je bio svjestan da je dužan da obrati pažnju na  oštećenu, koja je već stupila na kolovoz  i  da blagovremeno preduzme radnju zaustavljanja vozila, nije obratio adekvatnu pažnju na pješaka – oštećenu  Đ. V.  niti je preduzeo radnju zaustavljanja vozila, da </span><span class="span3">bi propustio oštećenu da pređe kolovoz, olako držeći da neće doći  ili da će  spriječiti nastanak saobraćajne nezgode, uslijed kojih propusta  je došlo do kontakta prednjeg lijevog dijela vozila kojim je upravljao sa pješakom –oštećenom Đ. V. kojom prilikom je ista zadobila laku tjelesnu povredu  u vidu nagnječenja lijevog stopala, </span>
</p>
<p>
<span class="span3">-čime je izvršio  krivično djelo ugrožavanje javnog saobraćaja iz čl.339.st 3. u vezi st.1 Krivičnog zakonika Crne Gore </span>
</p>
<li>
<span class="span3">pa sud okrivljenom primjenom citiranog zakonskog propisa i čl. 4., 5., </span><span class="span3">13, 16, 42, 52, 53, 54,  KZ CG  i čl 226 -229,239 i 374 ZKP-a  izriče</span>
</li>
<p>&nbsp;</p>
<li style="text-align:center;">
<span class="span3">U S L O V N U  O S U D U</span>
</li>
<p>&nbsp;</p>
<li>
<span class="span3">Kojom okrivljenom  utvrđuje kaznu zatvora u trajanju od 30 dana, i istovremeno određuje da se navedena  kazna neće  izvršiti  ukoliko okrivljeni u vremenskom periodu od 1 ( jedne) godine, od dana pravosnažnosti ove presude ne počini novo krivično djelo.</span>
</li>
<p>&nbsp;</p>
<p>
<span class="span3">Obavezuje se okrivljeni da na ime troškova krivičnog postupka uplati iznos od </span><span class="span4">154,00 </span><span class="span3">eura, te na ime paušala iznos od 30,00 eura, u korist budžeta Crne Gore u roku od 15 dana po pravnosnažnosti presude pod prijetnjom prinudnog izvršenja.</span>
</p>
<p>
<span class="span2"></span><span class="span3">Oštećena se radi ostvarivanja imovinskopravnog zahtjeva upućuje na redovnu parnicu</span><span class="span2">. </span>
</p>
<p>&nbsp;</p>
<p>
<span class="span3">II  Dok se prema okrivljenom </span>
</p>
<p>&nbsp;</p>
<p>
<span class="span5">Na osnovu čl. 372. tač. 1. ZKP-a</span>
</p>
<p>&nbsp;</p>
<p style="text-align:center;">
<span class="span3">ODBIJA OPTUŽBA</span>
</p>
<p>&nbsp;</p>
<p>
<span class="span3">Kojom je predstavljeno da je :</span>
</p>
<p>&nbsp;</p>
<p>
<span class="span3">Dana 25. jula 2014. godine , oko 13,30 časova, na raskrsnici ulica Baja Pivljanina  i Pavla Rovinskog u Cetinju,nakon dogadjaja opisanog pod tačkom jedan dispozitiva presude iako svjestan da ne smije ostaviti bez pomoći lice koje je njegovim vozilom povrijeđeno, voljno ostavio bez pomoći oštećenu Đ. V. i udaljio se  vozilom sa lica mjesta saobraćajne nezgode,</span>
</p>
<li>
<span class="span2">-čime bi izvršio krivično djelo nepružanje pomoći licu povrijeđenom u saobraćajnoj nezgodi  iz čl. 347. st 1. Krivičnog zakonika CG,</span>
</li>
<p>&nbsp;</p>
<p>&nbsp;</p>
<p style="text-align:center;">
<span class="span3">O b r a z l o ž e nj e</span>
</p>
<p>&nbsp;</p>
<p>
<span class="span3">Optužnim predlogom ODT-a Cetinje  Kt. br. 150/14 od 16.12. 2014. godine, stavljeno je na teret okivljenom V. D. da je izvršio krivično djelo  ugrožavanje javnog saobraćaja iz čl.339 st. 3.u vezi st. 1. Krivičnog zakonika Crne Gore u sticaju sa krivičnim djelom  nepružanje pomoći licu povrijeđenom u saobraćajnoj nezgodi  iz čl . 347.st.1. Krivičnog zakonika CG,a u vezi čl.48 KZ CG. Zastupnik optužbe je odustao od daljeg krivičnog gonjenja okrivljenog u odnosu na krivično djelo nepružanje pomoći licu povrijeđenom u saobraćajnoj nezgodi  iz čl . 347.st.1. Krivičnog zakonika CG</span><span class="span2">,</span><span class="span3">a ovo iz razloga jer je u dokazima provedenim u toku postupka, posebno iskaza oštećene ,kao i iz odbrane okrivljenog utvrđeno da isti nije imao svijest i volju da ostavi bez pomoći </span><span class="span3">oštećenu Đ. V. te da se udaljio  vozilom sa lica mjesta saobraćajne nezgode nakon što se prethodno ponudio oštećenoj da je odveze u bolnicu,što je ista odbila. U završnoj riječi na glavnom pretresu  zastupnik optužbe je  ostao pri podnijetom optužnom predlogu u odnosu na krivično djelo ugrožavanje javnog saobraćaja iz čl.339.st.3.u vezi st.1.KZ CG  i predložio Sudu da okrivljenog  za navedeno krivično djelo oglasi krivim i osudi po zakonu  .</span>
</p>
<p>
<span class="span3">Branilac okrivljenog V. D. je u završnoj riječi predložio da Sud okrivljenog oslobodi optužbe ,jer nije počinio krivična djela koja su mu stavljena na teret optužnim aktom ODT-a u Cetinju.</span>
</p>
<p>
<span class="span3">Okrivljeni V. D. je u svojoj odbrani na glavnom pretresu naveo da nije tačno da je počinio krivična djela koja su mu stavljena na teret.Pojasnio je da je  dana 25.jula 2014. godine upravljao svojim putničkim motornim vozilom  marke "Tojota  korola", reg. oznaka  BD AK  ... i da se kretao brzinom  između 20 do 30 km / h , ne zna tačno, samo zna da se kretao polako jer je padala sitna kiša. Kada je došao na raskrsnicu ulica "Luke Ivaniševića"  i "Bajove", stao je da bi propustio vozila  koja su se kretala sa lijeve i desne strane,  tačnije od  Male pijace. Kada je ocijenio da mu je prolaz slobodan, primjetio je jednu žensku osobu, kako skakuće ispred njegovog vozila, pa se iz straha da je ne udari zaustavio  i potom nastavio kretanje, pa je nakon pet minuta ponovo stao jer se pitao što je toj gospođi.  Dalje je istako   da je ista došla do vozila, da ju je pitao da li treba da je vozi u bolnicu,a  ona mu je rekla da ga zna i da će ga prijaviti miliciji, vikala je da joj nije ništa, a to se moglo vidjeti   iz njenog ponašanja i kretanja. Tvrdi da ju je udario da bi  ista morala da padne. </span>
</p>
<p>
<span class="span3">Sud je u dokaznom postupku radi rasvjetljenja predmetne krivičnopravne stvari  saslušao oštećenu Đ. V. pročitao Zapisnik o uviđaju saobraćajne nezgode –Uprave policije  Ispostave Cetinje broj 66/2014 od 06.08.2014. godine, nalaz i mišljenje sudskog vještaka  saobraćajne struke, Š. ing. M. od novembra 2014.godine, nalaz i mišljenje sudskog vještaka medicinske struke Dr N. K.  od 30.11.2014. godine o vrsti i težini tjelesnih povreda  za oštećenu Đ. V. izvršio uvid u skicu lica mjesta  saobraćajne nezgode Uprave policije-Ispostave Cetinje, te pročitao Izvještaj Ministarstva pravde Crne Gore br.0203/10230 od 30.10.2014.godine iz kaznene evidencije za okrivljenog V. D..</span>
</p>
<p>
<span class="span3">Svjedok  oštećena Đ. V. je u svom iskazu navela da se dana  25.07. 2014.godine, oko 13,30 časova, kretala u svojstvu pješaka. Dolaskom na raskrsnicu ulice "Baja </span><span class="span3">Pivljanina" pokušala je da pređe ulicu Pavla Rovinskog iz pravca apoteke Vila ka lokalitetu Male pijace, ali je u tom trenutku iz  pravca ulice "Pavla Rovinskog", ka "Bajovoj"  naišlo putničko vozilo njoj nepoznate marke, misli da je bilo reg. oznaka BD ... dok je srednju oznaku zaboravila.Navela je da kako nije bilo pješačkog prelaza, imala u vidu da ju je vozač primjetio jer je stao ,pa je zakoračila na ulicu sa namjerom da je pređe. Napravila je nekoliko koraka  i u jednom trenutku je osjetila kako je to vozilo blago gura  u zadnji dio njenog tijela, guranje postaje sve jače, tako da nije  uspjela da pređe ulicu već je bila primorana da se nađe  na haubi vozila. Tada je vozač toga vozila dodao gas, a kako je dan bio kišan dan klizila je ka  lijevoj strani haube  kako bi  se bezbjedno spustila . U momentu kada se spustila na kolovoz uz lijevu stranu haube, vozač za koga se kasnije ispostavilo da se zove V. D. ,joj je  prednjim lijevim točkom  prešao preko lijevog stopala, a potom i preko desnog. Okrivljeni je nastavio da se kreće  vozilom i nakon mjesta udara se  zaustavio na nekih dvadestak metara od mjesta udesa.Istakla je da pošla prema njemu i vidjela da se radi o starom čovjeku  u čijem su vozilu  na mjestu suvozača bila dva štapa. Pitala ga je zašto  je to uradio, a on joj je odgovorio da je nije vidio, što ne odgovara istini . Isti je potom  pitao više pro forme  treba li da je odvede u bolnicu, na što mu je ona bijesna odgovorila da ne treba  i sama pošla do bolnice gdje su joj konstatovane povrede. Nakon toga okrivljeni se  udaljio od nje  u nepoznatom pravcu. Ni jednom nakon nezgode se nije interesovao za njeno zdravlje.Pridružila se krivičnom  gonjenju i postavila imovinskopravni zahtjev.</span>
</p>
<p>
<span class="span3">Iz zapisnika o uviđaju saobrćajne nezgode od 06.08. 2014. godine –Uprave policije  Ispostava Cetinje broj 66/2014 proizilazi da je lice  mjesta saobraćajne nezgode raskrsnica ulica Baja Pivljanina i Pavla Rovinskog   na kojoj ne postoji obilježen prelaz. Na licu mjesta nijesu zatečeni  tragovi saobraćajne nezgode.Prilog zapisniku o uviđaju je skica lica mjesta ,na kojoj je prikazan smjer kretanja pješaka  V. Đ. i smjer kretanja vozača putničkim motornim vozilom.</span>
</p>
<p>
<span class="span3">Iz nalaza i mišljenja sudskog vještaka saobraćajne struke Š. ing. M. datog na osnovu podataka od značaja za utvrdjenje uzroka ove nezgode i rezultata analize dinamike nezgode  proizilazi  da je fizički kontakt između putničkog motornog vozila marke “Toyota” reg oznaka BD AK ... i pješaka najvjerovatnije ostvaren na desnoj  strani kolovoza ulice Pavla Rovinskog , a u zoni raskršća ove ulice i ulice Baja Pivljanina , ovaj kontakt je najvjerovatnije ostvaren na način što je vozilo svojim prednjim lijevim krajem ostvarilo  fizički kontakt sa lijevom nogom pješaka,  koji je bio u iskoraku  prema desnoj ivici puta smjera kretanja vozila, nakon ovog kontakta došlo je do destabilizacije i pada pješaka na tlo,  kojom prilikom  je pješak je zadobio  tjelesnu povredu.Vještak je našao da  je putničko motorno vozilo  “ marke Toyota “, reg oznaka  BD AK ..., voženo brzinom od 15 km/h. ili 4m/sec. Pješak starosne dobi 68 godina kretao se uobičajnim hodom što odgovara brzini kretanja ove kategorije pješaka oko 4,5 km/h ili 1,25 m/s. Pješak   je od momenta  stupanja na kolovoz   do tačke  fizičkog kontakta prešao širinu  puta oko 3, metra, brzinom 1,25m/sec, što znači da je ovu  širinu kolovoza  prešao za  vrijeme od  2,4 sekunde. Naveo   je da je u trenutku stupanja pješaka na kolovoz  vozač se  vozilom  mogao nalaziti na udaljenosti od pješaka  10 metara, ova  udaljenost  omogućavala je vozaču da izbjegne nezgodu, pri svakoj brzini kretanja do 24 km/h.Pojasnio je da ukoliko  je vozač zaustavio  vozilo ispred raskrsnice, na što ga je obavezivao saobraćajni znak izričitih naredbi, onda je pješak  stupio na kolovoz prije startovanja vozila iz zaustavne pozicije, pa je s toga vozač morao odustati od startovanja sa vozilom  ispred  raskrsnice i omogućitit pješaku da pređe kolovoz.   Pješak je  prelazio kolovoz  </span><span class="span3">na mjestu gdje nije lociran  pješački prelaz, pa je bio u obavezi da zastane i u stupi prvenstvo prolaza  kroz raskrsnicu vozaču koji je upravljao navedenim putničkim vozilom marke  “Toyota “reg oznaka BD AK .... Vještak  je zaključio da je do ove nezgode došlo prevashodno  zbog propusta u  kretanju pješaka i dijelom usled propusta u vožnji od strane vozača putničkog motornog vozila  marke “Toyota" reg. oznake BD AK ... čiji propusti se ogledaju u tome što nije obratio adekvatnu pažnju prema pješaku,posebno kao starijoj osobi koji je prelazio kolovoz od lijeve prema desnoj ivici puta,smjera kretanja vozila ,te nije blagovremeno reagovao u pravcu zaustavljanja vozila kada je mogao da predvidi potencijalnu opasnost,koja je rezultirala iz načina i smjera kretanja pješaka usled čega je došlo do fizičkog kontakta prednjeg lijevog kraja vozila i pješaka na prostoru desne kolovozne trake smjera kretanja vozila.</span>
</p>
<p>
<span class="span3">Ovako dat nalaz i mišljenje vještaka sud je prihvatio, kao jasan, stručan i zasnovan na pravilima struke.</span>
</p>
<p>
<span class="span3">Iz nalaza i mišljenja vještaka  medicinske struke -iz oblasti sudske medicine  dr. N. K. od 30.11.2014.godine,o vrsti i težini tjelesnih povreda za oštećenu Đ. V. datog na osnovu detaljne analize svih medicinskih činjenica notiranih u medicinskoj dokumentaciji proizilazi da je  ošt. Đ. V. zadobila povredu u vidu nagnječenja  lijevog stopala , koja povreda predstavlja  u vrijeme nanošenja laku tjelesnu povredu ,dok je  nastala usled pregaženja, tj uslijed prelaska automobilskog točka preko lijevog stopala oštećene  Đ. V.</span>
</p>
<p>
<span class="span3">Sud je prihvatio, dati nalaz i mišljenje, kao stručan, objektivan i u skladu sa  ostalim provedenim dokazima.</span>
</p>
<p>
<span class="span3">Iz izvoda iz kaznene evidencije na ime okrivljenog proizilazi da nije ranije osuđivan.</span>
</p>
<p>
<span class="span3">Cijeneći sve provedene dokaze, pojedinačno i u njihovoj međusobnoj povezanosti i dovodeći ih u vezi sa odbranom okrivljenog, sud je utvrdio da je okrivljeni dana 25. jula 2014. godine , oko 13,30 časova, na raskrsnici ulica Baja Pivljanina  i Pavla Rovinskog u Cetinju, upravljajući u saobraćaju vlastitim putničkim motornom vozilom marke Toyota corolla, reg oznaka BD AK ... ne pridržavajući se saobraćajnog propisa iz člana 17.st.1 Zakona o bezbjednosti saobraćaja na putevima, kojim je propisano da je vozač dužan da obrati pažnju na pješake koji se nalaze na kolovozu ili  stupaju na  kolovozu ili iskazuju namjeru da stupe na kolovoz  i da ne ugrožava njihovu bezbjednost,  ugrozio život  i tijelo oštećene Đ. V. iz Cetinja, koja je kritične prilike stupala na kolovoz i prelazila kolovoz od lijeve prema desnoj strani kolovoza , na kojem mjestu ne postoji obilježen pješački prelaz , na način što, iako je bio svjestan da je dužan da obrati pažnju na  oštećenu, koja je već stupila na kolovoz  i  da blagovremeno preduzme radnju zaustavljanja vozila, nije obratio adekvatnu pažnju na pješaka – oštećenu Đ. V. niti je preduzeo radnju zaustavljanja vozila, da bi propustio oštećenu da pređe kolovoz, olako držeći da neće doći  ili da će  spriječiti nastanak saobraćajne nezgode, uslijed kojih propusta  je došlo do kontakta prednjeg lijevog dijela vozila kojim je upravljao sa pješakom –oštećenom Đ. V. kojom prilikom je ista zadobila laku tjelesnu povredu  u vidu nagnječenja lijevog stopala.</span>
</p>
<p>
<span class="span3">Naime, činjenično stanje iz izreke presude utvrđeno je detaljnom analizom iskaza oštećene Đ. V. čiji iskaz je sud u cjelosti prihvatio,a ovo kod činjenice da je isti u logičnoj povezanosti sa nalazom i mišljenjem sudskog vještaka  saobraćajne struke </span><span class="span3">Š. ing. M. i medicinske struke - iz oblasti sudske medicine,  Dr  K. N. koji su u svemu jasni i usaglašeni sa pravilima struke i koje sud  u cijelosti prihvata .</span>
</p>
<p>
<span class="span3">Okrivljeni i oštećena su predstavili sudu smjer i način kretanja navedenom prilikom ,a na osnovu takvih njihovih iskaza su i sačinjeni Zapisnik o uviđaju i skica lica mjesta ,koji nijesu od značaja za utvrđenje uzroka predmetne saobraćajne nezgode ,samim tim što je vozilo pomjereno iz svoje zaustavne prostorne pozicije,a na kolovozu puta nijesu registrovani bilo kakvi tragovi koji bi poticali od učesnika u nezgodi ,što je dovelo da se u istima ne može precizno predstaviti mjesto i način fizičkog kontakta vozila i pješaka.</span>
</p>
<p>
<span class="span3">Da je oštećena predstavila objektivno način na koji je došlo do predmetne nezgode potkrijepljeno je nalazima i mišljenjima sudskih vještaka medicinske i saobraćajne struke, kojima su istovremeno opovrgnuti navodi okrivljenog da nije bilo kontakta njegovog vozila sa pješakom. Ovo tim prije što po mišljenju vještaka saobraćajne struke fizički kontakt izmedju putničkog motornog vozila i pješaka je ostvaren na način što je vozilo svojim prednjim lijevim krajem ostvarilo fizički kontakt sa lijevom nogom pješaka, što je u skladu sa medicinskim vještačenjem iz kojeg na nesumnjiv način proizilazi da je laka tjelesna povreda u vidu nagnječenja lijevog stopala kod oštećene nastala uslijed pregaženja , tj.usled prelaska automobilskog točka preko lijevog stopala Đ. V. Shodno prednjem,jasno je da je okrivljeni ovakvim vidom odbrane pokušao da izbjegne krivičnopravnu odgovornost za istu ,te da stvori kod suda pogrešnu sliku da je oštećena cijeli slučaj u stvari izmislila,što je posve neprihvatljivo kod ovako utvrđenog činjeničnog stanja.Sam okrivljeni dovodi svoju odbranu u koliziju , obzirom da je nelogično da bi se zaustavljao nepoznatoj osobi koja "skakuće" po ulici nakon što je prošao svojim vozilom i nudio se da je vodi u bolnicu,pa je stav odbrane za Sud neprihvatljiv. </span>
</p>
<p>
<span class="span3">Krivično djelo ugrožavanje javnog saobraćaja iz člana 339 stav 3 u vezi stava 1 Krivičnog zakonika Crne Gore, inkriminiše kao zabranjeno nehatno postupanje učesnika u saobraćaju koji se ne pridržava saobraćajnih propisa  i time tako ugrozi saobraćaj da dovede u opasnost život ili tijelo ljudi ili imovinu čija vrijednost prelazi iznos od dvadeset hiljada eura, pa uslijed toga kod drugog nastupi laka tjelesna povreda ili drugom prouzrokuje imovinsku štetu koja prelazi iznos od tri hiljade eura. U konkretnom, okrivljeni V. D. je ne pridržavajući se odredaba Zakona o bezbjednosti saobraćaja na putevima, i to čl. 17 st. 1, kojim je propisano da je vozač dužan da obrati pažnju na pješake koji se nalaze na kolovozu ili stupaju na kolovoz ili iskazuju namjeru da stupe na kolovoz i da ne ugrožava njihovu bezbjednost, prouzrokovao predmetnu saobraćajnu nezgodu u kojoj je  kod oštećene  nastupila  laka  tjelesna povreda  precizirana dispozitivom presude, čime je ostvario sve objektivne elemente bića krivičnog djela stavljenog mu na teret.</span>
</p>
<p>
<span class="span3">Dakle, ovaj sud je našao da je okrivljeni predmetnom prilikom bio svjesan da svojom radnjom može učiniti krivično djelo, ali je olako držao da do toga neće doći ili da će to spriječiti. Znači postupao je sa svjesnim nehatom.</span>
</p>
<li>
<span class="span3">Usled nedostatka elemenata, koji bi kod okrivljenog  isključivali sposobnost istog da shvati značaj svoga djela i sposobnost da upravlja svojim postupcima, to sud nalazi </span><span class="span3">da okrivljeni podliježe krivičnopravnoj odgovornosti i oglašava ga krivim za izvršeno  krivično djelo ugrožavanje javnog saobraćaja iz čl.339.st.3.u vezi st.1.KZ CG .</span>
</li>
<p>&nbsp;</p>
<p>
<span class="span3">Prilikom izbora  vrste i visine krivične sankcije koju će Sud  izreći okrivljenom V. D.  Sud je cijenio sve okolnosti  iz čl. 42. Krivičnog zakonika Crne Gore, koje su od uticaja da kazna  bude manja ili veća, pa je od olakšavajućih okolnosti  na strani okrivljenog  našao da se  radi o  osobi ranije neporočnog načina života, a kako  to proizilazi iz izvoda iz KE za okrivljenog, činjenici da se radi o starijoj  osobi- 1931. godište, okolnosti pod kojima je došlo do predmetne nezgode,dok otežavajućih okolnosti van bitnih obilježja krivičnog djela na njegovoj strani nije  bilo. </span>
</p>
<li>
<span class="span3">Uzimajući u  obzir  ovako utvrđene okolnosti  sud  je okrivljenom  odmjerio kaznu zatvora  u trajanju od  30 dana ,  i istovremeno  našao da su ispunjeni  uslovi iz čl. 53. i 54. KZ CG,  za  izricanje uslovne osude, pa je istom   izrekao  uslovnu osudu kao posebnu vrstu krivične sankcije , određujući da se navedena  kazna neće  izvršiti ukoliko okrivljeni  u vremenskom periodu od jedne  godine,  od dana pravosnažnosti  ove presude, ne počini novo krivično djelo , uz uvjerenje suda da će se  i ovako  izrečenom uslovnom osudom postići svrha njenog  izricanja  propisana  čl. 52. KZ CG.</span>
</li>
<p>
<span class="span3">Odluka o troškovima krivičnog postupka zasnovana je na odredbi čl. 226 i 229 Zakona o krivičnom postupku, na osnovu kojih je sud  okrivljenog obavezao da na ime troškova  krivičnog posupka plati iznos od  154,00 eura i to na ime nagrade za izradu nalaza sudskom vještaku ing  Š. M. u iznosu od 93,50 eura, na ime nagrade za izradu nalaza vještaku medicinske struke dr K. N.  u iznosu od 66,50 eura,dok je paušal u iznosu od 30,00 eura  odmjeren srazmjerno dužini trajanja krivičnog postupka i imovnim prilikama okrivljenog.</span>
</p>
<p>
<span class="span3">Shodno čl. 239. ZKP-a sud je oštećenu, radi ostvarivanja imovinskopravnog zahtjeva uputio na parnični postupak.</span>
</p>
<p>
<span class="span3">II</span>
</p>
<p>
<span class="span3">Stavom II izreke presude sud je odlučio da se prema okrivljenom  V. D. shodno čl.372. tač.1. ZKP-a odbija optužba usled odustanka državnog tužioca od gonjenja. Naime, na glavnom pretresu savjetnik ODT-a je odustao od daljeg krivičnog gonjenja protiv okrivljenog u odnosu na krivično djelo nepružanje pomoći licu povrijeđenom u saobraćajnoj nezgodi iz čl.347.st.1.KZ CG ,a  </span><span class="span3">iz  razloga jer je dokazima provedenim u toku postupka, posebno iskaza oštećene ,kao i iz odbrane okrivljenog utvrđeno da isti nije imao svijest i volju da ostavi bez pomoći </span><span class="span3">oštećenu Đ. V. te da se udaljio  vozilom sa lica mjesta saobraćajne nezgode nakon što se prethodno ponudio oštećenoj da je odveze u bolnicu,što je ista odbila.</span>
</p>
<p>
<span class="span3">Na osnovu navedenog, shodno citiranim zakonskim propisima  , odlučeno je kao u izreci presude.</span>
</p>
<p style="text-align:center;">
<span class="span3">OSNOVNI SUD U CETINJU</span>
</p>
<p style="text-align:center;">
<span class="span3">Dana 26.02.2015.godine</span>
</p>
<p>&nbsp;</p>
<p style="text-align:right">
<span class="span3">S U D I J A</span>
</p>
<p style="text-align:right">
<span class="span3">   M a r i j a Ć u p i ć,</span>
</p>
<p>
<span class="span3">ZAPISNIČAR:</span>
</p>
<p>
<span class="span3">Aleksandar Martinović</span>
</p>
<p>&nbsp;</p>
<p>&nbsp;</p>
<p>
<span class="span3">PRAVNA POUKA:</span>
</p>
<p>
<span class="span3">Protiv ove presude može se</span>
</p>
<p>
<span class="span3">Izjavit žalba u roku od 8 dana</span>
</p>
<p>
<span class="span3">od dana prijema Višem Sudu</span>
</p>
<p>
<span class="span3">u Podgorici,a preko ovog suda.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
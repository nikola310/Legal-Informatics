<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.s1{font-size:11pt;}
.s2{font-weight:bold;}
.p1{text-align:start;hyphenate:auto;font-family:Verdana;font-size:12pt;}
.p2{text-align:start;hyphenate:auto;font-family:Verdana;font-size:11pt;}
.p3{text-align:center;hyphenate:auto;keep-with-next.within-page:always;font-family:Verdana;font-size:11pt;}
.p4{text-indent:0.5833333in;text-align:justify;hyphenate:auto;font-family:Verdana;font-size:11pt;}
.p5{text-align:center;hyphenate:auto;font-family:Verdana;font-size:11pt;}
.p6{text-align:justify;hyphenate:auto;font-family:Verdana;font-size:11pt;}
.p7{text-indent:0.5in;margin-left:0.083333336in;text-align:justify;hyphenate:auto;font-family:Verdana;font-size:11pt;}
.p8{text-indent:0.5in;text-align:justify;hyphenate:auto;font-family:Verdana;font-size:11pt;}
.p9{margin-bottom:0.083333336in;text-align:justify;hyphenate:auto;font-family:Verdana;font-size:11pt;}
.p10{text-indent:0.5833333in;text-align:center;hyphenate:auto;font-family:Verdana;font-size:11pt;}
.p11{text-align:justify;hyphenate:auto;font-family:Verdana;font-size:12pt;}
.p12{text-align:start;hyphenate:auto;font-family:Times New Roman;font-size:12pt;}
</style>
<meta content="svetlana.nacic" name="author">
</head>
<body class="b1 b2">
<p class="p1">
<span>                                                                                         </span><span class="s1">K.br.133/10</span>
</p>
<p class="p2"></p>
<p class="p3">
<span>U IME NARODA</span>
</p>
<p class="p2"></p>
<p class="p2"></p>
<p class="p4">
<span>Osnovni sud u Bijelom Polju, kao prvostepeni krivični sud,  sudija Svetlana Načić, sa zapisničarem Zoricom Šćekić,  u krivičnom  predmetu okrivljenog B.M.a iz B. Polja, zbog krivičnog djela laka tjelesna povreda iz čl. 152 st. 2 u vezi st. 1 Krivičnog zakonika Crne Gore, po optužnom predlogu ODT-a iz B.Polja, Kt.br.604/09 od 04.02.2010.godine, nakon održanog glavnog i javnog pretresa u prisustvu  savjetnika ODT-a Nišavić Tanje, okrivljenog B.M.a i njegovog branioca LJ.B.a adv. u B.Polju i oštećenog P.R.a, dana  25.06. 2010 .godine, donio je i javno objavio</span>
</p>
<p class="p4"></p>
<p class="p5">
<span>P R E S U D U</span>
</p>
<p class="p4"></p>
<p class="p4">
<span>Okrivljeni B.M. od oca  D. i majke S., rodjene T., rodjen ....godine, u Bijelom Polju, sa prebivalištem u mjestu Cerovo,  opština Bijelo Polje, državljanin Crne Gore, penzioner, oženjen, otac  četvoro djece, pismen,  sa završenom srednjom  školom, lošeg imovnog stanja,  osudjivan.</span>
</p>
<p class="p4"></p>
<p class="p6">
<span>                 -na osnovu čl. 363. tač.3. ZKP-a,</span>
</p>
<p class="p6"></p>
<p class="p3">
<span class="s2">OSLOBADJA SE OD OPTUŽBE</span>
</p>
<p class="p6"></p>
<p class="p4">
<span>da je:</span>
</p>
<p class="p4"></p>
<p class="p4">
<span>-dana  30.09.2009.godine,  oko 15,00 h, u mjestu Cerovo, opština Bijelo Polje, lako tjelesno povrijedio oštećenog P.R.a, na način što ga je oštrim  metalnim dijelom vile, sredstvom  podobnim  da tijelo teško povrijedi ili zdravlje teško naruši, udario u predjelu lijeve ruke, kojom prilikom mu je nanio povredu u vidu ogrebotine kože lijeve nadlaktice,</span>
</p>
<p class="p4"></p>
<p class="p4">
<span>-čime bi izvršio krivično djelo laka tjelesna povreda iz čl. 152. stav. 2. u vezi stava  1 Krivičnog zakonika.</span>
</p>
<p class="p4"></p>
<p class="p7">
<span>-jer nije dokazano da je optuženi izvršio krivično djelo za koje je optužen. </span>
</p>
<p class="p6"></p>
<p class="p8">
<span>Troškovi krivičnog postupka shodno čl. 203. ZKP-a padaju na teret budžeta RCG. </span>
</p>
<p class="p6"></p>
<p class="p4">
<span>Oštećeni P.R.o se radi ostvarivanja imovinsko pravnog  zahtjeva upućuje na parnični postupak. </span>
</p>
<p class="p4"></p>
<p class="p4"></p>
<p class="p5">
<span>O b r a z l o ž e nj e</span>
</p>
<p class="p6"></p>
<p class="p4">
<span>ODT-e u B.Polju optužnim predlogom, Kt.br. 604/2009 od 04.02. 2010.godine, okrivljenom B.M.stavio je na teret izvršenje krivičnog djela laka tjelesna povreda iz čl. 152 st. 2 u vezi st. 1 KZ, u kom pravcu je i pravno kvalifikovano krivično djelo koje je stavljeno na teret okrivljenom. </span>
</p>
<p class="p6"></p>
<p class="p4">
<span>Glavni pretres je održan i zaključen u prisustvu savjetnika ODT-a u Bijelom Polju Nišavić Tanje , okrivljenog, branioca okrivljenog i oštećenog.</span>
</p>
<p class="p4"></p>
<p class="p4">
<span>U završnoj riječi zastupnik javne optužbe je ostao pri podnijetom  optužnom predlogu i predložio je da sud okrivljenog oglasi krivim i osudi na kaznu po zakonu.</span>
</p>
<p class="p4"></p>
<p class="p4">
<span>Oštećeni  P.R.o se pridružio krivičnom  gonjenju protiv okrivljenog  i istakao da će imovinsko pravni zahtjev ostvariti u parničnom postupku. </span>
</p>
<p class="p4"></p>
<p class="p4">
<span>Okrivljeni B.M. u svojoj odbrani  tokom postupka je  u bitnom istakao da se kritičnog dana i vremena nalazio u Cerovu na imanju koje je zakupio od B.Z.a, kroz koje imanje prolazi put koji dijeli  imanje na dvije parcele koje su zagradjene bodljikavom žicom. Dalje je istakao da je u gornjoj parceli, kosio  travu koju  je prebacivao na put, a onda sa puta  u donju parcelu kako bi nahranio krave, dok se nalazio na gornjoj parceli putem je naišao  P.R.o , koji je zaustavio  svoje vozilo na putu  i izašao iz njega,  vidno pijan i počeo je da ga  vrijedja riječima :"jebaću  ti majku lopove, platićeš mi zbog ovoga što  bacaš travu na put". Istakao  je da mu nije  uzvraćao na psovke, niti mu prilazio, dok mu je oštećeni upućivao psovke, isti je najvjerovatnije  zbog pijanstva  pao i tom prilikom udario u drvenu vratnicu na kojoj  postoje drveni - parošci. Pojasnio je da je ograda uz koju je P.R.o zaustavio svoje auto od drvenog kolja rasporedjenog na dva metra visine oko 1,5 m sastavljena sa 4 struka bodljikave žice na kojoj ogradi je postojala drvena vratnica koja je sastavljena sa koljem na kojem postoje "rogodže". Prilikom  otvaranja prednjih vrata na autu P.R.o je vratima udario  u bodljikavu žicu, a nakon toga je uz psovke ušao u  auto i produžio dalje. Istakao je da je ovom prilikom od alata kod sebe imao kosu koju je ostavio na livadi, plastičnu grabulju  sa drvenim nasadom  sa kojom  je  sakupljao travu, a koju  je nosio  poklopljenu u  šatorsko krilo. Inače sa P.R.om  nije u dobrim odnosima od 1970.godine, a prošle godine na jednoj sahrani isti mu je prišao  i udario ga bez ikakvog povoda. </span>
</p>
<p class="p4"></p>
<p class="p9">
<span>	U završnoj riječi branilac okrivljenog adv. LJ.B.je izjavio  da je provedenim dokazima nesporno utvrdjeno da su optuženi i oštećeni u negovoru, a optuženi je u svojoj odbrani uvjerljivo posjvjedočio o čemu sigurno ima dokaz da ga je oštećeni P. nedavno prije godinu i po dana šta više fizički napadao i udario na groblju. Odnosnom prilikom je takodje utvrdjeno da je oštećeni P. bio u alkoholisanom stanju što se vidi iz izvještaja CB B.Polje u kojem je navedeno da je odbio alko testiranje te da nije bio alkoholisan sigurno bi prihvatio taj alko test. Nesporno je takodje da je kritičnog dana optuženi bacao travu koju je pokosio na javni put, ali tako da se pored iste moglo nesmetano proći. Medjutim, zbog ovakvih narušenih odnosa i alkoholisanog stanja u kom se nalazio oštećeni ovome je to bio dovoljan motiv da kada je vidio optuženog da radi na livadi da se zaustavi da počne da vrijedja i da ga napada, na šta optuženi nije reagovao. Kako je bio u alkoholisanom stanju normalno je da je motorika svakog čovjeka slabija i usled toga pošto je bio parkirao auto prilikom izlaska i ulaska vjerovatno je oštetio auto, ali je vjerovatno tom prilikom zakačio za žicu ili neko drvo koje je bilo u blizini i nanio je sebi ogrebotinu. Ispitan u svojstvu svjedoka oštećeni tvrdi da je optuženi strčao 20 m niz livadu na kojoj je radio preskočio žičanu ogradu visine 1,20 m otvorio vrata od auta i metalnom vilom ga ubo do kosti u lijevu nadlakticu. Ovakvo kazivanje oštećenog je neuvjerljivo konačno i netačno jer je u prvom redu opovrgnuto nalazom i mišljenjem vještaka medicinske struke koji je isključio nastanak povrede kako je opisao oštećeni, a neuvjerljiv i nemoguć jer je optuženi čovjek od 71 godinu, pa vjerovatno da jedan takav čovjek ne može da preskoči ogradu jer bi tom prilikom sam pao i nanio sam sebi povrede. S druge strane imamo jasan motiv kod oštećenog za napad na optuženog te na osnovu svega iznešenog očigledno je da javni tužilac nije uspio da dokaže svoje tvrdnje iz optužbe te da nema dokaza da je njegov štićenik izvršio djelo koje mu se stavlja na teret pa je predložio da ga sud oslobodi i naknadi mu troškove za svaki održani pretres po 75 €, a za odloženi pola tog iznosa. </span>
</p>
<p class="p9">
<span>	U završnoj riječi okrivljeni B.M. je izjavio da prihvata završnu riječ svoga branioca i dodao je da je oštećeni kritičnog dana i vremena bio u pijanom stanju, a što potvrdjuje i oštećeni da ga je do MUP-a poveo V.M.. </span>
</p>
<p class="p4">
<span>Radi utvrdjivanja odlučnih činjenica i krivične odgovornosti okrivljenog sud je u dokaznom postupku na glavnom pretresu, izveo sledeće dokaze:  saslušao oštećenog P.R.a u svojstvu svjedoka, svjedoka B.T.a, pročitao ljekarski izvještaj Hitne pomoći Doma zdravlja u B.Polju od 30.09.2009.godine, nalaz i mišljenje vještaka medicinske struke dr. S.M.a, dat na zapisniku kod istražnog sudije Kri.br.358/09 od 05.11.2009.godine,  izvršio uvid u  fototehničku dokumentaciju br.405/09 Uprave policije Bijelo Polje od 30.09.2009.godine, saslušao  vještaka medicinske struke dr.S.M.a radi pojašnjenja nalaza i mišljenja, izvršio  uvid u izvod iz KE na ime okrivljenog B.M.a. Drugih predloga za dopunu dokaznog postupka nije bilo.</span>
</p>
<p class="p6"></p>
<p class="p8">
<span>Cijeneći odbranu okrivljenog i dokaze pojedinačno i u medjusobnoj vezi shodno čl. 360 ZKP-a sud je utvrdio činjenično stanje i na osnovu istog zaključio da nije dokazano da je okrivljeni izvršio krivično djelo za koje se optužuje.</span>
</p>
<p class="p6">
<span>	</span>
</p>
<p class="p8">
<span>Oštećeni P.R.o koji je saslušan u svojstvu  svjedoka je u istrazi u bitnom istakao da se on kritičnog dana vraćao iz grada ka svojoj kući u mjesto Cerovo, Opština Bijelo Polje, kada je naišao na mjesto zv. B.a na putu je vidio veliku gomilu trave, zaustavio je vozilo, i na desnoj strani na livadi vidio je okrivljenog B.M.a koji je u ruci držao metalnu vilu sa drvenim nasadom za sijeno s kojom je  krenuo put njega, tom prilikom je pomislio da okrivljeni želi da makne tu gomilu trave sa puta, medjutim, isti je pritrčao otvorio lijeva vrata njegovog vozila i uputio mu riječi "izlazi, majku ti jebem ", i metalnim dijelom vile udario ga je  u predjelu lijeve ruke iznad lakta pocijepavši mu košulju. Nakon toga on je ugrabio da zatvori  vrata od vozila a okrivljeni je udario vilom dva puta u lijeva vrata. Vozilom se uputio do svoje kuće i na udaljenosti 20 m od lica mjesta na kraju puta je primijetio T.a B.a, zaustavio je vozilo i pitao ga "šta se ovo radi". Zatim je T.u B.u pokazao povredu i vozilo kako je oštećeno, a potom je pošao do svoje kuće da bi se kasnije uputio u Hitnu i  u CB da prijavi slučaj. Na putu je ponovo sreo T.a B.a koji ga je zaustavio i rekao mu "gazi ja se pomaknut neću", a on je njemu rekao "pusti me idem u Hitnu i CB", T. B. se skrajnuo i rekao mu "dobro ajde idi". Istakao je da on i okrivljeni ne govore još od 1970. godine i da su imali sukob 1971. godine kada mu je okrivljeni nanio tjelesnu povredu nožem. Na glavnom pretresu je pojasnio da se i sa lijeve i sa desne strane puta kojim je prolazio kritičnog dana  nalazi ograda koja je od žice, visine oko 1 m, te da je zbog gomile trave zaustavio vozilo, te da mu je okrivljeni prišao do lijevih vrata od vozila  i to trčećim korakom držeći u ruci metalnu vilu, opisao je da je drška od vile drvena, dok je vrh metalni i sastoji se  od tri metalna kraka i to dva duža kraka, i jednog na sredini koji je kraći, te da se okrivljeni kritičnom prilikom nalazio 15 m udaljen od ograde nakon čega se uputio trčećim korakom prema njemu,  isti je preskočio ogradu i udario ga, odnosno otvorio je lijeva vrata njegovog vozila i ubo ga vilom u predjelu lijevog ramena, odnosno ubo ga je vilom i to do kosti, a preskočio je ogradu tako što je skočio sa jednog sklada. Pred vještakom medicinske struke pojasnio je da ga je okrivljeni pravolinijski ubo oštricom vile i da je na sebi imao pamučnu košulju.</span>
</p>
<p class="p8">
<span> </span>
</p>
<p class="p8">
<span>Svjedok B.T. u bitnom je istakao da je dana 30.09.2009. godine čuvao svoje dvije krave u livadi zv. B.a u mjestu Cerovo. O kritičnom dogadjaju poznato mu je to da je putem pored livade B.a, prolazio oštećeni P.R.o svojim vozilom koji se zaustavio i uputio mu riječi šta se radi ovim putem, i rekao mu  da ga je udario B.M. koji mu nije dao da prodje putem. Zatim mu je pokazao lijevu ruku, odnosno ranu na lijevoj ruci, pocijepanu košulju i udareno vozilo. Zatim, se oštećeni P.R.o uputio ka svojoj kući, tamo se zadržao neko vrijeme i vidio je kako oštećeni vozilom kreće ka gradu, kada je naišao on je izašao ispred njega na put, zaustavio vozilo i rekao mu "gazi mene više nema svadje", a on mu je rekao da se uputio ka Hitnoj i u policiju da prijavi slučaj. Istakao je da je tom prilikom stao pred vozilo P.R.a iz razloga što je on vozio brzo i bojao se da ne dodje do dalje svadje te da bi spriječio istu, jer se bojao da se on ne uputi ka okrivljenom, odnosno ka kući okrivljenog. Tog dana nije čuo galamu, niti svadju, a nije vidio ni B.M.a. Sud je prihvatio iskaz ovog svjedoka, jer je isti objektivan i jasan te neusmjeren na olakšavanje, ili pak otežavanje krivičnog položaja okrivljenog.</span>
</p>
<p class="p9">
<span>	</span>
</p>
<p class="p9">
<span>	 Iz  medicinske dokumentacije i nalaza i mišljenja vještaka dr. M.a S.a utvrđuje se da je P.R.o kritičnom prilikom zadobio laku tjelesnu povredu u vidu ogrebotine kože u predjelu lijeve nadlaktice. Na glavnom pretresu vještak je pojasnio svoj nalaz i istakao da povreda koja je opisana u medicinskoj dokumentaciji kao ogrebotina, koja nije bliže opisana, spada u nespecifične ozlede, u vrstu oguljotine kože, te da je mogla nastati od oštrice mehaničkog orudja u šta spada metalni dio vile, oštri dio drvene ograde, metalne, žičane i sl. Takva povreda je mogla nastati povlačenjem mehaničkog orudja oštrog dijela, u šta spada i vila, u nekom pravcu po koži. Pojasnio je da kako oštećeni tvrdi da ga je okrivljeni ubo pravolinijski oštricom mehaničkog orudja do kosti u predio nadlaktice tom prilikom bi nastala ubodna rana što u ovom slučaju nije, već je kod oštećenog nastala povreda tipa ogrebotine koja spada u crtastu oguljotinu kože, odnosno došlo je do površinskog oštećenja kože nadlaktice, gdje je koža ogoljena, a da je mehanizam nastanka bio takav kako tvrdi oštećeni onda bi moralo nastati  oštećenje makar potkožnog tkiva, što u ovom slučaju nije. Osim toga u slučaju da je povreda nastala povlačenjem oštrog dijela mehaničkog orudja po koži nadlaktice oštećenog onda bi došlo do većeg oštećenja kože potkožnog tkiva od one koja je opisana u medicinskoj dokumentaciji, te da to zavisi od dvije stvari prvo od jačine udarca, i  šta je oštećeni tom prilikom na sebi imao da li ljetnju ili zimsku garderobu koja bi ublažila tu povredu.  Ovaj vještak je istakao da s obzirom da je oštećeni  izjavio da je na sebi imao pamučnu košulju dugih rukava, za očekivati je da bi ta  povreda trebala da bude veća, odnosno oštećenje kože bi trebalo biti većeg obima nego što je opisano, jer se u priloženom izvještaju ne navodi da je oštećenom navedena povreda na bilo koji način hirurški obradjena (uradjena toaleta, previjena povreda i sl.) niti mu je prepisana bilo kakva terapija. Nalaz i pojašnjenje nalaza ovog vještaka sud je u potpunosti prihvatio kao stručan i objektivan, dat po osnovu činjenica konstatovanih u medicinskoj dokumentaciji izdate na ime oštećenog, po pravilima struke i nauke a potvrdjen navodima iz odbrane okrivljenog. </span>
</p>
<p class="p9">
<span>	Uvidom u  fototehničku dokumentaciju br.405/09 Uprave policije Bijelo Polje od 30.09.2009.godine, utvrdjeno je da je vozilo oštećenog oštećeno u dijelu zadnjih lijevih vrata  i prednjih lijevih vrata. Pošto je sud u potpunosti prihvatio odbranu okrivljenog da on kritičnog dogadjaja uopšte nije djelovao vilom ni prema oštećenom, ni prema vozilu oštećenog, to sud nije izveo dokaz vještačenjem oštećenja vozila preko vještaka mašinske struke.  </span>
</p>
<p class="p4">
<span>Kod nesporne činjenice da je okrivljeni lice starosti od 71 godinu neuvjerljivi su navodi iz iskaza oštećenog da je okrivljeni noseći vilu u vrlo kratkom vremenskom intervalu uspio da preskoči ogradu visine 1 m, dotrči do njegovog vozila, otvori vrata vozila, zatim ga ubode metalnim dijelom vile, a da oštećeni koji je za to vrijeme bio u vozilu nije čak ni pokušao da sa unutrašnje strane zatvori vrata od vozila i da se na taj način odbrani od ovog navodnog napada okrivljenog, a po ocjeni suda da je okrivljeni djelovao sa horizontalno ispruženom vilom kroz otvorena vrata u unutrašnjost vozila oštećenog ubadajući ga tom prilikom u predjelu lijeve ruke do kosti oštećeni zbog intenziteta navodnog udarca morao je zadobiti ozbiljnije povrede kako je to istakao vještak medicinske struke, po ocjeni suda eventualno i na drugim djelovima tijela, pri tome zbog činjenice da je vila imala tri metalna kraka bila bi oštećena i unutrašnjost vozila. Medjutim, ovakvo navodno djelovanje okrivljenog - metalnim dijelom vile na tijelo oštećenog nije potvrdjeno medicinskom dokumentacijom izdatom na ime oštećenog i s njom u vezi nalazom i mišljenjem vještaka medicinske struke. </span>
</p>
<p class="p4"></p>
<p class="p4">
<span>Naime, iz izvedenih dokaza tokom postupka sud na pouzdan način nije mogao utvrditi da su povrede oštećenom izražene u vidu ogrebotine kože lijeve nadlaktice, nanijete od strane okrivljenog B.M.a oštrim metalnim dijelom vile, pa je prihvatajući odbranu okrivljenog i nalaz vještaka medicinske struke dr. S.M.a u dijelu da je oguljotina kože povreda koja spada u nespecifične povrede i može nastati kontaktom kože sa oštrim dijelom mehaničkog orudja u šta spada: oštri dio drvene ograde, metalne, žičane i sl. sud stanovišta da je ove povrede oštećeni zadobio prilikom pada na ogradu te je u tom pravcu prihvatio odbranu okrivljenog da on kritičnog dogadjaja nije udario oštećenog.	</span>
</p>
<p class="p6">
<span>	</span>
</p>
<p class="p8">
<span>S toga kako iz svega navedenog nije na nesumljiv način dokazano da je oštećeni kritičnom prilikom povrede zadobio od strane okrivljenog B.M.a, a imajući u vidu načelo ''in dubio pro reo'', po kome činjenice koje idu na teret okrivljenom  moraju biti na nesumljiv način  dokazane, a što tokom postupka nije učinjeno sud je istog usled nedostatka dokaza, oslobodio od optužbe shodno čl. 363 st. 3 ZKP CG. </span>
</p>
<p class="p4"></p>
<p class="p4">
<span>Troškovi krivičnog postupka padaju na teret budžetskih sredstava Crne Gore, shodno članu 203 st.1 ZKP-a.</span>
</p>
<p class="p4"></p>
<p class="p4">
<span>Oštećeni P.R.o se radi ostvarivanja imovinsko pravnog  zahtjeva upućuje na parnični postupak shodno čl.212 ZKP.</span>
</p>
<p class="p4"></p>
<p class="p4">
<span>Sa iznijetog odlučeno je kao u izreci presude, shodno čl. 363 tač. 3 ZKP-a.</span>
</p>
<p class="p4"></p>
<p class="p4"></p>
<p class="p10">
<span>OSNOVNI SUD U BIJELOM POLJU</span>
</p>
<p class="p10">
<span>Dana, 25.06.2010 .godine</span>
</p>
<p class="p10"></p>
<p class="p6">
<span>Zapisničar,							 		S u d i j a ,</span>
</p>
<p class="p6">
<span>Zorica Šćekić,s.r.                                                               Svetlana Načić,s.r </span>
</p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6">
<span class="s2">  </span>
</p>
<p class="p11"></p>
<p class="p11"></p>
<p class="p11"></p>
<p class="p12"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.9840278in 0.9840278in 0.9840278in 0.9840278in;}
.p1{text-align:end;hyphenate:auto;keep-with-next.within-page:always;font-family:Arial;font-size:12pt;}
.p2{text-align:start;hyphenate:auto;font-family:Arial;font-size:12pt;}
.p3{text-align:center;hyphenate:auto;font-family:Times New Roman;font-size:12pt;}
.p4{text-align:center;hyphenate:auto;keep-with-next.within-page:always;font-family:Arial;font-size:12pt;}
.p5{text-align:justify;hyphenate:auto;font-family:Arial;font-size:12pt;}
.p6{text-align:center;hyphenate:auto;font-family:Arial;font-size:12pt;}
.p7{text-indent:0.49166667in;text-align:justify;hyphenate:auto;font-family:Arial;font-size:12pt;}
.p8{text-indent:-0.875in;text-align:justify;hyphenate:auto;font-family:Arial;font-size:14pt;}
.p9{text-indent:-0.875in;text-align:justify;hyphenate:auto;font-family:Arial;font-size:12pt;}
.p10{text-indent:0.5in;text-align:justify;hyphenate:auto;font-family:Arial;font-size:12pt;}
.p11{margin-bottom:0.083333336in;text-align:justify;hyphenate:auto;font-family:Times New Roman;font-size:8pt;}
.p12{margin-left:2.4583333in;text-align:start;hyphenate:auto;font-family:Arial;font-size:12pt;}
.p13{text-align:start;hyphenate:auto;font-family:Times New Roman;font-size:12pt;}
.s1{font-weight:bold;}
.s2{font-size:12pt;}
.s3{font-size:14pt;}
.s4{font-family:Arial;font-size:12pt;}
</style>
<meta content="vesna.kovacevic" name="author">
</head>
<body class="b1 b2">
<p class="p1">
<span>K.br.922/12</span>
</p>
<p class="p2"></p>
<p class="p3">
<!--Image link to '0.png' can be here-->
</p>
<p class="p2"></p>
<p class="p2"></p>
<p class="p4">
<span>U   I M E   CRNE GORE</span>
</p>
<p class="p2"></p>
<p class="p5">
<span>OSNOVNI SUD U NIKŠIĆU, kao prvostepeni krivični, sudija Kovačević Vesna, uz sudjelovanje Nikolić Rade kao zapisničara, u krivičnom predmetu protiv okrivljenih Jocović Milovana i Tufegdžić Radenka, zbog krivičnog djela nasilničko ponašanje iz čl. 399. KZ po optužnom aktu ODT-a u Nikšiću, Kt.br. 456/12 od 18.10.2012.godine, nakon dovršenog glavnog i javnog pretresa, dana 26.04.2012.godine u prisustvu  zastupnika ODT-a Ivanišević Ivane, okrivljenih i njihovog branioca Stanišić Dragana, advokata iz Nikšića, istog dana donio je a dana 30.04.2013.god. i  javno objavio</span>
</p>
<p class="p5"></p>
<p class="p6">
<span>P R E S U D U</span>
</p>
<p class="p5"></p>
<p class="p5">
<span>Okrivljeni:</span>
</p>
<p class="p5"></p>
<p class="p5">
<span>JOCOVIĆ MILOVAN, od oca Sava  i majke Desanke, rodj. Kovačević , rodjenog 27.08.1979. godine, u Nikšiću,  sa prebivalištem u Nikšiću - naselje Oštrovac br 98, neoženjen završio srednju elektro  školu, nezaposlen, lošeg imovnog stanja, ranije  neosuđivan </span>
</p>
<p class="p5"></p>
<p class="p5">
<span>TUFEGDŽIĆ RADENKO od oca Milosava i majke Ljubice, rodj. Kandić, rodjenog 31.01.1977 godine, u Plužinama , sa prebivalištem u Nikšiću -Dragova Luka 8/1, neoženjen, završio srednju školu,nezaposlen, lošeg imovnog stanja, pismen, ranije neosuđivan </span>
</p>
<p class="p5"></p>
<p class="p6">
<span>K r i v i     s u</span>
</p>
<p class="p5"></p>
<p class="p5">
<span>  Što su:</span>
</p>
<p class="p5"></p>
<p class="p5">
<span>Dana 12.05.2012. godine, oko 21:00 časova,  u Nikšiću, u naselju Oštrovac, u prodavnici vlasništvo Kecojević Gorana, vršenjem nasilja i drskim i bezobzirnim ponašanjem ugrozili spokojstvo oštećenih Pejović Nemanje i Ćorović Tadije i  remetili   javni red i mir   time  što su  bez povoda fizički napali oštećene Pejović Nemanju i Ćorović Tadiju, na način što  je okrivljeni Tufegdžić Radenko  pesnicom u predjelu glave udario oštećenog Pejović Nemanju, od kojeg udarca je oštećeni pao na pod prodavnice gdje su ga više puta pesnicama i nogama u predjelu glave i tijela udarali okrivljeni Tufegdžić Radenko i Jocović Milovan, nakon čega  je okrivljeni  Jocović Milovan pesnicama i nogama u predjelu glave više puta udario oštećenog Ćorović Tadiju, od kojih udaraca je oštećeni pao na pod prodavnice, gdje su ga okrivljeni Jocović Milovan i Tufegdžić Radenko više puta udarili pesnicama i nogama u predjelu glave i tijela, kojom prilikom su oštećenim  Pejović Nemanji i Ćorović Tadiji nanesene lake tjelesne povrede, i to Pejović Nemanji u vidu krvnog podliva u predjelu čela, oguljotine kože u predjelu vrata, oguljotine kože u predjelu oba lakta i oba koljena i oguljotine kože u predjelu ledja, a Ćorović Tadiji u vidu krvnog podliva u predjelu čela, oguljotine kože u predjelu desnog ramena i ledja i oguljotina kože u predjelu potkoljenica,</span>
</p>
<p class="p5"></p>
<p class="p5">
<span>- čime su izvršili krivično djelo nasilničko ponašanje iz člana 399. Krivičnog zakonika.</span>
</p>
<p class="p7"></p>
<p class="p5">
<span>- pa Sud okrivljenima za navedeno krivično djelo primjenom čl.4 st.2.,čl.42,čl.52,53,54 Krivičnog zakonika i čl.226,čl.229 i čl.374 st.1. Zakonika o krivičnom postupku i z r i č e</span>
</p>
<p class="p5"></p>
<p class="p5"></p>
<p class="p5">
<span class="s1">                                                    </span><span>USLOVNU OSUDU</span>
</p>
<p class="p5">
<span class="s1">     </span><span>        </span>
</p>
<p class="p5"></p>
<p class="p8">
<span>  	</span><span class="s2">Sa kojom im utvrdjuje kazne zatvora u trajanju od po  6 (šest) mjeseci  i ujedno odredjuje da se ova kazna neće izvršiti ukoliko okrivljeni u roku od 2 (dvije) godine po pravosnažnosti presude ne učine novo krivično djelo.</span>
</p>
<p class="p9"></p>
<p class="p5">
<span>OBAVEZUJE SE se okrivljeni da na ime troškova krivičnog postupka plate iznos od po 40,oo (četrdeset) eura a solidarno iznos od 44,00 (četrdesetčetiri) eura u roku od 15 dana, po pravosnašnosti presude pod prijetnjom prinudnog izvršenja, na žiro-račun Budžeta Crne Gore.</span>
</p>
<p class="p5"></p>
<p class="p7"></p>
<p class="p6">
<span>O b r a z l o ž e nj e</span>
</p>
<p class="p6"></p>
<p class="p5"></p>
<p class="p5">
<span>Optužnim aktom Osnovnog državnog tužilaštva u Nikšiću Kt.br. 456/12 od 18.10.2012.godine stavljeno je na teret okrivljenim Jocović Milovanu i Tufegdžić Radenku izvršenje krivičnog djela nasilničko ponašanje iz čl. 399. Krivičnog Zakonika, pa je zastupnik ODT-a Ivanišević Ivana na glavnom pretresu ostala pri podnijetom optužnom aktu predlažući sudu u završnoj riječi da okrivljene oglasi krivim i osudi po zakonu.</span>
</p>
<p class="p5"></p>
<p class="p5">
<span>Okrivljeni Jocović Milovan nije priznao krivično djelo stavljeno mu na teret ni krivicu za isto pa je u navodima svoje odbrane u bitnom istakao da je  konkretne večeri pošao kod svojih roditelja koji žive na Oštrovce da bi prilikom dolaska  pored prodavnice koja se nalazi u blizini njegove kuće vidio neku gužvu pa je zastao sa autom a zatim izašao i ispred jedne prodavnice primijetio neko guranje i medju tim licima poznao samo Pejović Nemanju koji mu je komšija i sa kojim je u dobrim odnosima i nikada nije imao sukoba sa istim i da je pored Pejovića tu bilo još nekih desetak mladića mladje generacije, ali ne može da se sjeti ko je sve bio. Takodje, objašnjava da ispred te prodavnice nije bila radnica – njegova komšinica Kecojević koja inače drži tu prodavnicu i koja je udaljena od njegove kuće nekih 50 m, već je ista bila unutar prodavnice ispred koje se desio taj dogadjaj. Dalje, je istakao da  Tufegdžić Radenka poznaje jer je ranije živio na Oštrovce sa kojim se inače druži, ali te večeri nije bio na tom mjestu, dok Ćorović Tadiju ne poznaje.</span>
</p>
<p class="p5"></p>
<p class="p5">
<span>Okrivljeni Tufegdžić Radenko nije priznao krivično djelo ni krivicu, pa je u navodima svoje odbrane u bitnom istakao da mu o ovom dogadjaju ništa nije poznato, obzirom da je te večeri od  19,00 – 23,00 h, bio u lokalu „Moko“, koji se nalazi u centru grada zajedno sa  Popović Jokom, Agramović Mićom i Djurdjevac Kristijanom, a koji su čitavo vrijeme bili sa njim da bi zatim kazao da je od  17,00-23,00 h, bio u tom lokalu koji nije napuštao i sjedio zajedno sa momcima koje je naveo, objašnjavajući da poznaje Jocović Milovana jer se sa njim druži, ali te večeri se nijesu gledali dok Pejović Nemanju i Čorović Tadiju ne poznaje iako je živio na Oštrovcu prije  15 god.</span>
</p>
<p class="p5"></p>
<p class="p5">
<span>U završnoj riječi sami i preko svog branioca su izjavili da ne postoji nijedan siguran dokaz da su izvršili predmetno krivično djelo i tražili da ih sud oslobodi od optužbe i da im nadoknadi troškove postupka za izabranog branioca. </span>
</p>
<p class="p5"></p>
<p class="p5">
<span>Sud je u dokaznom postupku  neposredno saslušao svjedoke - oštećene  Pejović Nemanju i Ćorović Tadiju, svjedoka Kecojević Milijanu, na saglasan predlog stranaka pročitao nalaz i mišljenje vještaka medicinske struke Bulatović dr  Veselina i pročitao izvode iz kaznene evidencije na ime optuženih.</span>
</p>
<p class="p5"></p>
<p class="p5">
<span>Cijeneći navode optužbe i odbrane, te provedene dokaze, kako pojedinačno, tako i u njihovoj međusobnoj povezanosti, sud  nalazi da su okrivljeni počinili krivično djelo stavljeno im na teret, na način, vrijeme i mjesto, kako je to bliže predstavljeno izrekom ove presude, pa ih je oglasio krivim i krivično-pravno odgovornim.</span>
</p>
<p class="p5"></p>
<p class="p5">
<span>Saslušan u svojstvu svjedoka-oštećenog Pejović Nemanja je u svom iskazu u istražnom  postupku naveo da je dana  12.05.2012.god. oko 21,00 h, bio u svojoj porodičnoj kući u naselju Oštrovac  kada je do njega došao Čorović Tadija i kako nijesu imali cigarete otišli su Tadijinim vozilom do prodavnice vl. Kecojević Gorana koja se nalazi u blizini njegove porodične kuće. Nedugo zatim u prodavnicu su za njima ušli Jocović Milovan koji mu je komšija i Tufegdžić Radenku, pa su bez ikakvog razloga i povoda  fizički napali njega i Čorovića na način što je Tufegdžić Radenko prvo udario njega pesnicom u predjelu glave, od kog udarcaje pao na pod prodavnice i dok je ležao na podu više puta su ga  pesnicama i nogama u predjelu glave i tijela udarali  Jocović i Tufegdžić. Takodje, je primijetio da Jocović Milovan udara Ćorović Tadiju pesnicama i nogama u predjelu glave i tijela koji je takodje ležao na podu prodavnice pa pretpostavljam da je njega prvo udarao Jocović Milovan, obzirom da je njega tada više udarao Tufegdžić. U jednom trenutku Tufegdžić Radenko ga je  podigao sa poda, hvatajući ga za garderobu i na taj način  ga izbacio iz prodavnice, gdje je  već bio Čorović Tadija, pa su zatim zajedno pošli u policiju i prijavili nasilje koje je nad njima izvršeno, a zatim su  ih službenici policije povezli u medicinski centar radi ukazivanja  ljekarske pomoći, obzirom da su on i Ćorović imali vidne povrede. </span>
</p>
<p class="p5"></p>
<p class="p5">
<span>Na glavnom pretresu oštećeni-svjedok je izmijenio svoj iskaz u pogledu lica koja su ih tom prilikom napala objašnjavajući da su ih tom prilikom napala dva nepoznata momka koja su ih bez ikakvog razloga počeli udarati pesnicama po glavi, pa je on pokrio rukama glavu i pretpostavlja da su ga tada udarali nogama dok je bio u ležečem položaju tako da nije vidio šta se dešavalo sa njegovim drugom Čorovićem i   nije prepoznao te momke koji su ga napali jer je bio u nekom bunilu, ali u svakom slučaju to nijesu Jocović i Tufegdžič, takodje, dodaje da ispred prodavnice nije primijetio ni komšije ni djecu odnosno da nije bilo ljudi ispred. Objašnjavajući razliku u svom kazivanju u istrazi i na glavnom pretresu oštećeni je istakao da je kod tužioca  samo prepričao ono što je kazao u policiji i to na način što je tužilac govorio i čitao njegovu izjavu iz policije a on se samo nadogradjivao na tu njegovu priču, a dok je davao iskaz u policiju bio je u bunilu, obzirom da je prebijen te večeri, iz tog razloga je kazao da je to bio Jocović i Tufegdžić, tako da ne zna zašto je dao takav iskaz vezano za lica koja su napala njega i Ćorovića i da je sledeći dan pošao u policiju da povuče prijavu protiv njih ali su mu već rekli da je to procesuirano. Takopdje, objašnjava da se ne može sjetiti posle koliko vremena je bio na saslušanju kod tužioca u odnosu kada je dao izjavu u policiji i da je bio u ubjedjenju da treba kod tužioca ponoviti ono što je rekao u policiji, tako da ne može da se izjasni zašto pred tužiocem nije kazao da  Jocović i Tufegdžić nijesu lica koja su ih napala konkretnom prilikom i zašto nije kazao da je želio da povuče prijavu protiv njih. Na kraju se nije se pridružio krivičnom gonjenju protiv okrivljenih.</span>
</p>
<p class="p10"></p>
<p class="p5">
<span>Saslušan u svojstvu svjedoka Ćorović Tadija je u istražnom postupku istakao da je dana 12.05.2012.god. oko 21,00 h, došao kod Pejović Nemanje koji živi u naselju Oštrovac pa kako nijesu imali cigareta pošli su vozilom do prodavnice Kecojević Gorana koji se nalazi u bilizini porodične kuće Pejovića. Nedugo zatim u prodavnici su za njima ušli Jocović Milovan i  Tufegdžić Radenko pa su ih bez ikakvog povoda  i razloga fizički napali, naime, prvo je pesnicom u predjelu glave Pejović Nemanju udario Tufegdžić Radenko od kojeg udarca je  Pejović pao na pod prodavnice, pa dok je ležao na podu više puta pesnicama i nogama u predjelu glave i tijela udarali su ga Jocović i Tufegdžić.  Nakon toga Jocović Milovan je i njega  udario pesnicom u predjelu glave, odnosno više puta ga je pesnicama i nogama udarao  predjelu glave i tijela od kojih udaraca je pao na pod a zatim dok je ležao i Jocović i Tufegdžić su ga više puta udarali pesnicima i nogama u predjelu glave i tijela. U jednom trenutku u prodavnici su ušli neki ljudi koji su  ih razdovojili a zatim su on i Pejović izašli iz prodavnice i pošli u policiji da prijave nasilje koje se desilo nad njima a nakon toga su ih povezli u medicinski centar kako bi im ukazali medicinsku pomoć zbog povreda koje su bile dosta vidne. </span>
</p>
<p class="p5"></p>
<p class="p5">
<span>Na glavnom pretresu oštećeni je izmijenio svoj iskaz u pogledu lica koja su ih konkretne večeri napala tako što je kazao da su na njih nasrnuli neki nepoznati momci i to na način što ga je jedan od tih nepoznatih momaka udario sa ledja pa kada je pao nastavili su da ga udara.  Nakon toga pošli su u policiju da prijave slučaj i tada je kazao da misli da ga je Jocović Milovan udario ali da nije to tvrdio, zatim kada je davao iskaz kod tužioca, tužilac mu je prvi spomenuo Tufegdžića pa je on rekao da  nije vršena radnja prepoznavanja i da ih Jocović Milovan te večeri nije napao. Objašnjavajući razliku u kazivanju u istrazi i na glavnom pretresu oštećeni je naveo da je prilikom davanja iskaza kod tužioca rekao da misli da ga je Jocović udario, dok Tufegdžića nije ni spominjao iz kog razloga je tražio prepoznavanje,  medjutim, tužilac mu je kazao da policija ima svoje metode kako otkriva lica pa je zatim tužilac diktirao zapisnik kao da je siguran da su ih ta lica napala odnosno Jocović i Tufegdžić i zatim mu rekao da potpiše taj zapisnik, a što je on i učinio. Na kraju se nije pridružio krivičnom gonjenju. </span>
</p>
<p class="p5"></p>
<p class="p5">
<span>Saslušana u svojstvu svjedoka  Kecojević Milijana je u svom iskazu u bitnom istakla da je dana  12.05.2012.god. bila u svojoj prodavnici i radila u drugoj smjeni kada su u istoj ušli Pejović Nemanja i jedan njegov drug. Obzirom da je radno vrijeme bilo pri kraju, pošla je nešto da složi pa je u medjuvremenu čula da je došlo do neke svadje  ali izmedju koga ona nezna, obzirom da je tu bilo još mušterija koja joj nijesu bila poznata.  Jocovića poznaje od ranije ali njega nije vidjela u prodavnici kada je izbila ova svadja, već pola sata nakon ovog dogadjaja ispred svoje radnje dok Tufegdžića ne poznaje. Dalje, objašnjava da ne zna da li se Pejović svadjao sa nekim i da su u radnji u prvom momentu bile prvo dvije žene, Pejović i taj njegov drug, a da zatim nije vidjela ko je ušao u radnju niti je gledala obzirom da je bila iza rafa , tako da ne zna da li je tada ušao Jocović u radnju. </span>
</p>
<p class="p5"></p>
<p class="p5">
<span>Sudski vještak medicinske struke dr Bulatović Veselina je u svom nalazu i mišljenju, a na osnovu medicinske dokumentacije, u isražnom postupku od 17.10.2012.god.   nesporno utvrdio da je oštećeni Ćorović Tadija zadobio povrede i to: krvni podliv u predjelu čela, oguljotina kože u predjelu desnog ramena i ledja i oguljotina kože u predjelu potkoljenice, a koje povrede su po svojoj prirodi LAKE i mogle su nastati  dejstvom tupo-tvrde sile srednjeg inteziteta djelovanja i to povreda u predjelu čela a koja se manifestovala u vidu krvnog podliva mogla je nastati udarcem stisnute pesnice, glavom, tj. čelom, manjom drvenom motkom i sl. a oguljotina kože u predjelu desnog ramena, ledja i potkoljenice mogle su nastati prilikom pada i kontakta povrijedjenih površina tijela sa tvrdom podlogom (beton, asfalt) a takodje su mogle nastati i udarcem nogom na kojoj je obuća sa tvrdim djonom,drvenom motkom i sl. dok je Pejović Nemanja zadobio povrede u vidu krvnog podliva u predjelu čela koji je mogao nastati dejstvom  tupo-tvrde sile srednjeg inteziteta djelovana kao što je udarac stisnutom pesnicom, glavom, drvenom motkom i oguljotine kože u predjelu vrata  koja je mogla nastati stiskom šake  i oguljotine u predjelu oba lakta i oba koljena i u predjelu ledja koje su mogle nastati prilikom pada i kontakta povrijedjenih površina tijela sa tvrdom podlogom (beton, asfalt, makadam i sl), a takodje, su mogle nastati i udarcem noge na kojoj je obuća sa tvrdim djonom, drvenom motkom, drvenim štapom i sl. a koje povrede su po svojoj prirodi LAKE. </span>
</p>
<p class="p5"></p>
<p class="p5">
<span>Okrivljeni su izvršili krivično djelo nasilničko ponašanje iz člana 399. Krivičnog zakonika jer su dana 12.05.2012. godine, oko 21:00 časova,  u Nikšiću, u naselju Oštrovac, u prodavnici vlasništvo Kecojević Gorana, vršenjem nasilja i drskim i bezobzirnim ponašanjem ugrozili spokojstvo oštećenih Pejović Nemanje i Ćorović Tadije i  remetili   javni red i mir   time  što su  bez povoda fizički napali oštećene Pejović Nemanju i Ćorović Tadiju, na način što  je okrivljeni Tufegdžić Radenko  pesnicom u predjelu glave udario oštećenog Pejović Nemanju, od kojeg udarca je oštećeni pao na pod prodavnice gdje su ga više puta pesnicama i nogama u predjelu glave i tijela udarali okrivljeni Tufegdžić Radenko i Jocović Milovan, nakon čega  je okrivljeni  Jocović Milovan pesnicama i nogama u predjelu glave više puta udario oštećenog Ćorović Tadiju, od kojih udaraca je oštećeni pao na pod prodavnice, gdje su ga okrivljeni Jocović Milovan i Tufegdžić Radenko više puta udarili pesnicama i nogama u predjelu glave i tijela, kojom prilikom su oštećenim  Pejović Nemanji i Ćorović Tadiji nanesene lake tjelesne povrede, i to Pejović Nemanji u vidu krvnog podliva u predjelu čela, oguljotine kože u predjelu vrata, oguljotine kože u predjelu oba lakta i oba koljena i oguljotine kože u predjelu ledja, a Ćorović Tadiji u vidu krvnog podliva u predjelu čela, oguljotine kože u predjelu desnog ramena i ledja i oguljotina kože u predjelu potkoljenica.</span>
</p>
<p class="p5"></p>
<p class="p5">
<span>Prednje sud zaključuje kako iz samih odbrana okrivljenih koje su nedosledne i u bitnom neusaglašene i iz iskaza oštećenih kojim iskazima je sud dao punu vjeru. Naime okrivljeni ne priznaju izvršenje krivičnog djala na način kako im je stavljeno optužbom na teretu. U svojim odbranama u bitnom negiraju da su konkretne večeri napali oštećene i da su bili na mjestu događaja. Sud ne prihvata odbrane okrivljenih kao istinite već iste ocjenjuje kao konstruisane u cilju izbjegavanja sopstvene krivice, budući da su iste obesmišljene rezultatima dokaznog postupka tako da sud ne prihvata odbrane kao vjerodostojne u odnosu na činjenice od odlučnog značaja, obzirom da su opovrgnute prevashodno uvjerljivim, saglasnim i logičnim kazivanjima oštećenih koji na detaljan i indentičan način predstavljaju tok predmetnog događaja, te podrobno opisuju radnje koje su kritičnom prilikom preduzeli okrivljeni. Naime, iz njihovog svjedočkog iskaza proizilazi da su okrivljeni na način, u mjestu i vremenu kako je to predstavljeno u izreci odluke preduzeli inkriminisanu radnju, koja je rezultirala nastankom lakih tjelesnih povreda kod ostećenih kao zabranjena posljedica. O vrsti i prirodi nastalih povreda, te mehanizmu njhovog nanošenja stručno mišljenje sudu je pružio vještak medicinske struke dr.Bulatović Veselin, na koji način je takodje potrkijepljen iskaz oštećenih. </span>
</p>
<p class="p5"></p>
<p class="p5">
<span>Naime, da su okrivljeni počinili krivično djelo i kritičnom prilikom napali oštećene na način opisan u izreci odluke, sud utvrđuje iz potpuno usaglašenih i indentičnih iskaza oštećenih Pejović Nemanje i Ćorović Tadije  datih u istražnom postupku kako i na koji načij su im prišli okrivljeni, kako i koji od okrivljenih je pojedinačno preduzeo radnje i na koji način su im  nanijeli lake tjelesne povrede. Naime,  iz iskaza oštećenih koji su dati u istražnom postupku a koji se podudaraju i na istovjetan način opisuju predmetni događaj proizilazi da su oštećeni kritične prilike dana 12.05.2012.god. oko 21,00 h, bili u porodičnoj kući oštećenog Pejović Nemanje u naselju Oštrovac  pa kako nijesu imali cigarete otišli su vozilom oštećenog Ćorovića do prodavnice vl. Kecojević Gorana koja se nalazi u blizini da bi nedugo zatim u prodavnicu  za njima ušli okrivljeni Jocović Milovan koji je inače  komšija oštećenog Pejovića i okrivljeni Tufegdžić Radenko i bez ikakvog razloga i povoda  fizički ih napali na način što je okrivljeni Tufegdžić Radenko prvo udario oštećenog Pejovića pesnicom u predjelu glave, od kog udarca je pao na pod prodavnice i dok je ležao na podu više puta su ga  pesnicama i nogama u predjelu glave i tijela udarali  okrivljeni Jocović i Tufegdžić da bi takođe okrivljeni Jocović Milovan udario oštećenog Ćorović Tadiju pesnicom u predjelu glave, odnosno više puta ga je pesnicama i nogama udarao  predjelu glave i tijela od kojih udaraca je pao na pod a zatim dok je ležao okrivljeni i Jocović i Tufegdžić su ga više puta udarali pesnicima i nogama u predjelu glave i tijela. U jednom trenutku u prodavnici su ušli neki ljudi koji su  ih razdovojili a zatim je oštećeni Ćorović izašao iz prodavnice a okrivljeni Tufegdžić Radenko je  podigao sa poda oštećenog Pejovića, hvatajući ga za garderobu i na taj način  ga izbacio iz prodavnice, pa su zatim oštećeni pošli u policiju i prijavili nasilje koje je nad njima izvršeno, a zatim su  ih službenici policije povezli u medicinski centar radi ukazivanja  ljekarske pomoći, obzirom da su imali vidne povrede a koje povrede su detaljno opisane nalazom vještaka medicinske struke i to da je oštećeni Ćorović Tadija zadobio povrede u vidu krvnog podliva u predjelu čela i koja je mogla nastati udarcem stisnute pesnice, glavom, tj. čelom, manjom drvenom motkom i sl., zatim  oguljotina kože u predjelu desnog ramena, ledja i potkoljenice mogle su nastati prilikom pada i kontakta povrijedjenih površina tijela sa tvrdom podlogom (beton, asfalt) a takodje su mogle nastati i udarcem nogom na kojoj je obuća sa tvrdim djonom,drvenom motkom i sl. dok je oštećeni Pejović Nemanja zadobio povrede u vidu krvnog podliva u predjelu čela koji je mogao nastati dejstvom  tupo-tvrde sile srednjeg inteziteta djelovana kao što je udarac stisnutom pesnicom, glavom, drvenom motkom i oguljotine kože u predjelu vrata  koja je mogla nastati stiskom šake  i oguljotine u predjelu oba lakta i oba koljena i u predjelu ledja koje su mogle nastati prilikom pada i kontakta povrijedjenih površina tijela sa tvrdom podlogom (beton, asfalt, makadam i sl), a takodje, su mogle nastati i udarcem noge na kojoj je obuća sa tvrdim djonom, drvenom motkom, drvenim štapom i sl. a koje povrede su po svojoj prirodi LAKE. Prednji nalaz u cjelosti potvrđuje iskaze oštećenih u pogledu mehanizma, vrste i lokaliteta  nanošenja  istih.</span>
</p>
<p class="p5"></p>
<p class="p5">
<span>Sud  je prihvatio iskaze oštećenih date u istražnom postupku, budući da su ovi iskazi  identični a to što su oštećeni na glavnom pretresu izmijenili svoje iskaze i istakli da okrivljeni nijesu lica koja su ih napala sud je cijenio kao usmjerene na pomaganju okrivljenima ka izbjegavanju krivice vjerujući da su se nakon događaja izmirili. Prednje sud zaključuje obzirom da  su oštećeni mijenjajući svoje iskaze u pogledu lica koja su ih napala na istovjetan  način dali svoje iskaze na glavnom pretresu i to  da su greškom prijavili okrivljene kao izvršioce, tako da oštećeni na istovjetan način navode da im je tužilac prilikom saslušanja čitao  izjavu iz policije i navodio okrivljene kao izvršioce djela a oni samo potpisali zapisnik, a zatim oštećeni Pejović čak tvrdi da je prilikom davanja iskaza u policiji bio  u bunilu, obzirom da je prebijen te večeri, iz kog razloga je kazao da su to bili okrivljeni Jocović i Tufegdžić i da je odmah drugi dan pošao da povuče prijavu protiv okrivljenih ali da je ista već bila procesuirana i da je mislio da kod tužioca treba da ponovi ono što je kazao u policiji i da nezna zašto tada kod tužioca nije rekao da to nijesu bili okrivljeni i da je htio da povuče prijavu protiv njih dok oštećeni Ćorović navodi da je tražio da se obavi radnja prepoznavanja što mu nije tužilac dozvolio. Prednje je nelogično, zašto bi tužilac ili bilo ko od nadležnih odbio da se izvrši radnja prepoznavanja a posebno zašto bi ista bila obavljena  kada su oštećeni i prijavili okrivljene kao izvršioce i to po imenu i prezimenu pa čak navodeći njihova imena i u istrazi , cijeneći pri tome da su  oštećeni okrivljene  vidjeli i prepoznali u momentu napada a okrivljenog Jocovića i lično poznaju jer su komšije, takođe je nelogično da oštećeni Pejović ako je zaista htio drugi dan nakon događaja da povuče prijavu protiv okrivljenih jer je navodno pogriješio opet prilikom davanja iskaza u istrazi navede okrivljene kao izvršioce djela u pitanju. U prilog prednjem zaključku da su okrivljeni počinioci krivičnog djela u pitanju i da su ih oštećeni zaista vidjeli i prepoznali  je i to što tačno opisuju koju radnju je preduzeo okrivljeni Ćorović a koju okrivljeni Tufegdžić i u tome se potpuno podudaraju a da je mjesto događaja bilo u prodavnici Kecojevića potkrijepljeno je i iskazom svjedoka</span><span class="s3"> </span><span>Kecojević Milijana koja je potvrdila da je u prodavnici došlo do svađe a nakon što su u istoj ušli oštećeni Pejović  i Jocović ali da nije vidjela ko je poslije njuh ušao u radnju  obzirom da je slagala nešto iza rafa, tako da ne zna da li je  ušao okrivljeni Jocović a kojeg inače poznaje jer su komšije. </span>
</p>
<p class="p5"></p>
<p class="p5">
<span>Sud je cijenio i odbrane okrivljenih ali prednja odbrana nema kredibilitet u provedenim dokazima pa je iste odbacio obzirom da su i njihove odbrane same po se bi kontradiktorne jer je okrivljeni Jocović naveo da je došao ispred prodavnice i vidio neku svađu i gužvu dok je okrivljeni Tufegdžić negirao da je uopšte bio na mjestu događaja već prvo navodi  da je od 19,00 – 23,00 h, bio u lokalu „Moko“, koji se nalazi u centru grada zajedno sa  Popović Jokom, Agramović Mićom i Djurdjevac Kristijanom a zatim u toku postupka izmijenio da je od  17,00-23,00 h bio u tom lokalu koji nije napuštao i sjedio zajedno sa momcima koje je naveo a što je krajnje nelogično i apsurdno da su prednji svjedoci sjedjeli sa njim čitavih šest sati i da su pratili njegovo kretanje pa je sud iz prednjih razloga a cijeneći potpuno utvrđeno činjenično stanje koje ničim nije dovedeno u sumnju i odbio predlog da se isti saslušaju kao svjedoci. </span>
</p>
<p class="p5"></p>
<p class="p5">
<span>Shodno utvrđenom činjeničnom stanju nesumnjivo da su okrivljeni kritičnom prilikom vršili nasilje  prema oštećenima dok on prema njima nijesu pokazivali ni preduzeli nikakvu radnju što bi ukazivalo da su  bili napadnuti obzirom da  su ušli u prodavnicu za njima i napali ih udarajući ih stisnutim pesnicama i nogama po glavi i tijelu  i na taj način ispoljili drsko i bezobzirno ponašanje koje je u gruboj suprotnosti sa prihvaćenim pravilima ponašanja, te ugrozili spokojstvo oštećenih i remetili javni red i mir imajući u vidu opisane okolnosti pod kojima je djelo izvršeno kao i prirodu samog nasilničkog ponašanja.Okrivljeni su pri vršenju naprijed navedenih radnji bili svjesni da su njihovi postupci nasilnički i da na taj način ugrožavaju spokojstvo oštećenih i remete javni red i mir, a što su  i htjeli, postupajući sa direktnim umišljajem, pri tome nanoseći oštećenima lake tjelesne povrede, kao objektivni uslov inkriminacije krivičnog djela u pitanju čime su se pored objektivnih stekli i subjektivni elementi bića krivičnog djela nasilničko ponašanje iz čl. 399 Krivičnog zakonika.  </span>
</p>
<p class="p5">
<span>      </span>
</p>
<p class="p5">
<span>Prilikom utvrdjivanja vrste i visine krivične sankcije za izvršeno krivično djelo sud je u smislu čl.42.st.1.KZ kao olakšavajuće okolnosti na strani okrivljenih cijenio da su, nezaposleni, lošeg imovnog stanja, raniju neosudjivanost, u što se sud uvjerio uvidom u izvod iz kaznene evidencije na ime okrivljenih  dok na strani  okrivljenih sud  nije našao otežavajuće okolnosti, pa  je cijeneći prednje okolnosti , primjenom čl.53 i 54 KZ izrekao okrivljenima  uslovne osude s tim što im je utvrđena kazna zatvora u trajanju od po 6 mjeseci, smatrajući da će se i sa prijetnjom izvršenja utvrdjene kazne zatvora, te provjerom ponašanja okrivljenih u periodu od dvije godine na  okrivljene u dovoljnoj mjeri uticati da ubuduće ne vrše krivična djela, čime će se sa uspjehom ostvariti svrha uslovne osude iz čl.52 KZ, a u okviru opšte svrhe izricanja krivičnih sankcija u smislu čl.4 st.2. KZ. </span>
</p>
<p class="p5"></p>
<p class="p5">
<span>Kako su okrivljeni oglašeni krivim, sud ih je obavezao da na ime troškova krivičnog postupka plate iznos od 44,00 eura koji se odnose na troškove vještačenja po vještaku medicinske struke i iznos od po 40,00 koji se odnose na paušalne troškove postupka, a koji su troškovi krivičnog postupka srazmjerani trajanju i složenosti krivičnog postupka i imovinskim prilikama okrivljenih, a ovo shodno čl.229 u vezi čl.226 st.1. ZKP-a.</span>
</p>
<p class="p5"></p>
<p class="p5">
<span>  	Sa svega izloženog, a primjenom čl. 374 st.1. ZKP-a odlučeno je kao u izreci.</span>
</p>
<p class="p5"></p>
<p class="p5"></p>
<p class="p11">
<span>  	                     </span><span class="s4">OSNOVNI SUD U NIKŠIĆU, dana 30.04.2013.g</span>
</p>
<p class="p7">
<span>Zapisničar                                                                            S U D I J A </span>
</p>
<p class="p2"></p>
<p class="p2"></p>
<p class="p2">
<span>                                              D-na: presuda  od 30.04.2013 god.</span>
</p>
<p class="p12">
<span>-primerak presude dostaviti </span>
</p>
<p class="p12">
<span>- okrivljenima</span>
</p>
<p class="p12">
<span>-braniocu,</span>
</p>
<p class="p12">
<span>- ODT</span>
</p>
<p class="p2">
<span>                                                     - u spise,                                     S U D I J A</span>
</p>
<p class="p13"></p>


</body>
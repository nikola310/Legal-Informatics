<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:center;hyphenate:auto;font-family:Times New Roman;font-size:12pt;}
.p2{text-align:center;hyphenate:auto;font-family:Arial;font-size:12pt;}
.p3{text-align:justify;hyphenate:auto;font-family:Arial;font-size:12pt;}
.p4{text-align:start;hyphenate:auto;font-family:Times New Roman;font-size:12pt;}
</style>
<meta content="milosav.zekic" name="author">
</head>
<body class="b1 b2">
<p class="p1"></p>
<p class="p2"></p>
<p class="p2"></p>
<p class="p3">
<span>OSNOVNI SUD U ROŽAJAMA</span>
</p>
<p class="p3">
<span>K.br. 172/12</span>
</p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p2">
<span>U IME CRNE GORE</span>
</p>
<p class="p3"></p>
<p class="p3">
<span>	Sudija Osnovnog suda u Rožajama Milosav Zekić, uz učešće zapisničara Aide Luboder , rješavajući po optužnom predlogu Osnovnog državnog tužilaštva iz Rožaja Kt.br.126/12  od 16.10.2012 .g. podnijeta protiv okrivljenog  A. O. iz Rožaja, zbog krivičnog djela ugrožavanje opasnim oruđem pri tuči i svađi  iz čl. 154. Krivičnog zakonika nakon održanog glavnog i javnog pretresa u prisustvu Zamjenika Osnovnog državnog tužioca Aldina Kalača, oštećenog R. P. i okrivljenog, dana  12.12.2012. donio je i javno objavio</span>
</p>
<p class="p3"></p>
<p class="p2">
<span>P R E S U D U</span>
</p>
<p class="p3"></p>
<p class="p3"></p>
<p class="p3">
<span>	Okrivljeni A. O.od oca R.  i majke F.rodj. R.  rodjen  .   u Rožajama gdje i  živi  naselje Bandžovo Brdo,  drž. CG, razumije crnogorski jezik, njegov  jezik je bosanski, pismen, završio SSS,  nezaposlen,  neoženjen ,siromašnog imovnog stanja, neosudjivan. </span>
</p>
<p class="p3"></p>
<p class="p3"></p>
<p class="p3"></p>
<p class="p2">
<span>OSLOBAĐA   SE OD OPTUŽBE</span>
</p>
<p class="p2"></p>
<p class="p2"></p>
<p class="p3">
<span>	Da je:</span>
</p>
<p class="p3">
<span>	dana 07.06.2012.g.  oko  09,40 h, u naselju Bandžovo brdo, Opština Rožaje, pri svađi sa R. P., koja se sastojala u međusobnoj verbalnoj prepirci, mašio mobilnog telefona - sredstva podobnog da tijelo teško povrijedi ili zdravlje teško naruši, na način što je istim gađao i pogodio R. P. u predjelu leđa ali ga nije povrijedio, </span>
</p>
<p class="p3"></p>
<p class="p3">
<span>	- čime bi izvršio krivično djelo ugrožavanje opasnim oruđem pri tuči i svađi iz čl. 154. Krivičnog zakonika.</span>
</p>
<p class="p3"></p>
<p class="p3">
<span>	pošto nije dokazano da je učinio djelo za koje je optužen. 	</span>
</p>
<p class="p3"></p>
<p class="p3"></p>
<p class="p3">
<span>	Troškova krivičnog postupka, kao ni odštetnog zahtjeva nije bilo. </span>
</p>
<p class="p3"></p>
<p class="p2">
<span>					</span>
</p>
<p class="p2">
<span>O b r a z l o ž e nj e</span>
</p>
<p class="p3"></p>
<p class="p3">
<span>	Osnovno državno tužilaštvo iz Rožaja, podnijelo je ovome sudu optužni predlog  Kt.br.126/12 od  16.10.2012.g. protiv okrivljenog A. O.  iz Rožaja  zbog krivičnog djela  ugrožavanje opasnim oruđem pri tuči i svađi iz čl. 154. Krivičnog zakonika (KZ).</span>
</p>
<p class="p3"></p>
<p class="p3">
<span>	Na glavnom pretresu  Zamjenik  ODT-a Aldin Kalač  je  precizirao činjenični opis djela kao u dispozitivu ove presude, te je predložio da sud okrivljenog oglasi krivim zbog krivičnog djela koje mu je optužbom stavljeno na teret i da mu izrekne uslovnu osudu kojom će mu utvrditi kaznu zatvora u trajanju od 60 dana i istovremeno odrediti da se kazna neće izvršiti ukoliko isti u roku od jedne godine ne izvrši novo krivično djelo. </span>
</p>
<p class="p3"></p>
<p class="p3">
<span>	Oštećeni R. P. je u završnoj riječi istakao da se ne pridružuje krivičnom gonjenju ODT-a u odnosu na okrivljenog, niti postavlja odštetni zahtjev. </span>
</p>
<p class="p3"></p>
<p class="p3">
<span>	Okrivljeni  je u svojoj odbrani istakao  da je dana 07.06.2012.g. prolazio pored sportskog centra Rožaje  i  vidio da se njegov brat A. raspravlja sa oštećenim R. P. koji je direktor sportskog centra i nedozvoljava im da parkiraju kamion u blizini stadiona i sportskog  centra. Kada je prišao do njih  pitao je oštećenog "u čemu je stvar" i on mu je  saopštio da ne mogu  više da parkiraju kamion u blizini ovog centra  i kazao "goni te se u  pizdu  materinu", a pri tom se  obraćao njegovom bratu. Njegov brat A. je počeo da se prepire sa oštećenim, a on nije htio da se svađa sa njim, već je uzeo brata i odveo ga kući. Naglasio je da između njega i oštećenog nije bilo nikakve svađe, niti je oštećenog gađao mobilnim telefonom, jer bi mu bilo žao da baci telefon i polomi ga na taj način. Predložio je da ga sud oslobodi od optužbe, jer nije izvršio djelo za koje je optužen. </span>
</p>
<p class="p3"></p>
<p class="p3">
<span>	Po ovoj krivičnopravnoj stvari sud je izveo dokaze: saslušao svedoka- oštećenog R. P., svedoke A. O., Dž. L., R.P.Dž. L., F. M.i  izvršio uvid u izvod iz kaznene evidencije na ime okrivljenog.</span>
</p>
<p class="p3"></p>
<p class="p3">
<span>	Cijeneći odbranu okrivljenog  i sve izvedene dokaze kako pojedinačno tako i u međusobnoj vezi, sud je našao da nema dokaza koji bi sa sigurnošću upućivali na zaključak da je okrivljeni izvršio krivično djelo koje mu je optužbom stavljeno na teret, pa je istog oslobodio od optužbe primenom čl. 373. st. 1. tač. 2.  Zakonika o krivičnom postupku (ZKP). </span>
</p>
<p class="p3"></p>
<p class="p3">
<span>	Naime, iz iskaza  svedoka - oštećenog  R. P. proizilazi da radi kao direktor  JP "Sportski centar" u Rožajama u čijem sastavu je sportska hala, fudbalski stadion i kompleks terena za male sportove.  Okrivljeni A. i njegov brat A. su parkirali kamione u krugu fudbalskog stadiona i onemogućavali normalno održavanje sportskih manifestacija pa ih je nekoliko puta upozoravao preko svojih radnika da više ne parkiraju vozila na tom mjestu. Dana 07.06.2012.g. oko 09,40 časova  u blizini sportskog centra primijetio je A. O. koji mu je dao rukom znak da stane, pa je zaustavio vozilo  i otvorio prozor.  A. je tada   počeo agresivno da se ponaša prema njemu psujući mu oca, majku i kada je izašao iz vozila fizički ga je napao i udario pesnicom u predjelu glave i ramena, u čemu su ga spriječili radnici sportskog centra R., P.F. M. i Dž. L.. On nije htio da se svađa sa A. i nije mu upućivao bilo kakve uvredljive i prijeteće riječi, niti se tukao sa njim. Tada je do njih došao A. brat - okrivljeni A. koji je krenuo prema njemu, ali su ga u tome spriječila navedena lica, tako da ga on nije udario.  Sa A. se nije svađao jer ni A. njemu, ni on A. nijesu  upućivali  bilo kakve riječi, niti je on htio da se tuče sa A..  Kada je krenuo u pravcu dvorane kod sportskog centra A. ga je gađao mobilnim telefonom i pogodio ga u predjelu leđa, ali nije ga povrijedio, jer udarac nije bio jak, a na sebi je imao gardarobu. </span>
</p>
<p class="p3"></p>
<p class="p3">
<span>	Imajući u vidu iskaz oštećenog koji je sud prihvatio kao jasan, objektivan i uvjerljiv, te dovodeći isti u vezu sa iskazima svedoka R. P., Dž. L. i F. M.  koji su potvrdili iskaz oštećenog  da ga je u kritičnom momentu napao A.O. i udario pesnicom, a da se  oštećeni nije svađao niti tukao sa njim, nakon čega je na lice mjesta došao i okrivljeni A. sa kojim se oštećeni nije svađao, niti tukao, već se pasivno držao, a  okrivljeni  ga je gađao  i pogodio u leđa mobilnim telefonom u momentu kada se udaljavao sa lica mjesta, zaista se nedvosmisleno zaključuje da nije dokazano da je u kritičnom momentu bilo svađe ili tuče između okrivljenog i oštećenog  i da se okrivljeni u tuči ili svađi mašio mobilnog telefona i gađao u pravcu oštećenog. Na to upućuje i činjenica da je okrivljeni mobilnim telefonom pogodio oštećenog u leđa kada se on udaljavao sa lica mjesta,  iz čega se jasno zaključuje da se on pasivno držao u ovom događaju i nije se svađao sa njim, niti je  preduzimao bilo kakve radnje u tom pravcu. </span>
</p>
<p class="p3"></p>
<p class="p3">
<span>	Sud je cijenio i iskaze svedoka A. O. i  Dž. L., pa je njihove iskaze prihvatio u dijelu u  kojem  su saglasni sa utvrđenim činjeničnim stanjem. Međutim njihove iskaze u dijelu u kojem navode da su se okrivljeni A. i oštećeni R. svađali kritičnog dana, sud nije prihvatio, obzirom da su njihovi iskazi u tom dijelu neodređeni, površni, uopšteni  i  ne nalaze oslonca u iskazu  oštećenog i  svedoka R., Dž.i F.iz kojih  nesumnjivo proizilazi da u kritičnom momentu nije došlo do svađe između okrivljenog i oštećenog, a što se utvrđuje i iz iskaza okrivljenog. Osim toga iskazi ovih svedoka su neodređeni i protivrečni. Naime, svedok Alsen prvo navodi da nije čuo da se okrivljeni psovao sa oštećenim, a u kasnijem iskazu navodi da su se oni međusobno mrškali i jedan drugog tjerali u pizdu materinu, dok svedok Dž. svađu  između njih vidi u tome što je okrivljeni pošao prema oštećenom u namjeri da se tuče sa njim, ali se nijesu potukli jer je on okrivljenog spriječio da dođe do oštećenog, iz čega jasno  proizilazi da se oštećeni u kritičnom momentu pasivno držao i nije želio da se svađa sa okrivljenim. To što brat okrivljenog A. navodi da se  oštećeni  svađao sa okrivljenim jer je istog   mrškao  i tjerao u pizdu materinu, očigledno je usmereno ka tome da olakša položaj  svom bratu - okrivljenom da izbegne krivično pravnu odgovornost. </span>
</p>
<p class="p3"></p>
<p class="p3">
<span>	Iz ovakvog iznijetog i utvrđenog činjeničnog stanja nesumnjivo proizilazi da  nije dokazano  da je kritičnog dana došlo do svađe ili tuče između oštećenog i okrivljenog i da se u toj svađi ili tuči okrivljeni mašio sredstva podobnog da tijelo teško povrijedi ili zdravlje teško naruši. Svađa znači oštru, verbalnu prepirku između učesnika svađe koja prelazi okvire običnih prepirki i sadrži opasnost da se u daljem razvoju izrodi u tuču. Svađa treba da je praćena i prijetnjama i najčešće je praćena prijetnjama koje dolaze sa obje strane.  U takvoj svađi  potrebno je da se učinilac maši za sredstvo teško povrijedi i zdravlje teško naruši. U konkretnom slučaju nije dokazano da se oštećeni svađao sa okrivljenim tj. da je preduzimao bilo kakvu verbalnu ili drugu radnju prema okrivljenom, već se sasvim pasivno držao, te se u krivičnopravnom smislu radnje koje su preduzimali okrivljeni i oštećeni ne mogu smatrati kao svađa ili tuča  i da se okrivljeni pri svađi ili tuči mašio  sredstva podobnog da tijelo teško povrijedi i zdravlje teško naruši. </span>
</p>
<p class="p3"></p>
<p class="p3">
<span>	Pošto u postupku nije dokazana teza optužbe da se okrivljeni pri svađi  mašio sredstva  podobnog da tijelo teško povrijedi ili zdravlje teško naruši, to nije dokazano da je izvršio krivično djelo koje mu je optužbom stavljeno na teret. </span>
</p>
<p class="p3"></p>
<p class="p3">
<span>	Pošto nije dokazano da je okrivljeni izvršio krivično djelo koje mu je optužbom stavljeno na teret, to je sud istog oslobodio od optužbe primenom čl. 373. st. 1. tač. 2. ZKP. </span>
</p>
<p class="p3"></p>
<p class="p3">
<span>	Troškova krivičnog postupka kao ni odštetnog zahtjeva nije bilo. </span>
</p>
<p class="p3"></p>
<p class="p3">
<span>	Sa izloženog odlučeno je kao u dispozitivu ove presude.  </span>
</p>
<p class="p3"></p>
<p class="p3"></p>
<p class="p3">
<span>	OSNOVNI SUD U ROŽAJAMA, dana   12.12.2012.g.</span>
</p>
<p class="p3"></p>
<p class="p3"></p>
<p class="p3"></p>
<p class="p3">
<span>Zapisničar,							S U D I J A,</span>
</p>
<p class="p3">
<span>Aida Luboder  s.r.						Milosav Zekić  s.r.</span>
</p>
<p class="p3"></p>
<p class="p3"></p>
<p class="p3">
<span>PRAVNA POUKA: Protiv ove presude može se izjaviti žalba u roku od 8  dana od dana prijema iste i to Višem sudu u Bijelom Polju, a preko ovog suda.</span>
</p>
<p class="p3"></p>
<p class="p3"></p>
<p class="p3">
<span>	</span>
</p>
<p class="p4"></p>


</body>
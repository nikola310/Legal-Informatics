<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.7902778in 0.7902778in 0.7902778in 0.7902778in;}
.p1{text-align:end;hyphenate:auto;font-family:Arial;font-size:12pt;}
.p2{text-align:justify;hyphenate:auto;font-family:Arial;font-size:12pt;}
.p3{text-align:justify;hyphenate:auto;font-family:Times New Roman;font-size:10pt;}
.p4{text-align:center;hyphenate:auto;font-family:Arial;font-size:12pt;}
.p5{text-align:start;hyphenate:auto;font-family:Times New Roman;font-size:10pt;}
.s1{font-style:italic;}
</style>
<title>K broj 134/13</title>
<meta content="ljiljana.jokovic" name="author">
</head>
<body class="b1 b2">
<p class="p1">
<span>K broj 134/13</span>
</p>
<p class="p2"></p>
<p class="p3"></p>
<p class="p2"></p>
<p class="p2">
<span>                                                         </span>
</p>
<p class="p2"></p>
<p class="p2"></p>
<p class="p2">
<span>        </span>
</p>
<p class="p2"></p>
<p class="p4">
<span>U IME CRNE GORE</span>
</p>
<p class="p2">
<br>
<span>OSNOVNI SUD U BARU, sudija Ljiljana Joković, kao sudija pojedinac, sa zapisničarom Ivankom Bajčeta, u krivičnom predmetu okrivljenog G.V.,  zbog produženog krivičnog djela – falsifikovanje isprave iz čl. 412. st.2. u vezi st.1 u vezi čl. 49. Krivičnog zakonika, po optužnom predlogu Višeg državnog tužilaštva iz Podgorice Kt. br.... od 26.03.2013. godine, nakon održanog glavnog javnog pretresa u prisustvu zastupnika optužbe zamjenika Osnovnog državnog tužioca u Baru Đurišić Radovana, okrivljenog i njegovog branioca Đ. J., advokata iz B., dana 20.06.2013. godine donio je, a dana 24.06.2013.godine javno objavio </span>
</p>
<p class="p2"></p>
<p class="p2"></p>
<p class="p4">
<span>P R E S U D U</span>
</p>
<p class="p2"></p>
<p class="p2"></p>
<p class="p2">
<span>Okrivljeni</span>
</p>
<p class="p2"></p>
<p class="p2">
<span>G.V., JMBG ..., od oca Tomislava i majke A..., rođene J. , rođenog ....godine u N., sa prebivalištem u Baru ul. ... državljanina Crne Gore, pismen, završio srednju školu, nezaposlen, razveden, otac jednog maloljetnog djeteta, srednjeg imovnog stanja, osuđivan i to: presudom Višeg suda u Podgorici Kž ... od 28.10.2004.godine zbog krivičnog djela iz čl. 251. st. 1. KZ SRJ u vezi čl. 22. KZ SRJ na 6 mjeseci zatvora-kaznu izdržao 28.07.2005.godine, presudom Osnovnog suda u Baru K.... od 05.12.2005.godine zbog krivičnog djela iz čl. 151/1 KZ RCG na 4 mjeseca zatvora-kaznu izdržao od 06.09.2006.godine do 20.10.2006.godine uz uslovni otpust, presudom Osnovnog suda u Baru K.... od 25.10.2006.godine zbog krivičnog djela iz čl. 151/1 u vezi st. 23 KZ CG na 3 mjeseca zatvora, presudom Osnovnog suda u Baru K.... od 12.06.2006.godine zbog krivičnog djela iz čl. 244/3 KZ CG na 5 mjeseci zatvora-kaznu izdržao 31.05.2010.godine, presudom Osnovnog suda u Baru K.... od 08.06.2010.godine zbog krivičnog djela iz čl. 403.st.1. KZ CG na 3 mjeseca zatvora.</span>
</p>
<p class="p2"></p>
<p class="p2"></p>
<p class="p4">
<span>K r i v    j e:</span>
</p>
<p class="p2"></p>
<p class="p2">
<span>Što je:</span>
</p>
<p class="p2"></p>
<p class="p2">
<span>U toku marta 2013.godine u Baru, nabavio radi upotrebe lažne javne isprave – pasoš, ličnu kartu i vozačku dozvolu, na način što je u naznačenom periodu od izvjesnog J.nabavio lažne javne isprave u namjeri da ih upotrijebi kao prave i to: putnu ispravu Republike Slovačke serijskog broja ..., ličnu kartu Republike Slovačke ...i vozačku dozvolu Republike Slovačke br. ..., iako je bio svjestan da je radi upotrebe nabavio lažne javne isprave, pa je to i htio, na kojim lažnim javnim ispravama navodno izdatim na ime V. V. su se nalazile fotografije okrivljenog G.V. a koje lažne javne isprave nijesu izdate od strane nadležnog držvanog organa Republike Slovačke, pa je u izvršenju krivičnog djela otkriven dana 16.03.2013.godine u Baru, prilikom kontrole od strane ovlašćenih službenika Uprave policije – PJ Bar, </span>
</p>
<p class="p2"></p>
<p class="p2">
<span>-čime je izvršio produženo krivično djelo – falsifikovanje isprave iz čl.412 st. 2 u vezi st. 1 u vezi čl. 49. Krivičnog zakonika.</span>
</p>
<p class="p2"></p>
<p class="p2">
<span>pa ga sud primjenom 4,32, 36 i 42. Krivičnog zakonika  i čl. 369, 370 i 374.  ZKP-a,</span>
</p>
<p class="p2"></p>
<p class="p2"></p>
<p class="p4">
<span>OSUĐUJE</span>
</p>
<p class="p4"></p>
<p class="p2"></p>
<p class="p2">
<span>Na kaznu zatvora u trajanju od  3 (tri) mjeseca.</span>
</p>
<p class="p2"></p>
<p class="p2">
<span>Prema okrivljenom se na osnovu čl. 75 st.1. Krivičnog zakonika, izriče </span>
</p>
<p class="p2"></p>
<p class="p2"></p>
<p class="p4">
<span>MJERA BEZBJEDNOSTI</span>
</p>
<p class="p2"></p>
<p class="p2"></p>
<p class="p2">
<span>Kojom se oduzimaju putna isprava Republike Slovačke serijskog broja ..., lična karta Republike Slovačke ... i vozačka dozvola Republike Slovačke br. ..., kao predmeta upotrijebljenih za izvršenje krivičnog djela. </span>
</p>
<p class="p2"></p>
<p class="p2"></p>
<p class="p2">
<span>Okrivljeni je dužan da plati troškove krivičnog postupka u iznosu od 170,00 eura, u roku od 15 dana od dana pravosnažnosti presude, pod prijetnjom izvršenja. </span>
</p>
<p class="p2"></p>
<p class="p2"></p>
<p class="p4">
<span>O b r a z l o ž e n j e</span>
</p>
<p class="p2"></p>
<p class="p2"></p>
<p class="p2">
<span>Optužnim predlogom Višeg državnog tužilaštva u Podgorici Kt.br. ... od 26.03.2013. godine, stavljeno je na teret okrivljenom izvršenje krivičnog djela bliže opisanog u izreci presude.</span>
</p>
<p class="p2"></p>
<p class="p2">
<span>Okrivljeni G.V. je u izviđaju izjavio da je u noći 16.03.2013.godine, negdje oko 21,00 </span><span class="s1">čas </span><span>u Baru</span><span class="s1"> </span><span>na</span><span class="s1"> </span><span>parking prostoru ispred zgrade u kojoj stanuje, a koja se nalazi u ulici ..., nakon što se parkirao, zaključao vozilo i krenuo u pravcu svog ulaza kada su ga zaustavili članovi posebne jedinice policije iz Podgorice sa jednim pripadnikom interventnog voda iz Bara. Istima je nakon što su tražili da se legitimiše dao na uvid svoju vozačku i saobraćajnu dozvolu. Nakon toga su isti pristupili njegovom ličnom pregledu, pregledu vozila, a zatim i pregledu torbice koja se nalazila okačena preko njegovog ramena. Policijski službenik J.N. je tražio od njega da mu preda torbicu što je i učinio. Tom prilikom niko od policajaca mu nije pokazao nalog za pregled i pretres, kako njega tako i torbice i vozila. Policajac J. je otvorio torbicu i iz iste izvadio novčanik, putnu ispravu na njegovo ime, kao i dokumentaciju koja se sastojala od pasoša, vozačke dozvole i lične karte koja dokumentacija je glasila na ime V. V., a na istoj dokumentaciji se nalazila njegova fotografija. Tu dokumentaciju je pribavio od jednog Rusa prije otprilike 2 do 3 dana i isti mi ju je donio u kafeu "Moskva", koji se nalazi u Baru. Ovaj Rus se zove J., a prezime mu ne zna, jer isti mu se možda jeste predstavio ali pošto imaju po dva prezimena nije to zapamtio. Tog Rusa je upoznao prije mjesec dana u kafiću u Sutomoru i isti je imao namjeru da kupi plac na području mjesne zajednice Sutomora, a pošto je stranac misli da pošto je u pitanju neizgradjeno zemljište strancima po našem zakonu nije dozvoljeno da kupuju neizgradjena zemljišta na svoje ime. Zato je Rus želio da taj plac kupi na njegovo ime, iako kad malo bolje razmisli on je više posmatrao zemljišta nego što je imao namjeru da ih kupi. Kad god je došlo do nekog predugovora on bi odustajao, sa razloga da mu ne odgovara. Prije mjesec dana J. mu je tražio njegovu ličnu kartu jer mu je ista trebala radi sklapanja predugovora i istu mu je vratio odmah sjutradan. Kad se sa J. sreo u kafeu "Moskva", isti mu je predao pasoš, ličnu kartu, vozačku dozvolu na ime V. V., a na kojoj dokumentaciji su se nalazile njegove fotografije. Od J. nikada nije tražio ovu dokumentaciju, niti je znao da će mu je tog dana kad su se sreli donijeti, a kada ga je pitao šta je to, isti mu je rekao da uzme tu dokumentaciju, jer mu može nekada zatrebati. Nije ga pitao odakle mu fotografije za tu dokumentaciju, ali pretpostavlja da je vjerovatno uzeo sa njegove lične karte kada mu je posudio radi predugovora. Dokumentaciju je tog dana ubacio u torbicu i imao je namjeru da je iscijepa sa razloga što mu nije trebala jer je  nije ni tražio od J. da mu je pribavi, ali nije  to  uradio  odnosno   nije je uništio jer je zaboravio. Dokumentaciju je zadnjih dana nosio u torbici i nije se ni sjetio da je unutra. Naveo je i da ga je policija zadnjih par dana dva puta zaustavljala i tada je imao torbicu, ali istu policajci nisu pregledali osim što su je potezali radi provjere da li u istoj ima oružja. Da se sjetio da je dokumentacija u torbici imao je vremena nakon zaustavljanja od strane policije od prethodnog puta da je baci i uništi. Što se tiče tog Rusa, samo ga je zanimala ta kupovina placa koja bi mu omogućila zaradu i ništa više, a nijesu ga zanimala lažna dokumenta, jer nije imao nikakvu potrebu za tim, posebno što ima svoju putnu ispravu koju je bez problema koristio i zadnjih mjesec dana je barem četiri puta putovao na svoj pasoš, a i posjeduje i medjunarodnu vozačku dozvolu na svoje ime, tako da nije imao ni jedan jedini razlog pribavljanja ovakve dokumentacije. Jedini razlog zbog kojeg je uzeo dokumentaciju o Rusa J. je bio što nije htio da ga uvrijedi sa vraćanjem iste, jer isti je vjerovatno mislio da mu na ovakav način, odnosno pribavljanjem ovakve lažne dokumentacije pravi neku uslugu. Njihov razgovor povodom ove dokumentacije se tada završio samo sa uzimanjem dokumentacije s njegove strane i stavljanjem u torbu, istog nije pitao, niti mu je on objašnjavao na koji način je došao do iste. Zadnji put je pregledan od strane policije isto to veče kada su mu i oduzeli tu dokumentaciju, ali pregledan je i jedno par sati ranije i tom prilikom mi nisu ništa našli, jer nisu ni otvarali torbicu, osim kako je prethodno naveo istu potezali da provjere da li ima oružja i tom prilikom se u torbici nalazila ova falsifikovana dokumentacija, kao i par dana ranije od kada mu je J. predao. To po njegovom mišljenju pokazuje koliko mu je ona bila i važna i da je na nju bio potpuno zaboravio. Naveo je još i da ta dokumentacija toliko loše izgleda da bi i dijete moglo vidjeti da se radi o lažnoj dokumentaciji. To još jednom potvrđuje da ne bi takvu dokumentaciju upotrijebio kao pravu, i još jednom navodi da nije imao ni jedan jedini razlog za pribavljanje lažnih javnih isprava, a samim tim i za namjeru da iste upotrebljava. Na glavnom pretresu dana 16.05.2013.godine okrivljeni je izjavio i to da je putnu ispravu R. Slovčake ser. br. ..., ličnu kartu R. Slovačke ser. br. ... i vozačku dozvolu R. Slovačke br. ...pribavio tri dana prije nego što su mu navedena dokumenta oduzeta. Ista je pribavio od Rusa koji se zove J., a čije prezime ne zna. Naime, izvjesnog J. poznaje od ranije, trebao je da kupi neki plac u Sutomoru i da ga prevede na njegovo ime i on mu je sam bez njegovog traženja iz čista mira tri dana prije nego što su mu dokumenta uzeta dao ista, rekavši mu „Neka ti se nadju, možda će ti trebati“. Znao je da su u pitanju falsifikovana dokumenta, odnosno lažne javne isprave i imao je namjeru da ih iscjepa, medjutim, potpuno je bio zaboravio na njih i ta dokumenta je stavio u torbicu koju uvijek nosi sa sobom i u kojoj su mu lična dokumenta. Dana 16.03.2013.godine oko 15,00 časova zaustavila ga je interventna jedinica koja ga je pretresla i pretresla mu je torbicu i sva ova dokumenta su se nalazila u torbici. Istog tog dana ponovo negdje oko 21,00 čas, u Baru ispred kafića „Moskva“ ispred stanice policije gdje se parkirao ponovo su ga policijaci na trotoaru ispred kafića pretresli bez ikakvog naloga i pronašli su izmedju ostalih i predmetna dokumenta. Nakon pretresa policajac ga je pitao kakva su to dokumenta, našta je on zaobraviviši da nosi ta dokumenta sa sobom odgovorio da su to njegova dokumenta, nakon čega su mu oduzeli ta dokumenta i predali nadležnim tužilaštvu. Navodi da ima uredna dokumenta, da nema zabranu u nijednoj državi u svijetu i nijesu mu potrebna ta dokumenta. Htio je da ih pocjepa, ali je zaboravio. Izvjesni J. mu je u kafiću „Moskva“ dao na ruke predmetna dokumenta, kojem Rusu je on dao ličnu kartu da vadi papire za zemlju koju je trebao da kupi, kako bi tu zemlju prebacio na njegovo ime. J. je dao i pasoš i ličnu kartu da bi prebacio zemlju na njegovo ime, ali nije znao da J. pravi ovakva dokumenta i nije tražio da mu napravi ovakva dokumenta.</span>
</p>
<p class="p2"></p>
<p class="p2">
<span>U dokaznom postupku provedeni su sledeći dokazi: saslušana je sudski vještak grafološke struke Popović Ivana, pročitani su službena zabilješka sačinjena u formi zapisnika Uprave policije – PJ Bar Ekspozitura policije od 16.03.2013.godine, potvrda Uprave policije –PJ Bar od 16.03.2013.godine o privremeno oduzetim predmetima od G.V., izvještaj Uprave policije - Forenzički centar Danilovgrad broj ... o grafološkom vještačenju, izvršen je uvid isprave i to: putnu ispravu Republike Slovačke serijskog broja .., ličnu kartu Republike Slovačke ... i vozačku dozvolu Republike Slovačke br. ..., izvršen je uvid u putne isprave i to: ser.br. ... na ime G.V. izdat od UP PJ Bar, ličnu kartu br. ... na ime G.V. izdata od UP PJ Bar, pročitan je izvod iz KE Uprave policije PJ Nikšić broj ... od 28.05.2013.godine za okrivljenog G.V..</span>
</p>
<p class="p2"></p>
<p class="p2">
<span>Iz službene zabilješke sačinjene u formi zapisnika Uprave policije – PJ Bar Ekspozitura policije od 16.03.2013.godine proizilazi da je ista sačinjena dana 16.03.2013.godine od strane OPS J. N., M. Z., V. S.a, R. M., B. I. i J. M. na okolnosti vršenja službene radnje legitimisanja i pregleda lica i vozila i to lica G.V., od oca T., rođen ....godine u N., stalno nastanjen u B...., koji je oko 21,30 časova u ulici Vladimira Rolovića tačnije ispred kafe bara "Moskva" izašao iz PMV marke "Mercedes" reg. oznaka .... Prilikom legitimisanja isti je na uvid pokazao vozačku dozvolu Crne Gore na ime G.V., a u njegovoj torbici crne boje pronađena su dokumenta, tj. pasoš, lična karta i vozačka dozvola Slovačke Repubilke na ime V. V. rođen ....godine, kao i pasoš Crne Gore na ime G.V.a, a na pomenutim dokumentima se nalazila fotografija G.V.a. Lice su priveli u prostorije PJ Bar i od istog oduzeli navedena dokumneta uz izdavanje potvrde o privremeno oduzetim predmetima. PMV kojim je upravljao G. predato je saobraćajnoj patroli A.-J., koji su vozilo privremeno oduzeli radi provjere.</span>
</p>
<p class="p2"></p>
<p class="p2">
<span>Iz potvrde Uprave policije –PJ Bar od 16.03.2013.godine o privremeno oduzetim predmetima od G.V. proizilazi da su od G.V. dana 16.03.2013.godine u 22,00 časova oduzeti pasoš Slovačke Republike br. ... na ime V.V. rođen ....godine u B...i, zatim lična karta Slovačke Republike na ime V. V.rođen ....godine, br. lk ... izdao OR PZ Košice I, vozačka dozvola Slovačke Republike na ime V. V. rođen ....godine, ser.br. ....</span>
</p>
<p class="p2"></p>
<p class="p2">
<span>Iz izvještaja Uprave policije - Forenzički centar Danilovgrad broj ... o grafološkom vještačenju proizilazi da je navedena ustanova primjenjujući savremenu metodu vještačenja dokumenata, izvršila potrebna ispitivanja, uz primjenu komparativnog mikroskopa "Projectina" Docubox Dragon, upotrebu različitih svjetala i optičkih filtera i upoređenjem sa nespornim obrascima za isto, te da su konstatane sledeće nepravilnosti, i to: kod putne isprave (R.Slovačka) ser.br. ... koja glasi na ime V.V. posmatrano u uslovima UV svjetla nijesu konstatovani elementi zaštite kao što su zaštitni končići (crveni, zeleni, plavi), kao ni UV coulor štampa. Na stranici br. 2 na kojoj se nalazi fotografija i podaci o imaocu dokumenta, nalazi se "Laminatni film" na kojem nijesu konstatovani zaštitni hologrami, kao ni rainbow-effect. U masi hartije nijesu konstatovani ni vodeni znak ni zaštitni končići (crveni, svijetlo žuti, bezbojni-vidljivi samo u uslovima UV svjetlosti). Nijesu konstatovani kao sigurnosni elementi ni LI, OVI, zaštitna traka-nit s, mikorštampom, offset štampa, reljefna-intaglio štampa, mikroštampa. Serijski broj (str.br 1.) nije utisnut u masu hartije i ne fluorescira u uslovima UV svijetla. Mikroskopskim pregledom po cijeloj površini, svih stranica ispitivanog dokumenta (uključujući i unutrašnje strane korica) uočeni su tragovi karakteristični za štampanje na inkyet štampaču. Kod vozačke dozvole (R Slovačka) broj .., koja glasi na ime V. V. posmatrano u uslovima UV svijetla nijesu konstatovani zaštitni končići (plavi) kao ni UV coulor štampa, kao elemenata zastite. Serijski broj nije utisnut u masu hartije i ne fluorescira u uslovima UV svijetla. Štampa obrasca ne zadovoljava potrebne kriterijume kvaliteta. Nijesu konstatovana sigurnosna offset štampa podloge. Mikroskopskim pregledom po cijeloj površini, ispitivanog dokumenta, uočeni su tragovi karakteristični za štampanje na inkyet štampaču. Kod lične karte (R. Slovačka) broj ... koja glasi na ime V. V. sporni obrazac je napravljen od materijala (plastika) koji svojim karakteristikama ne odgovara materijalu od kojeg se izrađuje ova vrsta dokumenata (polikarbonat). Sporni obrazac pod uticajem U.V. daje nezadoviljavajuću reakciju. Nije konstatovano prisustvo nijednog od elemenata zaštite. Mikroskopskim pregledom po cijeloj površini, ispitivanog dokumenta, uočeni su tragovi karakteristični za štampanje na inkyet štampaču. Dakle, obrasci spornih dokumenata (R Slovačka), koji glase na ime V. V., i to: putna isprava serijskog broja ..., lična karta broj ..., vozačka dozvola broj ..., nijesu autentični obrasci, već su isti falsifikovani na način opisan u nalazu.</span>
</p>
<p class="p2"></p>
<p class="p2">
<span>Uvidom u isprave i to: putnu ispravu Republike Slovačke serijskog broja ..., ličnu kartu Republike Slovačke ... i vozačku dozvolu Republike Slovačke br. ..., proizilazi da su iste izdate na ime V. V. rođen .....godine u B., te da se na istima nalazi fotografija okrivljenog.</span>
</p>
<p class="p2"></p>
<p class="p2">
<span>Uvidom u putnu ispravu ser.br. ... na ime G.V.a izdat od UP PJ Bar proizilazi da je pasoš Crne Gore pod navedenim serijskim brojem izdat na ime G.V. dana 08.07.2008.godine sa rokom važenja do 08.07.2018.godine, te da se u istom nalazi više pečata prelaska granice Crne Gore.</span>
</p>
<p class="p2"></p>
<p class="p2">
<span>Uvidom ličnu kartu br. ...na ime G.V. izdata od UP PJ Bar proizilazi da je ista izdata dana 28.12.2012.godine na ime G.V., sa rokom važenja do 28.12.2022.godine.</span>
</p>
<p class="p2"></p>
<p class="p2">
<span>Iz dopune nalaza i mišljenja sudskog vještaka grafološke struke Popović Ivane datog na glavnom pretresu dana 20.06.2013.godine proizilazi da što se tiče kvaliteta na sva tri dokumenta uočeni su tragovi karakteristični za štampanje na inkyet štampaču, koji štampač je uglavnom dostupan većini i takva štampa ne posjeduje bilo kakav elemenat zaštite, pa kao stručno lice smatra da se radi o obrascima lošeg kvaliteta. Što se tiče sposobnosti bilo kojeg lica da prepozna falisfikat to je individualno i o tome se u konkretnom slučaju nije mogla izjasniti jer ne zna u kom stepenu lice poznaje bilo koji od elemenata zaštite sporne dokumentacije. Izjavila je i to da je svako službeno lice koje radi na bilo kojem vidu kontrole dokumenata obučeno da prepozna ovakvu vrstu falsifikata.</span>
</p>
<p class="p2"></p>
<p class="p2">
<span>Iz izvoda iz KE Uprave policije PJ Nikšić broj ... od 28.05.2013.godine za okrivljenog G.V. proizilazi da je isti osuđivan i to: presudom Višeg suda u Podgorici Kž ... od 28.10.2004.godine zbog krivičnog djela iz čl. 251. st. 1. KZ SRJ u vezi čl. 22. KZ SRJ na 6 mjeseci zatvora-kaznu izdržao 28.07.2005.godine, presudom Osnovnog suda u Baru K....od 05.12.2005.godine zbog krivičnog djela iz čl. 151/1 KZ RCG na 4 mjeseca zatvora-kaznu izdržao od 06.09.2006.godine do 20.10.2006.godine uz uslovni otpust, presudom Osnovnog suda u Baru K.... od 25.10.2006.godine zbog krivičnog djela iz čl. 151/1 u vezi st. 23 KZ CG na 3 mjeseca zatvora, presudom Osnovnog suda u Baru K.... od 12.06.2006.godine zbog krivičnog djela iz čl. 244/3 KZ CG na 5 mjeseci zatvora-kaznu izdržao 31.05.2010.godine, presudom Osnovnog suda u Baru K.... od 08.06.2010.godine zbog krivičnog djela iz čl. 403.st.1. KZ CG na 3 mjeseca zatvora.</span>
</p>
<p class="p2"></p>
<p class="p2">
<span>Ocjenom izvedenih dokaza nesporno je utvrđeno da je okrivljeni učinio krivično djelo koje mu je stavljeno na teret. Okrivljeni u svojoj odbrani ne priznaje da je učinio krivično djelo u bitnom navodeći da je predmetne lažne javne isprave dobio od izvjesnog Rusa po imenu J. čije prezime ne zna, sa kojim je bio u kontaktu oko kupovine placa u Sutomoru, da mu je isti dao predmetna dokumenta nekoliko dana prije kontrole od 16.03.2013.godine u kafe baru "Moskva" u kojem su se sreli i da mu je rekao da ih uzme jer će mu možda trebati. Dalje je izjavio da je znao da su predmetna dokumenta falsifikovana i da se na njima nalaze njegove fotografije, pravdajući se da nije tražio od navedenog Rusa da mu ih pribavi, a da ih je stavio u svoju torbicu u kojoj inače drži dokumenta sa namjerom da ih iscijepa jer mu nijesu trebala, obzirom da posjeduje važeće isprave. Pojasnio je da su prilikom kontrole dana 16.03.2013.godine policijski službenici pronašli navedena dokumenta, jer je on na njih bio potpuno zaboravio. Nadalje, okrivljeni je u pogledu određenih činjenica mijenjao svoju odbranu u toku postupka i to u pogledu mjesta kontrole, te vrste dokumenata koje je prethodno bio dao izvjesnom J. Naime, okrivljeni je u izviđaju izjavio da su policijski službenici kontrolu, tačnije pretres njega i njegovog vozila izvršili na parking prostoru ispred zgrade u kojoj stanuje u momentu kada je vozilo bio parkirao, zaključao i krenuo prema svom ulazu, dok je na glavnom pretresu izjavio da su kontorlu izvršili ispred lokala "Moskva" gdje se bio parkirao vozilom. U pogledu dokumenata koje je prethodno bio dao izvjesnom J. okrivljeni je u izviđaju naveo da mu je bio dao ličnu kartu radi zaključenja predugovora u vezi kupovine zemljišta u Sutomoru koje je trebalo da uknjiži na njegovo ime, dok je na glavnom pretresu naveo da je istom dao i ličnu kartu i pasoš. Imajući u vidu navedene promjene u izjavama okrivljenog u relativno kratkom vremenskom razmaku, te sadržinu provedenih materijalnih dokaza, sud je odbranu okrivljenog cjenio kao neosnovanu, neuvjerljivu i sračunatu na izbjegavanje krivice.</span>
</p>
<p class="p2"></p>
<p class="p2">
<span>Naime, u postupku je nesumnjivo utvrđeno da je okrivljeni u toku marta 2013.godine u Baru, nabavio radi upotrebe lažne javne isprave – pasoš, ličnu kartu i vozačku dozvolu, na način što je u naznačenom periodu od izvjesnog J. nabavio lažne javne isprave u namjeri da ih upotrijebi kao prave i to: putnu ispravu Republike Slovačke serijskog broja ..., ličnu kartu Republike Slovačke ... i vozačku dozvolu Republike Slovačke br. ..., iako je bio svjestan da je radi upotrebe nabavio lažne javne isprave, pa je to i htio, na kojim lažnim javnim ispravama navodno izdatim na ime V. V. su se nalazile fotografije okrivljenog G.V. a koje lažne javne isprave nijesu izdate od strane nadležnog držvanog organa Republike Slovačke, pa je u izvršenju krivičnog djela otkriven dana 16.03.2013.godine u Baru, pilikom kontrole od strane ovlašćenih službenika Uprave policije – PJ Bar.</span>
</p>
<p class="p2"></p>
<p class="p2">
<span>Činjenično stanje je utvrđeno iz provedenih materijalnih dokaza u vidu službene zabilješke sačinjene u formi zapisnika Uprave policije - PJ Bar Ekspoziture policije od 16.03.2013.godine, potvrde Uprave policije - PJ Bar od 16.03.2013.godine o privremeno oduzetim predmetima od G.V., te uvidom u lažne javne isprave i to putnu ispravu Republike Slovačke ser.br. ..., ličnu kartu Republike Slovačke br. ... i vozačku dozvolu Republike Slovačke br. ... iz kojih dokaza je utvrđeno da su dana 16.03.2013.godine ovlašćeni policijski službenici izvršili kontrolu okrivljenog i njegovog vozila, te da su kod istog u torbici koju je nosio pronašli sporne isprave i to putnu ispravu Republike Slovačke ser.br. ..., ličnu kartu Republike Slovačke br. .... i vozačku dozvolu Republike Slovačke br. ... koje su izdate na ime V.V. a na kojima se nalaze fotografije okrivljenog, a koje isprave su od istog i oduzete. Nadalje, iz izvještaja Uprave policije - Forenzičkog centra Danilovgrad broj ... o grafološkom vještačenju i dopune vještačenja sudskog vještaka grafološke struke Ivane Popović datog na glavnom pretresu dana 20.06.2013.godine, koje je sud cijenio kao jasne i stručne, nesumnjivo je utvrđeno da su navedena dokumenta lažna, tačnije da nijesu autentični obrasci, već su isti falsifikovani i to na način što u bitnom na svima nedostaju elemetni zaštite i uočeni su elementi štampanja na inkyet štampaču, a radi se o obrascima lošeg kvaliteta. U konačnom, ni sam okrivljeni nije sporio da je znao da su predmetna dokumenta lažne isprave. Dakle, iz navedenog se izvodi jasan i nedvosmislen zaključak da su predmetne javne isprave koje je okrivljeni nabavio lažne, te da je okrivljeni postupajući na način predstavljen u izreci presude ostvario sva objektivna obilježja bića krivičnog djela falsifikovanje isprave iz čl. 412. st. 2. u vezi st. 1. Krivičnog zakonika. </span>
</p>
<p class="p2"></p>
<p class="p2">
<span>Okrivljeni je krivično djelo izvršio sa direktnim umišljajem, jer je kako je sam naveo dva-tri dana prije 16.03.2013.godine pribavio lažne javne isprave i to putnu ispravu Republike Slovačke ser.br. ..., ličnu kartu Republike slovačke br. ... i vozačku dozvolu Republike Slovačke br. ...., za koje isprave je bio svjestan da su lažne jer je naveo da je vidio da su dokumenta lažna, tj. da ista glase na ime V. V. a da se na njoj nalaze njegove fotografije. Okrivljeni je znao da se predmetne isprave mogu pribaviti samo od nadležnog državnog organa Republike Slovačke i to po proceduri koja je za to propisana, uz prethodno ispunjevanje određenih uslova koji su propisani za dobijanje predmetnih isprava. Okrivljenom je moralo biti poznato da se sporne isprave ne mogu pribaviti u kafe baru, te da mu ih sigurno ne može pribaviti izvjesni Rus po imenu J., dakle na mjestu na kojem to nije predviđeno i od lica koje nije ovlašćeno za izdavanje predmetnih isprava. Okrivljeni u svojoj odbrani navodi da je na sporna dokumenta zaboravio nakon što ih je stavio u torbicu i da je imao namjeru da ih unušti jer mu nijesu bila potrebna. Međutim, ovakvi navodi su neosnovani, obzirom da je nesporno da je okrivljeni predmetne lažne javne isprave nosio nekoliko dana sa sobom sa ostalim ličnim dokumentima, što isti nije sporio, te da nije logično da je na njih tek tako mogao zaboraviti, posebno iz razloga što mu je moralo biti poznato da pribavljanje i nošenje lažnih isprava predstavlja krivično djelo, pa iz navedenog proizilazi zaključak suda da je nesporno utvrđeno da je predmetne lažne javne isprave okrivljeni G.V. nabavio u namjeri da ih upotrijebi kao prave. </span>
</p>
<p class="p2"></p>
<p class="p2">
<span>Okrivljenom je stavljeno na teret da je izvršio tri krivična djela falsifikovanje isprave iz čl. 412. st. 2. u vezi st. 1. Krivičnog zakonika. Sud nije prihvatio pravnu kvalifikaciju iz optužnog predloga, jer iz činjeničnog opisa krivičnog djela i zakonskog opisa krivičnog djela sa kojim se usaglašava činjenični opis, proizilazi da se u konkretnom slučaju radi o produženom krvičnom djelu falsifikovanje isprave, pa je sud imajući u vidu tu činjenicu isto pravno kvalifikovao kao produženo krivično djelo falsifikovanje isprave iz čl. 412. st. 2. u vezi st. 1. u vezi čl. 49. Krivičnog zakonika. Naime, odredbom čl. 49. Krivičnog zakonika propisano je da produženo krivično djelo čini više istih ili istovrsnih krivičnih djela učinjenih u vremenskoj povezanosti od strane istog učinioca i koja predstavljaju cjelinu zbog postojanja najmanje dvije od sledećih okolnosti: istovjetnosti oštećenog, istovrsnosti predmeta djela, korišćenja iste situacije ili istog trajnog odnosa, jedinstva mjesta ili prostora izvršenja krivičnog djela ili jedinstvenog umišljaja učinioca. Okrivljenom je stavljeno na teret da je u toku marta 2013.godine nabavio tri lažne javne isprave u namjeri da ih upotrijebi kao prave, za koje je sve bio svjestan da se radi o lažnim javnim ispravama, kojom prilikom je ispoljio jedinstven umišljaj, a radi se i o istim krivičnim djelima, uz činjenicu da je lažne javne isprave sve nabavio istovremeno pa postoji i vremenska povezanost, zbog čega je radnje okrivljenog sud kvalifikovao koa produženo krivično djelo falsifikovanje isprave iz čl. 412. st. 2. u vezi st. 1. u vezi čl. 49. Krivičnog zakonika.</span>
</p>
<p class="p2"></p>
<p class="p2">
<span>Sud je cijenio i dokaz uvidom u putne isprave i to: ser.br. ...na ime G.V. izdat od UP PJ Bar i ličnu kartu br. ...na ime G.V. izdata od UP PJ Bar, pa je našao da isti nijesu od uticaja na drugačije odlučivanje i predmetnoj krivičnoj stvari.</span>
</p>
<p class="p2"></p>
<p class="p2">
<span>Odlučujući se za krivičnu sankciju prema okrivljenom sud je cijenio sve olakšavajuće i otežavajuće okolnosti iz čl. 42 Krivičnog zakonika. Od olakšavajućih okolnosti sud je cijenio lične i prodične prilike okrivljenog jer je isti nezaposlen i otac jednog maloljetnog djeteta. Od otežavajućih okolnosti na strani okrivljenog sud je cjenio njegovu raniju osuđivanost okrivljenog. Imajući u vidu kvalitet navedenih olakšavajućih i otežavajućih okolnosti, sud je okrivljenog osudio na kaznu zatvora u trajanju od 3 (tri) mjeseca, obzirom da je za krivično djelo falsifikovanje isprave iz čl. 412. st. 2. u vezi st. 1. Krivičnog zakonika, koje je okrivljenom stavljeno na teret, propisana kazna zatvora od tri mjeseca do pet godina. Kako je okrivljeni 2005.godine, 2006.godine, 2008.godine i 2010 godine osuđen za umišljajna krivična djela, kojom prilikom je osuđen na kazne zatvora, a odredbom čl. 54 st.3. Krivičnog zakonika propisano je da se uslovna osuda ne može izreći ako nije proteklo više od pet godina od pravosnažnosti osude kojom je učiniocu izrečena kazna za umišljajno krivično djelo, kao što je slučaj kod okrivljenog, to sud okrivljenom nije mogao izreći uslovnu osudu. Ocjenjeno je da izrečena kazna zatvora po ocjeni suda odgovara težini učinjenog krivčnog djela i krivici okrivljenog  i predstavlja mjeru da bi se postigla svrha kažnjavanja.</span>
</p>
<p class="p2"></p>
<p class="p2">
<span>Na osnovu čl. 75 st.1. Krivičnog zakonika okrivljenom je izrečena mjera bezbjednosti oduzimanja tri lažne javne isprave i to: putnu ispravu Republike Slovačke serijskog broja ... ličnu kartu Republike Slovačke ... i vozačku dozvolu Republike Slovačke br. ..., kao predmeta koji su upotrijebljeni za izvršenje krivičnog djela.</span>
</p>
<p class="p2"></p>
<p class="p2">
<span>Odluka o troškovima krivičnog postupka zasniva se na odredbi čl. 229 ZKP-a. Dosuđeni iznos se odnosi na troškove sudskog vještaka grafološke struke Ivane Popović u iznosu od 99,00  eura, kao i troškove za rad suda koji su određeni prema trajanju, složenosti krivičnog postupka i imovinskim prilikama okrivljenog.</span>
</p>
<p class="p2"></p>
<p class="p2">
<span>Na osnovu izloženog odlučeno je kao u izreci presude.</span>
</p>
<p class="p2"></p>
<p class="p4">
<span>OSNOVNI SUD U BARU</span>
</p>
<p class="p4">
<span>Dana 24.06.2013. godine</span>
</p>
<p class="p2"></p>
<p class="p2"></p>
<p class="p2">
<span> ZAPISNIČAR,				                                     S U D I J A</span>
</p>
<p class="p2">
<span>Ivanka Bajčeta  							Ljiljana Joković </span>
</p>
<p class="p2"></p>
<p class="p2">
<span> </span>
</p>
<p class="p2">
<span>PRAVNA POUKA:Protiv ove presude može se </span>
</p>
<p class="p2">
<span>izjaviti žalba Višem sudu u Podgorici u roku od</span>
</p>
<p class="p2">
<span>8 (osam) dana od dana prijema pismenog otpravka.</span>
</p>
<p class="p2">
<span>Žalba se predaje ovom sudu u dva primjerka.</span>
</p>
<p class="p2"></p>
<p class="p2">
<span>DNA:- 1 x ODT</span>
</p>
<p class="p2">
<span>          - 1 x okrivljenom </span>
</p>
<p class="p2">
<span>	-1 x braniocu okrivljenog</span>
</p>
<p class="p2">
<span>           - u spise</span>
</p>
<p class="p5"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.9840278in 0.9840278in 0.9840278in 0.9840278in;}
.p1{text-align:center;hyphenate:auto;font-family:Calibri;font-size:11pt;}
.p2{text-align:end;hyphenate:auto;font-family:Arial;font-size:12pt;}
.p3{text-align:center;hyphenate:auto;font-family:Arial;font-size:12pt;}
.p4{text-indent:0.5in;text-align:justify;hyphenate:auto;font-family:Arial;font-size:12pt;}
.p5{text-indent:0.5in;text-align:center;hyphenate:auto;font-family:Arial;font-size:12pt;}
.p6{margin-right:-0.26041666in;text-align:justify;hyphenate:auto;font-family:Arial;font-size:12pt;}
.p7{text-align:justify;hyphenate:auto;font-family:Arial;font-size:12pt;}
.p8{text-align:start;hyphenate:auto;font-family:Arial;font-size:12pt;}
.p9{text-align:start;hyphenate:auto;font-family:Times New Roman;font-size:12pt;}
.s1{color:black;}
.s2{font-weight:bold;color:black;}
.s3{font-weight:bold;}
.td1{width:2.7in;padding-start:0.075in;padding-end:0.075in;}
.td2{width:3.75in;padding-start:0.075in;padding-end:0.075in;}
.td3{width:1.95in;padding-start:0.075in;padding-end:0.075in;}
.td4{width:3.5in;padding-start:0.075in;padding-end:0.075in;}
.r1{height:0.055555556in;keep-together:always;}
.r2{keep-together:always;}
.t1{table-layout:fixed;border-collapse:collapse;border-spacing:0;}
</style>
<meta content="a" name="author">
</head>
<body class="b1 b2">
<p class="p1">
<span> HYPERLINK "http://sr.wikipedia.org/wiki/%D0%A1%D0%BB%D0%B8%D0%BA%D0%B0:Coat_of_arms_of_Montenegro.svg" </span>
</p>
<p class="p2">
<span>K br. 1227/12</span>
</p>
<p class="p3"></p>
<p class="p3">
<span>U IME CRNE GORE</span>
</p>
<p class="p4"></p>
<p class="p4">
<span>OSNOVNI SUD U PODGORICI, po sudiji Željki Jovović, uz učešće Danijele Rajković, kao zapisničara, u krivičnom predmetu protiv okrivljenog K.P., zbog krivičnog djela teška krađa iz čl. 240 st. 1 tač.1 Krivičnog zakonika, odlučujući po optužnici ODT Podgorica Kt. br. 1533/12 od 09.11.2012. godine, nakon održanog glavnog, javnog pretresa, dana </span><span class="s1">01.02.2013. godine</span><span>, u prisustvu zastupnika optužbe Snežane Šišević, zamjenika ODT Podgorica, okrivljenog i njegovog branioca Lj. M. S., adv. iz Podgorice, donio je i istog dana javno objavio, </span>
</p>
<p class="p4"></p>
<p class="p5">
<span>P R E S U D U</span>
</p>
<p class="p6"></p>
<p class="p4">
<span>Okrivljeni</span>
</p>
<p class="p7">
<span>	K. P., zvani K., od oca M. i majke V., rođene M., rođen 02. 07. 19xx. godine u Podgorici, sa prebivalištem u Podgorici Ul. V Proleterska bb ili Ul. Šarkića br. xx, državljanin Crne Gore, oženjen, završio osnovnu školu, zaposlen, oženjen, otac jednog djeteta, lošeg imovnog stanja, neosuđivan, u pritvoru od 18. 10. 2012. godine od 11:30 časova </span>
</p>
<p class="p7"></p>
<p class="p3">
<span>Kriv je</span>
</p>
<p class="p7"></p>
<p class="p4">
<span>Što je:</span>
</p>
<p class="p4">
<span class="s1">U toku noći 22/23. septembra 2012. godine, u ul. Miljana Vukova u Podgorici, svjestan svog djela čije je izvršenje i htio, </span><span>i znajući da je njegovo djelo zabranjeno,</span><span class="s1"> obijanjem oduzeo drugom tuđe pokretne stvari, u namjeri da njihovim prisvajanjem sebi pribavi protivpravnu imovinsku korist u iznosu od preko 150 eura, na način što je nogom polomio donji dio ulaznih vrata sportske kladionice "Volcano" vlasništvo oštećenog M. Ž., a zatim kroz tako napravljen otvor ušao u kladionicu, izvršio premetačinu u namjeri da oduzme sve vrednije stvari koje nađe, pa je sa pulta oduzeo i prisvojio mobilni telefon marke "Samsung GT-E 1170" i sav novac koji se nalazio u novčaniku u iznosu od 1,50 eura, ukupne vrijednosti 29,00 eura,</span>
</p>
<p class="p4">
<span>- čime je izvršio krivično djelo teška krađa iz čl. 240 st. 1 tač. 1 Krivičnog zakonika.</span>
</p>
<p class="p4">
<span>Pa ga  sud na osnovu citirane zakonske odredbe te čl. 4 st. 2, 32, 36, 42, 45, 46, 51, 71 i 72 Krivičnog zakonika te čl. 226, 229 i 374 Zakonika o krivičnom postupku, </span>
</p>
<p class="p7"></p>
<p class="p3">
<span>O S U Đ U J E</span>
</p>
<p class="p7"></p>
<p class="p4">
<span>Na kaznu zatvora u trajanju od 3 (tri) mjeseca i 14 (četrnaest) dana, u koju kaznu se uračunava vrijeme provedeno u pritvoru od 18. 10. 2012. godine od 11:30 časova, tako da je kaznu u cjelosti izdržao.</span>
</p>
<p class="p4">
<span>Na osnovu člana 71  i 72 Krivičnog zakonika prema okrivljenom se izriču:</span>
</p>
<p class="p7"></p>
<p class="p3">
<span>MJERE BEZBIJEDNOSTI</span>
</p>
<p class="p3">
<span>OBAVEZNO LIJEČENJE NARKOMANA I</span>
</p>
<p class="p3">
<span>OBAVEZNO LIJEČENJE ALKOHOLIČARA</span>
</p>
<p class="p3"></p>
<p class="p7">
<span> 	Koje će se izvršiti u Zdravstvenoj ustanovi Centru za mentalno zdravlje Doma zdravlja u Podgorici. Navedene mjere će trajati dok postoji potreba za liječenjem, ali ne duže od tri godine. </span>
</p>
<p class="p7">
<span>	Obavezuje se okrivljeni da po osnovu troškova krivičnog postupka plati iznos od </span><span class="s1">272,00</span><span> €, u roku od 15 dana po pravosnažnosti presude, pod prijetnjom prinudnog izvršenja, dok će sud o troškovima koji se odnose na nagradu braniocu postavljenom po službenoj dužnosti, odlučiti posebnim rješenjem shodno čl. 227 st. 2 Zakonika o krivičnom postupku. </span>
</p>
<p class="p7"></p>
<p class="p3">
<span>O b r a z l o ž e nj e</span>
</p>
<p class="p3"></p>
<p class="p7">
<span>	Optužnim predlogom ODT Podgorica Kt. br. 1533/12 od 09.11.2012. godine okrivljenom K. P. je stavljeno na teret izvršenje krivičnog djela teška krađa iz čl. 240 st. 1 tač. 1 Krivičnog zakonika. Zastupnik optužbe je u završnoj riječi, predhodno precizirajući činjenični opis optužnog akta kao u izreci presude, u cjelosti ostala kod tako preciziranog optužnog akta i u konačnom sudu predložila da okrivljenog oglasi krivim i osudi po zakonu. </span>
</p>
<p class="p7">
<span>	Okrivljeni je u svojoj odbrani u predhodnom postupku u bitnom naveo da je dana 22.09.2012. godine, u noćnim satima, prolazio ulicom Miljana Vukova, koju zovu zlatarska ulica. Kada je došao kod kladionice „Volkano“, u koju često ide da uplaćuje tikete, a kako nije imao mobilni telefon, pomislio je da u njoj možda ima neki službeni, a koji je viđao da koriste radnice kladionice. Nogom je udario u donji dio ulaznih vrata kladionice, i polomio plastiku na tim vratima, a zatim kroz taj otvor koji je bio kao jedna kocka veličine 30-40 cm u širinu, ušao u kladionicu, a zatim sa pulta oduzeo mobilni telefon marke „Samsung“ kafene boje. Nakon toga se nagnuo nad pultom da vidi ispod da li ima novca i kada je vidio da nema izašao je iz kladionice i pošao kući. Taj telefon je koristio dva do tri dana, a zatim ga je poklonio svojoj sestri  M. C.. Istakao je da se kaje i da ne zna šta mu je ovo trebalo. Kada je pogledao ispod pulta, zna da nije bilo novca, a nije ni vidio da li tu ima negdje kasa za novac, uz pojašnjenje da je bio pod terapijom i slabo je vidio. </span>
</p>
<p class="p7">
<span>	Na glavnom pretresu je naveo da nije izvršio krivično djelo koje mu se stavlja na teret, a predhodno kod tužioca ga je priznao samo da bi ga pustili. Dodao je da je M. C. njegova sestra, i da ne zna odakle kod nje telefon koji je nestao iz ove radnje, jer nije nikada pričao sa njom u vezi toga. Ne sjeća se što je pričao kod tužioca jer je tom prilikom bio pod terapijom koju je pio par mjeseci unazad od saslušanja, a u pitanju je terapija koju koristi zbog psihičkih problema. Rukopis na zapisniku priznaje za svoj, ali se ne sjeća na koji način je tužilac diktirao zapisnik, pa je zaboravio sve pojedinosti. Pojasnio je da ne zna gdje se nalazi kladionica Volkano, jer u nju nikad nije išao. Nije se mogao tačno sjetiti gdje je bio 22/23. septembra, vjerovatno je bio kući kod njegovih ili svojoj kući. </span>
</p>
<p class="p7">
<span>	U konačnom se pridružio zavšnoj riječi svog branioca i obećao da će se posvetiti svojoj porodici, jer je dok je bio u pritvoru dobio dijete. </span>
</p>
<p class="p7">
<span>	Branilac okrivljenog je u završnoj riječi je u bitnom navela da u radnjama njenog branjenika nema elemenata bića krivičnog djela koje mu se optužnicom stavlja na teret, smatrajući da okrivljeni K. P. nije bio svjestan svojih radnji i svojih postupaka, te da nema skrivljenosti. Predložila je sudu da donese presudu kojom se okrivljeni oslobađa od optužbe, a ako sud eventualno ostane u sumnji da je okrivljeni učinio krivično djelo, predlaže da se primijeni pravilo in dubio pro reo, i u tom slučaju donese oslobađajuću presudu, a posebno zbog psihičke strane učinioca. </span>
</p>
<p class="p7">
<span>	Sud je u dokaznom postupku saslušao svjedoka oštećenog Ž. M., svjedoke S. V. i M. C., pročitao zapisnik o uviđaju UP PJ Podgorica Ku 815/12 od 18.10.2012. godine, potvrdu o privremeno oduzetim predmetima UP PJ Podgorica Ku 815/12 od 17.10.2012. godine, potvrdu o vraćanju privremeno oduzetih predmeta UP PJ Podgorica Ku br.815/12 od 18.10.2012. godine, izvršio uvid u medicinsku dokumentaciju na ime okrivljenog, po saglasnom predlogu stranaka pročitao nalaz i mišljenje vještaka ekonomsko-finansijske struke od 02.11.2012. godine i nalaz i mišljenje vještaka neuropsihijatra Prof. dr S. M. te vještaka Prof. dr S. M. saslušao na glavnom pretresu i pročitao izvještaj UP PJ Podgorica iz kaznene evidencije na ime okrivljenog od 20.11.2012. godine;</span>
</p>
<p class="p7">
<span>	Svjedok oštećeni Ž. M. je u svom iskazu u bitnom naveo da je izvršni direktor firme „Vezov“ u sklopu koje rade sportske kladionice „Volkan“. U toku noću 22/23.09.2012. godine njihova kladionica u ul. Miljana Vukova je obijena i zna da je tom prilikom iz iste otuđen mobilni telefon marke „Samsung“ GTE 1170, a koji je služio kao službeni telefon radnika koji tu rade. Ne zna tačno vrijednost telefona iz razloga što su ga uzeli preko mobilnog operatera „Telenor“, ali zna da je bio star otprilike dva mjeseca. Nije se pridružio krivičnom gonjenju protiv Kristijana Pecovića i ne postavlja imovinsko pravni zahtjev. </span>
</p>
<p class="p7">
<span>	Svjedok S. V. je u svom iskazu u bitnom navela da je dana 23.09.2012. godine oko 09:00h pošla na svoje radno mjesto u sportskoj kladionici „Volkano“ u ul. Miljana Vukova, pa je tom prilikom zatekla polomljen donji dio ulaznih vrata, a nakon što je otvorila vrata vidjela je da sa pulta nedostaje službeni telefon marke „Samsung“ GT 1170, te da je iz jednog novčanika koji je bio tu nedostaje novac u iznosu od 1,50€, a koji je zatekla otvoren. Takođe, tom prilikom bile su otvorene fioke na pultu i razbacani papiri, dok novca nije ni bilo, osim 1,50€ u novčaniku. Telefon koji je otuđen, vraćen je od strane policije. Pojasnila je da je sigurna da je telefon koji je vraćen onaj koji je nestao iz kladionice, jer je isti koristila svakodnevno, iako isti nije imao ništa specifično na sebi. </span>
</p>
<p class="p7">
<span>	Svjedok M. C.je u svom iskazu u bitnom navela da je kod klupe u parku, kod hotela Crna Gora, oko 09:30-10:00h, našla telefon marke „Samsung“GT-E 1170, a to je bilo 15.10.2012. godine, u što je sigurna iz razloga što je tog dana majci kupovala tablete. U parku je vidjela telefon koji je bio na zemlji, pa je uhvatio strah  i uzela je ovaj telefon, jer nije imala svj telefon. Strah je uhvatio jer se bojala od policije, pa je zbog toga i uzela telefon. Istakla je da nikad ne bi rođenog brata poslala u zatvor. Pojasnila je da se od momenta kada je pronašla telefon, pa sve dok ga je koristila, nije gledala sa svojim bratom Kristijanom, kao i to da nikom nije govorila da je pronašla telefon. Njen brat Kristijan nije oduzeo ovaj telefon 100%, on je to rekao iz straha od roditelja. </span>
</p>
<p class="p7">
<span>	U zapisniku o uviđaju od 18. 10. 2012. godine u bitnom je konstatovano da je dana 23. 09. 2012. godine izvršena krađa u kladionici „Volcano“, vlasništvo Ž. M., koja je locirana u ul. Miljana Vukova br. xx, da su vrata kladionice zatečena zatvorena, u donjem dijelu vrata, koja su od eloksirane bravarije je zatečena odvaljena tabla, koja je od pleksigasa, dimenzija 40x30 cm. NN izvršilac je upotrebom podesnog sredstva odvalio tablu od pleksigasa koja se nalazi u donjem dijelu vrata, pa kroz napravljeni otvor ušao u unutrašnjost, odakle je sa radnog stola koji se nalazi iza naplatnog punkta otuđio mobilni telefon marke „Samsung“.</span>
</p>
<p class="p7">
<span>	U potvrdi o privremenom oduzimanju predmeta konstatovano je da je 17.10.2012. godine, od M. C. oduzet mobilni telefon marke „Samsung“ GT E1170.</span>
</p>
<p class="p7">
<span>	U potvrdi o izvršenom vraćanju privremeno oduzetih stvari konstatovano je da je S. V. dana 18.10.2012. godine vraćen mobilnog tel. marke  „Samsung“ GT E 1170. </span>
</p>
<p class="p7">
<span>	Iz nalaza i mišljenja vještaka ekonomsko-finansijske struke sud je   utvrdio da je vrijednost telefona marke „Samsung“ GT-E 1170, na dan izvršenja krivičnog djela iznosila 27,50€. </span>
</p>
<p class="p7">
<span>	Iz nalaza i mišljenja vještaka medicinske struke Prof. dr S. M., koji je veještak dao na osnovu podataka iz sudskih spisa, medicinske dokumentacije na ime okrivljenog, u koju je sud izvršio uvid na glavnom pretresu i neposrednog psihijatrijskog pregleda okrivljenog, sud je utvrdio da je okrivljeni osoba ispod prosječnih intelektualnih sposobnosti, ne boluje od trajnog duševnog oboljenja, u osnovi radi se o emocionalno nestabilnoj ličnosti sa dominantnim simptomima depresije. Prisutno je i konzumiranje psihoaktivnih supstanci, povremeno marihuane, a pretežno alkohola sa simptomima toksimanske zavisnosti. Pod pretpostavkom da je okrivljeni izvršio krivično djelo, mišljenja je da je u vrijeme izvršenja krivičnog djela sposobnost shvatanja značaja djela kao i mogućnost upravljanja svojim postupcima kod okrivljenog bila smanjena, ali ne bitno. S obzirom da okrivljeni ispoljava simptome toksikomanske zavisnosti o psihoaktivnim supstancama smatra da ima indikacija za primjenu mjera bezbjednosti obaveznog liječenja od psihoaktivnih supstanci koja se može provesti po ambulantnom tipu u Centru za mentalno zdravlje Doma zdravlja u Podgorici. Vještak je na glavnom pretresu, ostajući kod datog nalaza i mišljenja, naveo da obzirom da okrivljeni upotrebljava različite psihoaktivne supstance, od droga, marihuane, koja spada u lake droge, zatim u zadnje vrijeme alkohola, dao mišljenje da je neophodna primjerena mjera bezbjednosti obaveznog liječenja od alkohola i narkomanije, jer okrivljeni ispunjava standarde zavisnosti od psihoaktivnih supstanci. Dominantna je njegova zavisnost od alkohola, a povremeno uzimanje marihuane, pa bi mjere bezbjednosti bile neophodne, jer ukoliko se okrivljeni ne bi liječio, postoji potencijalna opasnost od ponavljanja krivičnih djela. </span>
</p>
<p class="p7">
<span>	Ocjenom svih provedenih dokaza, kako pojedinačno, tako i u njihovom međusobnom odnosu i dovodeći ih u vezu sa odbranom okrivljenog, sud je utvrdio da je okrivljeni izvršio krivično djelo stavljeno mu na teret, i to upravo u vrijeme, mjesto i na način kako je to predstavljeno izrekom presude, pa ga je oglasio krivim, a ovo iz sledećih razloga:</span>
</p>
<p class="p4">
<span>Da je okrivljeni K. P. u</span><span class="s1"> toku noći 22/23. septembra 2012. godine, u ul. Miljana Vukova u Podgorici, nogom polomio donji dio ulaznih vrata sportske kladionice "Volcano", vlasništvo oštećenog M. Ž., a zatim kroz tako napravljen otvor ušao u kladionicu, izvršio premetačinu</span><span class="s2">,</span><span class="s1"> pa sa pulta oduzeo i prisvojio mobilni telefon marke "Samsung GT-E 1170" i sav novac koji se nalazio u novčaniku u iznosu od 1,50 eura, sud je utvrdio iz svih provedenih dokaza, kao i odbrane okrivljenog, koju je dao u predhodnom postupku. Naime, </span><span>svjedok oštećeni Ž. M. navodi da je u toku noći 22/23.09.2012. godine njihova kladionica „Volkan“, u ul. Miljana Vukova, obijena i da je tom prilikom iz iste otuđen mobilni telefon marke „Samsung „ GT-E 1170, svjedok S. V. navodi da je dana 23.09.2012. godine oko 09:00h pošla na svoje radno mjesto u sportskoj kladionici „Volkano“ u ul. Miljana Vukova, pa je tom prilikom zatekla polomljen donji dio ulaznih vrata, a nakon što je otvorila vrata vidjela je da su bile otvorene fioke na pultu i razbacani papiri, a sa pulta nedostaje službeni telefon marke „Samsung“ GT 1170, primijetivši da iz jednog novčanika koji je bio tu nedostaje novac u iznosu od 1,50€, koji novčanik je zatekla otvoren. Iz zapisnika o uviđaju je utvrđeno da je 23.09.2012. godine izvršena krađa u kladionici „Volcano“, vlasništvo Ž. M., koja je locirana u ul. Miljana Vukova br. xx, da su vrata kladionice zatečena zatvorena, da u donjem dijelu vrata, koja su od eloksirane bravarije, je zatečena odvaljena tabla, koja je od pleksigasa, dimenzija 40x30 cm. Dovodeći prednje navedene dokaze u vezu sa odbranom okrivljenog,</span><span class="s1"> koju je dao u predhodnom postupku, u kojoj navodi da je kritičnog dana, u noćnim satima, prolazio ulicom Miljana Vukova, pa kada je došao kod kladionice »Volkano«, nogom je </span><span>udario u donji dio ulaznih vrata kladionice, i polomio plastiku na tim vratima, a zatim kroz taj otvor, koji je bio kao jedna kocka veličine 30-40 cm, ušao u kladionicu, sa pulta oduzeo mobilni telefon marke „Samsung“ kafene boje i nagnuo se nad pultom da vidi ispod da li ima novca i kada je vidio da nema izašao je iz kladionice i pošao kući, nesumnjivo je da je upravo okrivljeni izvrši krivično djelo stavljeno mu na teret. U prilog predenjeg utvrđenja suda je i činjenica da je predmetni telefon oduzet od C. M., a okrivljeni u svojoj odbrani u predhodnom postupku navodi da je telefon poklonio upravo svojoj sestri, C. M..</span>
</p>
<p class="p4">
<span>Vrijednost mobilnog telefona koji je tom prilikom okrivljeni prisvojio, a koja je navedena u činjeničnom opisu izreke presude, sud je utvrdio iz nalaza i mišljenja vještaka ekonomsko-finansijske struke, nalazeći da je isti jasan, precizan i dat po pravilima struke.</span>
</p>
<p class="p4">
<span>Kod svega navedenog, očigladno je da je okrivljeni K. P. bio svjestan da preduzimajući prednje opisane radnje, obija zatvoreni prostor i oduzima tuđe pokretne stvari, što je i htio, a kod činjenice da je izvršio premetačinu, očigledna je njegova namjera da oduzme sve vrjednije stvari koje nađe, u namjeri pribavljanja protivpravne imovinske koristi u vrijednosti preko 150,00€,</span><span class="s3"> </span><span>u čemu se ogleda njegova subjektivna veza sa bićem krivičnog djela ispoljena u direktnom umišljaju, čime su se stekli svi elementi krivičnog djela teška krađa iz čl. 240 st.1 tač.1 Krivičnog zakonika.</span>
</p>
<p class="p4">
<span>Iako vrijednost oduzetih stvari opisanih u izreci presude, ne prelazi iznos od 150,00 €, okrivljeni je ovom radnjom izvršio krivično djelo teška kradja, jer po ocjeni suda nije  mogao znati šta će sve unutra zateći od stvari, odnosno koliko će novca biti u novčaniku, već je imao namjeru da tom prilikom prisvoji sve vrijednije stvari koje zatekne u kladionici, ali pošto ih nije našao, uzeo je samo one koje su navedene u izreci presude.</span>
</p>
<p class="p4">
<span>Odbranu okrivljenog koju je dao na glavnom pretresu, u kojoj negira izvršenje krivičnog djela, sud nije prihvatio, smatrajući istu sračunato datu na izbjegavanje krivice, imajući u vidu njegovu odbranu datu u predhodnom postupku gdje do detalja opisuje radnje koje je kritičnom prilikom preduzeo, a koje su u saglasnosti sa zapisnikom o uviđaju preduzetim povodom predmetnog događaja i iskazima svjedoka oštećenog Ž. M. i svjedoka S. V., a takođe, za sud nije logično objašenjenje okrivljenog da je kod tužioca priznao krivično djelo samo da bi ga pustili.</span>
</p>
<p class="p4">
<span>Sud nije prihvatio ni iskaz svjedoka M. C., u kome navodi da je predmetni telefon pronašla u parku, smatrajući ga pokušajem da svom bratu, kao okrivljenom, olakša položaj u postupku, a za sud nije bilo logično niti životno prihvatljivo da je, kada je vidjela telefon, uhvatio strah pa je uzela telefon, uz objašnjenje da je strah uhvatio jer se bojala od policije, pa je zbog toga i uzela telefon. </span>
</p>
<p class="p4">
<span>Za sud nisu prihvatljivi ni navodi branioca da u radnjama njenog branjenika nema elemenata bića krivičnog djela stavljenog mu na teret, jer kritičnom prilikom okrivljeni nije bio svjestan svojih radnji i postupaka, a ovo iz razloga što je vještak medicinske struke neuropsihijatar Prof. dr S. M. u svom nalazu i mišljenju decidan da je sposobnost okrivljenog da shvati značaj svoga djela u vrijeme izvršenja istog, kao i mogućnost upravljanja svojim postupcima, bila smanjena, ali ne bitno, koji nalaz je sud cijenio kao jasan, precizan i dat na osnovu pravila nauke i struke.  </span>
</p>
<p class="p4">
<span>Na osnovu čl. 71 i 72 Zakonika o krivičnom postupku, sud je okrivljenom K. P. izrekao mjere bezbjednosti obavezno liječenje narkomana i obavezno liječenje alkoholičara, koje će se izvršiti u Zdravstvenoj ustanovi – Centru za mentalno zdravlje Doma zdravlja u Podgorici, koje mjere će trajati dok postoji potreba za liječenjem, ali ne duže od tri godine, nalazeći da je prednje navedeno neophodno imajući u vidu nalaz i mišljenje vještaka medicinske struke Prof. dr S. M., u kojem je naveo da je za okrivljenog neophodna mjera bezbjednosti obaveznog liječenja od alkohola i narkomanije, te da ukoliko se okrivljeni ne bi liječio, postoji potencijalna opasnost od ponavljanja krivičnih djela. </span>
</p>
<p class="p4">
<span>Sud je cijenio i druge provedene dokaze, pa je kod ovako utvrđenog činjeničnog stanja našao da su isti bez uticaja na drugačije presuđenje. </span>
</p>
<p class="p4">
<span>Prilikom odlučivanja o kazni sud je, u smislu čl. 42  Krivičnog zakonika, cijenio sve okolnosti od utica na njen izbor i visinu, pa je na strani okrivljenog kao olakšavajuće okolnosti cijenio njegovu mladost u vrijeme izvršenja krivičnog djela, 18 godina života, njegove porodične prilike, činjenicu da je oženjen, otac jednog djeteta, njegovo loše imovno stanje, dosadašnje dobro ponašanje i sa tim u vezi činjenicu da okrivljeni ranije nije osuđivan, što je sud utvrdio iz izvoda iz kaznene evidencija na ime okrivljenog, u koji je sud izvršio uvid, činjenicu da se oštećeni nije pridružio krivičnom gonjenju, dok otežavajućih okolnosti sud nije našao, pa je sud, cijeneći predhodno navedene olakšavajuće okolnosti,  a posebno činjenicu da je okrivljeni nakon izvršenja krivičnog djela postao otac i obećanje dato u završnoj riječi da će se posvetiti svojoj porodici, kao naročito olakšavajuće, shodno čl. 45 i čl. 46 Krivičnog zakonika</span><span class="s3">, </span><span>okrivljenom ublažio kaznu ispod zakonskog minimuma i osudio ga na kaznu zatvora kao u izreci presude, nalazeći da je ista srazmjerna težini izvršenog krivičnog djela i stepenu krivice okrivljenog, te da će se i ovako ublaženom kaznom zatvora u trajanju od tri mjeseca i četrnaest dana, na okrivljenog u dovoljnoj mjeri uticati da ubuduće ne vrši krivična djela, čime će se sa uspjehom ostvariti svrha kažnjavanja iz čl. 32 Krivičnog zakonika, u okviru opšte svrhe propisivanja i izricanja krivičnih sankcija iz čl. 4 st. 2</span><span class="s3"> </span><span>Krivičnog zakonika.</span>
</p>
<p class="p4">
<span>Sud je shodno čl. 51 Zakonika o krivičnom postupku, okrivljenom u kaznu zatvora uračunao vrijeme provedeno u pritvoru, od 18.10.2012. godine od 13:00h do dana objavljivljivanja presude, tako da je okrivljeni kaznu u cjelosti izdržao. </span>
</p>
<p class="p4">
<span>Pošto je okrivljeni oglašen krivim sud ga je obavezao da na ime troškova krivičnog postupka plati iznos od 272,00€, koji se odnosi na vještačenje medicinske struke u iznosu od 181,50€, vještačenje ekonomsko finansijske struke u iznosu od 60,50€, te na ime sudskog paušala, iznos od 30€, koji paušal je odmjeren srazmjerno trajanju postupka i složenosti predmeta, a ovo shodno čl. 229 u vezi sa čl. 226 Zakonika o krivičnom postupku. O troškovima koji se odnose na nagradu braniocu postavljenom po službenoj dužnosti, sud će odlučiti posebnim rješenjem shodno čl. 227 st. 2 Zakonika o krivičnom postupku.</span>
</p>
<p class="p4">
<span>Na osnovu navedenog, a u smislu čl. 374 Zakonika o krivičnom postupku, odlučeno je kao u izreci presude. </span>
</p>
<p class="p3"></p>
<p class="p3">
<span>OSNOVNI SUD U PODGORICI, dana </span><span class="s1">01.02. 2013. godine</span>
</p>
<p class="p7"></p>
<table class="t1">
<tbody>
<tr class="r1">
<td class="td1">
<p class="p7">
<span>       ZAPISNIČAR:</span>
</p>
</td><td class="td2">
<p class="p7">
<span>                                      S U D I J A:</span>
</p>
</td>
</tr>
<tr class="r2">
<td class="td1">
<p class="p7">
<span>Danijela Rajković,s.r.</span>
</p>
<p class="p7"></p>
</td><td class="td2">
<p class="p7">
<span>                                  Željka Jovović,s.r.</span>
</p>
<p class="p7"></p>
</td>
</tr>
</tbody>
</table>
<p class="p7"></p>
<table class="t1">
<tbody>
<tr class="r2">
<td class="td3">
<p class="p7">
<span>PRAVNA POUKA:</span>
</p>
</td><td class="td4">
<p class="p7">
<span>Protiv ove presude dozvoljena je žalba u roku od 15 dana od dana prijema pismenog otpravka iste, preko ovog suda Višem sudu u Podgorici. </span>
</p>
<p class="p7"></p>
</td>
</tr>
</tbody>
</table>
<p class="p3">
<span>ZTO Danijela Rajković</span>
</p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<table class="t1">
<tbody>
<tr class="r2">
<td class="td1">
<p class="p7">
<span>     ZAPISNIČAR:</span>
</p>
</td><td class="td2">
<p class="p7">
<span>                                           S U D I J A:</span>
</p>
</td>
</tr>
<tr class="r2">
<td class="td1">
<p class="p7">
<span>Danijela Rajković</span>
</p>
<p class="p7"></p>
</td><td class="td2">
<p class="p7">
<span>                                          Željka Jovović</span>
</p>
<p class="p7"></p>
</td>
</tr>
</tbody>
</table>
<p class="p7">
<span>      </span>
</p>
<p class="p7">
<span> DN-a: Po primjerak presude dostaviti:</span>
</p>
<p class="p7">
<span>- ODT Podgorica,</span>
</p>
<p class="p7">
<span>- Okrivljenom, </span>
</p>
<p class="p7">
<span>- braniocu okrivljenog  </span>
</p>
<p class="p7">
<span>- A/a.</span>
</p>
<p class="p7">
<span>Postupljeno dana ______________</span>
</p>
<p class="p7">
<span>Radnik suda __________________</span>
</p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p4"></p>
<p class="p7"></p>
<p class="p7">
<span>		</span>
</p>
<p class="p8"></p>
<p class="p9"></p>


</body>
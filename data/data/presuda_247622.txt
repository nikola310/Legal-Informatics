<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 0.875in 0.62430555in 1.25in;}
.p1{text-align:end;hyphenate:auto;keep-with-next.within-page:always;font-family:Verdana;font-size:11pt;}
.p2{text-align:start;hyphenate:auto;font-family:Verdana;font-size:11pt;}
.p3{text-align:center;hyphenate:auto;keep-with-next.within-page:always;font-family:Verdana;font-size:11pt;}
.p4{text-align:justify;hyphenate:auto;font-family:Verdana;font-size:11pt;}
.p5{text-align:center;hyphenate:auto;font-family:Verdana;font-size:11pt;}
.p6{text-indent:0.5in;text-align:justify;hyphenate:auto;font-family:Verdana;font-size:11pt;}
.p7{margin-left:0.5in;text-align:justify;hyphenate:auto;font-family:Verdana;font-size:11pt;}
.p8{margin-left:2.0in;text-align:justify;hyphenate:auto;font-family:Verdana;font-size:11pt;}
.p9{text-align:justify;hyphenate:auto;font-family:Times New Roman;font-size:14pt;}
.p10{text-align:start;hyphenate:auto;font-family:Times New Roman;font-size:12pt;}
.s1{vertical-align:super;font-size:smaller;}
.s2{font-weight:bold;}
.s3{font-family:Verdana;font-size:11pt;}
</style>
<meta content="dragan.mrdak" name="author">
</head>
<body class="b1 b2">
<p class="p1">
<span>K. br. 292/10</span>
</p>
<p class="p2"></p>
<p class="p2"></p>
<p class="p3">
<span>U IME NARODA</span>
</p>
<p class="p2"></p>
<p class="p2"></p>
<p class="p2"></p>
<p class="p4">
<span>	Osovni sud u Bijelom Polju, kao prvostepeni krivični sud  sudija Dragan Mrdak, kao sudija pojedinac, uz učešće nameštenika suda Sonje Marković, kao zapisničara, u  predmetu protiv okrivljene Z.A.iz B. Polja, zbog krivičnog djela kradja iz čl. 239 st. 1 Krivičnog zakonika, po optužnom predlogu Osnovnog državnog tužioca iz B. Polja KT. br. 63/10 od 15.04.2010. godine, nakon održanog usmenog glavnog i javnog pretresa, u prisustvu okrivljene Z.A.i prestavnika oštećene E. M.M.a, a u odsustvu uredno obaviještenog ODT-a iz iz B. Polja, dana 26.05.2010. godine, donio je i javno objavio:</span>
</p>
<p class="p4"></p>
<p class="p4"></p>
<p class="p5">
<span>P R E S U D U</span>
</p>
<p class="p4"></p>
<p class="p4"></p>
<p class="p4"></p>
<p class="p4">
<span>	Okrivljena Z.A.A, od oca N., majke N., rodjene P., rodjena .... godine u mjestu G., opština Bijelo Polje, sa prebivalištem u mjestu rodjenja, Muslimanka, neudata, nepismena, lošeg imovnog stanja, osudjivana presudom Opštinskog suda u Bijelom Polju K. br. 147/71 od 14.05.1972. godine, zbog krivičnog djela iz čl. 141 st. 1 na sedam mjeseci zatvora, presudom Opštinskog suda u B. Polju K. br. 67/70 od 04.04.1974. godine, zbog krivičnog djela iz čl. 142 st. 2 na četrdeset dana zatvora, presudom Opštinskog suda u B. Polju K. br. 587/76 od 22.11.1977. godine zbog krivičnog djela iz čl. 142 st. 2 na trideset dana zatvora, presudom Opštinskog suda u B. Polju K. br. 289/82 od 29.10.1982. godine zbog krivičnog djela iz čl. 46  st. 2 na kaznu zatvora od 60 dana, presudom Osnovnog suda u B. Polju K. br. 360/96 od 08.10.1996. godine zbog krivičnog djela iz čl. 76 st. 1 i 77 st. 1 KZ RCG na novčanu kaznu u iznosu od 2.000,00 dinara. </span>
</p>
<p class="p4"></p>
<p class="p5">
<span>K r i v a    j e</span>
</p>
<p class="p4"></p>
<p class="p4"></p>
<p class="p6">
<span>Što je:</span>
</p>
<p class="p4"></p>
<p class="p6">
<span>- u periodu od 09.09.2009. godine do 09.12.2009. godine u svojoj kući u mjestu G., opština Bijelo Polje, neovlašćeno vršila potrošnju električne energije na način što je kablo presjeka PPR 3 X 2,5 mm</span><span class="s1">2</span><span> priključila mimo električnog brojila na usponski vod, tako da se ukupna potrošnja električne energije nije registrovala preko brojila, te je tako u namjeri da sebi pribavi protivpravnu imovinsku korist na štetu ''E.'' B. Polje, oduzela električnu energiju u vrijednosti od 301,66 €</span>
</p>
<p class="p7"></p>
<p class="p4">
<span> 	- čime je izvršila krivično djelo kradja iz čl. 239 st. 1 Krivičnog zakonika,</span>
</p>
<p class="p4"></p>
<p class="p6">
<span>- pa joj sud primjenom citiranog zakonskog propisa i čl. 2, 4, 5, 13, 15, 32, 36, 42, 52, 53 i 54 Krivičnog zakonika, i čl. 199, 202, 212 i 364 Zakonika o krivičnom postupku, i z r i č e:</span>
</p>
<p class="p4"></p>
<p class="p4"></p>
<p class="p5">
<span>USLOVNU OSUDU</span>
</p>
<p class="p8"></p>
<p class="p8"></p>
<p class="p4">
<span>	Kojom joj utvrdjuje kaznu zatvora u trajanju od  5 ( pet )  mjeseci, i istovremeno odredjuje da se ista neće izvršiti ukoliko okrivljeni u roku od  3 (tri)  godine,</span><span class="s2"> </span><span>ne izvrši novo krivično djelo.</span>
</p>
<p class="p4">
<span>	</span>
</p>
<p class="p6">
<span>Okrivljena se obavezuje da ovom sudu na ime paušala plati iznos od 30,00 €, kao i na ime troškova krivičnog postupka iznos od 55,00 € koje iznose će uplatiti na žiro račun br. 530-4149-79, depozita novčanih kazni, troškova postupka i paušala u roku od 15 dana, po pravnosnažnosti presude, pod prijetnjom prinudnog izvršenja.</span>
</p>
<p class="p6"></p>
<p class="p6">
<span>Okrivljena Z.A.a se obavezuje da oštećenoj E. iz B. Polja na ime neovlašćeno potrošene električne energije plati njenu novčanu protivvrijednost u iznosu od 301,66 € u roku od tri mjeseca od dana pravosnažnosti presude pod prijetnjom prinudnog izvršenja, a  za preostali iznos istaknutog imovinsko pravnog zahtjeva od 769,39 € oštećena E.a iz Bijelog Polja se upućuje na parnični postupak.</span>
</p>
<p class="p7"></p>
<p class="p4">
<span>	</span>
</p>
<p class="p5">
<span>O b r a z l o ž e nj e</span>
</p>
<p class="p4">
<span> </span>
</p>
<p class="p4"></p>
<p class="p9">
<span>	</span><span class="s3">Optužnim predlogom ODT-a, iz B. Polja, KT. br. 63/10 od 15.02.2010.  godine, optužena je Z.A.a iz Bijelog Polja, da je izvršila krivično djelo kradja iz čl. 239 st. 1 Krivičnog zakonika sa činjeničnim i pravnim opisom, kao u izreci presude.</span>
</p>
<p class="p4"></p>
<p class="p4">
<span>	Glavni pretres je održan i zaključen dana 26.05.2010. godine u prisustvu okrivljene Z.A.i prestavnika oštećene E. iz B. Polja M.M.a, a u odsustvu uredno obaviještenog ODT-a iz B. Polja shodno čl. 453 Zakonika o krivičnom postupku.</span>
</p>
<p class="p4"></p>
<p class="p4">
<span>	U završnoj riječi prestavnik oštećene E. iz B. Polja M.M. pridružio se krivičnom gonjenju protiv okrivljenog i postavio je imovinsko pravni zahtjev na iznos od 1.071,05 €. </span>
</p>
<p class="p4">
<span>	</span>
</p>
<p class="p4">
<span>	Okrivljena Z.A.a u svojoj odbrani u toku istražnog postupka je istakla: da živi u selu G. u porodičnoj kući svog oca Z.N.a, koji je umro 1992. godine i da nije ništa radila u vezi sa strujom i električnim brojilom i nikakvim kablom se nije priključivala. Nije joj poznato bilo da se može neovlašćeno vršiti potrošnja električne energije, preko jednog kabla na čijem kraju je bilo nekoliko utičnica, taj kabal odavno postoji u kući njenog oca, gdje ona živi sada, a ne zna ko je postavio taj kabal, niti se može sjetiti koje godine. Istakla je da ne živi stalno u ovoj kući, već povremeno. Od kada joj je otac umro dosta vremena provodi kod udatih sestara. Na glavnom pretresu je pojasnila da joj nije poznato ko je i kada je postavio kablo na tavanu, moguće njen otac dok je bio živ. Na utičnicu koja se nalazila na ovo kablo koristila je samo struju za štalu, dok pomuze kravu, a u kući od električnih uredjaja posjeduje frižider i televizor kao i tri sijalična grla.  </span>
</p>
<p class="p4"></p>
<p class="p4">
<span>	U završnoj riječi okrivljena je izjavila da nije postavila taj kabal, a ko i kad je postavio kabal ona ne zna kao i nije mogla potrošiti struje koliko tvrdi vještak, jer se na tom kablu samo povremeno trošila struja za osvetljenje štale. </span>
</p>
<p class="p4"></p>
<p class="p4">
<span>	Radi utvrdjivanja odlučnih činjenica i donošenja pravilne i zakonite odluke, sud je izveo sledeće dokaze: saslušao svjedokr P.V.a i K.B.a, pročitao i to: zapisnik E. u B. Polju o kontroli mjernog mjesta broj 8 od 09.12.2009. godine,  obračun o neovlašćenoj potrošnji električne energije broj 285/03/09 od 09.12.2009. gdoine sačinjen od strane E. B. Polje, nalaz i mišljenje vještaka  elektro struke dipl. ing. R.G.od 20.03.2010. godine,  izvršio uvid u izvod iz kaznene evidencije na ime okrivljene. Drugih predloga za dopunu dokaznog postupka nije bilo. </span>
</p>
<p class="p4"></p>
<p class="p4">
<span>	Sud je cijeneći odbranu okrivljene i dokaze pojedinačno i u medjusobnoj vezi, a shodno čl. 360 st. 2 Zakonika o krivičnom postupku, utvrdio činjenično stanje i na osnovu istog zaključio da je okrivljena izvršila krivično djelo stavljeno joj na teret optužnim predlogom, za koje je kriva i krivično pravno odgovoran.</span>
</p>
<p class="p4"></p>
<p class="p4">
<span>	Činjenično stanje sud je utvrdio iz iskaza svjedoka P.V.a i K.B.a, kao i iz sadržine pisanih dokaza zapisnika E. B. Polje o kontroli mjernog mjesta i nalaza vještaka elektro struke R.G.. Naime, iz  iskaza svjedoka P.V.a proizilazi da je ovaj svjedok zaposleni u E. Bijelo Polje i da obavlja poslove kontrolora i da je dana  09.12.2009. godine vršio kontrolu potrošača u selu G.. Kada je došao u kuću Z.A.e, prestavio se da je radnik E. i da hoće da izvrši kontrolu potrošnje električne energije. K.B.o je odvio osigurače na razvodnoj tabli, a on je ušao u spavaću sobu i primijetio je kabal koji nije bio ukopan u zid, već je dolazio sa tavana, a na kraju kabla bio je priključen produžni gajtan sa više utičnica. Pitao je Z.A.u da li taj kabal ide preko brojila, ista je odgovorila kao da ne ide i da za to nije znala. Pozvao je K.B.a i uvjerili  su se da u kablu ima struje, pa se on lično popeo na tavan, a kabal je bio zakačen desetak cm ispod konzole na uspravni vod, koji kabal je isključio i makao, te je potom sačinio zapisnik. Pojasnio je da je kabal bio ispod konzole umotan krpom, pa je on potom nožem presjeka ove krpe na mjestu preveza, a krpe su bile dosta stare i protrule i dijelom su služile i kao zaštita od kiše, jer pored koznole krov nije bio dobro zaštićen i kapala je kiša na te krpe, a radi se o dosta staroj kući. Zatečeno stanje je registrovano na zapisnik o izvršenom kontrolnom pregledu. Iz iskaza svjedoka K.B.a proizilazi da je takodje zaposlen u E.u B. Polje i da je dana 09.12.2009. godine vršio kontrolu potrošača u mjestu G. u kući Z.A.a i zatekao je sledeću situaciju brojilo se vodilo na ime Z.N.a, u kući živi Z.A.a i ista je bila prisutna prilikom vršenja kontrole. Kod potrošača nije se tačno registrovala utrošnja električne energije, jer je bio priključen kabal presjeka 3 x 2,5 mm</span><span class="s1">2</span><span> mimo brojila sa usponskog voda. Na zapisnik  koji je sačinio P.V. konstatovali su koji su se električni aparati napajali sa tog kabla, odnosno koja potrošnja nije išla preko električnog brojila. Potrošača su isključili pod brojilo.  Iskaze ovih svjedoka sud je u potpunosti prihvatio  kao jasne, logične i uvjerljive, ničim dovedene u sumnju a potvrdjene navodima iz odbrane okrivljene, te  sadržinom pisanog dokaza - zapisnikom o kontroli mjernog mjesta E. B. Polje broj 8 od 09.12.2009. godine, a ovi svjedoci su i radnici E., te su kontrolu objekta okrivljenog vršili u sklopu svojih redovnih radnih aktivnosti i po nalogu pretpostavljenih.  </span>
</p>
<p class="p4"></p>
<p class="p4">
<span>	Iz zapisnika o kontroli mjernog mjesta E. Bijelo Polje broj 8 od 09.12.2009. godine utvrdjuje se da je potrošač onemogućio tačno registrovanje utrošene električne energije na način što se u svom stambenom objektu priključio na kabal presjeka PPR 3 x 2,5 m</span><span class="s1">2</span><span> mimo brojila sa usponskog voda i tako vršio neovlašćeno potrošnju električne energije, a u trenutku kontrole sa navedenog kabla su napajani šporet, frižider i 2 sijalice. Potrošač isključen pod brojilom. Sud je sadržinu ovog dokaza u potpunosti prihvatio jer je ista u saglasnosti sa ostalim izvedenim dokazima i ničim nije dovedena u pitanje. </span>
</p>
<p class="p4"></p>
<p class="p4">
<span>	Iz odbrane okrivljene proizilazi da je da njoj nije poznato kada je postavljeno predmetno kablo, a iz iskaza svjedoka P.a i K.a proizilazi da oni prije ove kontrole nijesu vršili kontrolu u kući okrivljene, niti im je poznato ko je i kada vršio zadnju kontrolu, te se u konkretnom slučaju nije mogao tačno utvrditi početak neovlašćene potrošnje, a pošto je  električna energija  trošena bez mjernih uredjaja ili mimo njih, to je sud prema čl. 59 st. 3 Pravila o snadbijevanju električnom energijom ( Službeni list CG broj 54/09 od 10.08.2009. godine ) uzeo da je neovlašćena potrošnja električne energije započela tri mjeseca prije kontrole od 09.12.2009. godine, odnosno dana 09.09.2009. godine i trajala do kontrole od 09.12.2009. godine, a sve prednje iz razloga što se čl. 26 Pravila o snadbijevanju električnom energijom ( Službeni list RCG broj 13/05 ) primjenjuje nakon stupanja na snagu Pravila o snadbijevanju električnom energijom ( Službeni list CG broj 54/09 od 10.08.2009. godine ), ali samo u pogledu metodologije obračuna neovlašćeno utrošene električne energije, a ne i u pogledu vremenskog perioda obračuna što proizilazi iz prelaznih i završnih odredbi odnosno čl. 62 važećih Pravila o snadbijevanju električnom energijom ( Službeni list CG broj 54/09 ), pa je sud u pogledu vremena izvršenja krivičnog djela primijenio čl. 59 st. 3 Pravila o snadbijevanju ( Službeni list CG broj 54/09 ) koji propisuje najduži vremenski period od tri mjeseca. </span>
</p>
<p class="p4"></p>
<p class="p4">
<span>	Prihvatajući u pogledu vremena izvršenja krivičnog djela čl. 59 st. 3 Pravila o snadbijevanju  ( Službeni list CG broj 54/09 ) koji propisuje najduži vremenski period od tri mjeseca,  sud je utvrdio drugačije činjenično stanje od stanja prestavljenog dispozitivom optužnog predloga u pogledu vremena izvršenja krivičnog djela i isto je sadržano u izreci presude.  </span>
</p>
<p class="p4"></p>
<p class="p4">
<span>	Iz obračuna o neovlašćeno preuzetoj električnoj energiji E. Bijelo Polje broj 285/03/09 od 09.12.2009. godine utvrdjuje se da je  okrivljena Z.A.a iz B. Polje neovlašćeno potrošila električne energije u novčanoj protivvrijednosti od 1.086,16 €. Sud i ako je cijenio ovaj pisani dokaz isti nije prihvatio, jer u odnosu na novčanu protivvrijednost neovlašćeno potrošene električne energije sud je prihvatio nalaz i mišljenje vještaka elektro struke R.G.od 20.03.2010. godine, u dijelu nalaza gdje je ovaj vještak izvršio obračun novčane protivvrijednosti neovlašćeno potrošene električne energije za period od tri mjeseca i to od 09.09.2009. godine do 09.12.2009. godine - najduži period propisan čl. 59 st. 3 važećih Pravila o snadbijevanju električnom energijom ( Službeni list CG br. 54/09 ). Nalaz vještaka u ovom dijelu sud je prihvatio kao stručan i objektivan, dat po osnovu činjenica konstatovanih na zapisniku E. B. Polje o kontroli mjernog mjesta broj 8 od 09.12.2009. godine i po osnovu pravila o snadbijevanja električnom energijom ( Sl. list CG broj 13/05 i Sl. list CG broj 54/09 ), a po vještaku neovlašćena potrošnja električne energije na način prestavljen optužnim predlogom tehnički je moguća. </span>
</p>
<p class="p4"></p>
<p class="p4">
<span>	Okrivljena nije sporila sadržinu zapisnika E. o kontroli mjernog mjesta broj 8 od 09.12.2009. godine, odnosno stanje koje su radnici E. zatekli prilikom kontrole u njegovo kući u mjestu G., s tim što se branila da ona nije postavila predmetno kablo, kao i da joj nije poznato ko je postavio ovo kablo na usponski vod  mimo brojila, koje navode iz njene odbrane sud cijenio kao  nelogične i isključivo usmjerene na izbjegavanje sopstvene krivice, jer po ocjeni suda jedino je logično da okrivljena koja je jedini stanovnik predmetne kuće u kojoj se nalazi navedeno brojilo, poznato stanje elektroinstalacija u kući i da su sve instalacije kao i predmetno kablo preko kojega je vršena neovlašćena potrošnja električne energije postavljene po odobrenju i uz saglasnost okrivljene, pa pošto okrivljena, kao eventualnog izvršioca ovog krivičnog djela nije označila ni jedno drugo lice, već je ostavila mogućnost da je to uradio njen pokojni otac,  to se nameće jedini logičan zaključak da je okrivljena u svojoj kući u mjestu G. postavila predmetno kablo i na istom instalirala utičnicu i na taj način izvršila predmetno krivično djelo. </span>
</p>
<p class="p4"></p>
<p class="p6">
<span>Na osnovu svih izvedenih dokaza i njihove brižljive ocjene, sud je utvrdio činjenično stanje da je okrivljena Z.A.a u periodu od 09.09.2009. godine do 09.12.2009. godine u svojoj kući u mjestu G., opština Bijelo Polje, neovlašćeno vršila potrošnju električne energije na način što je kablo presjeka PPR 3 X 2,5 mm</span><span class="s1">2</span><span> priključila mimo električnog brojila na usponski vod, tako da se ukupna potrošnja električne energije nije registrovala preko brojila, te je tako u namjeri da sebi pribavi protivpravnu imovinsku korist na štetu ''E.'' B. Polje, oduzela električnu energiju u vrijednosti od 301,66 €. Okrivljena je na opisani način izvršila krivično djelo stavljeno joj na teret javnom optužbom i za isto je kriva. Tako, prema odredbi čl. 239 st. 1 Krivičnog zakonika, krivično djelo kradje se sastoji u oduzimanju tudje pokretne stvari u namjeri da se njenim prisvajanjem pribavi, sebi ili drugom, protivpravna imovinska korist. U konkretnom slučaju, električna energija predstavlja pokretnu stvar, čijim je prisvajanjem, a u namjeri da sebi pribavi protivpravnu imovinsku korist, okrivljena ostvarila elemente bića krivičnog djela u pitanju. Naime, umišljaj okrivljenog bio je usmjeren na oduzimanje električne energije na neograničeno vrijeme, odnosno dok bude u mogužnosti da isto čini, konkretno sve do momenta kada je prilikom kontrole zatečen u vršenju neovlašćene potrošnje električne energije. Shodno odredbama koje se odnose na opšte uslove o isporuci električne energije i čl. 59 st. 3 važećih  Pravila o snadbijevanju  ( Službeni list CG broj 54/09 ) sud je utvrdio da je okrivljena u periodu od tri mjeseca i  to od 09.09.2009. do 09.12.2009. godine vršila neovlašćenu potrošnju električne energije i na taj način izvršio kradju iste, u novčanoj protivvrijednosti od 301,66 €, koliko je utvrdjeno po nalazu vještaka elektro struke R.G..   </span>
</p>
<p class="p4"></p>
<p class="p4">
<span>	Odlučujući u pogledu vrste i visine krivične sankcije, a cijeneći sve okolnosti iz čl. 42 Krivičnog zakonika sud je kod okrivljene kao olakšavajuće okolnosti našao da se radi o starijoj osobi,  koja se u toku pretresa korektno držala, lošeg imovnog stanja, a od otežavajućih okolnosti sud je cijenio njenu raniju osudjivanost, s tim što je imao u vidu da je od vremena zadnje osude prošao duži vremenski period - preko trinaest godina, i da nije osudjivana za srodna krivična djela, pa u odsustvu drugih otežavajućih okolnosti sud je stanovišta da su ispunjeni uslovi za izricanje uslovne osude, kojom je okrivljenoj utvrdjena kazna zatvora u trajanju od pet mjeseci i istovremeno ocijenio da bi se pristupanjem izvršenju iste, suviše represivno djelovalo na okrivljenu nego da će i samo upozorenje uz prijetnju kaznom u odgovarajućem roku provjeravanja od tri godine dovoljno uticati na istog da u buduće  ne vrši ova i slična krivična djela i ostvariti se svrha kažnjavanja, predvidjena u čl. 32 Krivičnog zakonika. Sud je pri tom imao u vidu težinu krivičnog djela, i jačinu ugrožavanja zaštićenog dobra. Okrivljenoj je ukazano na značaj uslovne osude i mogućnost njenog opoziva. </span>
</p>
<p class="p4"></p>
<p class="p4">
<span>	Shodno čl. 199 Zakonika o krivičnom postupka, odlučeno je u pogledu paušala, vodeći računa o imovinskim prilikama optuženog i dužini trajanja postupka.</span>
</p>
<p class="p4"></p>
<p class="p4">
<span>	Sud je okrivljenog shodno čl. 202 Zakonika o krivičnom postupku obavezao na plaćanje troškova krivičnog postupka u iznosu od 55,00 € koji troškovi se odnose na troškove vještačenja po vještaku elektro struke R.G.. </span>
</p>
<p class="p4"></p>
<p class="p6">
<span>Sud je obavezao okrivljenu Z.A.u da oštećenoj E. iz B. Polja na ime novčane protiv-vrijednosti neovlašćeno potrošene električne energije plati iznos od 301,66 € u roku od tri mjeseca od dana pravosnažnosti presude pod prijetnjom prinudnog izvršenja, a  shodno čl. 212 Zakonika o krivičnom postupku   za preostali iznos istaknutog imovinsko pravnog zahjteva od 769,39 €, sud je oštećenu E.u iz  Bijelog Polja uputio na parnični postupak.</span>
</p>
<p class="p4"></p>
<p class="p4">
<span>	Sa iznijetih razloga shodno čl. 364 Zakonika o krivičnom postupku, odlučeno je kao u izreci presude.</span>
</p>
<p class="p4"></p>
<p class="p4"></p>
<p class="p5">
<span>OSNOVNI SUD U BIJELOM POLJU</span>
</p>
<p class="p5">
<span>Dana 26.05.2010. godine</span>
</p>
<p class="p4"></p>
<p class="p4"></p>
<p class="p4">
<span>ZAPISNIČAR,							  S U D I J A,</span>
</p>
<p class="p4">
<span>Sonja Marković, s.r.						Dragan Mrdak, s.r.</span>
</p>
<p class="p10"></p>


</body>
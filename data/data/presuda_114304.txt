<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{color:#000000;font-family:'Arial'}
.span3{;font-family:'Arial';font-weight:800}
</style>
</head>
<body class="b1" style="background: #aaa;">
<div class="window1">
<div class="page1">
<p>&nbsp;</p>
<p>&nbsp;</p>
<p style="text-align:right">
<span class="span1">K.br. 22/14</span>
</p>
<p style="text-align:right">
<span></span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>&nbsp;</p>
<p>
<span class="span1">OSNOVNI SUD U BARU, sudija Aleksandra Leković, sa zapisničarom Anom Stanišić, u krivičnom predmetu okrivljenog O. N. , zbog krivičnog djela – teška krađa iz čl. 240.st.1.tč.3. Krivičnog zakonika Crne Gore, i okrivljenog V. D., zbog krivičnog djela- teška krađa podstrekavanjem iz čl. 240.st.1.tč.3. u vezi čl.  24.st.1. Krivičnog zakonika Crne Gore, po optužnici Osnovnog državnog tužilaštva u Baru Kt.br. 631/12 od 21.01.2014.godine, nakon održanog glavnog javnog pretresa dana 15.05.2014.godine, u prisustvu zastupnika optužbe zamjenika Osnovnog Državnog tužioca Španjević Slađane, i okrivljenih, dana 15.05.2014. godine  donio je i javno objavio</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>&nbsp;</p>
<p>
<span class="span1">1. Okrivljeni O. N., JMBG ... , od oca M. i majke S., rođene K., rođen ... u B., sa prebivalištem u B., državljanin C. G., nezaposlen, neoženjen, pismen, završio srednju školu, srednjeg imovnog stanja, neosuđivan</span>
</p>
<p>
<span class="span1"></span>
</p>
<p>
<span class="span1">2. Okrivljeni V. D., JMBG ... , od oca Ž. i majke T., rođene V., rođen ... u N. S., stalno nastanjen u B., državljanin C. G., nezaposlen, neoženjen, pismen, završio srednju školu, srednjeg imovnog stanja, neosuđivan</span>
</p>
<p>&nbsp;</p>
<p style="text-align:center;">
<span class="span1">KRIVI SU</span>
</p>
<p>&nbsp;</p>
<p>
<span class="span1">Zato što su:</span>
</p>
<p>&nbsp;</p>
<p>
<span class="span1">Dana 07. septembra 2012. godine, oko 22,00 časova, u B. JNA, u blizini R. T. u B., okrivljeni O. N., prethodno umišljajno podstreknut od okrivljenog V. D., na naročito drzak način, svjestni svog djela i htjeli njegovo izvršenje, oduzeo tuđe pokretne stvari vlasništvo oštećene M. J. iz R., u namjeri da njihovim prisvajanjem sebi pribave protivpravnu imovinsku korist u iznosu od preko 150,00 eura, na način što je okrivljeni V. D. podstrekao okrivljenog O. N. da oštećenoj otrgne torbu iz ruku, a nakon toga okrivljeni O. N. prišao sa leđa oštećenoj i istrgao joj torbu od skaja bijele boje, novčane vrijednosti od 12,00 eura, u kojoj su se nalazila lična dokumenta i bankovne kartice, kao </span><span class="span1">i mobilni telefon marke " Samsung C 160" sa sim karticom, novčane vrijednosti od 70,00 eura i novac u iznosu od 20,00, nakon čega su se okrivljeni udaljili sa lica mjesta u nepoznatom pravcu,</span>
</p>
<p>&nbsp;</p>
<p>
<span class="span1">-čime je okrivljeni O. N. izvršio krivično djelo – teška krađa iz čl. 240.st.1.tč.3. Krivičnog zakonika Crne Gore, a okrivljeni V. D. krivično djelo- teška krađa podstrekavanjem iz čl. 240.st.1.tč.3. u vezi čl.  24.st.1. Krivičnog zakonika Crne Gore.</span>
</p>
<p>&nbsp;</p>
<p>
<span class="span2">P</span><span class="span1">a im sud primjenom čl. 4, 32, 36, 42, 52, 53 i 54 Krivičnog zakonika i čl. 369, 370 i 374  Zakonika o krivičnom postupku,  i z r i č e</span>
</p>
<p>&nbsp;</p>
<li>
<span>      </span>
</li>
<p style="text-align:center;">
<span class="span1">USLOVNU OSUDU</span>
</p>
<p>&nbsp;</p>
<p>&nbsp;</p>
<p>
<span class="span1">Kojom im utvrdjuje kaznu zatvora u trajanju od po 1 (jedne) godine i istovremeno odredjuje da se kazna neće izvršiti ukoliko okrivljeni u roku od 3 (tri) godine, od pravosnažnosti presude, ne izvrše novo krivično djelo. </span>
</p>
<p>&nbsp;</p>
<p>
<span class="span1">Okrivljeni su dužni da plate troškove krivičnog postupka u iznosu od po 27,50  €, kao i toškove na ime sudskog paušala u iznosu od po 30,00 eura, koji troškovi su odmjereni shodno složenosti i trajanju krivičnog postupka, a koje troškove su okrivljeni dužni da plate u roku od 15 dana od dana pravosnažnosti pod prijetnjom prinudnog izvršenja.</span>
</p>
<p>&nbsp;</p>
<p style="text-align:center;">
<span class="span1">O b r a z l o ž e n j e</span>
</p>
<p>&nbsp;</p>
<p>
<span class="span1">Optužnicom Osnovnog državnog tužilaštva u Baru Kt.br.631 /12 od 21.01.2014.godine okrivljenom</span><span> </span><span class="span1">O. N.</span><span> </span><span class="span1">je stavljeno na teret izvršenje krivičnog djela – teška krađa iz čl. 240.st.1.tč.3. Krivičnog zakonika Crne Gore, a okrivljenom V. D. izvršenje krivičnog djela - teška krađa podstrekavanjem iz čl. 240.st.1.tč.3. u vezi čl.  24.st.1. Krivičnog zakonika Crne Gore.</span>
</p>
<p>&nbsp;</p>
<p>
<span class="span1"> </span><span class="span1">Okrivljeni O. N. je u svojoj odbrani u prethodnom postupku pred ODT-om u bitnom naveo da je dana 07.09.2012. godine, u večernjim satima, bio na šetalištu sa svojim drugom V. D. Dok su sjedeli na jednom zidiću, primjetili su jednu stariji ženu obučenu u bijeli komplet, koja je sa sobom nosila bijelu torbu. Dogovorili su se da joj otmu torbu. Dok je ova žena šetala ulicom sve do marketa "L." istu su pratili, a zatim kada je ušla u market, ostali su na parkingu i čekali je. Kada je žena izašla iz marketa sa kesom i torbom u rukama, pošli su za njom, i kada su bili negdje u blizini " R. T.", pritrčao je sa leđa ovoj ženi i oteo joj torbicu koju je nosila u desnoj ruci, i to na način što joj je torbu istrgao iz ruke. Nakon toga je sa D. pobjegao u pravcu naselja S. Kasnije su pregledali torbu i u njoj su našli mobilni telefon marke Samsung C 160, i nešto sitnog novca, oko 8,00 eura. Iz telefona je izvadio karticu koju je bacio, dok je D. uzeo torbu sa dokumentima koju je bacio u žbunje. Nakon toga su krenuli prema marketu „L“, i u tom trenutku ih je zaustavila policija koja je kod njega pronašla telefon Samsung koji mu je uz potvrdu oduzela. Na glavnom pretresu naveo je u svemu isto kao i u prethodnom </span><span class="span1">postupku, stim što je dodao da je sa D. sjedio u kafić „P“ pored mora. Popili su par piva, i u jednom trenutku su primjetili jednu stariju ženu na šetalištu. Kako su prethodno prokockali neke pare, sinula im je ideja da prate ovu ženu i da joj istrgnu torbu iz ruke. Na pitanja zastupnika optužbe je naveo da ne zna ko je prvi pomenuo da se istrgne torba, da im je jednostavno sinula ideja, dok je na pitanje branioca i suda naveo da je bilo ulične rasvijete, ali da nije bilo nikoga, da je malo popio, ali ne pretjerano, kao i da se  D. nalazio iza njega na nekih 50 metara u trenutku kada je on oteo torbu od ove žene.  </span>
</p>
<p>
<span class="span1">Okrivljeni V. D. je u svojoj odbrani u prethodnom postupku pred ODT-om, u bitnom naveo da je dana 07.09.2012. godine, u večernjim satima, bio na šetalištu sa svojim drugom O. N. Dok su sjedeli na jednom zidiću, primjetili su jednu stariji ženu obučenu u bijeli komplet, koja je sa sobom nosila bijelu torbu. Predložio je N. da toj ženi otmu torbu, i on je to prihvatio. Pratili su ovu ženu sve do marketa "L.", a kada je ušla u market, ostali su na parkingu i čekali je. Kada je žena izašla iz marketa sa kesom i torbom u rukama, pošli su za njom, i kada su bili negdje u blizini " R. T.", N. je pritrčao toj ženi i istrgao joj torbicu iz ruke. Nakon toga su pobjegli prema naselju S. Kasnije su pregledali torbu i u njoj našli mobilni telefon marke Samsung C 160, i nešto sitnog novca, oko 8,00 eura, kao i neka dokumenta. Uzeo je torbu sa dokumentima koju je bacio u žbunje. Nakon toga su krenuli prema marketu „L.“, i u tom trenutku ih je zaustavila policija koja ih je privela. Na glavnom pretresu je naveo da je tu noć bio zajedno sa O. N., da su pili pivo, i da su bili pripiti. Vidjeli su ovu ženu i dogovorili su se da joj otmu torbu. Na pitanja zastupnika optužbe je naveo da su se zajedno dogovorili da joj se otrgne torba, dok je na pitanja branioca prvookrivljenog i suda naveo da nije bilo nikoga, da ulica nije bila osvijetljena, da je od N. bio udaljen nekih 50 metara, te da je tačno da su se dogovorili da ovoj ženi otmu torbu.</span>
</p>
<p>
<span class="span1">U dokaznom postupku sud je proveo sledeće dokaze: pročitane su dvije potvrde o privremeno oduzetim predmetima UP PJ Bar od 07.09.2012. godine, pročitan je nalaz i mišljenje sudskog vještaka finansijske struke K. Š. od 21.09.2012. godine, pročitan je izvod iz kaznene evidencije na ime okrivljenog O. N. pribavljen od strane UP PJ Bar br. 71-03-245/14-571/2 od 29.01.2014. godine, kao i izvod iz kaznene evidencije na ime okrivljenog V. D. pribaljen od strane MUP-a S. br. 235-2164/14 od 25.02.2014. godine.</span>
</p>
<p>
<span class="span2">Iz dvije potvrde o privremeno oduzetim predmetima UP PJ Bar od 07.09.2012. godine, na ime O. N., utvrđeno je da je navedenog dana od okrivljenog oduzet mobilni telefon Samsung C160, kao i novac u iznosu od 8 eura i 42 centa, u apoenima 2x2 eura, 2x1 euro, 2x50 centi, 5x20 centi, 3x10 centi, 2x5 centi i 1x2 centa.</span>
</p>
<p>
<span class="span2">Iz nalaza i mišljenja sudskog vještaka finansijske struke K. Š. od 21.09.2012. godine, utvrđeno je da vrijednost mobilnog telefona marke " Samsung C160", u vrijeme izvršenja krivičnog djela, iznosi 50,00 eura, vrijednost torbe od skaja bijele boje 12,00 eura.</span>
</p>
<p>
<span class="span2">Iz izvoda iz kaznene evidencije na ime okrivljenog O. N. pribavljen od strane UP PJ Bar br. 71-03-245/14-571/2 od 29.01.2014. godine, utvrđeno je da imenovani do sada nije osuđivan.</span>
</p>
<p>
<span class="span2">Iz izvoda iz kaznene evidencije na ime okrivljenog V. D. pribaljen od strane MUP-a S. br. 235-2164/14 od 25.02.2014. godine, utvrđeno je da imenovani do sada nije osuđivan.</span>
</p>
<p>
<span class="span1">Ocjenom izvedenih dokaza utvrdjeno je da je okrivljeni O. N. izvršio krivično djelo teška iz čl. 240.st.1.tč.3. Krivičnog zakonika Crne Gore, a okrivljeni V. D. krivično djelo </span><span class="span1">teška krađa podstrekavanjem iz čl. 240.st.1.tč.3. Krivičnog zakonika Crne Gore. Dakle, okrivljeni O. N. je u vremenu i mjestu bliže navedeno u izreci presude, prethodno podstreknut od strane okrivljenog V. D. da oštećenoj otrgne torbu iz ruku, prišao sa leđa oštećenoj i istrgao joj torbu od skaja bijele boje vrijednosti 12,00 eura, u kojoj su se nalazile stvari bliže navedene u izreci presude. Utvrđeno činjenično stanje proizlazi kako iz odbrana okrivljenih O. N. i V. D., tako i iz provedenih pismenih dokaza-</span><span> </span><span class="span1">dvije potvrde o privremeno oduzetim predmetima UP PJ Bar od 07.09.2012. godine, na ime O. N. Okrivljeni O. N. je u svojoj odbrani kako u prethodnom postupku, tako i na glavnom pretresu, do detalja opisao vrijeme, mjesto i način na koji je od oštećene oduzeo predmetne stvari. Naime, u svojoj odbrani je naveo da je</span><span> </span><span class="span1">da je dana 07.09.2012. godine, u večernjim satima, bio na šetalištu sa svojim drugom V. D., da su sjedeli na jednom zidiću kada su primjetili jednu stariji ženu obučenu u bijeli komplet, koja je sa sobom nosila bijelu torbu, da su pratili ovu ženu koja se kretala ka marketu „L.“ zatim je čekali, te da je, kada je ova žena izašla iz marketa sa kesom i torbom u rukama, pritrčao sa leđa ovoj ženi i oteo joj torbicu koju je nosila u desnoj ruci, i to na način što joj je torbu istrgao iz ruke, kao i da su u torbi našli mobilni telefon marke Samsung C 160, i nešto sitnog novca, oko 8,00 eura. Sud je odbranu okrivljenog O. N., u ovom djelu, cijenio kao jasnu i iskrenu, zbog čega joj je poklonio punu vjeru. Da se događaj odvijao na način kako je to okrivljeni O. N. naveo u svojoj odbrani, potvrđuje prevashodno svojom odbranom okrivljeni V. D., a zatim i dvije potvrde o privremeno oduzetim predmetima UP PJ Bar na ime O. N., iz kojih je sud utvrdio šta je sve od okrivljenog O. N. oduzeto kritične prilike. Nadalje, okrivljeni V. D. je u svojoj odbrani koju je dao u prethodnom postupku, na zapisniku od 12.09.2012. godine, u bitnom naveo da je, dok je bio na šetalištu sa svojim drugom O. N., predložio N. da otmu torbu jednoj starijoj ženi, da je N. to prihvatio, da su pratili ovu ženu koja se kretala ka marketu „L“, zatim je čekali, te da joj je N., kada je ova žena izašla iz marketa sa kesom i torbom u rukama, pritrčao sa leđa i istrgao joj torbicu iz ruke, da su u torbici</span><span> </span><span class="span1">našli mobilni telefon marke Samsung C 160, i nešto sitnog novca, oko 8,00 eura, kao i neka dokumenta. Dakle, iz ovakve odbrane okrivljenog V. D., utvrđeno je da je on kritične prilike predložio okrivljenom O. N. da otmu predmetnu torbu od oštećene, a takođe je utvrđeno na koji način je okrivljeni O. N. oteo predmetnu torbu od oštećene. Sud je odbranu okrivljenog iz ove faze postupka cijenio kao jasnu, iskrenu i istinitu, zbog čega joj je poklonio punu vjeru. </span>
</p>
<p>
<span class="span1">Činjenica je da okrivljeni O. N. u svojoj odbrani naveo da su se dogovorili da otmu predmetnu torbu od oštećene, tj. u svojoj odbrani nijednom riječju nije naveo da je to predložio isključivo okrivljeni V. D., a takođe je činjenica i da je okrivljeni V. D. u svojoj odbrani koju je dao na glavnom pretresu naveo da su se dogovorili da otmu predmetnu torbu od oštećene, tj. u ovoj fazi postupka nije naveo da je on predložio okrivljenom O. N. da otmu torbu od oštećene, već da je postojao zajednički dogovor. Sud je cijenio ovakve navode okrivljenih, međutim, imajući u vidu odbranu okrivljenog V. D. iz prethodnog postupka, koju je dao nakon tri dana od kritičnog događaja, i u kojoj odbrani je bio decidan da je on predložio okrivljenom O. N. da otmu predmetnu torbu od oštećene, te da je to okrivljeni N. prihvatio, a zatim imajući u vidu i činjenicu da je samo okrivljeni O. N. prišao oštećenoj, od koje je oduzeo predmetnu torbu, dok se okrivljeni V. D. u tom trenutku nalazio na nekih 50 metara od okrivljenog O. N., koju činjenicu potvrđuju obojica okrivljenih u svojim odbranama, ovaj sud je na nedvosmislen način utvrdio da je okrivljeni V. N., kritičnom prilikom, zaista predložio okrivljenom O. N. da oštećenoj otrgne torbu iz ruku.</span>
</p>
<p>
<span class="span1">Vrijednost stvari koje su kritične prilike oduzete od oštećene M. J., utvrđena je iz nalaza i mišljenja vještaka K. Š., koji nalaz je sud cijenio kao jasan, stručan i sveobuhvatan.</span>
</p>
<p>
<span class="span1">Prema tome, dovodeći u vezu odbranu okrivljenog O. N., koji na jasan način opisuje u koje vrijeme, na kojem mjestu i na koji način je oduzeo predmetne stvari od oštećene, sa odbranom okrivljenog V. D. iz prethodnog postupka, koji je bio decidan da je on predložio okrivljenom O. N. da otmu predmetnu torbu od oštećene, pri tom imajući u vidu činjenicu da je samo okrivljeni O. N. prišao oštećenoj, od koje je oduzeo predmetnu torbu, dok se okrivljeni V. D. u tom trenutku nalazio na nekih 50 metara od okrivljenog O. N., a zatim imajući u vidu i pismene dokaze- dvije potvrde o privremeno oduzetim predmetima UP PJ Bar na ime O. N., od 07.09.2012. godine, te nalaz i mišljenje vještaka finansijske struke K. Š. od 21.09.2012. godine, ovaj sud je na nesumnjiv način utvrdio da su okrivljeni izvršili krivična djela upravo na način bliže opisan u izreci presude.</span>
</p>
<p>
<span class="span1">Postupajući na navedeni način, okrivljeni O. N. je ostvario sva bitna obilježja bića krivičnog djela teška krađa iz čl. 240.st.1.tč.3. Krivičnog zakonika Crne Gore, a okrivljeni V. D. sva bitna obilježja bića krivičnog djela teška krađa podstrekavanjem iz čl. 240.st.1.tč.3. u vezi čl. 24.st.1. Krivičnog zakonika Crne Gore.</span>
</p>
<p>
<span class="span1">Okrivljeni O. N. je izvršio krivično djelo teške krađe na naročito drzak način. Pod drskošću u izvršenju krađe se podrazumjeva upornost i bezobzirnost učinioca u njenom vršenju, njegovu spremnost da iskoristi situaciju kada se najmanje očekuje da bi se mogla izvršiti krađa, što po mišljenju suda svakako odgovara radnji koju je preduzeo okrivljeni O. N. kritičnom prilikom, tj. kada je prišao oštećenoj sa leđa i iz ruku joj istrgao predmetnu torbu. </span>
</p>
<p>
<span class="span1">Okrivljeni V. D. je krivično djelo teške krađe počinio podstrekavanjem. Pod podstrekavanjem se podrazumjeva stvaranje kod drugoga odluke da izvrši određeno krivično djelo ili učvršćivanje takve odluke. Dakle, okrivljeni V. D. je kod okrivljenog O. N. stvorio odluku da izvrši ovo krivično djelo, jer je predložio okrivljenom O. N. da oštećenoj otrgne torbu iz ruku, što je okrivljeni O. N. i učinio.</span>
</p>
<p>
<span class="span1">Okrivljeni O. N. i V. D. su postupali sa direktnim umišljajem, tj. O. N. je bio svjestan da na način opisan u izreci presude oduzima tuđe pokretne stvari, dok je okrivljeni V. D. bio svjestan da na način opisan u izreci presude kod okrivljenog O. N. stvara odluku da izvrši krivično djelo krađe, odnosno bili su svjestni svog djela i htijeli njegovo izvršenje, a sve u namjeri da prisvajanjem tuđih pokretnih stvari pribave sebi protivpravnu imovinsku korist u iznosu većem od 150,00 eura, jer oduzimanjem predmetne torbe, po mišljenju suda, okrivljeni zasigurno nisu išli za pribavljanjem male imovinske koristi. </span>
</p>
<p>
<span class="span1">Odlučujući se za krivičnu sankciju prema okrivljenima sud je cijenio sve otežavajuće i olakšavajuće okolnlosti iz čl. 42 Krivičnog Zakonika.</span><span> </span><span class="span1">Od olakšavajućih okolnosti na strani okrivljenog O. N. sud je cijenio da se radi o mladom licu, da je priznao izvršenje krivičnog djela koje mu se stavlja na teret, i da nije osuđivan, dok otežavajućih okolnosti na strani okrivljenog O. N. nije bilo.</span><span> </span><span class="span1">Sud je cijeneći navedene olakšavajuće okolnosti, a u odsustvu otežavajućih okolnosti okrivljenom O. N. izrekao uslovnu osudu kojom mu je utvrdio kaznu zatvora u trajanju od 1 ( jedne ) godine i istovremeno odredio da se ista neće izvršiti ukoliko okrivljeni u roku od 3 ( tri ) godine, po pravosnažnosti presude, ne izvrši novo krivično djelo, nalazeći da će se u konkretnom slučaju uslovnom osudom u potpunosti ostvariti svrha izricanja ove krivične sankcije iz čl.52 Krivičnog </span><span class="span1">zakonika u okviru opšte svrhe izricanja krivičnih sankcija iz čl.4 st.2 Krivičnog zakonika. Na strani okrivljenog V. D. sud je od olakšavajućih okolnosti cijenio da se radi takođe o mladom licu, i da nije osudjivan, dok otežavajućih okolnosti na strani okrivljenog V. D. nije bilo. Sud je cijeneći navedene olakšavajuće okolnosti, a u odsustvu otežavajućih okolnosti okrivljenom V. D. takođe izrekao uslovnu osudu kojom mu je utvrdio kaznu zatvora u trajanju od 1 ( jedne ) godine i istovremeno odredio da se ista neće izvršiti ukoliko okrivljeni u roku od 3 ( tri ) godine, po pravosnažnosti presude, ne izvrši novo krivično djelo, nalazeći da će se u konkretnom slučaju uslovnom osudom u potpunosti ostvariti svrha izricanja ove krivične sankcije iz čl.52 Krivičnog zakonika u okviru opšte svrhe izricanja krivičnih sankcija iz čl.4 st.2 Krivičnog zakonika.</span>
</p>
<p>
<span class="span3"></span><span class="span1">Sud je donio rješenje da se ne saslušava svjedok oštećena M. J., obzirom da je imenovana nepoznata na adresi iz spisa predmeta. Naime, sud nije bio u mogućnosti na obezbjedi prisustvo oštećene na glavnom pretresu, jer su se svi pozivi vraćali kao neuručeni, a takođe je i UP CB Herceg Novi, postupajući po naredbi za prinusno dovođenje oštećene, obavijestio sud da imenovanu nisu pronašli na navedenoj adresi, kao i da operativnim radom i izvršenim terenskim provjerama nisu došli do saznanja gdje se imenovana nalazi, a u razgovoru sa mještanima imenovana je nepoznata.</span>
</p>
<p>
<span class="span1">Odluka o troškovima krivičnog postupka zasniva se na odredbi čl.226 i 229 ZKP, zbog čega je sud obavezao okrivljene da plate ovom sudu troškove postupka u iznosu od po 27,50 € koji se odnose na ime troškova vještačenja po vještaku finansijske struke D. N., kao i na ime sudskog paušala iznos od po 30,00 €, koji troškovi su odmjereni shodno složenosti i trajanju krivičnog postupka, uz ocjenu imovinskih prilika okrivljenih, a koje troškove su okrivljeni dužni da plate u roku od 15 dana od dana pravosnažnosti pod prijetnjom prinudnog izvršenja.</span>
</p>
<p>&nbsp;</p>
<p>
<span class="span1">Sa izloženog odlučeno je kao u izreci presude.</span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U BARU</span>
</p>
<p style="text-align:center;">
<span class="span1">Dana 15.05.2014 godine</span>
</p>
<p>&nbsp;</p>
<p>
<span class="span1">ZAPISNIČAR,                                                                             S U D I J A, </span>
</p>
<p>
<span class="span1">Ana Stanišić                                                                        Aleksandra Leković </span>
</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1">PRAVNA POUKA: Protiv ove presude može se izjaviti žalba Višem sudu u Podgorici a putem ovog suda u roku od 15 dana od dana prijema iste. </span><span class="span1"></span><span class="span1"></span>
</p>
<p>&nbsp;</p>
<p>&nbsp;</p>
<p>
<span class="span1">DNA:</span>
</p>
<p>
<span class="span1">1x spisi</span>
</p>
<p>
<span class="span1">1x ODT</span>
</p>
<p>
<span class="span1"> 1x okrivljeni O. N.</span>
</p>
<p>
<span class="span1"> 1x okrivljeni V. D.</span>
</p>
<p>&nbsp;</p>
</div>
</div>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:justify;hyphenate:auto;font-family:Times New Roman;font-size:12pt;}
.p2{text-align:center;hyphenate:auto;font-family:Times New Roman;font-size:12pt;}
.p3{text-indent:0.5in;text-align:justify;hyphenate:auto;font-family:Times New Roman;font-size:12pt;}
.p4{text-align:justify;hyphenate:auto;font-family:Times New Roman;font-size:14pt;}
.p5{text-align:start;hyphenate:auto;font-family:Times New Roman;font-size:12pt;}
.s1{font-weight:bold;}
</style>
<meta content="milosav.zekic" name="author">
</head>
<body class="b1 b2">
<p class="p1">
<span>OSNOVNI SUD U ROŽAJAMA</span>
</p>
<p class="p1">
<span>K.br. 256/10</span>
</p>
<p class="p2"></p>
<p class="p2">
<span>U IME NARODA</span>
</p>
<p class="p2"></p>
<p class="p1">
<span>	OSNOVNI SUD U ROŽAJAMA, kao prvostepeni krivični sud i to sudija Zekić Milosav, kao sudija pojedinac, uz učešće zapisničara Dacić Azre, rješavajući po optužnom predlogu Osnovnog državnog tužilaštva iz Rožaja Kt.br. 111/10 od 09.12.2010.g. podnijet protiv optuženog K. A. iz Donje Lovnice, Opština Rožaje, zbog krivičnog djela protivpravno zauzimanje zemljišta iz čl. 254. st. 1. Krivičnog zakonika, nakon održanog glavnog i javnog pretresa u prisustvu Zamjenika Osnovnog državnog tužioca Selmanović Armina i optuženog, a u odsustvu uredno pozvanog predstavnika oštećene Opštine Rožaje, dana 12.04.2011.g. donio je i javno objavio</span>
</p>
<p class="p1"></p>
<p class="p2">
<span>P R E S U D U</span>
</p>
<p class="p1"></p>
<p class="p1">
<span>	Optuženi  K. A.  JMBG . od oca A. i majke Š.rodj. A., rodjen . u Sredjanima, Opština Rožaje, živi u Donjoj Lovnici, Opština Rožaje, drž. CG, pismen, završio srednju školu, nezaposlen, oženjen, otac 6 djece, odslužio vojni rok 1972.g. u Splitu, vodi se pri VE Rožaje, srednjeg imovnog stanja, osudjivan presudom Opštinskog suda Rožaje K.br. 204/87 od 23.02.1988.g. zbog krivičnog djela iz čl. 141/1 na novčanu kaznu u iznosu od 50.000 dinara, presudom Osnovnog suda Rožaje K.br. 518/92 od 02.07.1993.g. zbog krivičnog djela iz čl. 46/2 na novčanu kaznu u iznosu od 150,00 dinara i presudom Osnovnog suda Rožaje K.br. 48/03 od 03.04.2003.g. zbog krivičnog djela iz čl. 136/1 KZ RCG na novčanu kaznu u iznosu od 12.000 dinara, </span>
</p>
<p class="p1"></p>
<p class="p1"></p>
<p class="p2">
<span>K R I V     J E</span>
</p>
<p class="p1"></p>
<p class="p1">
<span>	Što je,</span>
</p>
<p class="p1">
<span>	mjeseca juna 2010.g. u selu Donja Lovnica, Opština Rožaje, protivpravno zauzeo tudje-državno zemljište i to dio katastarske parcele br. 8/64/1 zv. "Dudučko brdo" po kulturi pašnjak šeste klase, upisane u posjedovnom listu br. 90. KO Donja Lovnica na ime DS, koja mjeri i graniči: sa sjevera državnim zemljištem u dužini od 80,60 m, sa istoka državnim zemljištem u dužini od 12,50 m, sa juga putem u dužini od 10,90 m, zemljištem K. A. u dužini od 5,00+60,00+5,00=70,00 m u prelomima i putem u dužini od 11,00 m i sa zapada državnim zemljištem u dužini od 12,50 m, u ukupnoj površini od 774 m2, na način što je postavio ogradu od drvenog kolja sa po dva struka bodljikave žice sa istočne i zapadne strane, manifestujući na taj način volju protivpravnog zauzimanja zemljišta,</span>
</p>
<p class="p1">
<span>	-čime je izvršio krivično djelo protivpravno zauzimanje zemljišta iz čl. 254. st. 1. Krivičnog zakonika,</span>
</p>
<p class="p1">
<span>	pa ga sud primjenom pomenutog zakonskog propisa i čl. 4, 13, 15, 32, 39. st. 2. tač. 3., 42. Krivičnog zakonika i čl. 364. Zakonika o krivičnom postupku</span>
</p>
<p class="p2">
<span>O S U DJ U J E</span>
</p>
<p class="p2"></p>
<p class="p1"></p>
<p class="p1">
<span>	NA NOVČANU KAZNU u iznosu od 800,00 (osam stotina) eura. Ako osudjeni ne plati novčanu kaznu u roku od 15 dana po pravosnažnosti ove presude, ista će se zamijeniti kaznom zatvora, tako što će se za svakih započetih 25,00 eura novčane kazne odrediti jedan dan kazne zatvora.</span>
</p>
<p class="p1">
<span>	Da plati ovome sudu na ime troškova krivičnog postupka u iznosu od 150,00 eura.</span>
</p>
<p class="p1">
<span>	Da plati ovome sudu na ime paušala iznos od 30,00 eura, sve u roku od 15 dana po pravosnažnosti ove presude.</span>
</p>
<p class="p1">
<span>	Da vrati oštećenoj Opštini Rožaje protivpravno zauzeto zemljište u navedenim mjerama, granicama i površini.</span>
</p>
<p class="p1"></p>
<p class="p1"></p>
<p class="p2">
<span>O b r a z l o ž e nj e</span>
</p>
<p class="p1"></p>
<p class="p1"></p>
<p class="p1">
<span>	Osnovno državno tužilaštvo iz Rožaja, podnijelo je ovome sudu optužni predlog Kt.br. 111/10 od 09.12.2010.g. protiv optuženog K. A. iz Donje Lovnice, Opština Rožaje, zbog krivičnog djela protivpravno zauzimanje zemljišta iz čl. 254. st. 1. Krivičnog zakonika  (KZ).</span>
</p>
<p class="p1">
<span>	Na glavnom pretresu Zamjenik ODT-a Selmanović Armin je precizirao činjenični opis djela kao u dispozitivu ove presude, te je predložio da sud optuženog oglasi krivim zbog krivičnog djela koje mu je optužbom stavljeno na teret i da ga osudi na kaznu po zakonu. </span>
</p>
<p class="p1">
<span>	Na glavnom pretresu nije pristupio predstavnik uredno pozvane oštećene Opštine rožaje, pa je sud pretres održao u njegovom odsustvu.</span>
</p>
<p class="p1">
<span>	Optuženi je u svojoj odbrani istakao: da u toku 2010.g. nije zauzeo državno zemljište-dio kat. parcele br. 8/64/1 zv. "Dudučko brdo" u površini od 774 m2, koje se vodi po posjedovnom listu br. 90. KO Donja Lovnica kao državna svojina. Istakao je da se ova parcela nalazi sa desne strane puta Rožaje-Lovnica i istu je Sekcija za puteve donekle poravnala još 1983.g. nakon čega su u toku 2005.g. mještani sela R.nastavili da kopaju i ravnaju i obeležili je sa istočne i zapadne strane, tako što su postavili kolje. Da je nakon toga on sa njegovom porodicom postavio na istočnoj i zapadnoj strani kolje na kojem su postavili po dva struka žice da bi spriječio prolaz stoke radi obrušavanja kamenja na njegovu parcelu broj 8/64/3 u površini od 300 m3, koju je dobio 2003.g. od Opštine Rožaje i sada se vodi na njegovo ime u posjedovnom listu br. 306. KO Donja Lovnica na kojoj je sagradio garažu, a koja graniči sa spornom parcelom. Ne sjeća se koje godine je postavio ovo kolje i ogradu, ali zna da je ograda postojala 2003.g. kada je pravio kuću u blizini ove parcele sa druge strane puta i fotografisao kuću nad rijekom gdje se vidi i ograda na ovoj parceli. Predložio je da ga sud oslobodi od optužbe, jer nije izvršio djelo za koje je optužen.</span>
</p>
<p class="p1">
<span>	Po ovoj krivičnopravnoj stvari sud je izveo dokaze: saslušao svedoke M.R. i R. M., pročitao zapisnik o uvidjaju Osnovnog suda Rožaje Kri.br. 99/10 od 04.12.2010.g., pročitao nalaz i mišljenje vještaka geometra I. Š.od 04.12.2010.g., pročitao izvještaj reonskog lugara M. R. br. 753. od 28.07.2010.g., izvršio uvid u skicu lica mjesta, uvid u medjusobni ugovor - sporazum od 09. maj 2007.g., dopis komandiru D. Dj. od 29.07.2005.g., zahtjev za dodjelu društvenog zemljišta uz naknadu od 07.07.2010.g., žalbu od 23.07.2004.g., rješenje od 16.12.2003.g., žalbu od 07.12.1999.g., rješenje od 24.11.1999.g., zahtjev  za dodjelu društvenog zemljišta od 19.01.2004.g., 29.05.2004.g., 12.06.2003.g., potvrda od 11.04.2005.g., obaveštenje od 12.02.2004.g., izjava od 23.02.2007.g., dopis od 25.08.2006.g., obraćanje o stanju porodice od 04.05.2006.g., protesnu žalbu od 14.11.2006.g., dopis predsjedniku opštine od 14.02.2004.g., zapisnik od 23.08.2005.g., dopis od 12.09.2003.g., obaveštenje od 04.05.2007.g. i izjava od 03.07.2003.g. i uvid u izvod iz kaznene evidencije na ime optuženog.</span>
</p>
<p class="p1">
<span>	Cijeneći odbranu optuženog i sve izvedene dokaze kako pojedinačno, tako i u medjusobnoj vezi, u smislu čl. 360. st. 2. Zakonika o krivičnom postupku (ZKP), sud je nesumnjivo utvrdio činjenično stanje kao u dispozitivu ove presude.</span>
</p>
<p class="p1">
<span>	Utvrdjeno činjenično stanje proizilazi iz dokaza izvedenih u postupku, a djelimično nalazi oslonca i u iskazu optuženog.</span>
</p>
<p class="p1">
<span>	Naime, iz iskaza svedoka M. R. utvrdjuje se da je zaposlen u Upravi za šume kao čuvar šuma i da od 2005.g. čuva reon koji obuhvata i selo Donju Lovnicu, Opština Rožaje gdje optuženi posjeduje kuću. Da je juna mjeseca 2010.g. optuženi je u blizini svoje kuće zauzeo državno zemljište tako što je isto ogradio sa istočne i zapadne strane sa dva struka žice koju je postavio na drvenom kolju u dužini od oko 12 m, koja parcela sa južne strane graniči sa parcelom optuženog na kojoj je postavio garažu, te pošto je mislio da će optuženi i sa sjeverne strane da ogradi ovo zemljište upozorio ga je da to ne čini, jer će morati da mu podnese prijavu, te je sačinio pismenu izjavu i dostavio je šumarstvu. Da je optuženi u medjuvremenu odgradio ogradu sa zapadne strane, tako što je istu uklonio, dok je sa istočne strane djelimično uklonio ogradu, tako što je iščupao nekoliko kolaca, a u preostalom dijelu žica i kolje su ostali u dužini od 8 m.</span>
</p>
<p class="p1">
<span>	Iz iskaza svedoka R.M. utvrdjuje se da je optuženi u ljeto 2010.g. zauzeo državno zemljište u selu Donja Lovnica, tako što je isto ogradio sa istočne i zapadne strane sa dva struka žice koju je postavio na drvenom kolju, a ista se nalazi iznad druge parcele koju koristi optuženi na kojoj je sagradio garažu.  Da su se još 2005.g. dogovorili sa optuženim da ne zauzimaju ovu parcelu ni oni, ni optuženi, ali je optuženi prekršio dogovor i u toku 2010.g. je zauzeo istu, a nakon što su oni reagovali uklonio je ogradu.</span>
</p>
<p class="p1">
<span>	Iz nalaza i mišljenja vještaka geometra I. Š. od 04.12.2010.g. utvrdjuje se da sporna parcela predstavlja dio kat. parcele br. 8/64/1 zv. "Dudučko brdo" po kulturi pašnjak šeste klase, upisane u posjedovnom listu br. 90. KO Donja Lovnica na ime DS, koja mjeri i graniči: sa sjevera državnim zemljištem u dužini od 80,60 m, sa istoka državnim zemljištem u dužini od 12,50 m, sa juga putem u dužini od 10,90 m, zemljištem K. A. u dužini od 5,00+60,00+5,00=70,00 m u prelomima i putem u dužini od 11,00 m i sa zapada državnim zemljištem u dužini od 12,50 m, u ukupnoj površini od 774 m2, te da se na početku predmetne površine uočava ostatak ograde u dužini od 8 m, koja se sastojala od drvenog kolja i dva struka bodljikave žice, a lugar je na lice mjesta pokazao i mjesto gdje je ranije postojala ograda na drugoj strani, a što proizilazi i iz zapisnika o uvidjaju od 04.12.2010.g. i skice lica mjesta.</span>
</p>
<p class="p1">
<span>	Imajući u vidu nalaz i mišljenje ovog vještaka koji je sud prihvatio kao jasan, objektivan, uvjerljiv i stručan, te dovodeći isti u vezu sa iskazima svedoka M. R. i R. M., koje je sud prihvatio kao uvjerljive, objektivne i medjusobno saglasne u bitnom i u vezu sa navodima iz zapisnika o uvidjaju, skice lica mjesta i iskazom optuženog, u dijelu u kojem ne spori da je ogradio spornu parcelu sa istočne i zapadne strane sa dva struka žice postavljene na drvenom kolju, zaista se nedvosmisleno utvrdjuje da je optuženi juna mjeseca 2010.g. protivpravno zauzeo navedenu parcelu koja predstavlja dio kat. parcele br. 6/64/1 zv. "Dudučko brdo", upisana u posjedovnom listu br. 90 KO Donja Lovnica na ime DS u mjerama, granicama i površini kao u dispozitivu presude, tako što je postavio drvenu ogradu od drvenog kolja sa po dva struka bodljikave žice sa istočne i zapadne strane i time manifestovao volju protivpravnog prisvajanja ovog zemljišta. </span>
</p>
<p class="p1">
<span>	Sud je cijenio i ostale izvedene dokaze, pa je našao da isti nemaju uticaja na drugačiji zaključak. Takodje, sud je cijenio i iskaz optuženog, u dijelu u kojem ističe da je predmetno zemljište ogradio sa istočne i zapadne strane ne da bi ga prisvojio, već da bi spriječio prolaz stoke radi obrušavanja kamenja na njegovu nespornu parcelu koja graniči sa ovom-spornom parcelom i da je ogradu postavio prije 2003.g., ali njegov iskaz, u ovom  dijelu, nije prihvatio obzirom da je isti neobjektivan, neuvjerljiv i ne nalazi oslonca u iskaima svedoka M. R. i R. M. iz kojih se nesumnjivo zaključuje da je optuženi postavio ovu ogradu juna mjeseca 2010.g. da bi ovo zemljište prisvojio, tako da je očigledno da optuženi sa ovakvom odbranom smišljeno i sračunato nastoji da izbjegne krivičnopravnu odgovornost.</span>
</p>
<p class="p1">
<span>	Nema uticaja na drugačiji zaključak to što je optuženi nakon izvršenja djela tj. nakon što je protivpravno zauzeo navedeno državno zemljište na opisani način i nakon što je upozoren od strane reonskog lugara da ne vrši ogradjivanje zemljišta i sa sjeverne strane djelimično uklonio ogradu, obzirom da je navedene radnje na uklanjanju ograde preduzeo nakon izvršenog djela, tako da iste nemaju uticaja na krivičnopravnu odgovornost optuženog.</span>
</p>
<p class="p1">
<span>	Dakle, u postupku je utvrdjeno da je optuženi mjeseca juna 2010.g. u selu Donja Lovnica, Opština Rožaje, protivpravno zauzeo tudje-državno zemljište i to dio katastarske parcele br. 8/64/1 zv. "Dudučko brdo" po kulturi pašnjak šeste klase, upisane u posjedovnom listu br. 90. KO Donja Lovnica na ime DS, koja mjeri i graniči: sa sjevera državnim zemljištem u dužini od 80,60 m, sa istoka državnim zemljištem u dužini od 12,50 m, sa juga putem u dužini od 10,90 m, zemljištem K. A. u dužini od 5,00+60,00+5,00=70,00 m u prelomima i putem u dužini od 11,00 m i sa zapada državnim zemljištem u dužini od 12,50 m, u ukupnoj površini od 774 m2, na način što je postavio ogradu od drvenog kolja sa po dva struka bodljikave žice sa istočne i zapadne strane, manifestujući na taj način volju protivpravnog zauzimanja zemljišta. U konkretnom slučaju optuženi je bio svestan svog djela tj. svestan da je na opisani način protivpravno zauzeo državno zemljište i to je htio, pa je postupao sa direktnim umišljajem.</span>
</p>
<p class="p1">
<span>	Iz ovakvog iznijetog i utvrdjenog činjeničnog stanja nesumnjivo proizilazi da su u radnjama optuženog sadržani svi bitni elementi krivičnog djela protivpravno zauzimanje zemljišta iz čl. 254. st. 1. KZ za koje djelo je sud istog oglasio krivim i osudio ga na novčanu kaznu u iznosu od 800,00 (osam stotina) eura.</span>
</p>
<p class="p1">
<span>	Prilikom odlučivanja o izboru vrste i visine kazne, sud je imao u vidu stepen krivice optuženog, stepen nastupele posledice, okolnosti pod kojima je djelo izvršeno, njegove porodične prilike, cijeneći pritom kao otežavajuću okolnost njegovu raniju osudjivanost, pa je sud u nedostatku olakšavajućih okolnosti, a vodeći pritom računa i o imovnom stanju optuženog, našao da je imalo mjesta izricanju ovakve vrste i visine kazne, ubijedjen da će izrečena novčana kazna u naznačenom iznosu u dovoljnoj mjeri uticati na optuženog da ubuduće ne vrši bilo kakva krivična djela i da će vaspitno djelovati na druge da ne čine ista ili slična djela.</span>
</p>
<p class="p1">
<span>	Na osnovu čl. 202. u vezi čl. 199. st. 2. tač. 1. ZKP, sud je obavezao optuženog da plati ovome sudu na ime troškova krivičnog postupka iznos od 150,00 eura, koji troškovi se odnose na ime troškova za izlazak suda na lice mjesta i troškova vještačenja u postupku sprovodjenja istražnih radnji.</span>
</p>
<p class="p1">
<span>	Na osnovu čl. 202. u vezi čl. 199. st. 2. tač. 9. i st. 3. ZKP u vezi čl. 2. Uredbe o izmjenama Uredbe o naknadi u sudskim postupcima, sud je obavezao optuženog da plati ovome sudu na ime paušala iznos od 30,00 eura.</span>
</p>
<p class="p1">
<span>	Na osnovu čl. 213. ZKP sud je obavezao optuženog da vrati oštećenoj Opštini Rožaje protivpravno zauzeto zemljište u mjerama, granicama i površini kao u dispozitivu ove presude.</span>
</p>
<p class="p1">
<span>	Sa izloženog odlučeno je kao u izreci ove presude.</span>
</p>
<p class="p1"></p>
<p class="p1"></p>
<p class="p1">
<span>	OSNOVNI SUD U ROŽAJAMA, dana 12.04.2011.g.</span>
</p>
<p class="p1"></p>
<p class="p1"></p>
<p class="p1">
<span>Zapisničar,								S U D I J A,</span>
</p>
<p class="p1">
<span>Dacić Azra s.r.								Zekić  Milosav  s.r.</span>
</p>
<p class="p1"></p>
<p class="p1"></p>
<p class="p1">
<span>PRAVNA POUKA: Protiv ove presude može se izjaviti žalba u roku od 8 dana od dana prijema iste i to Višem sudu u Bijelom Polju, a preko ovog suda.</span>
</p>
<p class="p1">
<span> </span>
</p>
<p class="p1">
<span>	 </span>
</p>
<p class="p1"></p>
<p class="p1">
<span>	</span>
</p>
<p class="p1"></p>
<p class="p3"></p>
<p class="p1"></p>
<p class="p4">
<span class="s1">          </span>
</p>
<p class="p1"></p>
<p class="p1"></p>
<p class="p1"></p>
<p class="p1">
<span>	</span>
</p>
<p class="p1"></p>
<p class="p5"></p>
<p class="p5"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{color:#000000;font-family:'Arial'}
.span3{;font-size:12pt;font-family:'Arial'}
.span4{;font-family:'Arial';font-weight:800}
.span5{color:#000000;font-size:13pt}
</style>
</head>
<body class="b1" style="background: #aaa;">
<div class="window1">
<div class="page1">
<p>&nbsp;</p>
<p style="text-align:center;">
<span class="span1">                                                                                                                              K.br. 214/13</span>
</p>
<p style="text-align:center;">
<span></span>
</p>
<p>&nbsp;</p>
<p style="text-align:center;">
<span class="span1">                                       </span>
</p>
<p style="text-align:center;">
<span class="span1">                                 </span>
</p>
<p>&nbsp;</p>
<p style="text-align:center;">
<span class="span1"> </span>
</p>
<p style="text-align:center;">
<span class="span1">  </span>
</p>
<p>
<span class="span1">                                                           U IME CRNE GORE</span>
</p>
<p>&nbsp;</p>
<p>&nbsp;</p>
<p>
<span class="span1">              OSNOVNI SUD U BARU, </span><span class="span1">sudija Aleksandra Leković, sa zapisničarem Anom Stanišić, u krivičnom predmetu okrivljenog H.O., zbog krivičnog djela nasilje u porodici ili porodičnoj zajednici iz čl.220 st.1 Krivičnog zakonika, po optužnom predlogu ODT-a u Baru Kt.br.290/13 od 23.05.2013. godine, nakon javnog glavnog pretresa održanog u prisustvu zastupnika optužbe – savjetnika kod ODT-a Sanje Borozan i okrivljenog lično, dana 05.03.2014. godine donio je i javno objavio</span>
</p>
<p>&nbsp;</p>
<p style="text-align:center;">
<span class="span2">P R E S U D U</span>
</p>
<p>&nbsp;</p>
<p>&nbsp;</p>
<p>
<span class="span2">Okrivljeni H.O., JMBG ....., od oca D. i majke N., rođene K., rođen .... godine u B., sa prebivalištem u B., državljanin C. G., penzioner, dobrog imovnog stanja, osuđivan presudom </span><span class="span1">Osnovnog suda u Baru K. br. 341/13 od 25.11.2013. godine, kojom mu je izrečena uslovna osuda- 3 (tri) mjeseca zatvora uslovno na 1 (jednu) godinu i 6 (šest) mjeseci</span>
</p>
<p>&nbsp;</p>
<p>&nbsp;</p>
<p>&nbsp;</p>
<li style="text-align:center;">
<span class="span3">  K  r  i  v    j  e :</span>
</li>
<p>&nbsp;</p>
<p>
<span class="span2">Što je,</span>
</p>
<p>&nbsp;</p>
<p>
<span class="span2">            Dana 17.05.2013. godine u Baru, u svojoj porodičnoj kući, koja se nalazi u naselju Popovići br.21, svjestan svog djela čije izvršenje je htio, primjenom grubog nasilja narušio tjelesni i duševni integritet člana svoje porodice supruge – oštećene Š. H. Z., na način što je, nakon verbalne prepirke, fizički napao tako što je dva puta udario stisnutom pesnicom u predjelu glave, kojom prilikom je oštećena zadobila laku tjelesnu povredu i to krvni podliv u predjelu iznad lijeve obrve i otok lijevog sljepoočnog tjemenog predjela, </span>
</p>
<p>&nbsp;</p>
<p>
<span class="span1">čime je izvršio krivično djelo - nasilje u porodici ili u porodičnoj zajednici iz čl.220 st.1 Krivičnog zakonika,</span>
</p>
<p>
<span class="span2">            </span>
</p>
<p>
<span class="span1">Pa mu sud primjenom članova</span><span class="span4"> </span><span class="span1">čl. 4, 32, 36, 42, 48, 52, 53, 54, 55 i 56  KZ  i čl. 369, 370 i 374 ZKP-a,  utvrđuje:</span>
</p>
<p>&nbsp;</p>
<p>
<span class="span1">za krivično djelo </span><span class="span1">nasilje u porodici ili u porodičnoj zajednici iz čl.220 st.1 Krivičnog zakonika </span><span class="span1">– kaznu zatvora u trajanju od 3 (tri) mjeseca, dok se </span>
</p>
<p>
<span class="span1">uzima kao utvrđena kazna zatvora u trajanju od 3 (tri) mjeseca za krivično djelo nasilje u porodici ili porodičnoj zajednici iz čl. 220 st.1 Krivičnog zakonika za koje je osuđen pravosnažnom presudom Osnovnog suda u Baru K. br. 341/13 od 25.11.2013. godine, </span>
</p>
<p>&nbsp;</p>
<p>
<span class="span1">pa mu sud primjenom citiranih članova izriče</span>
</p>
<p>&nbsp;</p>
<p style="text-align:center;">
<span class="span1">USLOVNU OSUDU</span>
</p>
<p>&nbsp;</p>
<p>
<span class="span1">Kojom mu utvrdjuje jedinstvenu kaznu zatvora u trajanju od 5 (pet) mjeseci i istovremeno odredjuje da se kazna neće izvršiti ukoliko okrivljeni u roku od 2 (dvije) godine ne izvrši novo krivično djelo . </span>
</p>
<p>
<span class="span4"></span><span class="span1"></span>
</p>
<p>&nbsp;</p>
<p>
<span class="span1">Prema okrivljenom se na osnovu čl. 70 Krivičnog zakonika izriče </span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">MJERA BEZBJEDNOSTI</span>
</p>
<p>&nbsp;</p>
<p>&nbsp;</p>
<p>
<span class="span1">Obavezno psihijatrijsko liječenja na slobodi, koje se ima izvršiti u Centru za mentalno zdravlje Doma zdravlja u B. </span>
</p>
<p>
<span class="span1">Obavezno psihijatrijsko liječenja na slobodi će trajati dok postoji potreba za liječenjem, ali ne duže od tri godine.</span>
</p>
<p>
<span class="span1">Ako se okrivljeni ne podvrgne liječenju na slobodi ili ga samovoljno napusti, sud može izreći obavezno psihijatrijsko liječenje i čuvanje u zdravstvenoj ustanovi. </span>
</p>
<p>
<span class="span4">    </span>
</p>
<p>&nbsp;</p>
<p>
<span class="span1">Okrivljeni je dužan da naknadi troškove krivičnog postupka u iznosu od 288,50 €, u roku od 15 dana od dana pravosnažnosti presude, pod prijetnjom izvršenja. </span>
</p>
<p>&nbsp;</p>
<p>&nbsp;</p>
<li style="text-align:center;">
<span class="span3">O b r a z l o ž e nj e</span>
</li>
<p>&nbsp;</p>
<li>
<span class="span3">            Optužnim predlogom ODT-a u Baru Kt.br.290/13 od 23.05.2013. godine, koji je preciziran na glavnom dana 05.03.2014. godine, okrivljenom je stavljeno na teret izvršenje krivičnog djela nasilje u porodici ili porodičnoj zajednici izl čl.220 st. 1 Krivičnog zakonika Crne Gore.</span>
</li>
<li>
<span class="span3">            Okrivljeni je u svojoj odbrani, datoj u prethodnom postupku na zapisniku od 17.05.2013. godine u bitnom izjavio da se toga dana, tj. 17.05.2013. godine, sa svojom suprugom, sa kojom je inače u braku 25 godina i sa kojom ima dva sina, posvađao oko plaćanja računa  i kupovine namirnica potrebnih za porodično domaćinstvo. Okrivljeni je, </span><span class="span3">kako tvrdi, predlagao svojoj supruzi da zajedno pođu da plate račune, jer boluje od epilepsije i zbog toga ne smije da vozi, a u svoju suprugu nema povjerenja kada su u pitanju finansije. Dalje  je naveo da se njegova supruga tada naljutila jer je insistirao da zajedno idu u kupovinu i zatim je otišla da sprema ručak. Nakon toga, on je otišao do banke, uzeo novac i kupio potrebne namirnice u marketu „Voli“, gdje se sreo sa svojom majkom, koju je prethodno kontaktirao i dogovorio se sa njom da dođe po njega autom. Kada su stigli kući, nakon što su parkirali auto, okrivljeni je vidio svoju suprugu koja je bila na terasi i odmah je počela da mu govori uvredljive riječi, a nakon što je ušao u kuću i spustio kese, supruga mu je uputila riječi „ti si peder“, zbog čega se naljutio i krenuo prema njoj sa namjerom da je udari. Međutim, u tome su ga spriječili njihovi sinovi. Nakon toga je pokušao da ode u sobu kako bi izbjegao dalju svađu, ali je supruga išla za njim pa su zajedno ušli u sobu. Zatvorio je vrata sobe i četiri puta je udario suprugu i to otvorenim dlanom šake, tačnije šamarima po glavi i možda po tijelu i tu se sve završilo, jer ih je tada razdvojio njihov sin. Dajući svoju odranu na glavnom pretresu, dana 24.07.2013. godine, okrivljeni je izjavio da se ne osjeća krivim, da su velike pometnje između njega i njegove supruge. Sve je počelo tako što je otišao kod sina i počeo da viče na njega, jer se čovjek ne osjeća normalno ako nema nešto čisto da obuče. Njegov sin završava Akademiju i soba mu nije baš neka, sve je onako „poprtljano“, pa se sa sinom posvađao oko garderobe. Onda je naišla njegova supruga i tada je nastalo prepiranje, jer, kako navodi, ona voli malo da „ubada“. Zatim su sišli u dnevnu sobu, bio je žedan, uzeo je sok koji je napravila njegova majka, nakon čega je oštećena počela da „kljuca“ – „tvoja majka je napravila sok, tvoja majka ovo, tvoja majka ono“, pa je zbog toga on uzeo plastičnu flašu i polio suprugu sokom i to više puta jer ona nije prestajala da priča, i na kraju je istom flašom i udario. A što se tiče masnice koju oštećena ima, okrivljeni navodi da ne zna o tome ništa, a zna da se sve ovo dogodili prije 4 – 5 dana. Odgovarajući na pitanje suda, okrivljeni je izjavio da ništa što je navedeno o događaju od 17.05.2013. godine nije tačno, da ne zna zbog čega je sve počelo, samo zna da je bio prisutan stariji sin. Pobjegao je u sobu jer nije želio svađu, ali je njegova supruga došla za njim. Izbjegavao je svađu, jer se plašio da će joj, ako je udari, slomiti naočare i tako joj može povrijediti oči. Međutim, svađa se nastavila i u spavaćoj sobi. Priznaje da je oštećenu uhvatio za kosu, onda je ona udarila u krevet i da tačno zna da je njoj to bilo na lijevoj strani, a on je dešnjak. Okrivljeni, zatim, navodi da svoju suprugu nikad nje udario stisnutim pesnicama. Nakon što je, upozoren od strane suda na davanje drugačijeg iskaza pred tužiocem i da objasni razlikovanje, okrivljeni je istakao da je oštećenu možda udario otvorenom šakom, ali pesnicom nije nikada jer se boji da joj ne slomi naočare, kao i to da se on ne može sjetiti šta je pričao pred tužiocem, jer je, kako tvrdi to nemoguće. </span>
</li>
<li>
<span class="span3">          U dokaznom postupku sud je proveo sledeće dokaze: saslušana je svjedok oštećene Š. H. Z., izvršen je uvid u izvještaj ljekara izdat od strane JZU HMP u Baru br.5363 od 17.05.2013. godine, pročitan je nalaz i mišljenje vještaka neuropsihijatra dr S. M. od 09.12.2013. godine, izvršen je uvid u spise predmeta K.br.341/13, pročitan je nalaz i mišljenje vještaka medicinske struke dr M. Š. od 10.02.2014. godine, pročitan je izvod iz KE za okrivljenog pribavljen od UP CB Bar br.71-03/1-245/13-874/2 od 02.07.2013. godine.</span>
</li>
<li>
<span class="span3">        Svjedok oštećena Š. H. Z. koristila se pravom privilegovanog svjedoka, navodeći da o konkretnom događaju ne želi da svjedoči, ali da je tačno da je ona prijavljivala svog supruga, mada ne sa namjerom da ga krivično goni već samo da okrivljeni ima uvid u </span><span class="span3">ono što radi, tj. da to više ne ponavlja. Nije se pridružila krivičnom gonjenju i nije postavila imovinskopravni zahtjev.</span>
</li>
<li>
<span class="span3">         Uvidom u izvještaj ljekara izdat od strane JZU HMP u Baru br.5363 od 17.05.2013. godine, utvrđeno je da se oštećena Š. H. Z. obratila ovoj ustanovi radi dobijanja medicinske pomoći, navodeći da je udario njen suprug i to rukom po glavi, kao i da je čupao za kosu. U istom izvještaju opisane su povrede koje je oštećena zadobila.</span>
</li>
<li>
<span class="span3">        U nalazu i mišljenju vještaka neuropsihijatra dr S.M.od 09.12.2013. godine, koji je urađen na osnovu podataka iz spisa predmeta, postojeće medicinske dokumentacije i neposrednog psihijatrijskog pregleda okrivljenog, navedeno je da okrivljeni boluje od hroničnog oblika epilepsije, sa simptomima poremaćaja ličnosti i psihoorganskog sindroma, kao i da se ovaj poremećaj klasifikuje u teže duševne poremećaje. Krivično djelo je psihopatološki motivisano promjenama ličnosti sa ispoljavanjem povremenih ispada agresije i simptomima psihoorganskog sindroma koja je posledica hroničnog oblika epilepsije. Vještak je u svom nalazu i mišljenju naveo da je kod okrivljenog sposobnost shvatanja značaja djela, pod uslovom da ga je počinio, kao i upravljanja svojim postupcima u vrijeme izvršenja krivičnog djela, bila bitno smanjena. Okrivljeni je sposoban da prati sudski postupak (procesno sposoban). Obzirom na duševnu poremećenost okrivljenog sa povremenim agresivitetom i u prošlosti, vještak smatra da postoji mogućnost da će okrivljeni i dalje vršiti krivična djela i iz tih razloga smatra da je prema okrivljenom potrebno izreći mjeru bezbjednosti obaveznog psihijatrijskog liječenja na slobodi u Centru za mentalno zdravlje u B., pod nadzorom nadležnog neuropsihijatra sa provođenjem redovnih kontrola osnovnog oboljenja epilepsije. </span>
</li>
<li>
<span class="span3">           U nalazu i mišljenju vještaka medicinske struke dr M. Š.od 10.02.2014. godine navedeno je da je dana 17.05.2013. godine oštećena Š. H. Z. zadobila sledeće povrede: krvni podliv u predjelu iznad lijeve obrve, otok lijevog sljepoočnog predjela i oguljotinu unutrašnje strane desnog obraza. Navedene povrede posljedica su dvostrukog dejstva (dva udarca) tupog, teškog i zamahnutog mehaničkog oruđa ( moguće i pesnica ), na odgovarajuće predjele tijela – glave, dok je rana unutrašnje strane obraza mogla biti posljedica ugriza vlastitim zubima. Vještak smatra da navedene povrede predstavljaju, i pojedinačno i u svom zbiru, laku tjelesnu povredu, kao i da crvenilo predstavlja simptom, a ne povredu. </span>
</li>
<li>
<span class="span3">              U izvodu iz KE za okrivljenog, pribavljenog od UP CB Bar br.71-03/1-245/13-874/2 od 02.07.2013. godine je navedeno da isti nije evidentiran u kaznenoj evidenciji, dok je uvidom u spise predmeta K.br.341/13 utvrđeno da je protiv okrivljenog vođen krivični postupak zbog krivičnog djela nasilje u porodici ili porodičnoj zajednici iz čl.220 st. 1 Krivičnog zakonika, učinjenog na štetu supruge oštećene Š. H. Z.. Postupak je okončan pravosnažnom presudom K. br. 341/13 od 25.11.2013. godine, kojom je okrivljenom izrečena uslovna osuda 3 (tri) mjeseca na 1 ( jednu ) godinu i 6 ( šest ) mjeseci. </span>
</li>
<p>
<span class="span1">           Ocjenom svih provedenih dokaza, sud je na nesumnjiv način utvrdio da je okrivljeni izvršio krivično djelo koje mu je optužnim predlogom stavljeno na teret. Tokom postupka je nesporno utvrđeno da je okrivljeni dana 17.05.2013. godine, nakon kraće verbalne prepirke, fizički napao svoju suprugu, oštećenu Š.H. Z., na način što je istu dva puta udario stisnutom pesnicom u predjelu glave, usled čega je oštećena zadobila laku tjelesnu povredu, bliže opisanu i izreci presude. </span>
</p>
<p>
<span class="span1">           U svom iskazu, datom pred tužiocem, okrivljeni je naveo da je pomenutog dana svoju suprugu oštećenu H. Zl. četiri puta udario otvorenom šakom, tj.šamarima u </span><span class="span1">predjelu glave i tijela, navodeći da je to uradio zato što ga je oštećena naljutila, jer mu je, nakon što se vratio iz trgovine, govorila uvredljive riječi, tj. uputila mu je riječi „ ti si peder“. Međutim, na glavnom pretresu, okrivljeni je izjavio da se ne osjeća krivim, da između njega i njegove supruge odavno postoje pometnje, prepričavajući ovom prilikom događaj koji nema nikakve veze sa predmetnim događajem, a što se tiče događaja od 17.05.2013. godine, i povreda koje je zadobila oštećena, okrivljeni je naveo da o tome ne zna ništa, tačnije da se toga i ne može sjetiti, da bi kasnije izjavio da zna da je između njega i njegove supruge i toga dana bila svađa, da je on pokušao da je izbjegne i otišao u sobu, ali oštećena je došla za njim i svađa se nastavila, da bi je, nakon toga, okrivljeni počupao za kosu i oštećena je pala i udarila glavom u krevet. Dovođenjem u vezu odbrane okrivljenog iz prethodnog postupka sa ostalim dokazima provedenim tokom postupka, sud je na nedvosmislen način utvrdio da je isti počinio predmetno krivično djelo. Naime, iz nalaza i mišljenja vještaka medicinske struke dr Mioraga Šoća od 10.02.2014. godine, kojem nalazu je sud poklonio punu vjeru, obzirom da je isti jasan, stručan, objektivan i u skladu sa pravilima struke, jasno se zaključuje da je oštećena dana 17.05.2013. godine prilikom zadobila povrede u vidu krvnog podliva iznad lijeve obrve, otok lijevog sljepoočnog predjela i oguljotinu unutrašnje strane obraza, te da navedene povrede pojedinačno i u svom zbiru predstavljaju laku tjelesnu povredu. Navedene povrede, onako kako ih je opisao vještak u svom nalazu, nastale su dejstvom dvostrukog dejstva tupog, teškog, zamahnutog mehaničkog oruđa, u šta se ubraja i pesnica. U pogledu opisanih povreda i mehanizma njihovog nastanka, nalaz i mišljenje vještaka podudaran je sa iskazom okrivljenog koji je je dat pred tužiocem, a u kojem je naveo da je oštećenu udario više puta u predjelu glave, pa je ovaj dio iskaza okrivljenog sud prihvatio kao tačan. To i kod činjenice da je isti u skladu i sa </span><span class="span1">izvještajem ljekara izdatim od strane JZU HMP u B. br.5363 od 17.05.2013. godine, iz kojeg, takođe, proizilazi da je oštećena konkretnom prilikom navela da je fizički napadnuta i povrijeđena od strane svog supruga, koji je, kako se to u izvještaju navodi, oštećenu „tukao po glavi i čupao za kosu“, usled čega je oštećena zadobila gore opisane povrede. Pojašnjavajući razlikovanje svog iskaza datog na glavnom pretresu u odnosu na iskaz dat pred tužiocem, obzirom da je na glavnom pretresu izjavio da je konkretnom prilikom oštećenu samo počupao za kosu, usled čeg je ona pala i svojom lijevom stranom glave udarila u krevet, okrivljeni je izjavio da se uopšte ne sjeća šta je rekao pred tužiocem i da je nemoguće da se toga sjeti. Sud nije prihvatio odbranu okrivljenog datu na glavnom pretresu, posebno dio iskaza u kojem isti navodi da je oštećenu samo počupao za kosu, usled čega je ona pala i lijevom stranom glave udarila u krevet, a da je nije udarao pesnicama. Ovakvi navodi okrivljenog u suprotnosti su sa ostalim provedenim dokazima – nalazom i mišljenjem vještaka medicinske struke dr. M. Š., kao i sa pomenutim izvještajem ljekara HMP, iz kojih jasno proizilazi, a kako je to gore već rečeno, da su povrede nastale usled dvostrukog djelovanja zamahnutog, teškog, mehaničkog oruđa i šta se ubraja i pesnica, a ne usled udara oštećene glavom u krevet, kako to ovdje tvrdi okrivljeni. Imajuću u vidu činjenicu da okrivljeni boluje od jednog oblika teže duševne poremećenosti – epilepsije, a što je utvrđeno iz nalaza i mišljenja vještaka neuropsihijatra dr S. M. od 09.12.2013. godine, kao i činjenicu da je okrivljeni pred tužiocem dao iskaz 17.05.2013. godine, dakle odmah nakon što se odigrao predmetni događaj, sud je mišljenja da je njegov iskaz dat u prethodnom postupku vjerodostojan, jer je okrivljenom  u tom trenutku sjećanje o konkretnom događaju bilo svježe, a glavni pretres na kojem je okrivljeni dao iskaz održan je 24.07.2013. godine, tačnije nakon što </span><span class="span1">je prošlo više od tri mjeseca od predmetnog događaja, pa je, po ocjeni suda, njegov iskaz dat na glavnom pretresu netačan i nepouzdan, pa ga sud nije prihvatio.</span>
</p>
<p>
<span class="span4">         </span><span class="span1">Dakle, imajući u vidu sve naprijed iznijeto, sud je ocjene da je okrivljeni, na gore opisani način, primjenom grubog nasilja prema članu svoje porodice – supruge oštećene  Š.H.Z., ugrozio njen tjelesni i duševni integritet. Pod grubim nasiljem se podrazumijeva upotreba sile, što je okrivljeni u konkretnom slučaju učinio tako što je, nakon verbalne prepirke, fizički napao oštećenu – suprugu pa je istu dva puta udario pesnicom u predjelu glave, nanoseći joj tom prilikom laku tjelesnu povredu. Iako je iz nalaza i mišljenja vještaka neuropsihijatra nesporno utvrđeno da je okrivljeni u trenutku izvršenja krivičnog djela bio bitno smanjeno uračunljiv, on je ipak mogao da shvati značaj svog djela i da upravlja svojim postupcima, odnosno u konkretnom slučaju znao je da vrši nasilje prema članu svoje porodice- supruge, odnosno bio je svjestan svoga djela i htio je njegovo izvršenje, što znači da je postupao sa umišljajem. </span>
</p>
<p>
<span class="span5"></span><span class="span2">Sud je prihvatio mišljenje vještaka S. M. da ima indikacija za primjenu mjere bezbjednosti obaveznog psihijatrijskog liječenja na slobodi, s obzirom da okrivljeni boluje od hroničnog oblika epilepsije, sa simptomima poremećaja ličnosti i psihoorganskog sindroma, a koji poremećaj spada u teže duševne poremećaje, pa mu je i izrekao mjeru bezbjednosti obaveznog psihijatrijskog liječenja na slobodi. Ovaj nalaz i mišljenje sud u cjelosti prihvata kao stručan i objektivan. Naime, imajući u vidu duševnu poremećenost okrivljenog, te činjenicu da kod okrivljenog postoji povremeni agresivitet koji je ispoljavao u prošlosti, to sud smatra da postoji ozbiljna opasnost da okrivljeni učini protivpravno djelo koje je u zakonu predviđeno kao krivično djelo, kao i da je radi otklanjanja ove opasnosti dovoljno njegovo liječenja na slobodi. </span>
</p>
<p>
<span class="span1">        Odlučujući o krivičnoj sankciji, sud je cijenio sve olakšavajuće i otežavajuće okolnosti na strani okrivljenog iz čl.42 Krivičnog zakonika. Od olakšavajućih okolnosti sud je cijenio njegove porodične prilike, obzirom da je isti oženjen i otac dvoje djece, kao i činjenicu da je u trenutku izvršenja djela bio bitno smanjeno uračunljiv, te da se oštećena nije pridružila krivičnom gonjenju, dok je kao otežavajuću okolnost cijenio njegovu raniju osuđivanost što je sud utvrdio uvidom u spise predmeta Osnovnog suda u Baru K. br. 341/13. Imajući u vidu napred naprijed navedene olakšavajuće i otežavajuću okolnost, ličnost okrivljenog i težinu izvršenog krivičnog djela, kao i činjenicu da je okrivljeni izvšio ovo krivično djelo prije nego što je izvršio krivično djelo za koje je uslovno osuđen u predmetu K. 341/13 (vrijeme izvršenja tog krivičnog djela je 21.07.2013. godine), sud je odlučio da istu ne opozove, jer je cijenio sve okolnosti koje se odnose na učinjena krivična djela i učinioca, kao i činjenicu da se oštećena nije pridružila krivičnom gonjenju, već sud smatra da i za ovo učinjeno djelo treba izreći uslovnu osudu. Stoga je sud na osnovu čl. 56 st.2, te primjenom čl. 55 st.4 Krivičnog zakonika okrivljenom izrekao uslovnu osudu, prethodno mu, primjenom odredaba čl. 48 KZ utvrdivši jedinstvenu kaznu zatvora i za krivično djelo nasilje u porodici ili u porodičnoj zajednici za koje je već pravosnažno osuđen u postupku K. br. 341/13 i za krivično djelo za koje mu se sudi u ovom postupku, u trajanju od 5 mjeseci, uzimajući kaznu iz presude K. br. 341/13 kao već utvrđenu, i odredio novo vrijeme provjeravanja u trajanju od 2 godine od pravosnažnosti ove presude, nalazeći da će se navedenom uslovnom osudom, kao mjerom upozorenja, dovoljno uticati na okrivljenog da ubuduće ne vrši krivična djela. O</span><span class="span1">cijenjeno je da prema okrivljenom nije potrebno izricanje efektivne kazne zatvora, jer bi se njome isuviše represivno djelovalo na okrivljenog, već </span><span class="span1">sud smatra da će se izricanjem uslovne osude prema okrivljenom u potpunosti postići svrha izricanja uslovne osude.</span>
</p>
<p>
<span class="span1">Odluka o troškovima postupka zasniva se na odredbi čl. 229 ZKP-a. Okrivljeni je dužan da plati troškove krivičnog postupka u iznosu od 288,50 eura. Troškovi se odnose na troškove vještačenja po vještaku medicinske struke iznos od 104,50 eura, troškove vještačenja po vještaku neuropsihijatru iznos od 154,00 i troškove na ime paušala, a koji su određeni prema trajanju i složenosti postupka i imovinskim prilikama okrivljenog. </span>
</p>
<p>&nbsp;</p>
<li>
<span class="span1">           Na osnovu izlo</span><span class="span1">ž</span><span class="span1">enog odlučeno je kao u izreci presude.</span>
</li>
<p>&nbsp;</p>
<p style="text-align:center;">
<span class="span1">OSNOVNI SUD U BARU</span>
</p>
<p style="text-align:center;">
<span class="span1">Dana, 05.03.2014. godine</span>
</p>
<p>&nbsp;</p>
<p>
<span class="span1">ZAPISNIČAR,                                                                                        S U D I J A,                                                                                                     Ana Stanišić                                                                                  </span><span class="span1">          Aleksandra Leković </span>
</p>
<p>&nbsp;</p>
<p>&nbsp;</p>
<p>
<span class="span1">PRAVNA POUKA: Protiv ove presude može se izjaviti žalba Višem sudu u Podgorici a putem ovog suda u roku od 8 dana od dana prijema pismenog otpravka presude. </span>
</p>
<p>&nbsp;</p>
<p>
<span class="span1">DNA:1x spisi</span>
</p>
<p>
<span class="span1">         1x ODT-u</span>
</p>
<p>
<span class="span1">         1x okrivljenom</span>
</p>
<p>
<span class="span1">         1x oštećenoj nakon pravosnažnosti</span>
</p>
<p>&nbsp;</p>
</div>
</div>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt;font-family:'Arial'}
.span2{;font-size:12pt;font-family:'Arial';font-weight:800}
.span3{;font-family:'Arial'}
.span4{;font-size:14pt;font-family:'Arial';font-weight:800}
.span5{;font-family:'Arial';font-weight:800}
.span6{color:#FF0000;font-size:12pt;font-family:'Arial';font-weight:800}
.span7{color:#FF0000;font-size:12pt;font-family:'Arial'}
.span8{color:#FF6600;font-size:12pt;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:center;">
<span class="span1"></span>
</p>
<p>
<span class="span2">CRNA GORA</span>
</p>
<p>
<span class="span2">OSNOVNI SUD U NIKŠIĆU</span>
</p>
<p>
<span class="span1">K.br.180/2015</span>
</p>
<p>
<span class="span1">Dana 19.06.2015. godine</span>
</p>
<p>&nbsp;</p>
<li>
<span class="span3">U IME CRNE GORE</span>
</li>
<p>&nbsp;</p>
<p>
<span class="span2">OSNOVNI SUD U NIKŠIĆU,</span><span class="span1"> kao prvostepeni krivični, sudija pojedinac Đuričković Igor, uz sudjelovanje namještenika Papović Budimirke kao zapisničara, rješavajući u krivičnom predmetu okrivljenog Blagojević Slavka iz Nikšića, zbog krivičnog djela nasilničko ponašanje na sportskoj priredbi ili javnom skupu iz člana 399a stav 1 KZ CG u sticaju sa četiri krivična djela laka tjelesna povreda iz člana 152 stav 2 u vezi stava 1 KZ CG, postupajući po optužnom predlogu ODT Nikšić Kt.br.119/15 od 12.05.2015.godine, nakon javnog glavnog pretresa održanog dana 16.06.2015.godine, u prisustvu zamjenika ODT-a Đorojević Dejana, okrivljenog Blagojević Slavka i njegovog branioca Kostić Save advokata iz Nikšića, donio je i dana 19.06.2015.godine javno objavio </span>
</p>
<p>&nbsp;</p>
<p style="text-align:center;">
<span class="span2">P R E S U D U</span>
</p>
<p>&nbsp;</p>
<p>
<span class="span2">Okrivljeni:</span>
</p>
<p>&nbsp;</p>
<p>
<span class="span2">Blagojević Slavko</span><span class="span1">, JMBG 2703996260036, od oca Sekule i majke Bosiljke rođene Zečević, rođen 27.03.1996.godine, u Nikšiću, sa prebivalištem u Nikšiću, ulica VI Crnogorske S/5, državljanin Crne Gore, učenik IV razreda srednje škole, neoženjen, srednjeg imovnog stanja, ranije neosuđivan,</span>
</p>
<p>&nbsp;</p>
<li>
<span class="span3">K r i v  j e:</span>
</li>
<p>&nbsp;</p>
<p>
<span class="span2">Što je:</span>
</p>
<p>&nbsp;</p>
<p>
<span class="span1">Dana 11.02.2015.godine, oko 18:07 časova, iako je bio svjestan svojih djela i htio njihovo izvršenje, za vrijeme održavanja međunarodne košarkaške utakmice između KK Sutjeska iz Nikšića i KK Priština Sigal iz Prištine, u Sportskom centru u Nikšiću, bacio na sportski teren pirotehničko sredstvo koje može da izazove tjelesne povrede učesnika sportske priredbe, pri čemu je iako je bio svjestan da na taj način može učiniti djelo, pa je na to i pristao, lako tjelesno povrijedio oštećene Ilijevski Marijana, Sulejmani Alberta, Kuraja Edisa i Julijus Virgil Colesa JR, na način što je sa tribina bacio na košarkaški teren upaljeno pirotehničko sredstvo koje je podobno da tijelo teško povrijedi ili zdravlje teško naruši i to u pravcu igrača i stručnog štaba KK Priština Sigal iz Prištine, kojom prilikom je od detonacije navedenog pirotehničkog sredstva oštećenima nanio lake tjelesne povrede i to oštećenom Ilijevski Marijanu u vidu oguljotine kože promjera oko 1 cm, u predjelu spoljašnjeg dijela desne butine u </span><span class="span1">donjoj trećini,  oštećenom Sulejmani Albertu u vidu manje oguljotine kože nepravilnog kružnog oblika promjera 0,5cm u prečniku, oštećenom Kuraja Edisu u vidu crvenila u predjelu dorzuma lijevog stopala i oštećenom Julijus Virgil Coles JR u vidu laceracije kože u predjelu zadnje strane lijeve potkoljenice dužine oko 2 cm,</span>
</p>
<p>&nbsp;</p>
<p>
<span class="span1">-čime je izvršio krivično djelo nasilničko ponašanje na sportskoj priredbi ili javnom skupu iz člana 399a stav 1 Krivičnog zakonika Crne Gore u sticaju sa četiri krivična djela laka tjelesna povreda iz člana 152 stav 2 u vezi stava 1 Krivičnog zakonika Crne Gore,</span>
</p>
<p>&nbsp;</p>
<p>
<span class="span1">-</span><span class="span2">Pa sud</span><span class="span1">:</span>
</p>
<p>&nbsp;</p>
<p style="text-align:center;">
<span class="span4">-I-</span>
</p>
<p>&nbsp;</p>
<p>
<span class="span1">-okrivljenom zbog izvršenja navedenih krivičnih djela primjenom</span><span class="span1"> citiranih zakonskih odredbi, odredbi člana 4 stav 2, člana 32, 36, 42, 45 i 46 KZ CG prethodno utvrđuje: </span><span class="span2">zbog izvršenja krivičnog djela</span><span class="span2"> nasilničko ponašanje na sportskoj priredbi ili javnom skupu iz člana 399a stav 1 KZ CG kaznu zatvora u trajanju od 30 (slovima: trideset) dana, a za svako od izvršena četiri krivična djela laka tjelesna povreda iz člana 152 stav 2 u vezi stava 1 KZ CG kazne zatvora u trajanju od po </span><span class="span2"> </span><span class="span2">30 (slovima: trideset) dana</span><span class="span1">, pa zatim primjenom</span><span class="span1"> </span><span class="span1">odredbi člana 48 KZ CG okrivljenog</span>
</p>
<p>&nbsp;</p>
<p style="text-align:center;">
<span class="span2">OSUĐUJE</span>
</p>
<p>&nbsp;</p>
<p>
<span class="span2">Na jedinstvenu kaznu zatvora u trajanju od 4 (slovima: četiri) mjeseca</span><span class="span1">, koju kaznu je okrivljeni dužan izdržati nakon pravosnažnosti presude.</span>
</p>
<p>
<span class="span1"> </span>
</p>
<p>&nbsp;</p>
<li style="text-align:center;">
<span class="span4">-II-</span>
</li>
<p>&nbsp;</p>
<li>
<span class="span3">- pa zatim okrivljenog zbog izvršenja krivičnog djela </span><span class="span3">nasilničko ponašanje na sportskoj priredbi ili javnom skupu iz člana 399a stav 1 KZ CG,</span><span class="span3"> primjenom člana 32, 39 stav 1 i člana 42 KZ CG, kao i odredbi iz člana 226, 229 i 374 ZKP-a</span>
</li>
<li>
<span class="span3"> </span>
</li>
<li style="text-align:center;">
<span class="span5">O S U Đ U J E</span>
</li>
<p>&nbsp;</p>
<li>
<span class="span5">Na novčanu kaznu, kao sporednu kaznu, u iznosu od 400,00 (slovima: četiristotine) eura</span><span class="span3">, koju kaznu je okrivljeni dužan platiti u roku od 3 mjeseca</span><span class="span3"> od dana pravosnažnosti presude. Ukoliko okrivljeni ne plati navedenu kaznu u ostavljenom roku ista će biti zamijenjena sa kaznom zatvora, na način što će se okrivljenom za svakih započetih 25,00 eura novčane kazne odrediti po jedan dan zatvora.</span>
</li>
<p>&nbsp;</p>
<li>
<span class="span3">Obavezuje se okrivljeni da na ime troškova krivičnog postupka plati iznos od 94,00 eura, u roku od 15 dana od dana pravosnažnosti presude, na žiro račun Osnovnog suda u Nikšiću, br. 832-152-32, na koji račun je okrivljeni dužan uplatiti i navedeni iznos novčane kazne i da sudu dostavi dokaz o izvršenim uplatama.</span>
</li>
<p>&nbsp;</p>
<p style="text-align:center;">
<span class="span2">O b r a z l o ž e n j e</span>
</p>
<p>&nbsp;</p>
<p>
<span class="span2">Osnovno državno tužilaštvo u Nikšiću </span><span class="span1">svojim optužnim predlogom Kt.br. 119/15 od 12.05.2015.godine, stavilo je na teret okrivljenom Blagojević Slavku izvršenje krivičnog djela </span><span class="span1">nasilničko ponašanje na sportskoj priredbi ili javnom skupu iz člana 399a stav 1 KZ CG u sticaju sa četiri krivična djela laka tjelesna povreda iz člana 152 stav 2 u vezi stava 1 KZ CG, koja krivična djela su činjenično opisana u izreci presude</span><span class="span1">. Zamjenik ODT-a Đorojević Dejan, koji je zastupao optužni akt na glavnom pretresu, u svojoj završnoj riječi, ostao je pri navodima podnijetog optužnog akta i predložio sudu da okrivljenog oglasi krivim zbog izvršenja krivičnih djela koja su mu stavljena na teret optužbom i osudi po zakonu </span>
</p>
<p>&nbsp;</p>
<p>
<span class="span2">Okrivljeni Blagojević Slavko</span><span class="span6"> </span><span class="span1">na glavnom pretresu izjasnio se da priznaje izvršenje krivičnih djela koja su mu stavljena na teret optužbom i u tom pravcu objasnio da je  dana 11.02.2015.godine bio na košarkaškoj utakmici između KK Sutjeska Nikšić i KK Priština Sigal iz Prištine, koja se odigravala u Sportskom centru u Nikšiću, da je bio na tribini koja se nalazi preko puta strane terena na kojoj se nalaze klupe sa rezervnim igračima timova i zapisnički sto, da je bio među grupom navijača KK Sutjeska i da mu je u jednom momentu neko od lica koja su se nalazila oko njega, nije se mogao sjetiti ko, dodao jednu petardu crne boje, veličine oko 10 cm, sa zelenim fitiljem dužine nekoliko cm i on je odmah zatim upaljačem zapalio fitilj od te petarde i istu bacio na teren, nakon čega je vidio da je petarda pala negdje na sredinu terena, gledano po širini istog, i otkotrljala se do klupe sa rezervnim igračima KK Priština Sigal, a da su u tom momentu, pošto je u toku bio time-out, svi igrači i članovi stručnih štabova oba tima bili pored vojih klupa za rezervne igrače i da je odmah zatim ta petarda eksplodirala pored igrača KK Priština Sigal koji su stajali pored njihove klupe, nakon čega je utakmica prekinuta, a svi prisutni gledaoci, uključujući i njega, napustili dvoranu. Dalje je objasnio da je nakon toga saznao da su neki igrači KK Priština Sigal povrijeđeni od eksplozije petarde koju je on ubacio na teren i da je zbog toga on u narednih 5-6 dana bio u šoku zbog stresa koji je doživio kada je shvatio šta je uradio i da je zbog tog stresa i straha da bi zbog učinjenog djela mogao imati posljedice u vidu zatvorske kazne, prilikom saslušanja pred službenicima policije i državnim tužiocem dao izjavu u kojoj je negirao da je kritičnom prilikom on ubacio tu petardu na teren Sportskog centra u Nikšiću. Istakao je i da prilikom bacanja te petarde na teren Sportskog centra nije imao namjeru da nekoga povrijedi, jer i te kako poštuje zdravlje, s obzirom da je imao ozbiljnih zdravstvenih problema sa kičmom zbog kojih je prije nekoliko godina operisan i da je spreman da se i lično i javno putem sredstava javnog informisanja izvini i oštećenima i košarkaškim klubovima Sutjeska i Priština Sigal, jer osjeća jako kajanje zbog djela koje je učinio.</span><span class="span6"> </span>
</p>
<p>&nbsp;</p>
<p>
<span class="span1">U svojoj završnoj riječi branilac okrivljenog je istakao da smatra da se, imajući u vidu sve olakšavajuće okolnosti koje se stiču na strani okrivljenog i da se po njegovom mišljenju u konkretnom slučaju ne može raditi o sticaju krivičnih djela koja su okrivljenom optužbom stavljena na teret, već da krivično djelo nasilničko ponašnje na sportskoj priredbi ili javnom skupu iz člana 399 a stav 1 Krivičnog zakonika u sebi konzumira ostala krivična djela, u konkretnom slučaju stiču svi zakonski uslovi da se okrivljenom zbog izvršenja navedenog krivičnog djela izrekne uslovna osuda, jer bi se po njegovom mišljenju i sa tom vrstom krivične sankcije izrečene okrivljenom u konkretnom slučaju ostvarila svrha izricanja istih propisana zakonom.</span>
</p>
<p>&nbsp;</p>
<p>
<span class="span1">Okrivljeni Blagojević Slavko u svojoj završnoj riječi, ostajući pri datom priznanju, izrazio je kajanje zbog učinjenog djela i pridružio se završnoj riječi svog branioca. </span>
</p>
<p>&nbsp;</p>
<p>
<span class="span1">Sud je na glavnom pretresu u dokaznom postupku izvršio uvid u foto-dokumentaciju Uprave policije CG CB Nikšić broj 98/15 od 11.02.2015. godine, izvršio uvid u video snimak izuzet po naredbi sudije za istragu Osnovnog suda u Nikšiću Kri.br. 31/2015 od 17.02.2015. godine, od studija Pro-Sport Video iz Podgorice, sačinjen dana 11.02.2015. godine, u prostorijama Sportskog centra u Nikšiću prilikom održavanja utakmice između KK Sutjeska iz Nikšića i KK Priština Sigal iz Prištine, izvršio uvid u video snimak sačinjen dana 11.02.2015. godine, od strane službenika Uprave policije CG CB Nikšić u prostorijama Sportskog centra u Nikšiću, za vrijeme trajanja košarkaške utakmice izmedju KK Sutjeska i KK Priština Sigal, na saglasan predlog stranaka pročitao iskaze oštećenih–svjedoka Ilijevski Marjana, Sulejmani Alberta, Kuraja Edisa i Julijus Virgil Colesa JR date u prethodnom postuku, na saglasan predlog stranaka pročitao iskaze svjedoka Jovanović Aleksandra i Banović Bobana date u prethodnom postupku i nalaz i mišljenje stalnog sudskog vještaka medicinske struke dr. Bulatović Veselina, dat takođe u prethodnom postupku  i pročitao izvod iz registra kaznenenih evidencija Ministarstva pravde CG za okrivljenog, nakon čega je sud na saglasan predlog stranaka prekinuo dokazni postupak, smatrajući da je potpunim, istinitim i jasnim priznanjem okrivljenog i provedenim dokazima utvrđeno činjenično stanje.</span>
</p>
<p>&nbsp;</p>
<p>
<span class="span1">Analizirajući provedene dokaze pojedinačno i u njihovoj međusobnoj povezanosti dovodeći ih u vezu sa navodima optužbe i kazivanjem okrivljenog, sud je na nesumnjiv način utvrdio da je okrivljeni Blagojević Slavko izvršio krivična djela koja su mu stavljena na teret optužbom, pa ga je zbog izvršenja istih oglasio krivim i krivično-pravno odgovornim iz sljedećih razloga:</span>
</p>
<p>&nbsp;</p>
<p>
<span class="span1">Krivično djelo nasilničko ponašanje na sportskoj priredbi ili javnom skupu iz člana 399a stav 1 KZ CG čini onaj ko fizički napadne ili se fizički obračunava sa učesnicima sportske priredbe ili javnog skupa, izazove ili vrši nasilje, unese u sportski objekat ili baca na sportski teren, među gledaoce ili učesnike javnog skupa predmete, pirotehnička sredstva ili druge eksplozivne zapaljive ili štetne supstance, koje mogu da izazovu tjelesne povrede ili ugroze zdravlje učesnika sportske priredbe ili javnog skupa, neovlašćeno uđe na sportski teren ili dio gledališta namijenjen protivničkim navijačima i izazove nasilje, ošteti sportski objekat, njegovu opremu, uređaje i instalacije, svojim ponašanjem ili parolama na sportskoj priredbi ili javnom skupu izaziva nacionalnu, rasnu, vjersku ili drugu mržnju ili netrpeljivost zasnovanu na nekom diskriminatornom osnovu, usljed čega dođe do nasilja ili fizičkog obračuna sa učesnicima.</span>
</p>
<p>&nbsp;</p>
<p>
<span class="span1">Opšte poznata činjenica svim građanima Crne Gore i Nikšića je da je utakmica Balkanske košarkaške lige između KK Sutjeska iz Nikšića i KK Priština Sigal iz Prištine, na kojoj se desio događaj koji je predmet ovog krivičnog postupka, otpočela dana 11.02.2015.godine u 18:00 časova, jer je termin odigravanja te utakmice i izvještaj o prekidu otpočete utakmice bio objavljen u gotovo svim sredstvima javnog informisanja koja svoju djelatnost obavljaju na teritoriji Crne Gore.</span>
</p>
<p>&nbsp;</p>
<p>
<span class="span1">Krivično djelo laka tjelesna povreda iz člana 152 stav 2 u vezi stava 1 KZ CG čini onaj ko drugog lako tjelesno povrijedi ili mu zdravlje lako naruši, ako je takva povreda </span><span class="span1">nanesena oružjem, opasnim oruđem ili drugim sredstvom podobnim da tijelo teško povrijedi ili zdravlje teško naruši.</span>
</p>
<p>&nbsp;</p>
<p>
<span class="span1">Kazivanje okrivljenog dato na glavnom pretresu u pogledu vremena, mjesta i načina izvršenja predmetnih krivičnih djela sud je cijenio kao istinito, jer je isto potvrđeno svim provedenim dokazima . </span>
</p>
<p>&nbsp;</p>
<p>
<span class="span1">Naime, uvidom u video snimak sačinjen kamerama preduzeća Pro-Sport video DOO iz Podgorice dana 11.02.2015. godine, u prostorijama Sportskog centra u Nikšiću za vrijeme trajanja utakmice između KK Sutjeska iz Nikšića i KK Priština Sigal iz Prištine, utvrđeno je da je za vrijeme trajanja prve četvrtine utakmice, u toku time-outa, pored klupe sa rezervnim igračima KK Priština Sigal iz Prištine, između igrača i članova stručnog štaba tog kluba, koji su stajali pored klupe, u jednom momentu eksplodiralo neko pirotehničko sredstvo, da se nakon toga, vidno šepajući, od klupe sa rezervnim igračima tog kluba u pravcu zapisničkog stola udaljio jedan od članova stručnog štaba KK Priština Sigal, da je zatim igrač navedenog košarkaškog kluba Julius Virgil Coles JR službenim licima sa zapisničkog stola pokazao povredu u predjelu lijeve potkoljenice i da su nedugo zatim članovi KK Priština Sigal napustili teren Sportskog centra u Nikšiću i da je nakon toga ta utakmica prekinuta. Uvidom u navedeni video snimak utvrđeno je i da se grupa navijača KK Sutjeska za vrijeme trajanja utakmice i u momentu eksplozije pirotehničkog sredstva na terenu nalazila na tribini preko puta klupe za rezrevne igrače KK Priština Sigal.</span>
</p>
<p>&nbsp;</p>
<p>
<span class="span1">Uvidom u foto-dokumentaciju Uprave policije CG CB Nikšić broj 98/15 od 11.02.2015. godine utvrđeno je da se u istom nalaze fotografije na kojima je prikazano da su službenici Uprave policije CG CB Nikšić nakon kritičnog događaja, na terenu Sportskog centra u Nikšiću, u blizini klupe za rezervne igrače namijenjene za gostujuće ekipe, pronašli papirne djelove eksplodiranog piriteničkog sredstva i iste izuzeli sa lica mjesta. </span>
</p>
<p>&nbsp;</p>
<p>
<span class="span1">Uvidom u video snimak sačinjen kamerom Uprave policije CG CB Nikšić, utvrđeno je da je na istom prikazana grupa navijača KK Sutjeska, koji su kritičnom prilikom bili na tribini preko puta klupe za rezervne igrače KK Priština Sigal iz Prištine i da se među tom grupom navijača nalazio i okrivljeni Blagojević Slavko. </span>
</p>
<p>&nbsp;</p>
<p>
<span class="span2">Svjedoci Jovanović Aleksandar i Banović Boban</span><span class="span1"> u svojim iskazima u bitnom su naveli  da su kritičnom prilikom za vrijeme trajanja utakmice između KK Sutjeska iz Nikšića i KK Priština Sigal iz Prištine, koja je počela u 18:00 časova bili u Sportskom centru u Nikšiću, da su bili na tribini preko puta klupa za rezervne igrače među grupom navijača KK Sutjeska, da je u toj grupi navijača pored njih bio i okrivljeni Blagojević Slavko i da su vidjeli da je za vrijeme time-outa u toku prve četvrtine utakmice okrivljeni Blagojević Slavko upaljačem zapalio fitilj od jedne petarde crne boje koja je bila dužine oko 10-15 cm debljine oko 3 cm, i istu ubacio u teren u pravcu igrača KK Priština Sigal i da je ta petarda ubrzo zatim eksplodirala pored igrača i članova stručog štaba tog kluba koji su stajali pored klupe, nakon čega je utakmica između navedenih košarkaških klubova prekinuta.</span>
</p>
<p>&nbsp;</p>
<p>
<span class="span2">Oštećeni Ilijevski Marijan</span><span class="span1"> u svom svjedočkom iskazu istakao je da je kao trener KK Priština Sigal iz Prištine, zajedno sa igračima i ostalim članovima stručnog štaba tog kluba, kritičnom prilikom bio u Sportskom centru Nikšić, za vrijeme odigravanja </span><span class="span1">košarkaške utakmice između tog košarkaškog kluba i KK Sutjeska iz Nikšića, da je za vrijeme time-outa u sedmom minutu utakmice sa grupom igrača svog kluba stajao pored klupe sa rezervnim igračima, kada je u jednom momentu između njih pala i eksplodirala neka jača petarda, od koje eksplozije je on zadobio povredu u predjelu natkoljenice desne noge, a osim njega od eksplozije te petarde povrede su zadobili i pomoćni trener Albert Sulejmani, sportski direktor Edis Kuraja i igrač Julijus Coles, nakon čega je došlo do prekida utakmice, a zatim su on i ostali povrijeđeni članovi njegovog kluba od strane službenika Uprave policije CG CB Nikšić prevezeni u prostorije Medicinskog centra Nikšić radi ukazivanja ljekarske pomoći. </span>
</p>
<p>&nbsp;</p>
<p>
<span class="span2">Oštećeni Albert Sulejmani</span><span class="span1"> u svom svjedočkom iskazu u bitnom je istakao da je pomoćni trener KK Priština Sigal iz Prištine i da se u tom svojstvu dana 11.02.2015. godine, nalazio u prostorijama Sportskog centra u Nikšiću, za vrijeme odigravanja utakmice između tog kluba i KK Sutjeska iz Nikšića, da se za vrijeme time-outa u sedmom minutu utakmice sa grupom igrača svog kluba nalazio ispred klupe za igrače gostujuće ekipe i da je u jednom momentu između njih pala jedna petarda, koja je bila dugačka oko 20 cm, obima 7-8 cm, koja je ubrzo zatim eksplodirala i povrijedila njega i još tri člana kluba koji su bili u njegovoj blizini, nakon čega je ta utakmica prekinuta, a zatim su on i ostali povrijeđeni članovi njegovog kluba od strane službenika Uprave policije CG prevezeni u prostorije Medicinskog centra Nikšić, radi ukazivanja ljekarske pomoći.  </span>
</p>
<p>&nbsp;</p>
<p>
<span class="span2">Oštećeni Kuraja Edis</span><span class="span1"> u svom svjedočkom iskazu u bitnom je istakao da je sportski direktor KK Priština Sigal iz Prištine i da se u tom svojstvu dana 11.02.2015. godine, nalazio u prostorijama Sportskog centra u Nikšiću, za vrijeme odigravanja utakmice između tog kluba i KK Sutjeska iz Nikšića, da se za vrijeme time-outa u sedmom minutu utakmice sa grupom igrača svog kluba nalazio ispred klupe za igrače gostujuće ekipe i da je u jednom momentu između njih pala jedna petarda, koja je bila dugačka oko 20 cm, a obima 7-8 cm i koja je ubrzo zatim eksplodirala i povrijedila njega i još tri člana njegovog kluba koji su bili u njegovoj blizini, nakon čega je ta utakmica prekinuta, a on i ostali povrijedjeni članovi njegovog kluba od strane službenika Uprave policije CG prevezeni u prostorije Medicinskog centra Nikšić, radi ukazivanja ljekarske pomoći.</span>
</p>
<p>&nbsp;</p>
<p>
<span class="span2">Oštećeni Julijus Virgil Coles JR</span><span class="span1"> u svom svjedočkom iskazu u bitnom je istakao da je igrač KK Priština Sigal iz Prištine i da se u tom svojstvu dana 11.02.2015. godine, za vrijeme odigravanja utakmice između tog klbpa i KK Sutjeska iz Nikšića, nalazio u prostorijama Sportskog centra u Nikšiću, da je za vrijeme time-outa u sedmom minutu utakmice stajao ispred klupe za rezrvne igrače svog kluba, zajedno sa grupom igrača i članova stručnog štaba istog i da je u jednom momentu između njih pala i ekplodirala neka jača petarda, od čije eksplozije je on zadobio povredu u predjelu potkoljenice lijeve noge i da su od te eksplozije povrede zadobili još trojica članova njegovog kluba, nakon čega je utakmica prekinuta, a zatim su on i drugi povrijeđeni članovi njegovog kluba od strane službenika Uprave policije CG prevezeni u prostorije Medicinskog centra Nikšić radi ukazivanja ljekarske pomoći. </span>
</p>
<p>&nbsp;</p>
<p>
<span class="span1">Stalni sudski vještak medicinske struke dr.Bulatović Veselin u svom nalazu i mišljenju koji je sud cijenio kao jasan stručan i objektivan, jer je isti dat po pravilima struke i na osnovu vjerodostojne medicinske dokumentacije koja se nalazi u spisima predmeta, naveo je da je u izvještaju ljekara specijaliste hitno prijemne službe Opšte bolnice </span><span class="span1">Nikšić, broj protokola 1123 od 11.02.2015. godine, koja medicinske dokumentacija mu je dostavljena na uvid prilikom vještačenja, navedeno da se toga dana oštećeni Ilijevski Marijan javio na pregled zbog povrede u predjelu butine koja mu je nanešena petardom  na košarkaškoj utakmici i da je kliničkim pregledom kod imenovanog oštećenog konstatovana povreda u vidu oguljotine kože promjera oko 1 cm, u predjelu spoljašnjeg dijela desne butine, koja povreda je po svojoj prirodi laka tjelesna povreda;  da je u izvještaju ljekara specijaliste hitno prijemne službe Opšte bolnice Nikšić, broj protokola 1122 od 11.02.2015. godine, koja medicinska dokumentacija mu je dostavljena na uvid prilikom vještačenja, navedeno da se toga dana oštećeni Sulejmani Albert javio na pregled zbog povrede u predjelu lijeve podlaktice koja mu je nanešena petardom na košarkaškoj utakmici i da je kliničkim pregledom kod imenovanog oštećenog konstatovana povreda u vidu manje oguljotine kože promjera oko 0,5 cm u prečniku, koja povreda je po svojoj prirodi laka tjelesna povreda; da je u izvještaju ljekara specijaliste hitno prijemne službe Opšte bolnice Nikšić broj protokola 1120 od 11.02.2015. godine, navedeno da se toga dana oštećeni Kuraja Edis javio na pregled zbog povreda zadobijenih petardom na košarkaškoj utakmici i da je tom prilikom kod imenovanog oštećenog konstatovano postojanje povrede u vidu crvenila u predjelu dorzuma lijevog stopala koja povreda je po svojoj prirodi laka tjelsena povreda; da je u izvještaju ljekara specijaliste hitno prijemne službe Opšte bolnice Nikšić broj protokola 121 od 11.02.2015. godine, navedeno da se toga dana na pregled javio oštećeni Julijus Virgil Coles JR zbog povreda zadobijenih petardom na košarkaškoj utakmici i da je kod istog konstatovano povrede u vidu laceracije kože u predjelu zadnje strane lijeve potkoljenice dužine oko 2cm, koja povreda je po svojoj prirodi laka tjelesna povreda. </span>
</p>
<p>&nbsp;</p>
<p>
<span class="span1">Imajući u vidu činjenicu utvrđenu kazivajnjem okrivljenog i iskazima svjedoka Jovanović Aleksandra i Banović Bobana da je okrivljeni Blagojević Slavko kritičnog dana, na košarkaškoj utakmici između KK Sutjeska iz Nikšića i KK Priština Sigal iz Prištine, koja se odigravala u Sportskom centru u Nikšiću, bio u grupi navijača KK Sutjeska na tribini koja se nalazi preko puta strane terena na kojoj su postavljene klupe za rezervne igrače i zapisnički sto i da je okrivljeni za vrijeme trajanja time-outa u prvoj četvrtini utakmice zapalio fitilj petarde većih dimenzija i istu ubacio u teren u pravcu igrača KK Priština Sigal, koji su u tom momentu stajali pored svoje klupe, činjenicu utvrđenu kazivanjem okrivljenog, iskazima imenovanih svjedoka i oštećenih Ilijevski Marijana, Sulejmani Alberta, Kuraja Edisa i Julius Virgil Colesa JR i uvidom u video snimak sačinjen kamerama preduzeća Pro-Sport video DOO iz Podgorice dana 11.02.2015. godine, u prostorijama Sportskog centra u Nikšiću za vrijeme trajanja utakmice između KK Sutjeska iz Nikšića i KK Priština Sigal iz Prištine, da je ta petarda većih dimenzija neposredno po ubacivanju u teren eksplodirala pored igrača i članova stručnog štaba  KK Priština Sigal u momentu dok su isti stajali pored svoje klupe, te činjenice utvrđene kazivanjem imenovanih oštećenih i nalazom i mišljenjem vještaka medicinske struke o lokalizaciji, vrsti i težini povreda koje su oštećeni zadobili od eksplozije predmetnog pirotehničkog sredstva, sud je nesumnjiv način utvrdio da je okrivljeni Blagojević Slavko</span><span class="span1"> dana 11.02.2015.godine, oko 18:07 časova, iako je bio svjestan svojih djela i htio njihovo izvršenje, za vrijeme održavanja međunarodne košarkaške utakmice između KK Sutjeska iz Nikšića i KK Priština Sigal iz Prištine, u Sportskom centru u Nikšiću, bacio na sportski teren pirotehničko sredstvo koje može da izazove tjelesne povrede učesnika sportske priredbe, pri čemu je iako je bio svjestan da na taj način može učiniti djelo, pa je na to i pristao, lako tjelesno povrijedio oštećene Ilijevski Marijana, Sulejmani Alberta, Kuraja Edisa i </span><span class="span1">Julijus Virgil Coles JR, na način što je sa tribina bacio na košarkaški teren upaljeno pirotehničko sredstvo koje je podobno da tijelo teško povrijedi ili zdravlje teško naruši i to u pravcu igrača i stručnog štaba KK Priština Sigal iz Prištine, kojom prilikom je od detonacije navedenog pirotehničkog sredstva oštećenima nanio lake tjelesne povrede i to oštećenom Ilijevski Marijanu u vidu oguljotine kože promjera oko 1 cm, u predjelu spoljašnjeg dijela desne butine u donjoj trećini,  oštećenom Sulejmani Albertu u vidu manje oguljotine kože nepravilnog kružnog oblika promjera 0,5cm u prečniku, oštećenom Kuraja Edisu u vidu crvenila u predjelu dorzuma lijevog stopala i oštećenom Julijus Virgil Coles JR u vidu laceracije kože u predjelu zadnje strane lijeve potkoljenice dužine oko 2 cm, kojim radnjama je okrivljeni izvršio krivično djelo nasilničko ponašanje na sportskoj priredbi ili javnom skupu iz člana 399a stav 1 Krivičnog zakonika Crne Gore u sticaju sa četiri krivična djela laka tjelesna povreda iz člana 152 stav 2 u vezi stava 1 Krivičnog zakonika Crne Gore, na način u vrijeme i na mjestu kako je to predstavljeno u izreci presude.</span>
</p>
<p>&nbsp;</p>
<p>
<span class="span1">Cijeneći subjektivni odnos okrivljenog prema izvršenim krivičnim djelima, sud je utvrdio da je okrivljeni prilikom izvršenja krivičnog djela </span><span class="span1">nasilničko ponašanje na sportskoj priredbi ili javnom skupu iz člana 399a stav 1 Krivičnog zakonika Crne Gore</span><span class="span1"> postupao sa direktnim umišljajem, jer iz utvrđenog činjeničnog stanja nedvosmisleno proizilazi da je okrivljeni preduzimajući radnje izvršenja tog krivičnog djela opisane u izreci presude, dakle ubacujući u sportski teren petardu većih dimenzija kao pirotehničko sredstvo koje može da izazove tjelesne povrede učesnika sportske priredbe, postupao sa očiglednom namjerom da na taj način manifestuje nasilničko ponašanje na sportskoj priredbi, odakle proizilazi da je okrivljeni preduzimajući te radnje navedenog krivičnog djela opisane u izreci presude bio svjestan da na taj način čini krivično djelo</span><span class="span1"> nasilničko ponašanje na sportskoj priredbi ili javnom skupu iz člana 399a stav 1 Krivičnog zakonika Crne Gore</span><span class="span1">  i htio njegovo izvršenje, dok je u odnosu na izvršenje četiri predmetna krivična djela laka tjelesna povreda iz člana 152 stav 2 u vezi stava 1 KZ CG okrivljeni postupao sa eventualnim umišljajem, jer iz utvrđenog činjeničnog stanja nedvosmisleno proizilazi da je okrivljeni ubacujući u sportski teren petardu većih dimenzija kao sredstvo podobno da tijelo teško povrijedi ili zdravlje teško naruši, pri tom bacajući istu u pravcu oštećenih kao članova KK Priština Sigal iz Prištine, bio svjestan da od eksplozije te petarde kao pirotehničkog srdedstva oštećenima može nanijeti lake tjelesne povrede i na to pristao, odakle proizilazi da je okrivljeni preduzimajući radnju izvršenja četiri predmetna krivična djela laka tjelesna povreda iz člana 152 stav 2 u vezi stava 1 KZ CG opisanu u izreci presude bio svjestan da na taj način može izvršiti navedena krivična djela u odnosu na oštećene i na to pristao.</span>
</p>
<p>
<span class="span7"> </span>
</p>
<p>
<span class="span1">U tom pravcu, sud je imajući u vidu ovako donijetu odluku o stepenu vinosti okrivljenog prilikom izvršenja krivičnih djela laka tjelesna povreda iz člana 152 stav 2 u vezi stava 1 KZ CG za koja je oglašen krivim, sud je, pošto shodno odredbi člana 369 stav 2 ZKP-a sud nije vezan za predloge tužioca u pogledu pravne ocjene djela, smatrajući da stepen vinosti čini dio pravne ocjene djela, u izreci presude izmijenio činjenični opis navedenih krivičnih djela u odnosu na činjenični opis istih u optužnom aktu ODT Nikšić, tako što je u isti unio zakonsku definiciju eventualnog umišljalja kao stepena vinosti sa kojim su ta krivična djela izvršena, cijeneći pri tom da učinjenom izmjenom činjeničnog opisa nije povrije</span><span class="span1">đen</span><span class="span1"> </span><span class="span1">objektivni</span><span class="span1"> </span><span class="span1">identitet</span><span class="span1"> </span><span class="span1">optužbe</span><span class="span1"> </span><span class="span1">na</span><span class="span1"> </span><span class="span1">štetu</span><span class="span1"> </span><span class="span1">okrivljenog</span><span class="span1">, </span><span class="span1">jer</span><span class="span1"> tom </span><span class="span1">izmjenom</span><span class="span1"> </span><span class="span1">činjeničnog</span><span class="span1"> </span><span class="span1">opisa</span><span class="span1"> </span><span class="span1">okrivljenom</span><span class="span1"> </span><span class="span1">na</span><span class="span1"> </span><span class="span1">teret</span><span class="span1"> </span><span class="span1">nije</span><span class="span1"> </span><span class="span1">stavljena</span><span class="span1"> </span><span class="span1">kriminalna</span><span class="span1"> </span><span class="span1">količina</span><span class="span1"> </span><span class="span1">veća</span><span class="span1"> od one </span><span class="span1">koju</span><span class="span1"> je </span><span class="span1">sadržao</span><span class="span1"> </span><span class="span1">optužni</span><span class="span1"> </span><span class="span1">akt</span><span class="span1"> ODT </span><span class="span1">Nikšić</span><span class="span1">, </span><span class="span1">po</span><span class="span1"> </span><span class="span1">kojem</span><span class="span1"> je </span><span class="span1">sud</span><span class="span1"> </span><span class="span1">vodio</span><span class="span1"> </span><span class="span1">predmetni</span><span class="span1"> </span><span class="span1">krivični</span><span class="span1"> </span><span class="span1">postupak</span><span class="span1">.</span><span class="span1"> </span>
</p>
<p>&nbsp;</p>
<p>
<span class="span1">Prilikom donošenja odluke o krivici okrivljenog sud je cijenio i stav branioca okrivljenog da se u konkretnom slučaju u radnjama okrivljenog može raditi samo o izvršenju krivičnog djela nasilničko ponašanje na sportskoj priredbi ili javnom skupu iz člana 399a stav 1 KZ CG, a ne o sticaju tog krivičnog djela sa krivičnim djelima laka tjelesna povreda iz člana 152 stav 2 u vezi stava 1 KZ CG, jer po mišljenju branioca okrivljenog krivično djelo nasilničko ponašanje na sportskoj priredbi ili javnom skupu iz člana 399a stav 1 KZ CG u sebi konzumira ostala četiri krivična djela laka tjelesna povreda koja su okrivljenom stavljena na teret optužbom i našao da je ovakvo stanovište branioca okrivljenog neosnovano. Naime, zakonska definicija krivičnog djela nasilničko ponašanje na sportskoj priredbi ili javnom skupu iz člana 399a stav 1 KZ CG, za razliku od zakonske definicije krivičnog djela nasilničko ponašanje iz člana 399 KZ CG, ne propisuje nanošenje lake tjelesne povrede oštećenima kao jedan od objektivnih uslova koji su nepohodni za postojanje inkriminacije preduzetih radnji predmetnog krivičnog djela, tako da se u konkretnom slučaju po mišljenju ovog suda nedvosmisleno radi o idealnom sticaju krivičnih djela koja su okrivljenom stavljena na teret optužbom, odnosno situaciji u kojoj je okrivljeni jednom radnjom izvršio svih pet krivičnih djela koja su mu optužbom stavljena na teret, a ne o prividnom sticaju krivičnih djela, odnosno situaciji u kojoj bi okrivljeni radnjom bliže opisanom u izreci presude ostvario samo obilježja bića krivičnog djela nasilničko ponašanje na sportskoj priredbi ili javnom skupu iz člana 399a stav 1 KZ CG, koje bi u sebi sadržalo i radnje ostalih krivičnih djela u vidu nanošenja lakih tjelesnih povreda četvorici oštećenih, odnosno radnje četiri krivična djela laka tjelesna povreda iz člana 152 stav 2 u vezi stava 1 KZ CG, koja su okrivljenom stavljena na teret optužbom u predmetnom krivičnom postupku. </span>
</p>
<p>&nbsp;</p>
<p>
<span class="span1">Prilikom donošenja odluke o vrsti i visini kazne okrivljenom sud je u smislu člana 42 stav 1 KZ CG kao olakšavajuće okolnosti na strani okrivljenog našao njegovu relativnu mladost u vrijeme izvršenja predmetnog krivičnog djela, iskazano kajanje i njegovu raniju neosuđivanost utvrđenu uvidom u izvod i kaznene evidencije za okrivljenog, dok otežavajućih okolnosti na strani okrivljenog po ocjeni suda nije bilo. Cijeneći navedene olakšavajuće okolnosti, sud je našao da se radi o osobito olakšavajućim okolnostima i imajući u vidu iste i težinu izvršenih krivičnih djela okrivljenom prethodno utvrdio:  </span><span class="span1">zbog izvršenja krivičnog djela</span><span class="span1"> nasilničko ponašanje na sportskoj priredbi ili javnom skupu iz člana 399a stav 1 KZ CG kaznu zatvora u trajanju od 30 dana, koja kazna je okrivljenom primjenom odredbi člana 45 i 46 KZ CG ublažena ispod zakonskog minimuma propisanog za predmetno krivično djelo, a za svako od izvršena četiri krivična djela laka tjelesna povreda iz člana 152 stav 2 u vezi stava 1 KZ CG kazne zatvora u trajanju od po </span><span class="span1"> </span><span class="span1">30 dana, pa zatim primjenom odredbi člana 36 i 48 KZ CG okrivljenog </span><span class="span1">osudio na jedinstvenu kaznu zatvora u trajanju od 4 mjeseca, smatrajući da je ovakva jedinstvena kazna primjerena težini izvršenih krivičnih djela i okrivljenom kao učiniocu istih i da će se sa ovakvom kaznom na okrivljenog u dovoljnoj mjeri uticati da ne čini nova krivična djela i da će se na taj način u ovom konkretnom slučaju ostvariti svrha kažnjavanja propisana članom 32 KZ CG, u okviru opšte svrhe izricanja krivičnih sankcija iz člana 4 stav 2 KZ CG. </span>
</p>
<p>&nbsp;</p>
<p>
<span class="span1">Imajući u vidu navedene olakšavajuće okolnosti sud je okrivljenog primjenom odredbi člana 399a stav 1 i člana 39 stav 1 KZ CG, zbog izvršenja krivičnog djela nasilničko ponašanje na sportskoj priredbi ili javnom skupu iz člana 399a stav 1 KZ CG osudio na plaćanje novčane kazne kao sporedne kazne u iznosu od 400,00 eura. Prilikom donošenja odluke o iznosu novčane kazne sud je našao da se u konkretnom slučaju ne mogu primijeniti odredbe člana 39 stav 2 KZ CG kojima su definisani iznosi novčanih kazni koji se odnose na izricanje novčane kazne kao glavne kazne i primijenio odredbu člana 39 stav 1 KZ CG, koja propisuje iznos od 200,00 eura kao opšti minimum novčane kazne i najnižu granicu ublažavanja iste, i primjenom te odredbe okrivljenog osudio na sporednu novčanu kaznu u iznosu od 400,00 eura, smatrajući da je navedeni iznos sporedne novčane kazne adekvatan težini izvršenog krivičnog djela i imovnim prilikama okrivljenog, za koje je sud cijeneći iste u smislu odredbe člana 42 stav 1 KZ CG utvrdio da su srednje, jer je okrivljeni po sopstvenom kazivanju korisnik porodične penzije u mjesečnom iznosu od 280,00 eura, na koju je pravo stekao nakon očeve smrti, cijeneći pri tom da će sa ovakvom sporednom novčanom kaznom, uz izrečenu glavnu zatvorsku kaznu, na okrivljenog u dovoljnoj mjeri uticati da ubuduće ne vrši nova krivična djela i da će se na taj način u ovom konkretnom slučaju ostvariti svrha kažnjavanja iz člana 32 KZ CG, u okviru opšte svrhe izricanja krivičnih sankcija iz člana 4 stav 2 KZ CG.</span>
</p>
<p>&nbsp;</p>
<p>
<span class="span1">Odluku o troškovima krivičnog postupka sud je donio primjenom odredbi člana 226 i 229 ZKP-a i istom obavezao okrivljenog da na ime troškova krivičnog postupka plati iznos od 94,00 eura, od čega se iznos od 44,00 eura odnosi na ime nagrade vještaku medicinske struke dr.Bulatović Veselinu za dati nalaz i mišljenje, dok se iznos od 50,00 eura odnosi na ime paušala kao dijela troškova krivičnog postupka, koji iznos je određen imajući u vidu složenost predmeta, trajanje postupka i imovne prilike okrivljenog.</span>
</p>
<p>&nbsp;</p>
<p>
<span class="span1">Na osnovu svega izloženog, primjenom odredbi člana 374 ZKP-a odlučeno je kao u izreci presude.</span>
</p>
<p>&nbsp;</p>
<p style="text-align:center;">
<span class="span2">OSNOVNI SUD U NIKŠIĆU</span><span class="span1">, dana 19.06.2015. godine</span>
</p>
<p>
<span class="span8">   </span>
</p>
<p>
<span class="span2">Zapisničar</span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2">S U D I J A</span>
</p>
<p>
<span class="span1">Papović Budimirka s.r.                                       </span><span class="span1">                            </span><span class="span1"> Djuričković Igor s.r.</span>
</p>
<p style="text-align:center;">
<span class="span1">Za tačnost otpravki tvrdi i ovjerava: Službenik suda</span>
</p>
<p>
<span class="span2">PRAVNA POUKA</span><span class="span1">: Protiv ove presude dozvoljena je žalba u roku od 8 dana od dana </span>
</p>
<p>
<span class="span1">                             Prijema iste preko ovog suda Višem sudu Podgorica. </span>
</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
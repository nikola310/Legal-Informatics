<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.7875in 0.7875in 0.9847222in 0.9847222in;}
.p1{text-align:center;hyphenate:auto;font-family:Times New Roman;font-size:12pt;}
.p2{text-align:end;hyphenate:auto;font-family:Arial;font-size:12pt;}
.p3{text-align:justify;hyphenate:auto;font-family:Arial;font-size:12pt;}
.p4{text-align:center;hyphenate:auto;font-family:Arial;font-size:12pt;}
.p5{text-align:start;hyphenate:auto;font-family:Arial;font-size:12pt;}
.p6{text-align:center;hyphenate:auto;font-family:Times New Roman;font-size:14pt;}
.p7{text-align:start;hyphenate:auto;font-family:Times New Roman;font-size:12pt;}
.s1{font-weight:bold;}
.s2{font-weight:bold;font-style:italic;text-decoration:underline;}
</style>
<meta content="vesna.mostrokol" name="author">
</head>
<body class="b1 b2">
<p class="p1">
<!--Image link to '0.jpg' can be here-->
</p>
<p class="p2"></p>
<p class="p2">
<span class="s1">K.br.10/12</span>
</p>
<p class="p3"></p>
<p class="p3"></p>
<p class="p4">
<span class="s1">U IME CRNE GORE</span>
</p>
<p class="p3"></p>
<p class="p3">
<span class="s1">VIŠI SUD U PODGORICI</span><span>, kao prvostepeni, u vijeću sastavljenom od sudije Vesne Moštrokol, kao predsjednika vijeća, i sudija Dejana Dragovića i Nataše Božović, kao članova vijeća, uz učešće Anke Raković, kao zapisničara, u predmetu optuženih </span><span class="s1">M. A. </span><span>iz P., koga brane V. Z. P. i S. R., advokati iz P.,</span><span class="s1"> T. B. </span><span>iz P., koga brani M. A., advokat iz P. </span><span class="s1"> </span><span>i</span><span class="s1"> B. J. </span><span>iz P.</span><span class="s1">,</span><span>koga brani M. K., advokat iz P., zbog krivičnog djela otmica iz čl.164 st.4 u vezi st.1 Krivičnog zakonika, po optužnici Višeg državnog tužioca u Podgorici Kt.br.229/10, od 25.11.2010.godine, koju je na glavnom pretresu zastupao zamjenik Višeg državnog tužioca Željko Tomković, nakon održanog glavnog i javnog pretresa, započetog 23.01.2013.godine, završenog 13.02.2013.godine, u prisustvu zastupnika optužbe, optuženih i njihovih branilaca, nakon tajnog vijećanja i glasanja, donio je 13.02.2013. godine, a dana 19.02.2013.godine javno objavio </span>
</p>
<p class="p4"></p>
<p class="p4"></p>
<p class="p4">
<span class="s1">P R E S U D U</span>
</p>
<p class="p5"></p>
<p class="p3">
<span>Optuženi:</span>
</p>
<p class="p3"></p>
<p class="p3">
<span>1.M. A., zvani A., od oca N. i majke Z., rođene V., rođen ... u P., sa prebivalištem u mjestu rođenja Ulica ..., i boravištem u P., Ul. ..., student III godine pravnog fakulteta, neoženjen, završio srednju mašinsko tehničku školu, vojsku nije služio, lošeg imovnog stanja, neosuđivan, u pritvoru od 06.11.2010.godine do 21.04.2011. godine</span>
</p>
<p class="p3"></p>
<p class="p3">
<span>2. T. B., od oca M. i majke M., rođene N., rođen ... u P., sa prebivalištem u mjestu rođenja, ..., državljanin C. G., zaposlen u U. p. - E. za b. s., vlasnik firmi "A. p." i "Y. c.", koja se bavi proizvodnjom aluminijske i PVC bravarije, završo srednju mašinsku školu, oženjen, otac dvoje maloljetne djece, vojsku služio, srednjeg imovnog stanja, neosuđivan, u pritvoru od 06.11.2010.godine do 21.04.2011. godine</span>
</p>
<p class="p3"></p>
<p class="p3">
<span>3. B. J., zvani J., od oca Z. i majke D., rođene B., rođen ... u P., sa prebivalištem u P., ... , državljanin C. G., po zanimanju mašinski tehničar, zaposlen kao voditelj na radiju "D. r. s.", neoženjen, srednjeg imovnog stanja, osuđivan presudom Višeg suda u Podgorici K.br.51/08 od 11.03.2010.godine, zbog krivičnog djela neovlašćena proizvodnja, držanje i stavljanje u promet opojnih droga iz čl.300 st.1 Krivičnog zakonika, na sedam mjeseci zatvora, u pritvoru od 08.11.2010.godine do 21.04.2011. godine</span>
</p>
<p class="p4"></p>
<p class="p4"></p>
<p class="p4">
<span>K R I V I   S U</span>
</p>
<p class="p3"></p>
<p class="p3">
<span>Zato što su:</span>
</p>
<p class="p3"></p>
<p class="p3">
<span>Dana 06.11.2010.godine, u P., silom i prijetnjom odveli i zadržali  oštećenog A. A., u namjeri da ga prinude da nešto učini, na način što je optuženi M. A., ispred zgrade u kojoj živi oštećeni A., istog pri izlasku iz zgrade, uhvatio za rame i ugurao u vozilo marke "B." kojim je upravljao B. J., a zatim se odvezli u stan koji koristi optuženi M., a koji se nalazi u Bulevaru ..., nakon čega je, a po prethodnom pozivu od strane optuženog M., došao optuženi T. B. i od oštećenog zahtijevao da reguliše vlasništvo nad kućom koja se vodi na U. N., a na ime navodnog duga od 30.000 € i oštećenog otvorenim dlanom više puta udario u predjelu glave, nanoseći mu laku tjelesnu povredu u vidu crvenila kože u predjelu oba obraza, da bi zatim uzeo nož i sa istim mu zaprijetio da će ga zaklati i da razmisli o tome dok se on vrati iz N., pa ga je optuženi M. A., a nakon što mu je optuženi T. rekao da oštećenog veže i drži u stanu, oštećenog zaključao u ostavi i kanapom mu vezao ruke i noge i tako mu oduzeli i ograničili slobodu kretanja, nakon čega je optuženi B. izašao iz stana i stao kod lifta, kako bi provjerio čuje li se vika iz stana optuženog M., za koje vrijeme je optuženi M. ušao u ostavu kod oštećenog A., zatvorio vrata, i glasno vikao, a optuženi B. potvrdio da se vika ne čuje, pa su zatim optuženi M. A. i B. J., ostavljajući u stanu pojačan ton na televizoru, napustili stan, dok je oštećeni A., nakon izvjesnog vremena uspio da se oslobodi i preko terase, razbijajući staklo, ušao u susjedni stan, odakle je obavijestio policiju,</span>
</p>
<p class="p3"></p>
<p class="p3">
<span>-čime su izvršili krivično djelo otmica iz čl.164 st.1 Krivičnog zakonika,</span>
</p>
<p class="p3"></p>
<p class="p3">
<span>-pa ih sud, primjenom citiranih zakonskih odredbi, te odredbi čl.4, 5, 15, 32, 36, 42, 45, 46 i 51 Krivičnog zakonika, te odredbi čl.226, 229 i 374 Zakonika o krivičnom postupku</span>
</p>
<p class="p5"></p>
<p class="p4">
<span>O S U Đ U J E</span>
</p>
<p class="p5"></p>
<p class="p3">
<span>Optužene M. A. i T. B. na kazne zatvora u trajanju od po 8 (osam) mjeseci, u koje kazne će im se uračunati vrijeme provedeno u pritvoru od 06.11.2010.godine do 21.04.2011.godine.</span>
</p>
<p class="p3"></p>
<p class="p3">
<span>Optuženog B. J. na kaznu zatvora u trajanju od 5 (pet) mjeseci, u koju kaznu će mu se uračunati vrijeme provedeno u pritvoru od 08.11.2010. godine do 21.04.2011.godine.  </span>
</p>
<p class="p5"></p>
<p class="p3">
<span>OBAVEZUJU SE optuženi da na ime troškova krivičnog postupka solidarno uplate u korist budžeta Crne Gore novčani iznos od 71,50 €, optuženi T. B. i iznos od 1.053,00 € (hiljadupedesettri eura), a na ime pušala iznose od po 150,00 € (stopedeseteura), sve u roku od 15 dana po pravosnažnosti presude, pod prijetnjom prinudnog izvršenja.</span>
</p>
<p class="p3"></p>
<p class="p3"></p>
<p class="p4">
<span class="s1">O b r a z l o ž e nj e</span>
</p>
<p class="p4"></p>
<p class="p4"></p>
<p class="p3">
<span>Optužnicom Višeg državnog tužilaštva u Podgorici, Kt.br.229/10, od 25.11.2010.godine, optuženim M. A., T. B. i B. J. stavljeno je na teret izvršenje krivičnog djela otmica iz čl.164 st.4 u vezi st.1 Krivičnog zakonika. Zastupnik optužnice je u završnoj riječi precizirao činjenični opis optužnice, dok je pravna kvalifikacija ostala ista, te je pri tako preciziranoj optužnici ostao do kraja glavnog pretresa, predlažući sudu da optužene oglasi krivim i osudi po zakonu.</span>
</p>
<p class="p4"></p>
<p class="p3">
<span class="s1">Optuženi M. A.</span><span> je u odbrani naveo da A. A. poznaje nekih 5-6 godina, i privatno i poslovno su se družili. Isti živi u P., u Ulici ..., u kojoj živi i njegova majka. U nekoliko navrata A. mu je čak i pomagao kada je trebao da plati neke obaveze na fakultetu, a on bi mu za uzvrat  pomagao u poslu, pa čak i u nekim njegovim privatnim obavezama. Kako se tokom studija bavi i građevinskim poslovima, povezivao je ljude koji grade građevinske objekte sa majstorima koji bi izvodili neposredne radove, za proviziju od 5 %, tako se sretao sa ljudima iz te struke, i upoznao A. i B. T., kojeg zna unazad dvije godine. T. ga je postavio za direktora jedne svoje firme „Y. C.“. Kao direktor u firmi T. nije ništa radio, osim ako je trebalo da se neka dokumentacija ili papiri ponesu do knjigovođe i slično. Nije imao mjesečnu platu, već mu je B. plaćao iznajmljeni stan u Bulevaru ...  i pomagao mu kada je trebao da uplati novac za fakultet, jer studira kao samofinansirajući student. Znao je i da ga časti kada bi dobro odradio neki posao ili kada bi mu tražio da izađe sa djevojkom. U vezi predmetnog događaja sjeća se da je bila subota. Ustao je rano i otišao kod majke. Za to vrijeme čuo se telefonom sa B. J., sa kojim se obično gleda i druži subotom, jer su obojica slobodni tog dana. B. zna od ranije, zajedno su rasli i znaju se čitav život, a zadnje 2-3 godine se druže intezivno. Dogovorili su se da isti dođe kolima za njega, te da odu negdje na piće. Tog jutra se i sa T. čuo više puta i sjeća se da mu je isti rekao da ide za K., a da on treba da ponese neke račune kod knjigovođe. Dok je čekao da J. dođe vidio je A. A.. Javio mu se, prešao preko ulice, i stao sa njim da razgovara. Pitali su se i on ga je pozvao da odu na piće, jer je sa istim htio poslovno da razgovara. Ragovor je tekao normalno. A. mu je rekao da je bio u S., jer mu je otac bolestan. U međuvremenu je došao B., vozilom  B., a A. je rekao da će otići sa njima na kafu, ali na kratko, jer ima obaveza. On je sjeo na mjesto suvozača, a A. pozadi. Kako je sio osjetio je da su mu se farmerice pocijepale, pa je zamolio J. da ga odbaci do njegovog iznajmljenog stana kako bi promijenio garderobu. J. se parkirao na nekih 100-150 m od ulaza u zgradu, na parkingu, i rekao da mora da uplati neke tikete, pa su se dogovorili da se potom čuju telefonom kako bi otišli na piće. On je sa A. pošao prema ulazu, koji se nalazi tik uz lokal „A. B.“, a J. je otišao. Kada su ušli u stan televizor u dnevnoj sobi je bio upaljen, jer isti gasi samo uveče, kada spava, dok ga preko dana ostavlja upaljenog i kad nije u stanu. Presvukao je farmerice i imao namjeru da se javi B., ali je primijetio da mu nema telefona, pa je zamolio A. da mu da njegov telefon i sa istog je pozvao najprije B., da ga pita da nije svoj telefon zaboravio u njegovom vozilu, a ovaj mu je rekao da nije, da bi potom pozvao B., kojem je objasnio gdje se nalazi, sa kim, i pitao ga gdje bi mogli da se nađu da bi mu dao one račune. Kada je B. čuo da je A. sa njim u stanu rekao mu je da će doći i da ga sačeka</span><span class="s1">. </span><span>On nije ni mislio da se zadržava u stanu, došao je da se presvuče, ali kako je B. rekao da će doći ostali su da ga sačekaju.</span><span class="s1"> </span><span>Nakon ovog razgovora dolazi B. J., koji  je malo sjedio sa njim i A. u dnevnoj sobi, a onda je izašao na terasu da ispuši cigaretu. On je sa A. pričao u vezi onog posla koji je htio da mu predloži. Poslije nekih 10-ak minuta došao je B. i čim je ušao sa vrata je počeo da viče na A., krenuo je prema njemu i njih dvojica su počeli da se prepiru. B. je govorio da ga A. laže i da hoće da ga prevari, a ovaj mu je odgovarao da će da vrati pare i da sada nije u mogućnosti. B. je govorio i da ga zavlači dugo vremena, da ga laže, te da mu se zbog toga i zakleo u djecu da će ga išamarati ako ga ponovo slaže, nakon čega je A. otvorenom šakom više puta udario u predjelu lica, dok su obojica stajali. On je tada reagovao i rekao B. da ne udara A. u njegovom stanu, da ne viče i ne stvara probleme, a ovo i zbog toga što mu je A. prijatelj i zna ga duže vremena. B. mu je rekao da se ne miješa, jer ga se sve to ne tiče, a potom izvadio nož i držeći ga u desnoj ruci spuštenoj niz nogu, dok je oštrica noža bila usmjerena u pravcu A. stomaka, rekao istom „Zaklaću te, ti mene da lažeš, a pomagao sam ti toliko puta“. Riječ je o jednoj britvi na rasklapanje, dužine oštrice nekih 10-ak cm, možda i manje. Njih dvojica su u tom momentu bili veoma blizu jedan drugom i stajali su licem u lice. Tada je on, šokiran onim što je vidio, stao između B. i A. i insistirao da B. skloni nož, a ovaj je rekao da će ga skloniti ako on A. zaveže. On je tada, da bi smirio sitauciju, rekao da će ga zavezati, i iz jedne torbe izvukao vezicu i krenuo da A. veže ruke sprijeda. Mislio je da će ako to uradi B. prestati da prijeti nožem i otići iz stana. Da ne bi povrijedio A. prvo mu je stavio peškir preko ruku, a onda preko peškira vezao vezicu. Vezao mu je i noge, jer je B. rekao da mu se vežu i ruke i noge, s tim da je prethodno oko nogu oštećenog stavio neku majicu, a potom ih vezao vezicom. Da je htio stvarno da ga zaveže, ne bi ga vezao na ovaj način, jer je ovu vezicu moglo da odveže i malo dijete. Kada je vezao A., B. je krenuo da ide iz stana, rekavši A. da dobro razmisli kako će da stvori pare dok se on vrati, a njemu je rekao da ga ne ostavlja samog. Nakon što je B. otišao on je krenuo da se izvinjava A. zbog svega, a da je znao do čega će doći sigurno oštećenog ne bi dovodio u stan. A. ga je zamolio da ga odveže, ali mu je on rekao da mora prvo da izađe i provjeri da li je B. otišao pa će se vratiti da ga odveže. A. je, onako vezanog, uveo u jedan špajz pored kuhinje i tu mu stavio stolicu da sjedne dok se ne vrati. Pitao ga je hoće li da mu kupi sok, jer je vidio da je bio uzrujan i potrešen, a ovaj mu je odgovorio da ne treba, već samo da se brzo vrati da ga odveže. Zaključao je špajz sa spoljašnje strane, jer se bojao da se B. ne vrati, a inače je u tom trenutku bio u šoku zbog prethodnih dešavanja, koja su trajala nekih tri-četiri minuta. B. J. se za sve to vrijeme nalazio na terasi i nije ulazio u dnevnu sobu. Bio je zatvorio vrata od terase i sa iste nije mogao da vidi njega i oštećenog, a ne zna da li je mogao da čuje viku. Kad je krenuo da izlazi J. je rekao da ga odbaci do majke. Isti ga je pitao „oćemo li ići na piće, kao što smo se dogovorili“, na šta mu je on odgovorio da neće, već će se dogovoriti za kasnije. Televizor je ostao upaljen, a ton je bio nekog, za njega normalnog zvuka. Kad je izašao na parking, vidio je da B. nema, a J. ga je prebacio do majke gdje je uzeo čistu garderobu, da bi ga J. vratio ispred stana i otišao, a on je izašao iz vozila i popeo se do stana gdje je zatekao policiju. Poznato mu je da je A. dugovao B. neki novac, da je B. istog finansijski pomagao i izvodio bravarske radove na jednoj kući i jednoj zgradi, ali da mu to A. nije platio. Ne zna koliki je dug A. prema B., ali je jednom prilikom čuo od njih da su se dogovorli da B. radi bravariju na jednoj zgradi koju je započeo da gradi A., a da mu je prethodno više puta i pozajmio pare, pa da bi se B. obezbijedio A. je trebao da prepiše jednu kuću koju ima u R. na njegovo ime, jer je  on direktor njegove firme. To je bilo praktično samo formalno jer ni A. formalno nije bio vlasnik te kuće, već neki U., a zna da se vodi ostavinski postupak oko te kuće. B. mu je pričao i da ga A. izbjegava, da bi, kad bi ga pozivao, govorio da je u S. ili u U., pa mu je i rekao da ako bi ga vidio, jer je znao da A. živi u komšiluku njegove majke, istom kaže da mu se javi. Ništa iz toga mu nije govorilo da B. ima sukob sa A. i da želi da se sa njim obračuna. Naprotiv, smatrao je da su i njih dvojica prijatelji.</span><span class="s1"> </span><span>On i A. nijesu imali međusobnih dugovanja, a kaje se što je na opisan način postupio prema A., posebno što A. i njegovu porodicu zna dugo vremena, družili su se, sklapali poslove, međusobno se pomagali i bili su prijatelji.</span>
</p>
<p class="p3"></p>
<p class="p3">
<span>U završnoj riječu branilac optuženog je istakao da izvedenim dokazima nije dokazano da je njegov branjenik izvršio krivično djelo za koje se tereti i predložio sudu da ga oslobodi od optužbe, a optuženi je prihvatio završnu riječ svog branioca.</span>
</p>
<p class="p3">
<span> </span>
</p>
<p class="p3">
<span class="s1">Optuženi T. B.</span><span>  je u odbrani naveo da mu A. A. duguje novac, i to blizu 20 hiljada eura, jer je istom davao novac na zajam i umjesto njega plaćao dugove. Ovaj dug nije iznosio toliko na samom početku, a početak duga datira sigurno dvije godine unazad. Jednom mu je oštećeni vratio četiri hiljade eura, a posljednjih mjeseci je čuo da po gradu kruže priče da je A. prevarant i da hoće da bježi iz Crne Gore, a zna da je isti prevario dosta ljudi i da je dužan novac kamatašima. Više puta ga je spasio da ga kamataši ne biju, tako što je umjesto njega plaćao dugove, a jednom je za njega dao pet hiljada eura. Više puta mu je dao po 100-200-300 eura, a u par navrata mu je i radio bravariju, koju mu takođe nije platio. A. je smatrao prijateljem, a isti mu je dolazio u kuću. Tražio mu je da vrati novac, ali istog nije posebno pritiskao. A. je prepisao i jednu kuću na A. M., ali se kasnije ispostavilo da se ista vodi na U.. On je sa A. i bio kod tog U. i dogovorili su se da mu je A. tu kuću prodao. On nije želio da se ta kuća uzme A., već je želio samo da mu isti vrati dugove, jer je i on sam dugovao novac. M., kojeg poznaje dosta dugo, je direktor jedne njegove firme koja se zove „Y. C.“. Isti je znao da je kuća prevedena na njegovo ime, a on i A. su mu objasnili da su to učinili jer mu je oštećeni dugovao novac, a on nije želio da se nepokretnost vodi na njegovo ime, jer je A. smatrao prijateljem i nije htio da nosi tu vrstu psihičkog opterećenja. U posljednje vrijeme nije se mogao čuti sa A. ni telefonom, jer mu je isti uglavnom bio isključen. Dan prije predmetnog događaja, a bio je to petak, A. ga je telefonom obavijestio da je u B. i da mu je bolestan otac, a i ranije je znao da ga zove telefonom iz S.. U subotu ujutro, imao je namjeru da krene sa porodicom za K., kada ga je M. telefonom pozvao da hitno dođe kod njega u stan u kojem živi, u Bulevaru .... Zvao ga je sa broja telefona sa kojeg ga je par puta ranije pozivao A., a koji on nije imao memorisan. U stanu je zatekao M. i A. da sjede i piju piće, a misli da je sa njima bio još jedan, njemu nepoznat momak. Zaprepastio se kada je vidio A., jer je očekivao da je u B., kako mu je rekao dan ranije, a zna da ga je zvao sa srpskog broja. Zbog toga mu je prišao i ošamario ga više puta, jer mu je, 20-ak dana prije toga, i obećao i zakleo se u sina jedinca, da će ga išamarati ako ga i dalje bude varao i izbjegavao. Nakon šamaranja, A. ga je pitao da li je to zbog para, a on ga je podsjetio na obećanje koje mu je dao, ali u stvari išamarao ga je jer mu je pao mrak na oči. Napuštajući stan, rekao je A. da razmisli kako će razriješiti dug, te da ga uveče zovne i da mu kaže kako će riješiti problem. Tom prilikom nije oštećenom rekao koliko novca mu duguje. Za njim niko nije izašao iz stana, a on je otputovao za K.. O otmici ne zna ništa, niti sa njom ima ikakve veze. M. i A. se poznaju dugo, čak misli i duže nego što ih on obojicu poznaje. Viđao ih je više puta da zajedno sjede u gradu, kojom prilikom su ga zvali i da im se pridruži.Dodao je da je, dok je bio u stanu M. i tamo zatekao A., u jednom momentu onako uzbuđen i bijesan izvadio nož i njime prijetio oštećenom. Nije mogao da objasni da li je nož izvadio iz džepa ili ga je uzeo sa neke komode u stanu. Ne može se sjetiti da li je usmjeravao nož u pravcu oštećenog, ali kad je isti izvadio jeste mu rekao da će ga zaklati, jer mu se ranije zakleo u jedinog sina da će ga išamarati ako ga i dalje bude varao i izbjegavao. Misli da A. nije ništa govorio, niti je M. reagovao kada je izvadio nož i istom prijetio. Misli i da je vidio siluetu neke osobe na terasi, a da to lice nije ulazilo u dnevnu sobu dok je on bio u stanu. Ne sjeća se da li je terasa bila zatvorena, a</span><span class="s1"> </span><span>kada je izašao iz stana M. A. je ostao na nogama, a M. nije rekao da išta preduzima prema oštećenom, osim onoga što je rekao A.. Tog dana oštećenog nije udario zbog duga, već zato što mu se prethodno zakleo u sina da će ga zbog njegovih laži i izbjegavanja išamarati prvi put kada ga sretne. Ne zna koliki je tačno dug oštećenog, a sve je to pisao u jednoj svesci. U zatvoru je svodio račune i došao je do toga da mu A. dugije 29.000 €.</span><span class="s1"> </span><span>Nije tačno da je naredio M. da veže A. i da ga je isti vezao u njegovom prisustvu, te da mu je naredio da ga čuva dok on ne dođe. Tačno je da je M. trebao da ponese neke račune kod knjigovođe, ali se ne može sjetiti da li je to bilo toga jutra ili dan ranije. </span>
</p>
<p class="p5"></p>
<p class="p3">
<span>U završnoj riječi, branilac optuženog je istakao da smatra da iz utvrđenog činjeničnog stanja u postupku ne proizilaze elementi krivičnog djela otmica, već samo krivičnog djela protivpravno lišenje slobode, te je predložio da optuženi T. bude oglašen krivim za ovo krivično djelo, ukazujući pritom na olakšavajuće okolnosti na njegovoj strani. Ukoliko sud ipak bude mišljenja da su optuženi izvršili krivično djelo otmica, smatra da se ne može raditi o kvalifikovanom obliku, odnosno da je isto izvršeno na organizovan način, budući da među optuženima nije postojao prethodni dogovor, jasno razrađen plan i podjela uloga, već samo o osnovnom obliku ovog krivičnog djela. Optuženi je prihvatio završnu riječ svog branioca nemajući šta da doda.</span>
</p>
<p class="p5"></p>
<p class="p3">
<span class="s1">Optuženi B. J.</span><span> se tokom postupka branio da ne poznaje A. A., i istog je prvi put vidio kritičnog dana. Naime, M. A., sa kojim se intezivnije druži u posljednje dvije godine, ga je tada, kao i mnogo puta ranije, pozvao da dođe po njega, nakon čega su planirali da odu na piće. M. je bio kod majke, u kojem kvartu je i on nekad živio i čekao ga je ispred stana, u društvu jednog čovjeka, za kojeg je kasnije saznao da se zove A. A.. Obojica su ušli u njegovo vozilo B. dobrovoljno, i niko A. nije na to prisiljavao. A. je sjedio na mjestu suvozača, a oštećeni pozadi. M. mu nije ništa govorio o tome zašto je A. sa njima u autu, već mu je rekao da ga vozi kući, do njegovog iznajmljenog stana u Bulevaru ..., da presvuče farmerice koje su se pocijepale. Tokom vožnje nešto je razgovarao sa A., čega se ne sjeća, a možda je A. razgovarao kratko i sa A., ali se ni toga ne sjeća, niti ga je to interesovalo. Sa A. nije razgovarao osim što su se možda pozdravili kad je ovaj ušao u auto. Nakon što ih je dovezao, parkirao se na stotinjak metara od stana M., da bi A. i A. izašli iz vozila i otišli prema stanu, a on ostao u vozilu. Ulaz u zgradu u kojoj stanuje M. je neposredno pored kafića „A. B.“, a sam ulaz gleda na bulevar. A. niko na silu nije ni izveo iz vozila, niti su tokom vožnje vrata na istom bila zaključana. Naprotiv, kad je ostao sam provjerio je da li su sva vrata na vozilu zaključana, jer na istom nije radila centralna brava, da bi potom startovao vozilo sa namjerom da ode, ali ga je M., a to je bilo nakon možda pet minuta pošto je napustio vozilo, pozvao sa nepoznatog broja i pitao da li je njegov telefon ostao u vozilu. Pretražio je vozilo i kako telefon nije našao, otišao je do stana M. da vidi je li našao telefon, jer ga ovaj više nije zvao. Pozvonio je i M. mu je otvorio, a primjetio je da stan nije bio zaključan. A. i M. su sjedjeli u dnevnoj sobi i normalno razgovarali, čak je oštećeni djelovao raspoloženo i nasmijano. M. mu je rekao da je telefon našao, nakon čega je on izašao na terasu da bi zapalio cigaretu. Na terasi, koja se nalazi u produžetku dnevne sobe i sa koje je mogao da vidi svoje vozilo na parkingu, je i stajao čitavo vrijeme, pušio i „čačkao“ po mobilnom telefonu. Nije vidio šta se dešava u prostoriji gdje su ostali M. i A., niti je čuo glasove, ali je čuo da u stanu radi televizor i otvaranje i zatvaranje nekih vrata. Poslije nekih 15-ak minuta, pozvao ga je M. da idu, nakon čega su obojica izašli iz stana. U dnevnoj sobi, kroz koju su tada prošli, nikog nije bilo. M. mu nije objašnjavao gdje je otišao oštećeni, niti je on pitao, jer ga to nije interesovalo. Kada su izašli iz zgrade, odvezao je M. do stana njegove majke da uzme neku garderobu, a onda ga ponovo vratio ispred njegovog stana, tu ga ostavio i otišao. Nije bilo dogovora između njega i M. šta će dalje da rade, osim da će se kasnije čuti. T. B. nije poznavao do predmetnog događaja.</span>
</p>
<p class="p3"></p>
<p class="p3">
<span>Branilac optuženog, u završnoj riječi, je predložio sudu da se optuženi B. oslobodi od optužbe za krivično djelo koje mu se optužnicom stavlja na teret, smatrajući da izvedenim dokazima nije dokazano da se u njegovim radnjama stiču elementi krivičnog djela otmice, koju završnu riječ je prihvatio i sam optuženi.</span>
</p>
<p class="p3"></p>
<p class="p3">
<span>Na glavnom pretresu, u dokaznom postupku, sud je izveo dokaze: pročitao iskaze oštećenog A. A. dat na zapisniku Ki.br.201/10 od 22.11.2010. godine i na glavnom pretresu od 09.03.2011.godine; pročitao zapisnika o uviđaju i službenu zabilješku Uprave policije Područna jedinica Podgorica, Ku.br.997/2010, od 18.11.2010.godine; izvršio uvid u medicinsku dokumentaciju na ime oštećenog; pročitao nalaz i mišljenje sudskog vještaka medicinske struke Ki.br.201/10 od 19.11.2010.godine i njegovo izjašnjenja na glavnom pretresu; izvršio uvid u medicinsku dokumentaciju na ime optuženog T. B.; pročitao nalaz i mišljenja komisije vještaka, od 14.04.2011.godine, i izjašnjenje dr M. S., predstavnika komisije, sa glavnog pretresa; izvršio uvid u fotodokumentaciju br.17-28-244-2197/1798, od 06.11.2010.godine i u ugovor o kupoprodaji nepokretnosti Ov.br.24569/10, od 08.07.2010. godine i pročitao izvode iz kaznene evidencije za optužene.</span>
</p>
<p class="p3"></p>
<p class="p3">
<span class="s1">Svjedok-oštećeni A. A.</span><span> je u istrazi naveo da već nekoliko godina radi u P. kao građevinski preduzimač, a za stolarske radove angažuje B. T., koji se bavi izradom vrata i prozora od PVC bravarije. Tokom te saradnje, još 2008.godine B. je dugovao 17.000 €, koji dug je vratio u nekoliko navrata u narednom periodu. Najprije mu je dao 10.000 €, pa dva puta po 1.000 €, dva puta po 3.500 € i jednom 5.000 €. Vratio mu je ukupno 24.000 €, koji iznos je podrazumijevao i kamate zbog zakašnjenja sa isplatom. U martu 2010.godine, B. ga je zvao i rekao mu da mu je na ime kašnjenja u plaćanju onog duga dužan još 10.000 €, da bi ga u julu obavijestio da je dug narastao na 15.000 €. Tada ga je i nagovarao da potpiše neki kupoprodajni ugovor koji se odnosi na plac i kuću koje je kupio od N. U., a koji se vodi na ime njegovog oca F., a nalazi se u selu P.. Ova kuća se i dalje vodi na F. U., ali ga je T. u julu prisilio da potpiše ugovor kojim je ovu kuću prodao A. M.. U septembru, T. ga je obavijestio da njegov dug iznosi 20.000 € i tražio od njega da pripremi papire na osnovu kojih bi se ona kuću u P. uknjižila na njega. Zbog toga mu je T. preko 50 puta slao M. koji mu je prijetio. Posljednji put je to bilo u julu mjesecu, kada je M. došao kolima po njega i odvezao ga do T., da bi potom sva trojica pošli u selo L., u P., da pitaju N. U. da li je kuća i dalje njegova ili je preveo na nekog trećeg. U. je potvrdio da je kuća njegova nakon čega su ga T. i M. odveli u sud, gdje su ovjerili onaj ugovor. Prethodno mu je T. tražio 3.000 €, kao kamatu na ime onih 20.000 € za koje tvrdi da mu je dužan. Zbog toga ga je isti ubjeđivao i da proda barku i od dobijenog novca mu vrati tu sumu, prijeteći da će ga ubiti pred djecom. Početkom novembra boravio je par dana u S., odakle se vratio petog novembra, da bi istog dana, oko 20 časova, M. sa jednim drugom došao da ga traži kući, o čemu ga je obavijestila žena dok je bio u B.. Sjutradan, oko 10-11 časova, taman kada je izašao iz zgrade u kojoj stanuje, sa namjerom da obiđe gradilišta, ispred ulaza je sreo A.. Tačnije, čuo je da neko iza njega viče “A., stani”, nakon čega se okrenuo i vidio istog da izlazi iz vozila B., zelene boje, nikšićkih registracija, u kojem je vozač bio jedan njemu nepoznat momak. A. mu je prišao i rekao mu da pođe sa njim, jer treba da provjere preko rent a car agencije da li je zaista bio u S.. Rekao mu je da ima poslovni sastanak, i pokušao je da mobilnim telefonom pozove policiju jer mu je M. izgledao opasno. Međutim, isti mu je uzeo telefon iz ruke i rekao mu da uđe u auto, a pošto je on odbio, uhvatio ga je za rame lijeve ruke i ugurao u auto, na zadnje sjedište i sio pored njega. Telefon mu nije vraćao, a momku koji je vozio, A. je rekao da ga odveze do stana jer je pocijepao pantalone. Kad su došli M. je vozaču rekao da ga sačeka, dok je njemu rekao da ide sa njim u stan i da se neće odvajati od njega čitav dan, nakon čega su on i A. izašli. On je od ranije znao gdje je stan M., jer mu je jednom pomagao oko unošenja televizora i tom prilikom bio u stanu. Kad su njih dvojica ušli u stan, M. je sa njegovog telefona pozvao momka u vozilu B. i pitao ga da mu nije tamo ostao telefon. Ne zna šta mu je ovaj odgovorio, ali je ubrzo i on došao u stan. A. je potom, sa njegovog telefona, pozvao T., rekavši mu “Dođi, on je tu”. Nakon pet minuta došao je i T. i rekao da mu je dužan 30.000 €, išamarao ga i tražio da reguliše vlasništvo nad onom kućom U., rekavši mu da ide do N., a da on razmišlja dok se ne vrati. Pošto mu je T. opalio deset šamara uzeo je nož sa jednog stočića i rekao je M. i onom momku da će da ga zakolje i malo nožem zamahnuo prema njemu, ali ne previše blizu, nakon čega je M. rekao da nema za tim potrebe. Kad je T. krenuo da napusti stan, on ga je pitao šta to treba da uradi, a ovaj mu je rekao da nema ništa da mu kaže, već će mu reć kad se vrati, a potom je izašao i pozvao A. do pred vrata stana i čuo je da mu je tada rekao “veži ga i drži ga ovdje”, nakon čega je otišao. A. se vratio, zaključao vrata stana, prišao mu, uzeo kanap od neke trenerke i neki kabal i prvo mu vezao noge. Prethodno mu je oko nogu stavio peškir, da mu valjda ne bi ostajali tragovi od kanapa i žice na nogama. Potom je krenuo da mu veže ruke na leđa, ali ga je on zbog debljine zamolio da to ne čini, pa mu ih je vezao naprijed. Sve se to odvijalo u dnevnoj sobi, bi je prisutan i vozač B. koji je samo gledao i ništa nije pričao. M. mu je najprije rekao da skače do kupatila, pored kojeg se nalazi ostava, pa se predomislio i u ostavi stavio jednu stolicu, na koju ga je sio. Htio je da mu veže i usta, ali ga je on zamolio da to ne čini i obećao mu da neće vikati. Tada je M. onom momku rekao da izađe iz stana, stane kod lifta i osluškuje, a M. je ušao kod njega u ostavu, zatvorio vrata i iz sveg glasa vikao, pa je potom izašao i pitao onog momka da li je čuo šta, a ovaj mu je rekao da se ništa ne čuje. M. ga je pitao hoće li sok, a potom je rekao da će se vratiti za pola sata, zaključao vrata od ostave i pojačao ton do kraja na televizoru. Kako od televizora nije mogao ništa da čuje, nije bio siguran da li koga ima u stanu, pa je sačekao nekih 15-ak minuta, a potom počeo da pokušava de se oslobodi. Uspio je nekako da oslobodi ruke i noge, ramenom je razvalio vrata ostave i izašao u hodnik i dnevnu sobu. Izašao je na terasu i preko te terase ušao u susjedni stan, razbivši staklo, odakle je sa fiksnog telefona pozvao policiju. Osim onih 17.000 €, koje je vratio na opisan način, ne duguje ništa više T., a ništa ne duguje ni M..</span>
</p>
<p class="p3"></p>
<p class="p3">
<span>Oštećeni je na glavnom pretresu naveo da je dan prije predmetnog događaja bio u S., tokom kojeg boravka je imao više poziva od optuženog T.. Isti ga je pozivao zbog duga u iznosu od 15.000 €, koji je zaboravio, jer to nije ni bio njegov lični dug. Naime, prije nekih godinu dana T. je radio bravariju jednom njegovom poznaniku Dž., u B. i P., za kojeg je on garantovao T. da će mu isplatiti dogovorenu cijenu. Međutim, Dž. nije platio ništa, već je pobjegao, zbog čega je on bio u obavezi da T. da taj novac. Zbog toga je T., kao garanciju, potpisao jednu kuću koju ima u selu L., a koju još nije preveo na svoje ime. Toga dana ga je zvala i supruga iz P., da mu kaže da je kod nje dolazio M. A., da je isti bio nervozan i da joj je rekao da ga traži i da izađe ako je u stanu. Nakon toga on je pozvao T. i M. i rekao im da nema potrebe da ga traže, jer će sjutradan doći u P.. Sjutradan ujutro, oko 9 sati, izašao je iz zgrade u Ulici ..., u P., gdje živi kao podstanar, sa namjerom da ode na gradilište i dok je bio ispred zgrade čuo je da mu neko viče „stani“ i vidio da prema njemu ide optuženi M.. Prišao mu je i pozdravili su se. Tada primjećuje da sa parkinga ispred zgrade prilazi jedno vozilo B. i staje blizu njih, bočno sa njegove lijeve strane, ne zna na kojoj udaljenosti, a vozač istog je njemu nepoznato lice. M. gaje pitao gdje je bio, a on je objasnio da je bio u S., na šta mu je ovaj rekao da laže. Kako bi ga uvjerio da govori istinu rekao mu je da je iznajmio vozilo rent a cara, nakon čega je on predložio da odu do firme za iznajmljivanje vozila i to provjere. Pošto je žurio na posao rekao mu je da će on pozvati telefonom vlasnika rent a cara, pa neka on razgovara sa njim, a u stvari je namjeravao da pozove policiju. Izvadio je telefon, međutim M. mu je isti uzeo iz ruke i rekao "ajde uđi u auto, bolje da mi odemo tamo i provjerimo na licu mjesta", uporno na tome insistiravši, nakon čega je on i ušao u ono vozilo B. i sio pozadi, dok je M. sio na mjestu suvozača. M. ga nije gurao, niti ga je silom ubacio u vozilo, već ga je, kad mu je rekao da uđe u auto, samo blago uhvatio rukom za mišicu, a on je ušao. Čini mu se da prozori na vozilu nijesu bili spušteni, a ne zna da li je vozač istog mogao prethodno da čuje njihov razgovor. Krenuli su vozilom,a M. je rekao da mora da svrati do svog stana jer su mu se pocijepale farmerice. Vozilom su došli do zgrade u kojoj stanuje M. i dok su se parkirali na parkingu sa dvorišne strane zgrade, M. mu je rekao da pođe sa njim u stan, jer je bolje da se ne odvajaju dok se ne razjasni gdje je bio. Tako su obojica izašli iz kola i krenuli prema ulazu zgrade u kojoj stanuje M.. Prvi je išao M., a on za njim, dok je onaj momak ostao na parkingu, a ne sjeća se da li mu je M. što rekao. Nije tražio M. da mu vrati telefon, jer je vidio da je isti nervozan, a nikad ranije mu nije davao telefon da ga nosi i duže vrijeme koristi, osim što bi ga ovaj ponekad, dok su bili u društvu, zamolio da telefonira. Kad su došli u stan sjeli su u dnevnoj sobi i M. je krenuo da presvlači farmerice i vidio je da mu nema telefona, pa je sa njegovog telefona, koji je sve vrijeme bio kod njega, pozvao momka koji ih je dovezao i čuo je da ga pita da li mu je u kolima ostao telefon.</span><span class="s1"> </span><span>Nakon toga, M. je sa njegovog telefona pozvao T. i rekao mu "on je tu". Potom je u stan došao i momak koji ih je dovezao kolima. Isti nije ništa govorio, samo je stajao u dnevnoj sobi, a poslije nekih 10 minuta u stan je došao i T.. Do tog trenutka oni nijesu međusobno razgovarali, pa njemu nije bilo jasno o čemu se radi, pa je čekao da dođe T. i da se to razjasni. Kada je T. došao, on je ustao i pružio mu ruku, međutim on to nije prihvatio, već je bio strašno nervozan i počeo je da ga šamara po licu, nekih 10-ak puta, govoreći mu "zašto se kriješ, zašto se ne javljaš". On mu je objašnjavao da nije bio u P. već u S. i tada se nije sjetio da ga traži zbog onog duga od 15.000 €. T. je govorio da se zakleo u djecu da će ga išamarati kad ga vidi, a on ga je ubjeđivao da je bio u S. rent a carom, a T. je rekao da će to provjeriti, govoreći "idem sad da provjerim", a zatim uzeo i jedan nož, ne zna da li ga je imao sa sobom ili ga je uzeo iz stana, i rekao mu: "ima sad da te koljem, što se kriješ od mene i što bježiš", da bi tada reagovao M. i rekao "nemoj to da radiš". T. je bio na nekih pola metra od njega, međutim nož nije usmjeravao u njegovom pravcu, samo je prijetio, a ne sjeća se u kom položaju mu je bila ruka sa nožem. Potom je T. rekao da ide za N. i izašao iz stana, a odmah za njim je izašao i M.. Obojica su nešto pričali ispred ulaznih vrata stana, a on nije mogao da razumije šta. Nakon što se M. vratio, oko ruku mu je stavio neki kanap, a onda neki šal, a preko šala neki kabal. Ruke mu je vezao sprijeda, a onda mu je vezao i noge nekim kablom, a prije toga je stavio neki peškir. Pitao ga je kako može da ga veže obzirom da se znaju od ranije, a ovaj mu je rekao da ćuti, pa poslije toga nije ništa više pitao. Nakon što mu je vezao noge i ruke, M. je htio da mu stavi krpu preko usta, ali ga je on zamolio da to ne radi, te je ovaj odustao i potom ga odveo u neku malu prostoriju i sio ga na jednu stolicu. Pitao ga je hoće li da mu donese neki sok, a on je rekao da ne treba, nakon čega je isti izašao i zaključao ga. Ne zna šta je bilo sa onim drugim momkom koji ih je dovezao i kasnije došao u stan. Pošto ga je zaključao sjeća se da je bio uključen televizor, a da je ton bio pojačan do maksimuma, ali se ne sjeća da li je televizor bio uključen kada su došli u stan. Nakon nekih pola sata nekako je uspio da oslobodi ruke, a nakon toga i noge, da bi udarcima ramenima otvorio vrata od prostorije i izašao vani. U stanu nije bilo nikoga. Nije išao prema ulaznim vratima stana, niti je probao jesu li zaključana, već je odmah otišao prema terasi. Sa te terase je kroz staklo, koje je prethodno slomio nogom, ušao u drugi stan odakle je pozvao policju.</span><span class="s1"> </span><span>T. poznaje unazad tri godine i sa istim je poslovno sarađivao, izlazili su zajedno na piće, a čak je bio i kući kod istog. Nakon što mu je on kao garanciju za onaj dug od 15.000 € potpisao onu kuću isti ga nije zvao i tražio da mu vrati taj novac. Kuću mu je prepisao kao garanciju, ako onaj njegov poznanik ne plati B. dug, isti će on nekako platiti ili kućom ili novcem. Kada mu je T. tražio da mu vrati novac, mislio je da mu traži da vrati neki njegov lični dug prema njemu, a kako on lično njemu nije ništa dužan, jer je sve svoje dugove izmirio, s toga je i rekao ranije da T. nije dužan, dok je potpuno bio zaboravio da je garantovao da će Dž. za radove koje je izveo T. njemu platiti 15.000 €.</span><span class="s1"> </span><span>Nekih tri mjeseca prije predmetnog događaja, za njega je autom došao M., na čiji poziv je sa istim pošao kod T. da popiju kafu. Tom prilikom su i razgovarali oko onog duga od 15.000 € za koji je on garantovao. Prethodno je on T. garantovao da će taj dug biti iplaćen prepisujući mu onu kuću koju je kupio od U.. Isti je tražio i da oni tog dana odu kod U., da bi T. provjerio da li je tačno da je kuća njegova. Njih dvojica i M. su otišli kod U., koji im je potvrdio da mu je prodao kuću i da je kuća njegova. Nakon toga su otišli u sud, tamo potpisali ugovor kojim su kuću prepisali na M., koji je tu bio i kao svjedok, ali nije uticao na njega da prepiše kuću T.. Na sve ovo je pristao da ne bi imao problema sa njima dvojicom, jer nije imao novca da da T., pa je pristao da se kao garancija ova kuća uknjiži na M. dok on T. ne da onih 15.000 € ili ne nađe Dž. da mu vrati dug. M. zna duže, a upoznao ga je na gradilištu, jer je isti radio za firmu koja je izvodila građevinske radove u poslu u kojem je on bio uključen. Družili su, jedan drugom  pozajmljivali novac i sve uredno vraćali, a zajedno su i izlazili. Kritične prilike je mogao da ne ode sa istim u njegov stan kada ga je ovaj pozvao da idem sa njim da bi presvukao farmerice. Takođe je mogao i da ode kada su izašli iz auta, a nakon što su se parkirali iza njegove zgrade. Ipak, sve to nije uradio jer nije očekivao da će se dogoditi ovako nešto. I ranije je dolazio kod M. na stan, a poznato mu je da majka M. živi u blizini zgrade gdje on stanuje. Bio je iznenađen ponašanjem T. i M., i koliko je on shvatio, T. je samo tvrdio da ga laže, da bježi od njega i krije se, i nije mu tražio nikakav novac, niti postavljao rok u kojem bi trebao eventualno da ga isplati. Nije mu povjerovao ni da je bio u S., a on je htio da to i dokaže, provjerom preko rent a car agencije.</span>
</p>
<p class="p3"></p>
<p class="p3">
<span>Objašnjavajući razlike u svom kazivanju u odnosu na svoji iskaz iz istrage, oštećeni je naveo da je tačno ono što je objasnio na glavnom pretresu, odnosno da je mogao da ne ide sa M. da to nije želio, a da vjerovatno nije dobro razumio pitanja istražnog sudije ili da ga je isti pogrešno shvatio prilikom davanja iskaza u istrazi. Takođe, potpuno je zaboravio da je T. garantovao za Dž., čega se sjetio u međuvremenu, jer je bio u šoku od predmetnog događaja, pa je zato ranije i mislio da je novac koji mu traži T. nekakav reket, odnosno da mu isti traži nešto što mu ne duguje, te je polazeći od toga vjerovatno i onako odgovarao na pitanja istražnog sudije.</span><span class="s1"> </span><span>Ako mu optuženi pred sudom garantuju da ga više nikad neće zatvarati, ne pridružuje se krivičnom gonjenju i ne traži naknadu štete.</span><span class="s1"> </span>
</p>
<p class="p3"></p>
<p class="p3">
<span class="s1">Iz</span><span> </span><span class="s1">zapisnika o uviđaju Uprave policije Područna jedinica Podgorica Ku.br.997/2010 od 18.11.2010.godine</span><span> utvrđuje se da lice mjesta čine dva stana na petom spratu stambene zgrade u Bulevaru ... u P., koji se nalaze jedan do drugog tako da ih razdvaja zid, i to stan vlasništvo M. P. i stan vlasništvo M. M.. U stanu M. P. zatečeno je lice A. A., a pregledom ovog stana, na balkonskoj terasi, sa sjeverne strane, zatečeno je polomljeno duplo staklo, dimenzija 120x120 sa otvorom nepravilnog oblika 70x40 cm. Polomljena parčad stakla zatečena su u unutrašnjem dijelu na terasi i spolja, na dijelu prozorskog parapeta i klime. U predsoblju kod ulaznih vrata, na manjoj komodi, zaečen je kuhinjski nož. Na dijelu lijeve ruke A. A., kod šake i članka, zatečen je uvezani crni kanap sintetičkog sastava. U drugom stanu zatečeno je lice M. A., a u bravi ulaznih vrata stana zatečeni su ključevi sa priveskom, dok na vraima nijesu uočeni tragovi nasilnog djelovanja. Po lijevoj strani ulaznih vrata nalazi se manja ostava obezbijeđena vratima, koja su u otvorenom položaju, a u donjem dijelu brave istih konstatovani su tragovi odvaljivanja. Jezičak brave nalazio se u položaju zaključano, a na podu ostave zatečeni su drvena tapacirana stolica, iza koje se nalazila vitrina, a ispod iste usisivač crvene boje. Ispred stolice, na podu, zatečen je manji kabal od tv resivera bijele boje, crni kanap sintetičkog sastava, šal crne boje, maica sive boje i manji šešir sive boje. U dnevnoj sobi, desno od ulaznih vrata, na termoakumulacionoj peći u ćošku, zatečen je iskidan crni kanap sintetičkog sastav. Ispod televizora zatečen je crni ruksak “EA7 E. A.”. U dijelu ranca gdje se nalazi vezivo, zatečen je iskidan čvor od vezova sintetičkog sastava. Na dijelu balkonske terase stana M. M. zatečen je iskidan bijeli kabal sa utikačem crne boje, djelovi farbe, kutija od risivera, razne staze i dr., a između terasa dva pomenuta stana se nalazi betonski zid. Sve navedeno u zapisniku o uviđaju prikazano je u</span><span class="s1"> fotodokumentaciji br.17-28-244-2197/1798 od 06.11.2010.godine</span><span>.</span>
</p>
<p class="p3"></p>
<p class="p3">
<span>Iz </span><span class="s1">službene zabilješke Uprave policije Područna jedinica Podgorica, Ku.br.997/2010, od 18.11.2010.godine</span><span>, proizilazi da je ista sačinjena povodom pronalaska oštećenog A. A. od strane policijskih službenika, koji je zatečen u stanu broj ..., vlasnika M. P., na adresi Bulevar ... u P., u kome kao podstanar živi B. N., koji je, po pozivu policije, došao i otključao ulazna vrata iznajmljenog stana, odakle je izašao oštećeni, kao i povodom lišenja slobode optuženog M. A., koji je potom došao do susjednog stana (broj ...) u kojem kao zakupac živi na pomenutoj adresi.  </span>
</p>
<p class="p3"></p>
<p class="p3">
<span>Iz </span><span class="s1">nalaza i mišljenja sudskog vještaka medicinske struke Ki.br.201/10 od 19.11.2010.godine</span><span>, datog na osnovu </span><span class="s1">medicinske dokumentacije na ime oštećenog</span><span>, utvrđuje se da je oštećeni u predmetnom događaju zadobio povrede u vidu nagnječno-razderne rane u predjelu lijeve podlaktice dužine 3 cm, krvnog podliva kože u predjelu nadlaktice (nije naznačeno koje) promjera 4x4 cm i crvenila kože u predjelu oba obraza promjera po 4x4 cm. Navedene povrede u vrijeme nanošenja predstavljaju, kako pojedinačno tako i u svom ukupnom djelovanju laku tjelesnu povredu. Nagnječno razderna rana u predjelu lijeve podlaktice nanijeta je dejstvom tupine aktivno zamahnutog mehaničkog oruđa u šta spada stisnuta pesnica, noga obuvena u cipeli i slično. Krvni podliv kože u predjelu nadlaktice nanesen je najvjerovatnije stiskanjem nadlaktice oštećenog, dok su crvenila kože u predjelu oba obraza nanijeta najvjerovatnije udarcima otvorene šake - šamarima. </span>
</p>
<p class="p3"></p>
<p class="p3">
<span>Sudski vještak dr K. N., koji je i sačinio citirani nalaz i mišljenje, nakon što je na  glavnom pretresu upoznat sa okolnostima predmetnog događaja i nakon što mu je prikazana fotodokumentacija sačinjena povodom istog (posebno fotografije 3 i 4, na kojima je prikazano polomljeno staklo prozora na dva predmetna stana i fotografije 17 i 18, na kojima je prikazana lijeva podlaktica oštećenog), je u cjelosti ostao pri datom nalazu i mišljenju i dodao da je rana u predjelu podlaktice u medicinskoj dokumentaciji na ime oštećenog dijagnostikovana kao nagnjčeno-razderna rana, što znači da je nanijeta tupinom mehaničkog oruđa. Moguće je da je navedena rana mogla nastati dejstvom šiljaka prelomljenih parčadi stakla, jer takvi šiljci, odnosno takva parčad stakla nikada nemaju idealno sječivo kao dejstveni princip mehaničkog oruđa i takve rane sadrže u sebi i elemente nagnječno razderne rane i elemente sjekotine. Navedena rana nije nikako mogla nastati usljed trenja ili povlačenja eventalnog plastičnog kabla, kanapa (koji je prikazan na fotografiji br.18) ili slično, prilikom manipulacije radi oslobađanja ruku. </span>
</p>
<p class="p3">
<span> </span>
</p>
<p class="p3">
<span>Iz </span><span class="s1">nalaza i mišljenja komisije vještaka od 14.04.2011.godine</span><span>, koje je dato na osnovu </span><span class="s1">medicinske dokumentacije na ime optuženog</span><span> (koju čini više izvejštaja ljekara specijaliste, otpusna lista psihijatrijske klinike i zdravstveni karton ZIKS-a), podataka iz spisa predmeta i neposrednog psihijatrijskog pregleda optuženog, utvrđuje se da je optuženi T. osoba prosječnih intelektulanih sposobnosti, da pokazuje primarne simptome graničnog poremećaja ličnosti koja spada u kategoriju težih duševnih poremećaja, a nalazi se na granici prema trajnim duševnim oboljenjima. Komisija je mišljenja da su sposobnost optuženog da shvati značaj krivičnog djela za koje se tereti i njegova sposbnost da upravlja svojim postupcima u vrijeme izvršenja krivičnog djela bile bitno smanjene, ali da nema indikacija za primjenu mjera bezbjednosti medicinskog karaktera. Predstavnik komisije, stalni sudski vještak dr M. S., je na glavnom pretresu u cjelosti ostao pri datom nalazu i mišljenju, nemajući šta da doda. </span>
</p>
<p class="p3"></p>
<p class="p3">
<span>Iz </span><span class="s1">ugovor o kupoprodaji nepokretnosti Ov.br. 24569/10, od 08.07.2010.godine</span><span>, proizilazi da je isti zaključen izmedju  oštećenog A. A., kao prodavca, i optuženog M. A., kao kupca, i ovjeren pred Osnovnim sudom u Podgorici, a da je predmet ugovora nepokretnost - zemljište i kuća u mjestu L., P., opština P., a da je visina kupoprodajne cijene 15,000 €, dok iz sadržine ugovora proizilazi da je obaveza prodavca da zemljište na kojem se nalazi kuća prevede sa prethodnog vlasnika - U. N., na ime kupca.</span>
</p>
<p class="p3"></p>
<p class="p3">
<span>Iz </span><span class="s1">izvoda iz kaznene evidencije</span><span> na ime optuženih utvrđeno je da optuženi M. i T. nijesu osuđivani, dok je optuženi B. J. osuđivan presudom Višeg suda u Podgorici K.br.51/08 od 11.03.2010.godine, zbog krivičnog djela naovlašćena proizvodnja, držanje i stavljanje u promet opojnih droga iz čl.300 st.1 Krivičnog zakonika, na sedam mjeseci zatvora.</span>
</p>
<p class="p3"></p>
<p class="p3">
<span>Cijeneći navode optužbe, odbranu optuženih, provedene dokaze i utvrđeno činjenično stanje, sud nalazi da su optuženi izvršili krivično djelo otmica iz čl.164 st.1 Krivičnog zakonika (Kz-a), na način, u vrijeme i na mjestu kako je to bliže precizirano izrekom presude.  </span>
</p>
<p class="p3"></p>
<p class="p3">
<span>Dakle, polazeći od svih izvedenih dokaza, sud je nesumnjivo utvrdio da se, dana 06.11.2010.godine, oko 10-11 časova, kada je izašao iz zgrade u kojoj stanuje, ispred ulaza, oštećeni A. sreo sa optuženim M. A., koji je izašao iz vozila B., nikšićkih registarskih oznaka, čiji vozač je bio optuženi B. J.. Optuženi M. je pozvao oštećenog da uđe u vozilo, pa pošto je ovaj odbio, uhvatio ga je za rame lijeve ruke, ugurao na zadnje sjedište i sio pored njega, nakon čega je optuženom B. rekao da ga odveze do njegovog iznajmljenog stana u Bulevaru ..., kako bi presvukao farmerice, jer je primijetio da su pocjepane. Kada su došli do zgrade u kojem se nalazi pomenuti stan, optuženi M. je oštećenom rekao da pođe sa njim do stana, nakon čega su njih dvojica izašli iz vozila, u kojem je ostao optuženi B., jer mu je optuženi M. rekao da ga sačeka. Po dolasku u stan, optuženi M. je sa telefona oštećenog, koji mu je oduzeo još prilikom susreta, pozvao optuženog B. i pitao ga da mu nije u vozilu ostao telefon, da bi potom pozvao optuženog T., rekavši mu “Dođi, on je tu”, nakon čega je u stan došao optuženi B., a nedugo poslije njega i optuženi T.. Optuženi T. se obratio oštećenom, rekao da mu duguje 30.000 €, više puta ga udario u predjelu glave otvorenim dlanom (šamar), i tražio od njega da reguliše vlasništvo nad kućom koju je oštećeni prodao optuženom M., a koja se i dalje vodila na ranijeg vlasnika N. U.. Nakon toga je uzeo nož sa jednog stočića i zaprijetio oštećenom da će ga zaklati, rekavši mu da ide do N., a da on razmišlja dok se ne vrati, a potom je izašao i pozvao optuženog M. do pred vrata stana, i tada mu rekao “Veži ga i drži ga ovdje", nakon čega se optuženi M. vratio u unutrašnjost stana, zaključao vrata istog i oštećenom koji je bio u dnevnoj sobi, vezao ruke i noge a zatim ga odveo u ostavu gdje mu je prethodno stavio jednu stolicu na koju je sio, nakon čega je optuženom B. rekao da izađe iz stana, stane kod lifta i osluškuje, a potom ušao u ostavu kod oštećenog, zatvorio vrata iste i vikao iz svega glasa, a kada je izašao, pitao je optuženog B. da li je šta čuo, a ovaj mu rekao da se ništa ne čuje, nakon čega je zaključao vrata ostave, i sa optuženim B. napustio stan, ostvaljajući u istom pojačan ton na televizoru. Oštećeni je, nakon nekog vremena, uspio da se oslobodi, ramenom razvalio vrata ostave i izašao na terasu, pa preko te i susjedne terase, razbivši staklo, ušao u susjedni stan, odakle je pozvao policiju. </span>
</p>
<p class="p3"></p>
<p class="p3">
<span>Iznijeto činjenično stanje je prije svega utvrđeno iz iskaza oštećenog A. A., datog pred istražnim sudijom ovog suda, a koji je potvrđen pisanim dokazima pročitanim na glavnom pretresu - zapisnikom o uviđaju, službenom zabilješkom i fotodokumentacijom Uprave policije, iz kojih se utvrđuje gdje se nalazi stan u koji je oštećeni doveden od strane optuženog M., kao i stan u koji je prešao nakon što se odvezao, a da je u stanu gdje je isti bio zadržan, u jednoj prostoriji, čija vrata su zatečena u otvorenom položaju, sa tragovima odvaljivanja na bravi istih, pronađena drvena tapacirana stolica, a ispod nje crni kanap sintetičkog sastava, manji kabal od TV risivera, šal i majica, dok su djelovi pokidanog kanapa pronađeni i u dnevnoj sobi, a na terasi koja vodi do terase susjednog stana. Konstatovano je i da je sa spoljašnje strane prozora polomljeno staklo, te bliži izgled svih navedenih tragova, ali i nalazom i mišljenjem vještaka medicinske struke i medicinskom dokumentacijom na ime oštećenog, iz kojih je utvrđeno da je oštećeni u predmetnom događaju zadobio laku tjelesnu povredu u vidu crvenila kože u predjelu oba obraza, za koju se vještak izjasnio da je mogla biti nanijeta udarcima otvorene šake - šamarima, a što odgovara načinu na koji je oštećeni opisivao udarce koje je u predmetnim dešavanjima u predjelu glave zadobio od strane optuženog T..</span>
</p>
<p class="p3"></p>
<p class="p3">
<span>Dakle, iz iskaza oštećenog iz istrage, potvrđenog pomenutim pisanim dokazima, utvrđeno je da je optuženi M., upotrebom sile, uhvativši oštećenog A. za rame lijeve ruke, istog ugurao u vozilo optuženog B., i sio pored njega na zadnjem sjedištu, nakon čega ga ih je optuženi B., na traženje optuženog M., odvezao do iznajmljenog stana ovog optuženog, čime je optuženi M., opisanim radnjama, nesumnjivo preduzeo radnju odvođenja oštećenog, jer je protivno njegovoj volji, budući da je isti prethodno odbio njegov poziv da pođe sa njim i uđe u vozilo optuženog B., istog silom ugurao u auto, i odveo do svog iznajmljenog stana. Po dolasku u stan, optuženi M. je, kako je to dalje utvrđeno, sa telefona oštećenog (koji mu je prethodno oduzeo), pozvao optuženog T., koji je došao i od oštećenog zahtijevao da, na ime navodnog duga oštećenog prema njemu, od 30.000 €, reguliše vlasništvo nad kućom koju je oštećeni ranije fiktivno prodao optuženom M., ali se ista i dalje vodila na prvobitnog vlasnika U.. Tom prilikom, optuženi T. je išamarao oštećenog i istom prijetio nožem da će ga zaklati i da razmisli o tome dok se on ne vrati iz N., a prije nego je napustio stan, pozvao je optuženog M., i rekao mu, a što je oštećeni dobro čuo: "veži ga i drži ga ovdje", nakon čega je optuženi M. oštećenom vezao ruke i noge i zaključao ga u ostavi stana. Dakle, nesumnjivo je da je optuženi T., u namjeri da oštećenog prinudi da nešto učini - reguliše vlasništvo nad kućom koju je ugovorom (ugovor o kupoprodaji nepokretnosti Ov.br.24569/10, od 08.07.2010.godine) ranije fiktivno prodao optuženom M., istog više puta udario u predjelu oba obraza i prijetio mu nožem da će ga zaklati, rekavši mu da razmisli o tome, te je u toj namjeri i rekao optuženom M. da veže oštećenog i da ga drži u stanu, a što je ovaj učinio, vezavši oštećenom ruke i noge i zaključavši ga u ostavi, čime su istom oduzeli i ograničili slobodu kretanja. </span>
</p>
<p class="p3"></p>
<p class="p3">
<span>Optuženi T. u odbrani ne spori da je, pošto je došao u stan, išamarao oštećenog, ali navodi da je to uradio ne zbog njegovih dugovanja, već zbog toga jer se na to zakleo, budući da ga je isti više puta lagao, izbjegavao i krio se. Isto tako ne spori da je kritičnom prilikom nožem prijetio oštećenom da će ga zaklati, ali negira da je optuženom M. rekao da veže oštećenog i istog drži u stanu do njegovog povrataka. Međutim, ovakva odbrana optuženog T. nije samo opovrgnuta iskazom oštećenog A. iz istrage, koji je sud u cjelosti prihvatio kao istinit, već je ista u suprotnosti i sa odbranom optuženog M., koji je jasno naveo da je optuženi T. išamarao oštećenog zbog (navodnog) duga, a potom mu prijetio nožem, te tražio od njega da ga veže, a što je ovaj i učinio, a potom i zaključao u ostavi (čime je istovremno potvrđen i iskaz oštećenog iz istrage). Tačno je da je optuženi M. objasnio da je pristao da na traženje optuženog T. veže oštećenog, samo zbog toga što je mislio da će, ako ga posluša, optuženi T. skloniti nož kojim je prijetio istom i napustiti stan. Međutim, iz iskaza oštećenog iz istrage, u dijelu u kojem opisuje sam čin svog vezivanja od strane optuženog M., je utvrđeno da se optuženi M., pošto je optuženi T. napustio stan, vratio u unutrašnjost istog, zaključao ulazna vrata, nakon čega je prišao oštećenom u dnevnoj sobi i istom prvo vezao noge, a zatim i ruke sa prednje strane, i to nakon što ga je oštećeni zamolio da mu ih ne veže na leđa, jer će to dovesti do toga da otežano diše zbog debljine, nakon čega je najprije mislio da oštećenog zatvori u kupatilu, ali se predomislio pa je istog zaključao u ostavi, prethodno odustavši od toga da mu veže i usta, jer mu je oštećeni obećao da neće vikati. Dakle, sve navedeno upućuje na zaključak da je optuženi M., potpuno svjesno i voljno htio da sprovede u djelo ono što je od njega tražio optuženi T., da oštećenog veže i drži u stanu, sam osmislivši način na koji će to da uradi, a u skladu sa uslovima u kojima se zatekao, kako je to utvrđeno iz iskaza oštećenog iz istrage, a u bitnom proizilazi i iz odbrane optuženog M., te da se ne radi o radnjama koje su samo trebala da stvore privid kod optuženog T. da će ga optuženi M. poslušati, a sve u cilju navodnog pokušaja ovog optuženog da smiri konfliktnu situaciju koja je obuhvatala verbalni napad i ugrožavanje i narušavanje tjelesnog integriteta oštećenog kroz psovke, šamaranja i prijetnju nožem od strane optuženog T.. Uostalom, iz iskaza oštećenog iz istrage je utvrđeno da optuženi T. nije ni bio u stanu kada je optuženi M. započeo sa vezivanjem oštećenog, a što dodatno opovrgava ovakvu odbranu optuženog M.. Na kraju, da se radi o voljnom činu od strane optuženog M.,  potvrđeno je time što je, pored toga što je oštećenom vezao ruke i noge, optuženi istog zaključao u ostavi stana, a potom, kako je to dalje utvrđeno, od optuženog B. tražio da izađe iz stana i provjeri da li bi se čula vika oštećenog, te je njegova odbrana da je to učinio "jer je bio u šoku i bojao se povratka optuženog T.", ocijenjena samo kao nevješt i neubjedljiv pokušaj opravdanja tog čina. S toga, sud nije prihvatio odbrane optuženih T. i M. (koje su i međusobno kontradiktorne) u dijelu u kojem su u suprotnosti sa iskazom oštećenog iz istrage, koji je sud ocijenio kao istinit i nepristrasan, ocijenivši da takvim odbranama optuženi očigledno pokušavaju da ublaže, odnosno izbjegnu krivicu za svoje postupanje u predmetnom događaju.</span>
</p>
<p class="p3"></p>
<p class="p3">
<span>S toga su, postupajući na naprijed opisan način, optuženi M. i T., nesumnjivo preduzeli radnje koje su u zakonu inkriminisane kao radnje izvršenja krivičnog djela otmica iz čl.164 st.1 Krivičnog zakonika, jer je optuženi M., upotrebom sile, oštećenog A. odveo do svog iznajmljenog stana, a potom, na traženje optuženog T., koji je prethodno prema oštećenom upotrijebio silu (udaranje otvorenim dlanom - šamaranje) i prijetnju (nožem), zadržao oštećenog u stanu, njegovim vezivanjem i zaključavanjem u ostavi, a sve u namjeri da istog prinude da nešto učini - reguliše vlasništvo nad pomenutom kućom U., za koju je oštećeni ranije potpisao ugovor kojim je pravo svojine na istoj prenio na optuženog M., a koja kuća se još uvijek vodila na ime ranijieg vlasnika.</span>
</p>
<p class="p3"></p>
<p class="p3">
<span>U odnosu na optuženog B. J., polazeći od svih izvedenih dokaza, sud nije mogao da izvede nesumnjiv zaključak o učešću ovog optuženog u odvođenju oštećenog do iznajmljenog stana optuženog M., zajedno sa ovim optuženim. Naime, optuženi B. se branio da se ispred zgrade oštećenog našao drugim povodom, jer se prethodno bio dogovorio sa optuženim M. da izađu na piće, te da dođe kolima po istog, koji je bio kod svoje majke, za koju je i sam oštećeni potvrdio da živi u njegovom komšiluku, a što je u saglasnosti sa odbranom optuženog M. i nijednim izvedenim dokazom optužbe nije dovedeno u sumnju. S toga, sud nije mogao izvesti zaključak da su ovi optuženi stajali u vozilu optuženog B., u dvorišnom dijelu zgrade oštećenog, sa namjerom da sačekaju izlazak istog, a u cilju njegovog navodnog odvođenja do iznajmljenog stana optuženog M., već je mišljenja da optuženi zaista i jesu imali namjeru da se nađu i odu na piće, a da je njihov susret sa oštećenim na naprijed utvrđen i opisan način posljedica čiste slučajnosti, a optuženi B. je osnovano mogao zaključiti da je razlog njihovog odlaska na stan optuženog M. to što je ovaj optuženi htio da presvuče pocijepane farmerice, sa kojeg razloga je i zatražio od optuženog B. da ga vozilom odveze do stana, a što je i sam oštećeni čuo i u iskazima iz istrage i sa glavnog pretresa potvrdio. Iz iskaza oštećenog iz istrage je dalje utvrđeno da je i ovaj optuženi došao u stan optuženog M., i to prije optuženog T., zbog čega je bio prisutan tokom dešavanja u stanu, ali da nije preduzimao nikakve konkretne radnje („samo gleda i ništa ne priča“), sve do trenutka kada je, na traženje optuženog M., a pošto je ovaj vezao oštećenog i odveo ga u ostavu, izašao iz stana, stao kod lifta i osluškivao, dok je optuženi M. ostao u ostavi kod oštećenog, zatvorio vrata iste i vikao, a sve u cilju da provjere da li se išta čuje, za slučaj da oštećeni bude vikao i zvao upomoć, budući da mu nijesu bila vezana usta. Navedeno je utvrđeno iz iskaza oštećenog iz istrage i prihvaćeno kao istinito, dok je time istovremeno i opovrgnuta odbrana optuženog B., da se za vrijeme dešavanja u stanu optuženog M., nalazio na terasi, te da u istima nije učestvovao. To što je oštećeni kasnije, na glavnom pretresu, naveo da je optuženi B. došao u stan optuženog M. nedugo poslije njega i ovog optuženog, ali da ne zna gdje je isti bio tokom daljih dešavanja u stanu, te na taj način potvrdio njegovu odbranu, je po ocjeni suda samo pokušaj da ovom optuženom pomogne u postupku.</span>
</p>
<p class="p3"></p>
<p class="p3">
<span>Upravo se na opisanim radnjama i zasniva krivica optuženog B. J.. Naime, ovaj optuženi, je, kako je to utvrđeno iz iskaza oštećenog iz istrage, bio prisutan kad je optuženi T. prijetio oštećenom nožem, prethodno ga više puta udarajući otvorenim dlanom u predjelu glave, kada je tražio od njega da reguliše vlasništvo nad kućom, a isto tako je bio prisutan i kada je ovaj optuženi, optuženom M. rekao da veže oštećenog i da ga drži u stanu, kao i kada je optuženi M. istog vezao i zaključao u ostavi. Po mišljenju suda, optuženi B., bez obzira što nije neposredno učestvovao u nekoj od radnji kojima je prisustvovao, a koje su preduzeli optuženi M. i T., saglasio se sa radnjama ovih optuženih, budući da nije ništa preduzeo na planu njihovog spriječavanja, niti ograđivanja od istih. Međutim, sve i da se prihvati da ovaj optuženi nije ni bio prisutan preduzimanju svih naprijed opisanih radnji, odnosno da je bio na terasi stana, isti je, prihvativši da na traženje optuženog M. izađe iz stana i osluškuje, a sve u cilju provjere da li bi se eventualno čula vika oštećenog iz ostave, istovremeno postao aktivni učesnik u izvršenju predmetnog krivičnog djela, jer je, kroz preduzete opisane radnje, uz usvajanje djela kao svoga, lično doprinio njegovom izvršenju, učestvujući u pojedinoj od radnji pomoću kojih se, u sklopu radnji optuženih M. i T., ostvaruje predmetno krivično djelo. </span>
</p>
<p class="p3"></p>
<p class="p3">
<span>Kroz opisano postupanje optuženih ogleda se i njihov psihički odnos prema izvršenom krivičnom djelu. Naime, optuženi M. je oštećenog, protivno njegovoj volji, ugurao u vozilo optuženog B. i odveo ga do svog iznajmljenog stana, nakon čega je pozvao optuženog T., koji je došao i oštećenog šamarao više puta i prijetio mu nožem da će ga zaklati, a potom naložio optuženom M. da istog veže i drži u stanu dok se on ne vrati iz N., nakon čega je optuženi M. oštećenom vezao noge i ruke i zaključao ga u ostavi stana, te su isti bili svjesni da oštećenom protivpravno oduzimaju i ograničavaju slobodu kretanja, što su i htjeli, u namjeri da istog prinude da na ime navodnog duga prema optuženom T., reguliše vlasništvo nad kućom koju je prodao optuženom M., te su postupali sa direktnim umišljajem. Takođe, i iz ponašanja optuženog B. se nesumnjivo zaključjuje da se isti saglasio sa radnjama optuženih M. i T. i pri tome sa umišljajem u bitnom doprinio izvršenju krivičnog djela, na način što je izašao iz stana i osluškivao da li se čuje vika optuženog M., koji je ušao u ostavu kod oštećenog i zatvorio vrata iste, pa potom glasno vikao iz ostave, pri čemu su kako optuženi B., tako optuženi T. i M., djelo htjeli kao svoje i kao zajedničko, postupajući u konkretnom slučaju sa direktnim umišljajem. </span>
</p>
<p class="p3"></p>
<p class="p3">
<span>Optužnicom se optuženima stavlja na teret, da su kritičnom prilikom postupali na organizovan način. Organizovanje predstavlja stvaranje grupe ili udruženja, plana za vršenje krivičnih djela, dodjelu uloga pojedinim pripadnicima i uopšte preduzimanje organizacionih mjera neophodnih za funkcionisanje grupe i obavljanje onoga zbog čega je i stvoreno. Međutim, iz dokaza izvedenih tokom postupka sud nije mogao izvesti drugi zaključak osim da su optuženi, radnje koje su preduzimali preduzimali shodno datoj situaciji i dogovoru koji je sklapan na licu mjesta, u zavisnosti od okolnosti u kojima su djelovali i daljeg razvoja situacije. Prvo, nijednim dokazom optužbe nije osporena odbrana optuženih M. i B., da su kritične prilike imali namjeru da izađu na piće, te da je optuženi B. tim povodom i došao vozilom po optuženog M. koji je bio kod svoje majke, odnosno nijednim dokazom optužbe nije dokazano da su ovi optuženi imali unaprijed smišljeni plan, i u okviru njega podijeljene zadatke, odnosno da zajedno sačekaju i dovedu oštećenog do iznajmljenog stana optuženog M., kako ih to tereti zastupnik optužnice. Tim prije, što iz odbrane ovih optuženih proizilazi, a što je sve potvrdio i oštećeni, da majka optuženog M., kod koje je isti bio kritičnog dana, živi u komšiluku oštećenog, a da su se optuženi i oštećeni vozilom uputili do stana optuženog M. kako bi ovaj optuženi presvukao pocijepane farmerice. Po optužnici uloga optuženog B., u predmetnom događaju osim što je imao zadatak da doveze oštećenog svojim vozilom do stana M. (zajedno sa ovim optuženim), isti je imao zadatak i da svojim prisustvom u stanu još više zastraši oštećenog. Međutim, činjenica da ovaj optuženi nije izašao iz vozila i pošao do stana istovremeno sa optuženim M. i oštećenim, te da je oštećni čuo, a što je u istrazi i naveo, da mu je optuženi M. rekao da ga sačeka, a da je u stan došao nakon njih dvojice, i to, kako je u odbrani objasnio, da provjeri da li je optuženi M., koji ga je prthodno i pozvao sa telefona oštećenog da ga pita da li mu je u njegovom vozilu ostao telefon, isti našao ne potvrdjuje navode optužbe. U prilog naprijed iznijetom zaključku suda da su djelovanja optuženih stihijska ide i činjenica da do vezivanja oštećenog dolazi tek pošto je u stan došao optuženi T., i to tako što je ovaj optuženi, napuštajući stan, pozvao optuženog M. ispred ulaznih vrata i istom rekao “Veži ga i drži ga ovdje”, što je utvrđeno iz iskaza oštećenog iz istrage koji je i to dobro čuo. Iz tog iskaza oštećenog je takođe utvrđeno i da je optuženi M., za vezivanje oštećenog koristio sintetički kanap od trenerke i kabala od resivera (što je potvrđeno i tragovima zatečenim prilikom uviđaja, navedenim u zapisniku o uviđaju i prikazanim u fotoelaboratu), a da je oštećenog, kome je vezao ruke i noge, najprije htio zatvoriti u kupatilu, ali se predomislio i za to odabrao prostoriju pored - ostavu, što sve navodi na zaključak da ni vezivanje oštećenog nije bilo unaprijed planirano, naročito ako se pođe od toga koja su sredstva za to upotrijebljena. Na kraju, nakon što je optuženi M. postupio na način kako mu je to naložio optuženi T., tek tada on traži od optuženog B. da provjeri da li se kod lifta čuje vika iz stana, za slučaj da oštećeni bude vikao i dozivao pomoć, jer je, na njegovu molbu, odustao od toga da mu veže usta. S toga se, sa svega iznijetog, jedino može i zaključiti da između optuženih nije bilo prethodnog dogovora u vezi radnji koje treba preduzeti u predmetnom događaju, pa samim tim se njihove radnje ne mogu okarakterisati kao postupanje na organizovan način, zbog čega su oglašeni krivim za krivično djelo otmica iz čl.164 st.1 Krivičnog zakonika. </span>
</p>
<p class="p3"></p>
<p class="p3">
<span>U skladu sa iznijetim, sud je izmijenio činjenični opis dat u dispozitivu optužnice, u pogledu toga da je postojao dogovor između optuženih T. i M. o vezivanju oštećenog i njegovom zaključavanju u ostavi stana, a kako je to predstavljeno izrekom presude, nalazeći da time nije prekoračen identitet optužnog akta.</span>
</p>
<p class="p3"></p>
<p class="p3">
<span>U odnosu na iznijeto, oštećeni je neke činjenice drugačije predstavio na glavnom pretresu, pa je tako naveo da je optuženi M., nakon susreta, uporno insistirao da uđe u auto, na šta je on na kraju i pristao, a da ga isti nije ugurao u vozilo, već ga je samo blago rukom uhvatio za mišicu nakon čega je on ušao, te da je optuženi tokom vožnje sjedio na mjestu suvozača, dok je on sjedio pozadi, i da je u svakom trenutku mogao da napusti vozilo, a da mu je, kada su stigli do stambene zgrade optuženog M., isti rekao da pođe sa njim u stan, dok je optuženi B. ostao u vozilu, a ne sjeća se da li je optuženi M. i njemu nešto rekao, te da je mogao da ne ode sa optuženim M., ali i da ode u trenutku kad su izašli iz vozila i krenuli prema ulazu zgrade, a kojom prilikom je on išao za M., koji je išao prvi. Dalje je naveo da je optuženi T., kad je došao, bio strašno nervozan, pitao ga zašto se krije i zašto mu se ne javlja, i rekao mu da se zbog toga i zakleo u djecu da će ga išamarati kad ga vidi, nakon čega je počeo da ga šamara, a potom mu prijetio nožem, govorivši "ima sad da te koljem, što se kriješ od mene i što bježiš", da bi zatim rekao da ide za N. i izašao iz stana, a za njim je izašao i optuženi M., pa su njih dvojica pričali ispred ulaznih vrata stana, ali nije mogao da razumije o čemu, dok je na kraju naveo da je i optuženi B. bio prisutan kad je došao optuženi T., ali ne zna gdje se isti nalazio tokom predmetnih dešavanja, odnosno da li je ili nije bio u stanu. Sam način na koji ga je vezao optuženi M. i ostavio u ostavi zaključanog do trenutka dok se sam nije oslobodio, u bitnom je predstavio na isti način. </span>
</p>
<p class="p3"></p>
<p class="p3">
<span>Objašnjavajući navedene razlike, oštećeni je naveo da je tačno ono što je rekao na glavnom pretresu, a da je njegov iskaz iz istrage u tom dijelu vjerovatno posljedica toga što nije dobro razumio pitanja istražnog sudije ili ga je isti pogrešno shvatio. Međutim, ovakvo objašnjenje sud nije prihvatio, cijeneći ga neubjedljivim i nelogičnim. Naime, oštećeni je, prilikom saslušanja u istrazi, od strane istražnog sudije ovog suda, čuo glasno kazivanje svoje izjave na zapisniku, te istu priznao za svoju i svojeručno potpisao, a što je sve i konstatovano u zapisniku o njegovom saslušanju. Na taj način, oštećeni je potvrdio njenu vjerodostojnost, odnosno da na istu nije imao prigovora i primjedbi, već da je tačno unijeto sve ono što je i rekao tokom saslušanja. Osim toga, oštećeni je sve bitne činjenice koje se tiču krivičnog djela koje se optuženima stavlja na teret iznio u slobodnom kazivanju, iznoseći sve ono što mu je poznato o predmetu postupka, i to na jasan, određen, detaljan i ubjedljiv način, zbog čega ih je sud prihvatio kao nesumnjivo istinite, a ovo tim prije što su iste potvrđene i drugim, prvenstveno pisanim dokazima pročitanim na glavnom pretresu, dok se pitanja istražnog sudije, koja navodno "nije dobro razumio", nijesu odnosila na te činjenice, već na odnose koji su postojali između oštećenog i optuženih M. i T., te pojedine druge okolnosti koje su prethodili predmetnom događaju i bili svojevrsan povod istog, ali nijesu neposredno vezani za krivično djelo za koje su optuženi oglašeni krivim, o čemu se sud već izjasnio. S toga je iskaz oštećenog sa glavnog pretresa, u dijelu pomenutih razlika, u kojem isti potvrđuje odbrane optuženih, ocijenjen kao dat sa ciljem da istim olakša njihov položaj u postupku. </span>
</p>
<p class="p3"></p>
<p class="p3">
<span>Oštećeni A. A. je i istrazi objasnio da je obavljajući poslove građevinskog preduzimača, upoznao optužene M. A. i T. B., koji se bavio proizvodnjom aluminijumske i PVC bravarije, a sa istim je poslovno sarađivao. Za vrijeme njihove poslovne saradnje T. je ostao dužan 17.000 €, ali je dug vratio u nekoliko navrata, i to u iznosu od 24.000 €, koji je podrazumijevao glavni dug i kamate zbog zadocnjenja sa njegovom isplatom. Međutim, u martu 2010.godine, optuženi T. ga je zvao i rekao da mu je na ime kašnjenja u plaćanju onog duga dužan još 10.000 €, dok ga je u julu obavijestio da njegova dugovanja po tom osnovu iznose 15.000 €, kada ga je i prisilio da potpiše ugovor da plac i kuću u selu P., koje je prethodno kupio od N. U., a koje nepokretnosti se vode na ime N. oca, U. F., prodaje optuženom M., a potom je sa obojicom optuženih taj ugovor ovjerio u sudu. U septembru, optuženi T. ga je obavijestio da njegov dug iznosi 20.000 € i tražio od njega da pripremi papire na osnovu kojih bi se pomenuta kuća uknjižila na njega, a potom i 3.000 € kao kamatu na ime ovog duga. Početkom novembra oštećeni je boravio u S., a petog novembra se vratio u Crnu Goru, da bi ga istog dana, oko 20 časova, optuženi M. tražio na kućnoj adresi, ali ga nije zatekao, jer je isti boravio u B..</span>
</p>
<p class="p3"></p>
<p class="p3">
<span>Na glavnom pretresu, oštećeni je znatno drugačije predstavio naprijed navedene činjenice, pa je naveo da je optuženom T. bio dužan 15.000 €, ali da se nije radilo o njegovom ličnom dugu, već je navedeni iznos predstavljao navodni dug njegovog poznanika, izvjesnog Dž., kojem je ovaj optuženi radio bravariju, a za kojeg je oštećeni garantovao da će isplatiti pomenutu dogovorenu cijenu. Međutim, kako Dž. nije platio ništa od cijene, obaveza plaćanja duga je pala na njega, a kao garanciju da će taj dug biti izmiren oštećeni je onu kuću koju je kupio od U., a koju nije preveo na svoje ime, potpisao optuženom M., dok optuženom T. ne vrati pomenuti dug, obzirom da nije imao novca. Objašnjavajući razlog zbog kojeg je navedene činjenice po prvi put pomenuo tek na glavnom pretresu, oštećeni je naveo da je u vrijeme kada je davao iskaz istražnom sudiji bio potpuno zaboravio da je optuženom T. garantovao za Dž., te da se toga sjetio u međuvremenu, a da je sve do tada mislio da optuženi T. od njega traži nešto što mu ne duguje. </span>
</p>
<p class="p3"></p>
<p class="p3">
<span>Ovakvo objašnjenje je za sud neprihvatljivo, jer se radi o znatnoj novčanoj sumi koju oštećeni navodno duguje kao garant, te je nezamislivo da je isti nije imao u vidu, da o njoj nije razmišljao, odnosno da je na dug zaboravio, obzirom da bi svaki dug u pomenutom novčanom iznosu, po mišljenju suda, bio svakodobno opterećenje licu koje je obavezno da ga isplati. U skladu sa ovakvim rezonovanjem je i činjenica da ni optuženi T., koji je navodni povjerilac ovog duga, iznoseći odbranu u istrazi i na glavnom pretresu, nije pomenuo, a što bi bilo potpuno logično, da je izvodio radove za izvjesnog Dž. i da mu je tada oštećeni ostao dužan, jer je bio navodni garant da će ovaj njegov poznanik platiti izvršene radove. Sa navedenog, iskaz oštećenog sa glavnog pretresa i u onom u dijelu u kojem je isti naveo da je bio obavezan da umjesto izvjesnog Dž. vrati dug optuženom T. sud nije prihvatio, nalazeći da ovakvim prikazivanjem činjenica oštećeni nastoji da olakša položaj optuženom T. u postupku, pokušavajući da predstavi sudu da je ovaj optuženi imao povoda za naprijed opisane postupke koje je preduzimao i na neki način ih opravda. </span>
</p>
<p class="p3"></p>
<p class="p3">
<span>Na kraju, sud je, cijeneći iskaze oštećenog iz istrage i sa glavnog pretresa, odbranu optuženog T., pa i odbranu optuženog M., imajući u vidu i sadržinu</span><span class="s1"> </span><span>ugovor o kupoprodaji nepokretnosti Ov.br. 24569/10, od 08.07.2010.godine, u koji je izvršen uvid na glavnom pretresu, mogao da zaključi da su između optuženog T. i oštećenog A., obzirom da su isti poslovno sarađivali, postojali određeni dužničko-povjerilački odnosi. Na koji način su oni došli u takve odnose, odnosno na koji način su i da li su te svoje odnose i razriješili, za sud je manje značajno, jer za postojanje krivičnog djela otmice nije od uticaja da li oštećeni optuženima duguje novac, odnosno da li je taj novac u medjuvremenu vratio.</span>
</p>
<p class="p5"></p>
<p class="p3">
<span>Odlučujući o visini kazne koju će izreći optuženima sud je cijenio sve okolnosti propisane u čl.42 Krivičnog zakonika. Od olakšavajućih okolnosti na strani optuženog M. A. sud je cijenio njegove lične prilike, koje se ogledaju u tome da se radi o mladoj osobi, studentu III godine Pravnog fakulteta, lošeg imovnog stanja, te da je isti neosuđivan, a na strani optuženog T. B. kao olakšavajuće okolnosti cijenio je činjenicu da je isti oženjen, otac dvoje maloljetne djece koje je po zakonu dužan da izdržava, da ranije nije osuđivan, te da je djelo izvršio u stanju bitno smanjene uračunljivosti, što je utvrđeno iz nalaza i mišljenja komisije vještaka, od 14.04.2011.godine, dok je na strani optuženog B. J., kao olakšavajuću okolnost cijenio njegovu mladost. Od otežavajućih okolnosti na strani optuženih sud nije nijednu posebno konstatovao, pa tako nije, kao otežavajuću okolnost optuženom B., cijenio ni raniju osuđivanost presudom Višeg suda u Podgorici K.br.51/08 od 11.03.2010.godine, zbog krivičnog djela neovlašćena proizvodnja, držanje i stavljanje u promet opojnih droga iz čl.300 st.1 Krivičnog zakonika, na sedam mjeseci zatvora, jer se ne radi o istovrsnom krivičnom djelu. Osim navedenih okolnosti, sud je, prilikom omjeravanja kazne, cijenio i konkretne radnje koje su optuženi preduzimali prilikom izvršenja predmetnog krivičnog djela. Sve istaknute olakšavajuće okolnosti utvrđene na strani optuženih sud je cijenio kao naročito olakšavajuće, pa je istima izrekao kazne zatvora ispod zakonskom minimuma propisane kazne za predmetno krivično djelo, odnosno optužene M. i T. je osudio na kazne zatvora od po osam mjeseci, a optuženog B. na kaznu zatvora u trajanju od pet mjeseci, smatrajući da će se izrečenim kaznama ostvariti svrha kažnjavanja predviđena čl.32 Krivičnog zakonika, a u okviru opšte svrhe kažnjavanja iz čl.4 Krivičnog zakonika, odnosno da će se istim uticati na optužene, ali i na druge da ubuduće ne čine krivična djela. Shodno odredbi čl.51 Krivičnog zakonika, optuženim se u izrečene kazne zatvora uračunava vrijeme provedeno u pritvoru, i to optuženom M. i T. od 06.11.2010. do 21.04.2011.godine, a optuženom B. od 08.11.2010. do 21.04.2011.godine.</span>
</p>
<p class="p5"></p>
<p class="p3">
<span>Kako su optuženi oglašeni krivim, presudom su obavezani, na osnovu čl.226 i 229 Zakonika o krivičnom postupku, da na ime troškova krivičnog postupka solidarno uplate ovom sudu iznos od 71,50 €, koji se odnosi na troškove vještačenja vještaka medicinske struke dr K. N. u istrazi i na glavnom pretresu, a optuženi T. B. i iznos od 1.053,00 €, koji se odnosi na nagradu i naknadu troškova njegovog branioca po službenoj dužnosti pred policijom u iznosu od 250,00 € i nagradu i naknadu troškova članova komisije vještaka na ime obavljenog psihijatrijskog vještačenja u ukupnom iznosu od 803,00 €, dok su na ime sudskog paušala optuženi obavezani da uplate iznos od po 100,00 €, koji je odmjeren shodno složenosti i trajanju postupka, te imovnom stanju optuženih, sve u roku od 15 dana po pravosnažnosti presude. </span>
</p>
<p class="p3"></p>
<p class="p3">
<span>Sud je cijenio i ostale izvedene dokaze, ali je našao da isti nijesu od uticaja na donošenje drugačije odluke.</span>
</p>
<p class="p5"></p>
<p class="p3">
<span>Na osnovu izloženog, odlučeno je kao u izreci.</span>
</p>
<p class="p4"></p>
<p class="p4">
<span class="s1">VIŠI SUD U PODGORICI</span>
</p>
<p class="p4">
<span>Dana, 13.02.2013.godine</span>
</p>
<p class="p2"></p>
<p class="p2">
<span class="s1">PREDSJEDNIK VIJEĆA-SUDIJA </span>
</p>
<p class="p3">
<span>                                                                                                 Vesna Moštrokol, s.r.</span>
</p>
<p class="p6"></p>
<p class="p3">
<span class="s1">PRAVNA POUKA:</span><span>Protiv ove presude dozvoljena je žalba Apelacionom sudu Crne Gore u roku od 15 dana od dana prijema pismenog otpravka iste, a preko ovog suda.</span>
</p>
<p class="p3"></p>
<p class="p3">
<span>Tačnost otpravka ovjerava namještenik suda  </span><span class="s2">Anka Raković</span>
</p>
<p class="p7"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:center;hyphenate:auto;font-family:Arial;font-size:12pt;}
.p2{margin-bottom:0.083333336in;text-align:center;hyphenate:auto;font-family:Arial;font-size:12pt;}
.p3{text-indent:0.5in;margin-left:4.0in;margin-bottom:0.083333336in;text-align:start;hyphenate:auto;font-family:Arial;font-size:12pt;}
.p4{text-indent:0.5in;text-align:justify;hyphenate:auto;font-family:Arial;font-size:12pt;}
.p5{text-indent:0.5in;margin-bottom:0.083333336in;text-align:justify;hyphenate:auto;font-family:Arial;font-size:12pt;}
.p6{text-align:center;hyphenate:auto;keep-with-next.within-page:always;font-family:Arial;font-size:12pt;}
.p7{text-align:start;hyphenate:auto;font-family:Times New Roman;font-size:12pt;}
.p8{text-align:start;hyphenate:auto;font-family:Arial;font-size:12pt;}
.p9{text-align:justify;hyphenate:auto;font-family:Arial;font-size:12pt;}
.p10{text-indent:0.5in;text-align:center;hyphenate:auto;keep-with-next.within-page:always;font-family:Arial;font-size:12pt;}
.s1{font-weight:bold;}
</style>
<meta content="rahmo.banda" name="author">
</head>
<body class="b1 b2">
<p class="p1">
<!--Image link to '0.jpg' can be here-->
</p>
<p class="p2">
<span class="s1">U IME CRNE GORE</span>
</p>
<p class="p3">
<span class="s1">K.br. 58/2013</span>
</p>
<p class="p4"></p>
<p class="p4">
<span class="s1">OSNOVNI SUD U BIJELOM POLJU,</span><span> kao prvostepeni krivični, i to sudija Rahmo Banda, kao sudija pojE.ac, uz učešće namještenika suda Ljiljane Popović, kao zapisničara, u krivičnom predmetu protiv okrivljenog F. A.a iz Bijelog Polja, zbog krivičnog djela ugrožavanje javnog saobraćaja iz čl. 339. st. 1. KZ, po Optužnom predlogu ODT iz B.Polja Kt.br. 370/12 od 12.02.2013.godine, nakon održanog, usmenog, glavnog i javnog pretresa u prisustvu Zamjenika ODT iz Bijelog Polja N. T., okrivljenog F. A.a, oštećenih K. E.a i H. D.a, a u odsustvu uredno obaviještenih oštećenih S. E.a, H. A.a i M. E.a, donio je i javno objavio dana  22.03.2013.godine:</span>
</p>
<p class="p4"></p>
<p class="p5"></p>
<p class="p6">
<span class="s1">P R E S U D U</span>
</p>
<p class="p7"></p>
<p class="p7"></p>
<p class="p4">
<span class="s1">Okrivljeni F. A.,</span><span> od oca H. i majke D. rodjene M., rodjen 02.09.1980.godine u Bijelom Polju, živi u mjestu rodjenja – Ul. Slobodana Penezića br. …, državljanin Crne Gore, pismen, završio Višu stručnu spremu, nezaposlen, oženjen, lošeg imovnog stanja, ne osudjivan.</span>
</p>
<p class="p4">
<span> </span>
</p>
<p class="p4"></p>
<p class="p1">
<span class="s1">K r i v   j e</span>
</p>
<p class="p4">
<span class="s1">Što  je :</span>
</p>
<p class="p4"></p>
<p class="p4">
<span>- dana 17.09.2012.godine oko 18,30 h, u mjestu Ribarevine, Opština Bijelo Polje, ne pridržavajući se saobraćajnih propisa ugrozio saobraćaj i doveo u opasnost život i tijelo ljudi i imovinu na način što je upravljao svojim putničkim motornim vozilom marke ''Tojota Starlet'' reg.br. BP AM ..., magistralnim putem iz pravca Mojkovca u pravcu Bijelog Polja, protivno odredbi čl. 200. ZOBS-a na putevima, pod dejstvom alkohola pri koncentraciji od 0,92 promila alkohola u krvi, usled čega je protivno odredbi čl. 27. st. 1. istog Zakona, nije vozilom kretao desnom stranom kolovoza u smjeru kretanja, već je u saobraćajnoj situaciji kada je predstojalo mimoilaženje njegovog vozila sa vozilom '' Audi'' reg.br. BR BF ..., kojim je krećući se iz suprotnog pravca svojom kolovoznom trakom upravljao oštećeni H. D., prešao na lijevu kolovoznu traku, krećući se čeonom stranom prema dolazećem vozilu '' Audi'' čime je stvorio pokretnu, blisku prepreku na putanji kretanja vozila oštećenog, nakon čega je oštećeni radi izbjegavanja sudara preduzeo bočno izmicanje vozila u lijevo, a okrivljeni bočno izmicanje vozila u desno, tako da je na desnoj kolovoznoj traci, posmatrano iz pravca kretanja okrivljenog, na udaljenosti od oko 0,83 m, udesno od uzdužne središnje linije, došlo do sudara čeonom lijevom stranom vozila okrivljenog i čeono bočnom desnom stranom vozila oštećenog, kojom prilikom su saputnici u vozilu okrivljenog zadobili lake tjelesne povrede i to: oštećeni M. E. povrede u vidu otoka sa oguljotinom kože u predjelu čela sa lijeve strane, oštećeni K. E. povrede u vidu nagnječno razderne rane na čelu, nagnječno razderne rane u predjelu donje usne i u predjelu palca desne šake, oštećeni S. E. povredu u vidu otoka sa oguljotinom kože u predjelu čela i oštećeni H. A. povrede u vidu nagnječenja mekih tkiva u predjelu glave, istegnuća vrata prvog stepena i nagnječenja grudnog koša, dok je na vozilima prouzrokovana imovinska šteta, </span>
</p>
<p class="p4"></p>
<p class="p4">
<span>-čime je  izvršio krivično djelo ugrožavanje javnog saobraćaja iz čl. 339. st. 1. Krivičnog zakonika. </span>
</p>
<p class="p4"></p>
<p class="p4">
<span>-pa mu sud primjenom citiranih zakonskih propisa i čl. 2, 4,5,13,15,32,36,42,52,53, i 54 KZ, te čl. 226, 229 i 374. ZKP-a. </span><span class="s1">i z r i č e :</span>
</p>
<p class="p4"></p>
<p class="p4"></p>
<p class="p6">
<span class="s1">USLOVNU OSUDU</span>
</p>
<p class="p7"></p>
<p class="p8"></p>
<p class="p4">
<span>Kojom mu utvrdjuje kaznu zatvora u trajanju od  30 dana /trideset dana/  i istovremeno odredjuje da se kazna neće izvršiti ukoliko okrivljeni u roku od 2. /dvije / godine, po pravosnažnosti presude,  ne izvrši neko  novo  krivično djelo.</span>
</p>
<p class="p4"></p>
<p class="p4">
<span>Obavezuje se okrivljeni da na ime paušala plati iznos od 30,00 € ( trideset eura/,  kao i na ime troškova krivičnog postupka  iznos od 313,50 € / tri stotine trinaest eura i pedeset centi /, u Budžet CG – na depozit novčanih kazni, troškova postupka i paušala,sve u roku od 15. dana po pravosnažnosti presude.</span>
</p>
<p class="p4"></p>
<p class="p9">
<span> 	Imovinsko – pravnog zahtjeva nije bilo.</span>
</p>
<p class="p9"></p>
<p class="p9"></p>
<p class="p6">
<span class="s1">O b r a z l o ž e nj e</span>
</p>
<p class="p7"></p>
<p class="p4"></p>
<p class="p4">
<span>Optužnim predlogom ODT iz Bijelog Polja Kt.br. 370/12 od 12.02.2013. godine, okrivljenom F. A.u iz Bijelog Polja, stavljeno je na teret izvršenje krivičnog djela ugrožavanje javnog saobraćaja iz čl. 339. st. 1. KZ. </span>
</p>
<p class="p4"></p>
<p class="p4">
<span>Glavni pretres je održan i zaključen u odsustvu uredno obaviještenih oštećenih S. E.a, H. A.a i M. E.a.</span>
</p>
<p class="p4"></p>
<p class="p4">
<span>Zamjenik ODT-a N. T. u završnoj riječi je izjavila, da ostaje u svemu pri podnešenom Optužnom predlogu jer iz svih izvedenih dokaza proizilazi da je okrivljeni izvršio krivično djelo koje mu je stavljeno na teret, pa je predložila sudu da ga oglasi krivim i osudi na kaznu po Zakonu. Takodje, je predložila da sud na osnovu čl. 74. KZ, okrivljenom izrekne mjeru bezbjednosti zabrane upravljanja motornim vozilima. </span>
</p>
<p class="p8"></p>
<p class="p9">
<span>	Oštećeni K. E. u završnoj riječi je izjavio, da se ne pridružuje krivičnom gonjenju protiv okrivljenog i prema njemu ne postavlja imovinsko pravni zahtjev. Oštećeni H. D. u završnoj riječi je izjavio, da se ne pridružuje krivičnom gonjenju protiv okrivljenog, i ne postavlja imovinsko pravni zahtjev prema okrivljenom F. A.u. A oštećeni S. E., H. A. i M. E. su se tokom postupka izjasnili da se ne pridružuju krivičnom gonjenju prema okrivljenom F. A.u i prema njemu ne postavljaju imovinsko – pravni zahtjev. </span>
</p>
<p class="p9"></p>
<p class="p4">
<span>Okrivljeni F. A. u svojoj odbrani datoj kod ODT u B.Polju je naveo, da se kritičnog dana kretao iz pravca Ravne Rijeke u pravcu B.Polja i da je upravljao svojim vozilom marke ‘’Tojota Starlet’’. Istakao je, da tog dana konzumirao je alkohol ali smatra da nije bio u pripitom stanju. U vozilu sa njim nalazili su se Kolić E., koji se nalazio na mjesto suvozača, S. E., H. A. i M. E.. A da se neposredno prije dogadjanja saobraćajne nezgode ispred njega kretalo nekoliko vozila, a on se kretao brzinom od oko 50 km/h, i kretao se svojom kolovoznom trakom. Posebno je istakao, da u jednom momentu kinuo, usled čega je zatvorio oči, pa je vozilom jednim dijelom skrenuo na suprotnu kolovoznu traku, kada je primijetio da mu u susret ide vozilo marke Audi. On se odmah vratio na svoju kolovoznu traku a vozač vozila Audi je tada skrenuo na moju ( njegovu) kol.traku, nakon čega je došlo do kontakta izmedju njihovih vozila. Od tog udara njegovo vozilo se pomjerilo na desnu stranu i smatra da se kontakt desio na njegovoj traci. U ovoj saobraćajnoj nezgodi zadobio je lakše tjelesne povrede kao i saputnik u njegovom vozilu K. E., a na njegovom vozilu nastupila totalna šteta i da se to vozilo vodi na Đ. D. od koga je isto kupio. Na glavnom pretresu je ponovio svoju odbranu. U završnoj riječi je izjavio, da se osjeća krivim, kaje se, žao mu je zbog saobraćajne nezgode koja se dogodila i zbog povredjivanja oštećenih, malo je bio popio, ali se nije osjećao pijan i da više ne pije i obećao u  sudu da neće ni piti alkohol. </span>
</p>
<p class="p4"></p>
<p class="p4">
<span>Radi utvrdjivanja odlučnih činjenica i krivice okrivljenog sud je u dokaznom postupku u svojstvu svjedoka saslušao oštećene K. E.a, S. E.a, H. A.a, M. E.a i H. D.a, na saglasni predlog stranaka izvršio uvid u zapisnik o uvidjaju Osnovnog državnog tužilaštva u Bijelom Polju Kt.br. 370/12 od 17.09.2012.godine, izvršio uvid u zapisnike o ispitivanju vozača da li imaju alkohola u krvi za F. A.a i H. D.a od 17.09.2012.godine, izvještaji Kliničkog centra Crne Gore o prisustvu alkohola u krvi broj 1195 od 21.09.2012.godine za F. A.a i broj 1194 od 21.09.2012.godine za H. D.a, izvršio uvid u zapisnik ‘’ Lovćen Auto’’ AD Podgorica o vršenju tehničkog pregleda PMV ‘’ Audi’’ reg.br. BR BF ... od 18.09.2012.godine i zapisnik ‘’ Lovćen Auto’’ AD Podgorica o vršenju tehničkog pregleda PMV ‘’ Tojota Starlet’’ reg.br. BP AM ... od 18.09.2012.godine, izvršio uvid u izvještaj ljekara specijaliste JZU Opšta bolnica B.Polje br. 9404 od 17.09.2012.godine izdat na ime M. E.a, izvještaj ljekara specijaliste JZU Opšta bolnica Bijelo Polje br. 9400 od 17.09.2012.godine izdat na ime K. E.a, izvještaj ljekara specijaliste JZU Opšta bolnica B.Polje br. 9402 od 17.09.2012.godine izdat na ime S. E.a, izvještaj ljekara specijaliste JZU Opšta bolnica B.Polje br. 9403 od 17.09.2012.godine izdat na ime H. A.a, pročitao nalaz i mišljenje vještaka medicinske struke dr. S. M.a sa zapisnika o saslušanju vještaka Kt.br. 370/12 od 07.12.2012.godine, pročitao nalaz i mišljenje vještaka saobraćajne struke Č. M.a od 17.12.2012.godine i dopuna nalaza i mišljenja istog vještaka sa zapisnika Kt.br. 370/12 od 27.12.2012.godine, pročitao nalaz i mišljenje vještaka specijaliste - psihijatra dr. K. G.e sa zapisnika Kt.br. 370/12 od 11.02.2012.godine, izvršio uvid u fotodokumentaciju broj 353/12 od 17.09.2012.godine sa skicom lica mjesta, sačinjenu od strane Uprave Policije - PJ Bijelo Polje i izvršio uvid u izvod iz KE na ime okrivljenog F. A.a, izdat od strane Uprave Policije - PJ Bijelo Polje od 29.11.2012.godine, pa je cijeneći ove dokaze pojE.ačno i u sveukupnosti dovodeći ih u vezi jedne sa drugima i u kontekstu sa navodima okrivljenog, shodno čl. 370. st. 3. ZKP-a, utvrdio činjenično stanje kao u izreci presude.</span>
</p>
<p class="p9"></p>
<p class="p4">
<span>Naime, odbranu okrivljenog u kojoj je istakao, da je kritičnog dana vozilom marke Tojota, upravljao svojom kol.trakom iz pravca Ravne Rijeke u pravcu B.Polja. da je u jednom momentu kinuo usled čega je zatvorio oči, pa je vozilom jednim dijelom skrenuo na suprotnu kol.traku i tada primijetio da mu u susret ide vozilo marke Audi. On se odmah vratio na svoju kol.traku. a vozač vozila Audi skrenuo na njegovu ( moju) kol.traku nakon čega je došlo do kontakta vozila. Da su se sa njim u vozilu nalazili S. E., H. A., M. E. i K. E., uz naglašavanje da je malo konzumirao alkohol i da je zadobio lakše tjelesne povrede kao i da je na vozilu imao štetu. Pa je za odbranu iznešenu na ovaj način sud cijenio kao priznanje izvršenja krivičnog djela i krivice.</span>
</p>
<p class="p4"></p>
<p class="p4">
<span>Svjedok – oštećeni H. D. u bitnom je posvjedočio da kritičnog dana svojim vozilom marke Audi, se kretao svojom kol.trakom iz pravca Ribarevina u pravcu Mojkovca, kada je u jednom momentu na udaljenosti od oko 50 m, vidio da vozilo koje mu ide u susret malo šeta i prelazi na njegovu kol.traku. on je pokušao da izbjegne tj.da ne dodje do sudara izmedju njegovog vozila i vozila iz suprotnog smjera, ali u tome nije uspio i koliko se sjeća da se udes dogodio na središnjoj bijeloj liniji i da je bio malo povrijedjen, a da se ne sjeća da li je uzeo ljekarski izvještaj. </span>
</p>
<p class="p4"></p>
<p class="p4">
<span>Sud je predhodni iskaz prihvatio kao realan i kao takav ne usmjeren na otežavanje krivice okrivljenom i istom nije prigovoreno. </span>
</p>
<p class="p4"></p>
<p class="p4">
<span>Uz predhodno izloženo idu i iskazi svjedoka – oštećenih K. E.a, S. E.a, H. A.a i M. E.a, iz kojih se utvrdjuju bitne činjenice, i koji su saglasno posvjedočili, da su se tog dana nalazili u vozilu marke Tojota, koje je vozio okrivljleni F. A., da su u mjestu Majstorovina na rijeci Bistrici uzeli alge za ribolov, da prilikom vraćanja u mjestu Ribarevine je došlo do saobraćajne nezgode izmedju vozila u kojem su oni bili i vozila Audi, koje se kretalo iz suprotnog pravca i da se to desilo iznenada, kada je F. A. kinuo, i da su tom prilikom zadobili lakše povrede. </span>
</p>
<p class="p4"></p>
<p class="p4">
<span>Iskaze predhodnih svjedoka – oštećenih sud je prihvatio, jer su jasni i odredjeni i nije im prigovoreno, a istim iskazima u znatnom je potvrdjena odbrana okrivljenog i iskaz oštećenog H. D.a.  </span>
</p>
<p class="p9"></p>
<p class="p4">
<span>Pored izloženog zapisnikom o uvidjaju Osnovnog državnog tužilaštva u Bijelom Polju Kt.br. 370/12 od 17.09.2012.godine, dati su podaci o učesnicima nezgode, zatečeno stanje lica mjesta, (položaj vozila i tragova) i podaci o nastalim posledicama u saobraćajnoj nezgodi. </span>
</p>
<p class="p4"></p>
<p class="p4">
<span>Zapisnikom '' Lovćen auto'' AD Podgorica o vršenju tehničkog pregleda PMV marke '' Tojota Starlet'' utvrdjeno je, da je sistem za kočenje i upravljanje bio u ispravnom stanju. A zapisnikom '' Lovćen auto'' AD Podgorica o vršenju tehničkog pregleda PMV marke '' Audi'', utvrdjeno je, da je isto bilo u ispravnom stanju. </span>
</p>
<p class="p4"></p>
<p class="p4">
<span>Iz izvještaja o ispitivanju da li ima alkohola u krvi za F. A.a i H. D.a od 17.09.2012.godine i izvještaji Kliničkog centra Crne Gore o prisustvu alkohola u krvi broj 1195 od 21.09.2012.godine za F. A.a, se utvrdjuje da je bio u pripitom stanju – 1,17 odnosno 0,77 promile alkohola u krvi i broj 1194 od 21.09.2012.godine za H. D.a, se utvrdjuje, da je isti u bio trijeznom stanju odnosno 0,00 promile alkohola u krvi. </span>
</p>
<p class="p4"></p>
<p class="p4">
<span>Uvidom u fotodokumentaciju broj 353/12 od 17.09.2012.godine sa skicom lica mjesta, sačinjenu od strane Uprave Policije - PJ Bijelo Polje, bliže je prikazano lice mjesta saob.nezgode, koja se dogodila u mjestu Ribarevine dana 17.09.2012.godine, tj. širi i bliži izgled lica mjesta, položaj vozila i tragova kao i vozila koja su učestvovala u nezgodi. </span>
</p>
<p class="p4"></p>
<p class="p4">
<span>U nalazu vještaka medicinske struke psihijatra dr. K. G.e od 11.02.2013.godine koji je dat na zapisniku ODT u B.Polju se vidi, koji je dat na osnovu analize alkohola u krvi izdat od KC CG br. 1195 od 21.09.2012.godine, gdje se zaključuje da je u krvi F. A.a sat vremena nakon saobraćajnog udesa nadjeno 0,77 promile apsolutnog alkohola. Da bi se odredila koncentracija alkohola u vrijeme dešavanja saobraćajnog udesa nadjena koncentracija sabira sa količinom alkohola koja je izlučena iz organizma od momenta saobraćajnog udesa do momenta vadjenja krvi. Kao faktor eliminacije uzima se konnstanta koja je najmanje 0,1, najviše 0,2, a u prosjeku 0,15 pro mila na sat, što znači da je u vrijeme saobraćajnog udesa u krvi F. A.a bilo najmanje 0,87 a najviše 0,97, a u prosjeku 0,92 pro mila akohola. Sve ove tri koncentracije alkohola pripadaju grupi pripitih stanja ili lake alkoholisanosti. Alkohol u ovim koncentracijama utiče na psihičke karakteristike neke osobe u smislu smanjene brige za posledice sopstvenog postupanja kao i dobijanja neke vrste vještačke hrabrosti. Na fizičke karakteristike alkohol u ovim koncentracijama utiče na produžene motorne sekunde, odnosno produžava se vrijeme od momenta uočavanja prepreke do momenta reagovanja i slabi fina motorna koordinacija pokreta. Sve ovo je uticalo da vozač u pripitom stanju sa koncentracijom alkohola u organizmu od 0,92 promila nije bio sposoban za bezbjednu vožnju. </span>
</p>
<p class="p4"></p>
<p class="p4">
<span>A iz nalaza i mišljenja vještaka med.struke dr. S. M.a, koji je dat u predmetu Kt.br. 370/12 od 07.12.2012.godine.godine, se vidi,</span><span class="s1"> </span><span>da je za oštećenog M. E.a od med.dokumentacije priložen ljekarski izvještaj specijaliste ortopeda OB u B.Polju od 17.09.2012.godine iz kojeg se vidi, da je pregledan zbog povreda zadobijenih u saobraćajnoj nezgodi, a klinički i objektivno bio je vidljiv otok sa oguljotinom kože u predjelu čela sa lijeve strane i navedene povrede kako pojE.ačno tako i zbirno spadaju u laku tjelesnu povredu imogle su nastati u saobraćajnoj nezgodi. A za oštećenog K. E.a od med.dokumentacije priložen je ljekarski izvještaj specijaliste ortopeda OB B.Polje od 17.09.2012.godine iz kojeg se vidi, da je klinički i objektivno bila vidljiva nagnječno razderna rana na čelu, koja je aktivno krvarila, zatim nagnječno razderna rana u predjelu donje usne i u predjelu palca desne šake, te da navedene povrede kako pojE.ačno tako i zbirno spadaju u laku tjelesnu povredu i mogle su nastati u saobraćajnoj nezgodi. A za oštećenog S. E.a od med.dokumentacije priložen je ljekarski izvještaj specijaliste ortopeda OB u B.Polju od 17.09.2012.godine, a klinički i objektivno bio je vidljiv otok sa oguljotinom kože u predjelu čela, dok drugih povreda spolja na tijelu nijebilo i da navedene povrede kako pojE.ačno tako i zbirno spadaju u laku tjelesnu povredu i mogle su nastati u saobraćajnoj nezgodi. A za oštećenog H. A.a od med.dokumentacije priložen je ljekarski izvještaj specijaliste ortopeda OB u B.Polju od 17.09.2012.godine, klinički i objektivno bio je vidljiv otok u predjelu čela sa lijeve strane sa oguljotinama kože, oguljutinom kože u predjelu desne podkoljenice, a osim toga pokreti u vratu su bili bolni i još kod povrijedjenog postojala je bolna osjetljivost na pipanje u predjelu grudnog koša. U dijagnozi u priloženom izvještaju je navedeno da je oštećeni zadobio povrede nagnječenja mekih tkiva u predjelu glave, istegnuće vrata prvog stepena i nagnječenje grudnog koša ( bez bližeg opisa), a navedene povrede kako pojE.ačno tako i zbirno spadaju u laku tjelesnu povredu i mogle su nastati u saobraćajnoj nezgodi. Pored toga iz med.dokumentacije - izvještaja ljekara ortopeda OB u B.Polju od 17.09.2012.godine, za F. A.a se vidi, da klinički i objektivno postojala je bolna osjetljivost na pipanje u predjelu desnog tjemena na glavi a bila je vidljiva i nagnječno razderna rana u predjelu lijevog koljena. Navedene povrede kako pojE.ačno tako i zbirno spadaju u laku tjelesnu povredu i mogle su nastati u saobraćajnoj nezgodi. </span>
</p>
<p class="p4"></p>
<p class="p4">
<span>Nalazom i mišljenjem vještaka saob.struke dipl.ing. Č. M.a od 17.12.2012.godine, su dati, osnovni podaci o mjestu i vremenu nezgode, učesnicima nezgode, podaci o putu i vremenu, podaci o licima, subjektivni pokazatelji, tragovi nezgode i podaci o vozilima, mjesto i način nezgode, brzina kretanja vozila, vremensko prostorna analiza,  </span><span class="s1">te mišljenja</span><span>, - da danju kada je asfaltni kolovoz bio suv, na magistiralnom putu u blagoj desnoj krivini, gdje je put pregledan na dužini od oko 300 m, u saobraćajnoj situaciji kada je predstojalo mimoilaženje putničkog vozila Tojota i putničkog vozila Audi, vozač putničkog vozila Tojota, izmakao je vozilo u lijevo, tako da je vozilo Tojota prešlo sa desne na lijevu kolovoznu traku, krećući se čeonom stranom prema dolazećem putničkom vozilu Audi čime je stvorena pokretna bliska prepreka na putanji kretanja vozila Audi, nakon čega su vozači oba putnička vozila reagovali na opasnost preduzimanjem bočnog izmicanja vozila, radi sklanjanja vozila sa stvorene sudarne pozicije, vozila Tojota u desno, a vozila Audi u lijevo, na kom putu je putničko vozilo Tojota kočeno sa zanošenjem u desno, a putničko vozilo Audi bočno izmicano u lijevo, tako da su vozila došla u sudarnu poziciju čeonom lijevom stranom vozila Tojota i čeono bočnom desnom stranom vozila Audi, na desnoj kolovoznoj traci, na udaljenosti oko 0,83 m, udesno od uzdužne središne linije. </span>
</p>
<p class="p4"></p>
<p class="p4">
<span>Neodržavanjem upravljivosti putničkim vozilom Tojota putanjom desnom kolovoznom trakom, prelaskom na lijevu kolovoznu traku, pred predstojeće mimoilaženje sa putničkim vozilom Audi, putničko vozilo Tojota je stvorilo prepreku na putanji kretanja putničkog vozila Audi, što je propust vozača vozila Tojota vezan za stvaranje opasne saobraćajne situacije i nastanak ove nezgode. U datim uslovima i opisanoj saobraćajnoj situaciji vozač putničkog vozila Audi upravljao je vozilom putanjom svojom desnom kolovoznom trakom, brzinom od oko 45 km/h, a na opasnost nastalu opisanim kretanjem vozila Tojota reagovao je preduzimanjem bočnog izmicanja vozila ulijevo, ali pri takvom reagovanju nezgodu nije mogao izbjeći. Vremensko prostornom analizom mogućnosti za izbjegavanje dogadjanja ove nezgode utvrdjuje se da se nezgoda mogla izbjeći reagovanjem vozača putničkog vozila Audi na opasnost preduzimanjem samo intenzivnog kočenja vozila, pri utvrdjenoj brzini kretanja putničkog vozila Audi, zadržavanjem upravljivosti putanjom svojom desnom kolovoznom trakom. </span>
</p>
<p class="p4"></p>
<p class="p4">
<span>Ovaj vještak je izvršio dopunu svog nalaza, pa je na zapisniku kod ODT od 27.12.2012.godine kazao, da u okolnostima opasne saobraćajne situacije stvorene kretanjem vozila Tojota kolovoznom trakom namijenjenom za smjer kretanja vozila '' Audi'', vozač vozila Audi, odazvao se na opasnost od predstojećeg sudara vozila preduzimanjem bočnog izmicanja vozila u lijevo koji manifestuju namjeru vozača vozila Audi, da odkloni opasnost koju je stvorio vozač vozila Tojota, i u toj namjeri realizovano je bočno izmicanje vozila Audi, prelaskom na lijevu kol.traku, čime bi opasnost bila odklonjena da vozač vozila Tojota nije promijenio putanju sada bočnim izmicanjem udesno, vraćanjem na svoju kol.traku, čime je ponovo uspostavljen sudarni položaj na kolovozu. Ovaj odziv vozača Audi, je po relacijama očekivanog i tipičnog, jer je sa njima manifestovan odnos prema opasnoj situaciji u namjeri da se ona neutrališe, ali je pozitivan ishod spriječen novom promjenom u kretanju vozila Audi. </span>
</p>
<p class="p4"></p>
<p class="p4">
<span>U tehničkom smislu postojala je mogućnost i drugačijeg reagovanja na nastalu opasnost, a ona je mogla biti preduzimanjem intenzivnog kočenja na putanji kretanja svojom kol.trakom i čekanja ishoda šta će se desiti ili preduzimanjem bočnog izmicanja udesno izlaskom vozila sa kolovoza puta na površinu koja nije namijenjena za kretanje vozila. Sa ove dvije tehničke mogućnosti nezgoda bi bila izbjegnuta ne postupanjem vozača vozila Audi već promjenom kretanja vozača vozila Tojota. </span>
</p>
<p class="p4"></p>
<p class="p4">
<span>Inače, nalaze predhodnih vještaka sud je cijenio kao objektivno i stručno date, i istima nije prigovoreno.</span>
</p>
<p class="p4"></p>
<p class="p4">
<span>Dakle, u konkretnom slučaju okrivljeni se nije pridržavao saobraćajnih propisa jer je upravljao PMV marke ''Tojota Starlet'' reg.br. BP AM ..., magistralnim putem iz pravca Mojkovca u pravcu Bijelog Polja, i dolaskom u mjesto Ribarevine, Opština B.Polje, ugrozio saobraćaj i doveo u opasnost život i tijelo ljudi, protivno odredbi čl. 200. ZOBS-a, na putevima, kojim je propisano: - vozač ne smije da upravlja vozilom u saobraćaju na putu niti da počne da upravlja vozilom ako je pod dejstvom alkohola. A da je pod dejstvom alkohola lice za koje se analizom krvi i urina ili drugom metodom mjerenja utvrdi sadržina alkohola. A takodje protivno čl. 27. st. 1. istog Zakona, kojim je propisano: - vozilo se kreće desnom stranom kolovoza u smjeru kretanja. Što jasno proizilazi iz svega izloženog da je okrivljeni počinio krivično djelo na način kako je to predstavljeno optužnim aktom tužioca, a što je za posledicu imalo nastupanje lakih tjelesnih povreda kod oštećenih K. E.a, S. E.a, H. A.a i M. E.a, bliže opisanih u izreci presude, a na vozilima je nastupila materijalna šteta. Po nalaženju ovog suda alkoholisanost okrivljenog F. A.a je u direktno uzročnoj vezi sa nastalom posledicom – saobraćajnom nezgodom jer je alkoholisanost uticala na psihofizičke mogućnosti, tako da isti nije bio sposoban za bezbjednu vožnju, na koji način je okrivljeni u odnosu na osnovno krivično djelo ugrožavanje saobraćaja postupao sa eventualnim umišljajem jer je bio svjestan da upravljajući vozilom u alkoholisanom stanju može ugroziti saobraćaj i dovesti u opasnost živote ljudi, pa je i pored svijesti o tome upravljao vozilom što znači da je pristao na nastupanje zabranjene posledice, a u odnosu na nastupanje lakih tjelesnih povreda kod oštećenog, okrivljeni je postupao s nehatom jer je bio svjestan da takvom vožnjom može doći do povredjivanja ljudi ali je olako držao da takva posledica neće nastupiti. </span>
</p>
<p class="p4"></p>
<p class="p4">
<span>Za konkretno krivično djelo u Krivičnom Zakoniku, propisano je da će se učinilac kazniti zatvorom do tri godine.</span>
</p>
<p class="p4"></p>
<p class="p4">
<span>Prilikom odlučivanja o vrsti i visini kazne sud je cijenio sve okolnosti iz čl. 42. KZ, koje utiču da kazna bude veća ili manja, pa je na strani okrivljenog našao olakšavajuće okolnosti, da se radi o relativno mladjem, porodičnom licu, koji je izrazio žaljenje zbog saobraćajne nezgode koja se dogodila i povredjivanja oštećenih, kao i njegovu raniju neosudjivanost, kod okolnosti nepridruživanja nikog od oštećenih krivičnom gonjenju niti postavljanja imovinsko pravnog zahtjeva, dok posebno otežavajućih okolnosti nije našao. Imajući u vidu predhodno utvrdjene olakšavajuće okolnosti u odsustvu otežavajućih, Sud je okrivljenom za predmetno krivično djelo utvrdio kaznu zatvora u trajanju od 30.(trideset) dana i istovremeno odredio da se ista neće izvršiti pod uslovom da okrivljeni u roku od 2. /dvije/ godine, po pravosnažnosti presude, ne izvrši neko novo krivično djelo. Sud je stanovišta da će se u konkretnom slučaju  i samim upozorenjem uz prijetnju kazne ( uslovnom osudom ) na duži rok provjeravanja, dovoljno uticati na okrivljenog da više ne vrši krivična djela odnosno da će se postići svrha izricanja uslovne osude iz čl. 52. u vezi čl. 4. st. 2. Krivičnog Zakonika.</span>
</p>
<p class="p4"></p>
<p class="p4">
<span>Ovaj sud nije prihvatio predlog ODT u B.Polju da se od HMP iz B.Polja pribavi ljekarski izvještaj o zadobijenim povredama oštećenog H. D.a. Ovo imajući u vidu iskaz tog svjedoka, koji se na glavnom pretresu izjasnio, da se ne sjeća da je tada uzeo ljekarski izvještaj i da je bio malo povrijedjen. Te okolnost da prilikom saslušanja kod ODT nije isticao tu činjenicu, kao i da se ovaj oštećeni nije pridružio krivičnom gonjenju niti postavio imovinsko pravni zahtjev prema okrivljenom. Tako da po ocjeni ovog suda izvodjenjem predloženog dokaza činjenično stanje se u bitnom nebi promijenilo, samo bi se bespotrebno odugovlačio krivični postupak. </span>
</p>
<p class="p4"></p>
<p class="p4">
<span>Takodje, ovaj sud nije prihvatio predlog ODT u B.Polju da se okrivljenom F. A.u izrekne mjera zabrane upravljanja motornim vozilom, a ovo imajući u vidu da je izricanje te mjere fakultativno, a po ocjeni ovog suda i nije cjelishodno izreći ovu mjeru u konkretnom slučaju, imajući u vidu da okrivljeni do sada nije vršio krivična djela, i izrazio žaljenje zbog saobraćajne nezgode koja se dogodila, te dao obećanje da više neće upravljati vozilom u alkoholisanom stanju.</span>
</p>
<p class="p9"></p>
<p class="p4">
<span>Kako je okrivljeni oglašen krivim, to ga je sud obavezao na plaćanje troškova krivičnog postupka u iznosu od 313,50 €, a koji troškovi se odnose na ime naknade vještacima medicinske i saobraćajne struke za izvršena vještačenja tokom postupka, shodno čl. 229. ZKP-a, dok je paušal odmjeren s obzirom na trajanje i složenost krivičnog postupka kao i imovinske prilike okrivljenog u smislu čl. 226. ZKP-a.</span>
</p>
<p class="p4"></p>
<p class="p4">
<span>Imovinsko – pravnog zahtjeva nije bilo. </span>
</p>
<p class="p4"></p>
<p class="p4">
<span> Sa iznijetog odlučeno je kao u izreci presude, shodno čl. 374. ZKP-a.</span>
</p>
<p class="p4"></p>
<p class="p4"></p>
<p class="p4"></p>
<p class="p6">
<span class="s1">OSNOVNI SUD U BIJELOM POLJU</span>
</p>
<p class="p10">
<span class="s1">Dana: 22.03.2013. godine</span>
</p>
<p class="p7"></p>
<p class="p9">
<span class="s1"> Zapisničar,							              S u d i j a,</span>
</p>
<p class="p9">
<span class="s1">Ljiljana Popović     	                                                    Rahmo Banda </span>
</p>
<p class="p9"></p>
<p class="p9"></p>


</body>
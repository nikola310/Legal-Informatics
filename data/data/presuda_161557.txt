<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:end;hyphenate:auto;font-family:Arial;font-size:12pt;}
.p2{text-align:center;hyphenate:auto;font-family:Arial;font-size:12pt;}
.p3{text-align:justify;hyphenate:auto;font-family:Arial;font-size:12pt;}
.p4{text-align:justify;hyphenate:auto;font-family:Arial;font-size:14pt;}
.p5{text-align:start;hyphenate:auto;font-family:Arial;font-size:12pt;}
.p6{text-indent:0.5in;text-align:justify;hyphenate:auto;font-family:Arial;font-size:12pt;}
.p7{text-align:start;hyphenate:auto;font-family:Times New Roman;font-size:12pt;}
.s1{font-size:12pt;}
.s2{font-weight:bold;}
.s3{font-family:Verdana;font-size:11pt;font-weight:bold;}
.s4{font-family:Verdana;font-size:11pt;}
</style>
<title>K</title>
<meta content="dragan.mrdak" name="author">
</head>
<body class="b1 b2">
<p class="p1">
<span>K. br. 121/12</span>
</p>
<p class="p2">
<!--Image link to '0.jpg' can be here-->
</p>
<p class="p3"></p>
<p class="p3"></p>
<p class="p2">
<span>U IME CRNE GORE</span>
</p>
<p class="p3"></p>
<p class="p3"></p>
<p class="p3"></p>
<p class="p4">
<span>	</span><span class="s1">Osnovni sud u Bijelom Polju prvostepeni krivični sud sudija pojedinac Dragan Mrdak, uz učešće nameštenika suda zapisničara Koviljke Lješnjak, u krivičnom predmetu protiv</span><span> </span><span class="s1">okrivljenog Č.A.a iz B. Polja, zbog produženog krivičnog djela zloupotreba položaja u privrednom poslovanju iz čl. 272 st.2 u vezi st. 1 u vezi čl. 49 st. 1.Krivičnog zakonika u sticaju sa krivičnim djelom falsifikovanje službene isprave iz čl. 414 st.3. u vezi st. 2 i 1 Krivičnog zakonika, rješavajući po optužnom predlogu Osnovnog državnog tužilaštva iz B. Polja KT. br. 122/11 od 19. 12. 2011. godine, nakon održanog usmenog glavnog i javnog pretresa, u prisustvu zamjenice ODT-a iz Bijelog Polja Šćepanović Vesne,  okrivljenog Č.A.a, branioca okrivljenog A.A.V., a u odsustvu predstavnika oštećenog D. </span><span>D.P.E.</span><span class="s1">iz Bara, dana 23.04.2012. godine, donio je i javno objavio:</span>
</p>
<p class="p3"></p>
<p class="p3"></p>
<p class="p2">
<span>P R E S U D U</span>
</p>
<p class="p2"></p>
<p class="p3"></p>
<p class="p3">
<span>	Okrivljeni Č.A. JMBG ... od oca O. i majke M., rodjene G., rođenog ... godine, u Bijelom Polju, sa prebivalištem u mjestu rođenja ulica K. br.4, državljanin Crne Gore, oženjen otac dvoje maloljetne djece, pismen, sa završenom srednjom školom, nezaposlen, lošeg imovnog stanja, neosuđivan,</span>
</p>
<p class="p3"></p>
<p class="p3"></p>
<p class="p2">
<span>K r i v      j e</span>
</p>
<p class="p3"></p>
<p class="p5">
<span>	Što je:</span>
</p>
<p class="p5"></p>
<p class="p3">
<span>	- U periodu od decembra 2009 godine do februara 2011 godine, kao odgovorno lice u privrednom društvu - upravnik prodavnice ''T.'' u Bijelom Polju, koja je poslovala u sastavu D. '' D.P.E.iz Bara, u namjeri da sebi pribavi protivpravnu imovinsku korist od novca koji mu je bio povjeren na radu u privrednom društvu, a koji potiče od  prodate robe, prisvojio novac u ukupnom iznosu od 10.186,10 €, na način što novac za robu koju je prodao za  gotovinu, nije uplatio u kasu prodavnice, već je isti zadržao za  sebe, a kod poslodavca  se za taj iznos razdužio tako što je upotrijebio službene isprave sa neistinitom sadržinom kao da su istinite - fakture o kupovini robe na  odloženo plaćanje, u kojima je prethodno unio neistinite podatke da su lica na  koja fakture glase uzela robu i to: fakturu br. 59/10 od 07.09.2010 godine na ime D.V.a u iznosu od 900,72 €, fakturu br. 54/10 od 28.08.2010 godine na ime  M.M.a u iznosu od 1.055,16 €, fakturu br. 89/10 od 23.11.2010 godine na ime D.M.u iznosu od 1.194,48 €, fakturu br. 86/10 od 19.11.2010 godine na ime V.M.u iznosu od 1.076,76 €, fakturu br. 88/10 od 19.11.2010 godine na ime M.R.a u iznosu od  1.205,28 €, fakturu br. 85/10 od 11.11.2010 godine na ime R.B.u  iznosu od 945,54 €, fakturu br. 80/10 od 01.11.2010 godine na ime B.Z.u iznosu od 1.000,00 €, fakturu br. 56/10 od 03.09.2010 godine, na ime M.M.u iznosu od 1.102,68 €, a u tri službene isprave - fakture prethodno unio neistinite podatke i to u : fakturu br. 58/10 na ime R.B.iznos od 1.135,08 €, fakturu br. 60/10 na ime V.D.a iznos od 806,76 i fakturu br. 62/10 na ime K.V.iznos od  710,64 €, kojim je zadužio ta  lica, iako su po navedenim fakturama lica stvarno dužena  za iznose i to: R.B.a na iznos od 52,92 €, V.D.na iznos od 236,52 i K.V.a na iznos od 355,32 € i time sebi, a na štetu D. '' D.P.E.iz Bara, pribavio protivpravnu imovinsku korist u naznačenom iznosu,</span>
</p>
<p class="p3"></p>
<p class="p3">
<span> 	- čime je izvršio produženo krivično djelo zloupotreba položaja u privrednom poslovanju iz čl. 272 st.2. u vezi st. 1. u vezi čl. 49. st. 1. Krivičnog zakonika u sticaju sa produženim krivičnim djelom falsifikovanje službene isprave iz čl.414 st.3. u vezi st.2 i 1 u vezi čl.49 st.1. Krivičnog zakonika</span>
</p>
<p class="p3"></p>
<p class="p6">
<span>- za koja mu sud primjenom citiranih zakonskih propisa i čl. 2,4,5,13,15,32,36, 42,Krivičnog zakonika, i čl.226, 229, 239 i 374 Zakonika o krivičnom postupku, u t v r đ u je:</span>
</p>
<p class="p6"></p>
<p class="p6">
<span>- za produženo krivično djelo zloupotreba položaja u privrednom poslovanju iz čl. 272 st.2. u vezi st. 1. u vezi čl. 49. st. 1. Krivičnog zakonika, kaznu zatvora od 3 (tri) mjeseca,</span>
</p>
<p class="p6"></p>
<p class="p3">
<span>	- za produženo krivično djelo falsifikovanje službene isprave iz čl.414 st.3. u vezi st.2 i 1 u vezi čl.49 st.1. Krivičnog zakonika, kaznu zatvora od 3 (tri) mjeseca, </span>
</p>
<p class="p3"></p>
<p class="p3">
<span>	I istog primjenom i čl.48 Krivičnog zakonika </span>
</p>
<p class="p3"></p>
<p class="p3"></p>
<p class="p2">
<span>O S U Đ U J E </span>
</p>
<p class="p2"></p>
<p class="p2"></p>
<p class="p3">
<span>	Na jedinstvenu kaznu zatvora od 4 (četiri) mjeseca.</span>
</p>
<p class="p3">
<span>	</span>
</p>
<p class="p6">
<span>Okrivljeni se obavezuje da ovom sudu na ime paušala plati iznos od 40,00 €, kao i na ime drugih troškova krivičnog postupka iznos od 269,50 €, koje iznose će uplatiti na žiro račun br. 832 - 151 - 35, depozita novčanih kazni, troškova postupka i paušala u roku od 15 dana, po pravnosnažnosti presude, pod prijetnjom prinudnog izvršenja, s tim što će dokaz o izvršenoj uplati dostaviti krivičnoj pisarnici ovog suda.</span>
</p>
<p class="p6"></p>
<p class="p3">
<span>	Okrivljeni se obavezuje da oštećenom D. D.P.E.iz Bara na ime imovinsko pravnog zahtjeva plati iznos od 10.186,10 €, u roku od 15 dana od dana pravnosnažnosti presude pod prijetnjom prinudnog izvršenja, dok se za preostali iznos istaknutog imovinskog pravnog zahtjeva oštećeni upućuje na parnični postupak.</span>
</p>
<p class="p3"></p>
<p class="p3"></p>
<p class="p2">
<span>O b r a z l o ž e nj e</span>
</p>
<p class="p3">
<span> </span>
</p>
<p class="p3"></p>
<p class="p3">
<span>	Optužnim predlogom ODT-a, iz B. Polja, KT. br. 122/11 od 19.12.2011. godine, optužen je Č.A. iz Bijelog Polja, da je izvršio produženo krivično djelo zloupotreba položaja u privrednom poslovanju iz čl. 272 st.2 u vezi st. 1 u vezi čl. 49 st. 1.Krivičnog zakonika u sticaju sa krivičnim djelom falsifikovanje službene isprave iz čl. 414 st.3. u vezi st. 2 i 1 Krivičnog zakonika.</span>
</p>
<p class="p3"></p>
<p class="p3">
<span>	Presudom ovog suda K.br.497/11 od 07.02.2012 godine, okrivljeni Č.A. je oglašen krivim za oba krivična djela i osuđen na jedinstvenu kaznu zatvora od četiri mjeseca. Rješenjem vijeća Višeg suda Kž.br.266/12 od 19.03.2012 godine, ukinuta je ova presuda i predmet vraćen na ponovno suđenje. </span>
</p>
<p class="p3"></p>
<p class="p3"></p>
<p class="p3">
<span>	Glavni pretres je održan i zaključen dana 23.04.2012. godine u prisustvu zamjenice  ODT- a iz Bijelog Polja Šćepanović Vesne, okrivljenog Č.A.a, branioca okrivljenog A.A.V. a u odstustvu predstavnika oštećenog D. D.P.E.iz Bara.</span>
</p>
<p class="p3"></p>
<p class="p3">
<span>	Na glavnom pretresu od 07.02.2012 godine, zamjenica u ODT-u je izmijenila pravnu kvalifikaciju krivičnih djela stavljenih na teret optuženom tako da sada glase: '' da je okrivljeni izvršio produženo krivično djelo zloupotreba položaja u privrednom poslovanju iz čl. 272 st.2. u vezi st. 1. u vezi čl. 49. st. 1. Krivičnog zakonika u sticaju sa produženim krivičnim djelom falsifikovanje službene isprave iz čl.414 st.3. u vezi st.2 i 1 u vezi čl.49 st.1. Krivičnog zakonika.</span>
</p>
<p class="p3"></p>
<p class="p3">
<span>	U završnoj riječi zamjenica u ODT-u  je ostala pri izmijenjenom optužnom predlogu jer je iz dokaza izvedenih na glavnom pretresu utvrđeno da je okrivljeni počinio krivična djela stavljena mu na teret, a okrivljeni je jasno i decidno priznao izvršenje krivičnih djela. Tražila je da ga sud oglasi krivim i da mu izrekne kaznu zatvora u granicama propisanim zakonom. </span>
</p>
<p class="p3"></p>
<p class="p4">
<span>	</span><span class="s1">U toku postupka punomoćnik oštećenog D. D.P.E.iz Bara pridružio se krivičnom gonjenju protiv okrivljenog i prema istom postavio imovinsko pravni zahtjev.</span>
</p>
<p class="p3"></p>
<p class="p3">
<span>	Okrivljeni Č.A. u svojoj odbrani priznao je izvršenje krivičnih djela i krivicu za ista i dodao da je sve radio  u najboljoj namjeri s tim što je pogriješio i ovo je uradio na svoju štetu uvećavajući račune za po 8% kako se to davalo kad se roba davala na odloženo plaćanje, bio je posvećen i lojalan firmi a koristio je i svoje  auto za potrebe firme bez ikakve nadoknade. Prilikom popisa i predaje robe istukao ga je muž tadašnje direktorke N.V., mada on to nije prijavio policiji. Od štete firmi je nadoknadio 1.000,00 €, nije bio u mogućnosti da im više plati, nudio im je da podigne kredit i da kuću da pod hipoteku ili da pak pozajmi novac na kamatu kako bi im nadoknadio štetu, što je direktorka odbila, to se dešavalo kad je bio popis a prije nego što je procesuiran postupak protiv njega, pošto je bio svjestan da je to bio novac firme a i sada je spreman da im nadoknadi pričinjenu štetu. Pojasnio je da je robu davao ljudima na odloženo plaćanje bez potvrde i na riječ, ti ljudi robu nijesu platili nakon zatvaranja firme kada je on ostao bez posla. Nije se krio i sa njim su iz firme komunicirali, on nije učestvovao u disciplinskom postupku iz kog razloga je sud poništio rješenje disciplinske komisije. Komunikacija između firme i njega je prestala u momentu kad on nije mogao da im plaća i kad oni nijesu prihvatili neka druga sredstva obezbeđenja, već su mu kazali podnosimo krivičnu prijavu i idemo na sud. </span>
</p>
<p class="p3"></p>
<p class="p3">
<span>	 </span>
</p>
<p class="p3"></p>
<p class="p3">
<span>	U završnoj riječi branilac okrivljenog je istakao da s obzirom na  priznanje okrivljenog izvedene dokaze i utvrđeno činjenično stanje moli sud da izrekne što blažu kaznu okrivljenom na čijoj strani postoje naročito olakšavajuće okolnosti.</span>
</p>
<p class="p3"></p>
<p class="p3">
<span>	U završnoj riječi okrivljeni je usvojio završnu riječ svog branioca i tražio da ga sud što blaže kazni. </span>
</p>
<p class="p3"></p>
<p class="p3">
<span>	Radi utvrdjivanja odlučnih činjenica i donošenja pravilne i zakonite odluke, sud je izveo sledeće dokaze:</span><span class="s2"> </span><span>pročitao iskaze:</span><span class="s2"> </span><span>svjedoka</span><span class="s2"> </span><span>M.M.a sa zapisnika o glavnom pretresu od 07.02.2012 godine; M.M.sa zapisnika o glavnom pretresu od 07.02.2012 godine; V.D.a sa zapisnika o glavnom pretresu od 07.02.2012 godine; R.B.sa zapisnika o glavnom pretresu od 07.02.2012 godine; predstavnika oštećenog D. D.P.E.Š.D.a sa zapisnika o saslušanju oštećenog pred ODT-om u Bijelom Polju Kt.br.485/11-2 od 15.12.2011 godine;K.V., sa zapisnika o saslušanju svjedoka pred ODT-om u B. Polju Kt. br.122/11 od 05. 12. 2011 godine; R.B.sa zapisnika o saslušanju svjedoka pred ODT-om u B. Polju Kt. br.122/11 od 06. 12. 2011 godine;B.Z.sa zapisnika o saslušanju svjedoka pred ODT-om u B. Polju Kt. br.122/11 od 06. 12. 2011 godine; V.M.sa zapisnika o saslušanju svjedoka pred ODT-om u B. Polju Kt. br.122/11 od 06. 12. 2011 godine; D.M.sa zapisnika o saslušanju svjedoka pred ODT-om u Bijelom Polju Kt. br.122/11 od 06.12.2011 godine; pročitao pravilnik o unutrašnjoj organizaciji i sistematizaciji radnih mjesta D. D.P.E.iz Bara;  izvršio uvid u ugovor o poslovnoj saradnji br.09/01 od 30.12.2009 godine; uvid u ugovor o radu br. 2233 od 15.08.2009 godine; odluku disciplinskog organa D.P.E.iz Bara br. 556 od 10.11.2010 godine; pročitao nalaz i mišljenje vještaka ekonomske struke D.Ć.a od 04.11.2011 godine; izvršio uvid u: fakturu o kupovini robe na odloženo plaćanje br.58/10 od 06.09.2010 godine; fakturu o kupovini robe na odloženo plaćanje br.60/10 od 11.09.2010 godine; fakturu o kupovini robe na odloženo plaćanje br.62/10 od 17.09.2010 godine; uvid u fakturu o kupovini robe na odloženo plaćanje br.59/10 od 07.09.2010 godine; uvid u fakturu o kupovini robe na odloženo plaćanje br.02/09 od 30.12.2009 godine; uvid u fakturu o kupovini robe na odloženo plaćanje br.54/10 od 28.08.2010 godine;uvid u fakturu o kupovini robe na odloženo plaćanje br.89/10 od 23.11.2010 godine. uvid u fakturu o kupovini robe na odloženo plaćanje br.80/10 od 01.11.2010 godine; uvid u fakturu o kupovini robe na odloženo plaćanje br.56//10 od 03.09.2010 godine; uvid u fakturu o kupovini robe na odloženo plaćanje br.85/10 od 11.11.2010 godine; uvid u fakturu o kupovini robe na odloženo plaćanje br.88/10 od 19.11.2010 godine; uvid u fakturu o kupovini robe na odloženo plaćanje br.33/10 od 07.07.2010 godine; uvid u fakturu o kupovini robe na odloženo plaćanje br.86/10 od 19.11.2010 godine te izvršio uvid u izvod iz KE za okrivljenog. Drugih predloga za dopunu dokaznog postupka nije bilo.</span>
</p>
<p class="p3"></p>
<p class="p3">
<span>	Sud je cijeneći odbranu okrivljenog i dokaze pojedinačno i u medjusobnoj vezi, a shodno čl. 370</span><span class="s2"> </span><span>Zakonika o krivičnom postupku, utvrdio činjenično stanje i na osnovu istog zaključio da je okrivljeni izvršio krivična djela stavljena mu na teret izmijenjenim optužnim predlogom i da je za ista kriv.</span>
</p>
<p class="p3"></p>
<p class="p3">
<span>	Odbranu okrivljenog sud je cijenio kao jasno, potpuno i nedvosmisleno priznanje izvršenja krivičnih djela stavljenih mu na teret, potvrđeno svim izvedenim dokazima.</span>
</p>
<p class="p3"></p>
<p class="p3">
<span>	Naime, iz iskaza punomoćnika oštećenog D. D.P.E.Š.D.a saslušanog u svojstvu svjedoka proizilazi da je on izvršni direktor firme K&amp;K Electronic koja je jedan od osnivača firme D.P.E.iz Bara a ujedno i ovlašćeno lice te firme. Č.A. iz Bijelog Polja bio je radnik njihove firme i radio je na poslovima Upravnika - računopolagača njihove prodavnice u Bijelom Polju. Protiv A.a su podnijeli prijavu jer su došli do saznanja da je on svojim nezakonitim radnjama nanio štetu firmi u iznosu od oko deset hiljada eura i to na način što je falsifikovao dokumentaciju za izdavanje robe koja je plaćana na odloženo po osnovu ugovora o poslovnoj saradnji sa Bolnicom i Službom zaštite iz Bijelog Polja. Po kojem ugovoru su radnici ovih organizacija mogli u njihovoj prodavnici uzimati robu na odloženo plaćanje. Prilikom sravnjenja analitičkih kartica sa analitikom kupca našli su da je Č.A. falsifikovao potvrde i na istima stavljao imena radnika kao da su uzeli neku robu to nije bila istina a na bjanko fakturama izdavanim kupcima i bjanko potpisanim prodavao je robu koju ti kupci nijesu uopšte uzeli i za te iznose uvećavao iznos faktura pa je potom robu iz faktura on lično prodavao i zadržavao novac od prodaje. Posle sravnjenja uočena su velika neslaganja pa je komercalista pozvao Č.u i upoznao ga sa nađenim stanjem nakon čega je Č.a priznao da je pravio lažne fakture tako što je  imena ljudi iz firmi sa kojima su imali poslovnu saradnju stavljao na fakture i u njima navodio da su ti ljudi uzimali robu i ako oni nijesu uzeli tu robu i napravili toliki dug. Sa ovakvim fakturama se kod njih razduživao a robu je u stvari prodavao za svoj interes. Č.a je priznao i to da je neke prave fakture uvećavao za odredjene iznose kao i da je sam pravio odnosno falsifikovao potvrde za radnike iz navedenih organizacija. Sve ovo je Č.a priznao u disciplinskom postupku koji je njegova firma vodila protiv njega kada im je dostavio spisak radnika na čije ime je pravio lažne fakture sa iznosima iz faktura. Tom prilikom su Č.i kazali da njima nije interes da mu podnose krivičnu prijavu već da imaju interes da im on plati iznos od 12.100,00 € koliko im je tada dugovao. Č.a je prihvatio da dug plati u ratama i u novembru 2010 godine platio prvu ratu od 1.000,00 €. Međutim oni nijesu bili u mogućnosti da sa Č.om stupe u kontakt, on se nije javljao, nije više plaćao, a došli su do saznanja da je pobjegao u inostranstvo. Iskaz ovog svjedoka sud je u potpunosti prihvatio kao jasan, logičan i uvjerljiv, ničim doveden u sumnju, nesračunat na otežavanje ili pak olakšavanje krivično pravnog položaja, a u potpunosti potvrđen odbranom okrivljenog, te sadržinom pisanih dokaza.</span>
</p>
<p class="p3"></p>
<p class="p3">
<span>	Iz iskaza svjedoka M.M.a proizilazi da je on zaposlen u Službi zaštite u Bijelom Polju, te je imao mogućnost kupovine na odloženo plaćanje u preduzeću D. D.P.E.''gje je kupio na odloženo plaćanje televizor marke ''Samsung'' i zvučnike za kompjutere ukupne vrijednosti 598,00 €, kupljenu robu je isplatio u potpunosti u nekoliko rata. Osim ove robe u pomenutoj prodavnici nije kupovao drugu robu. Fakturu br. 54/10 od  28.08.2010 godine, na iznos od 1.055,16 €, prvi put je vidio kada mu je pokazana od strane  službenika policije, istu nije potpisao, niti je kupio robu naznačenu u fakturi. Iskaz ovog svjedoka sud je u potpunosti prihvatio kao jasan, logičan i uvjerljiv, ničim doveden u sumnju, nesračunat na otežavanje ili olakšavanje krivično pravnog položaja okrivljenog, potvrđen odbranom okrivljenog i sadržinom pisanih dokaza, te nalazom vještaka ekonomske struke. </span>
</p>
<p class="p3"></p>
<p class="p3">
<span>	Iz iskaza svjedokinje M.M.proizilazi da je zaposlena u Opštoj bolnici Bijelo Polje na radnom mjestu knjigovođe i imala je mogućnost da u prodavnici Tehno marketa u Bijelom Polju kupuje robu na odloženo plaćanje. U januaru 2010 godine, u prodavnici je kupila frižider, mašinu za veš, i usisivač čija je ukupna cijena bila 582,90 €, koju cijenu je isplatila do juna 2010 godine, kada je i radniku prodavnice predala potvrdu Opšte bolnice na kojoj su bili upisani njeni podaci. Početkom septembra mjeseca 2010 godine, u istoj prodavnici je kupila električni šporet, kablo za šporet i peglu, čija ukupna cijena je bila 223,02 €, i tom prilikom je potpisala fakturu. Na fakturi br. 56/10 od 03.09.2010 godine, je njen potpis ali roba koja je navedena u fakturi nije roba koju je kupila tom prilikom, niti je  robu platila 1.102,68 € - iznos koji je naveden u fakturi već je ova roba koštala 223,02 €. Iskaz ove svjedokinje sud je u potpunosti prihvatio kao jasan, logičan i uvjerljiv, ničim doveden u sumnju, nesračunat na otežavanje ili olakšavanje krivično pravnog položaja okrivljenog, potvrđen odbranom okrivljenog i sadržinom pisanih dokaza, te nalazom vještaka ekonomske struke. </span>
</p>
<p class="p3"></p>
<p class="p3">
<span>	Iz iskaza svjedoka V.D.a utvrđuje se da je on zaposlen u Službi zaštite u Bijelom Polju te je imao mogućnost kupovine na odloženo plaćanje u preduzeću D. '' D.P.E.. Dana 10.09.2010  godine, na odloženo plaćanje kupio je zamrzivač FD 245 za cijenu od 239,00 €, a zaposleni u prodavnici Č.A. dao mu je na potpis fakturu na kojoj nije bila naznačena vrsta količine robe. Pošto mu nekoliko mjeseci nakon kupovine nijesu odbijene rate za kupljenu robu, nekoliko puta se sreo sa Č.om koji mu je predložio da mu plaća na način što će dospjele rate predavati direkno na ruke njemu s čim se on složio, s tim što je tražio od Č.e da mu za svaku uplatu preda uplatnicu o uplaćenoj rati, te se oni nijesu dogovorili. Nakon ovoga je preko telefona razgovarao sa predstavnikom D. D.P.E.iz Bara R.S.koji mu je saopštio da postoje neka neslaganja i da će kupljenu robu plaćati kada oni Službi zaštite ispostave fakture. Fakturu br. 60/10 od 11.09.2010 godine, je potpisao ali navedena količina robe i novčani iznos nijesu tačni.</span><span class="s2"> </span><span>Iskaz ovog svjedoka sud je u potpunosti prihvatio kao jasan, logičan i uvjerljiv, ničim doveden u sumnju, nesračunat na otežavanje ili olakšavanje krivično pravnog položaja okrivljenog, potvrđen odbranom okrivljenog i sadržinom pisanih dokaza, te nalazom vještaka ekonomske struke. </span>
</p>
<p class="p3"></p>
<p class="p3">
<span>	Iz iskaza svjedokinje R.B.proizilazi da je ona zaposlena u Opštoj Bolnici Bijelo Polje na mjesto glavnog knjigovođe i imala je mogućnost da u prodavnici T.a u Bijelom Polju kupuje robu na odloženo plaćanje. U septembru 2010 godine, u prodavnici je kupila usisivač ''samsung'' za cijenu od 52,92 €, koji je u cjelosti isplatila, tom prilikom joj je radnica u prodavnici dala da se potpiše na jednom papiru na kom papiru je bila naznačena vrsta robe koju je uzela, objašnjavajući da joj je potreban potpis radi njihove evidencije. Ovaj papir nije bila faktura. Na fakturi br.58/10 od 06.09.2010 godine, nije njen potpis, od navedene robe je samo kupila usisivač i platila ga 52,92 €, a ostalu robu nije kupila tom prilikom, niti je istu platila 1.188,00 €. Iskaz ove svjedokinje sud je u potpunosti prihvatio kao jasan, logičan i uvjerljiv, ničim doveden u sumnju, nesračunat na otežavanje ili olakšavanje krivično pravnog položaja okrivljenog, potvrđen odbranom okrivljenog i sadržinom pisanih dokaza, te nalazom vještaka ekonomske struke. </span>
</p>
<p class="p3"></p>
<p class="p3">
<span>	Iz iskaza svjedoka M.R.a proizilazi da je u Opštoj bolnici u Bijelom Polju zaposlen na radnom mjestu rentgen tehničara i imao je mogućnost da u prodavnici T.a u Bijelom Polju kupuje robu na odloženo plaćanje.Dana 07.07.2010 godine, u ovoj prodavnici kupio je kompjuter - monitor i procesor, čija je cijena bila 441,18 €, a koju cijenu je isplatio, tom prilikom je potpisao fakturu br. 33/10 od 07.07.2010 godine. Fakturu br.88/10 od 19.11.2010 godine, na iznos od 1.205,28 € nije potpisao, niti je kupio robu koja je navedena u fakturi. Tu fakturu je prvi put vidio kada mu je pokazana od strane službenika Uprave policije prilikom davanja izjave. Iskaz ovog svjedoka sud je u potpunosti prihvatio kao jasan, logičan i uvjerljiv, ničim doveden u sumnju, nesračunat na otežavanje ili olakšavanje krivično pravnog položaja okrivljenog, potvrđen odbranom okrivljenog i sadržinom pisanih dokaza, te nalazom vještaka ekonomske struke.</span>
</p>
<p class="p3"></p>
<p class="p3">
<span>	Iz iskaza svjedoka D.V.a  proizilazi da je on zaposlen u Službi zaštite u Bijelom Polju na radnom mjestu vatrogasac - vozač, kao zaposleni imao je mogućnost kupovine na odloženo plaćanje u preduzeću D. D.P.E.''. Dana 30.12.2009 godine, kupio je televizor marke ''Samsung'' i nosač za televizor za cijenu od 670,00 €, a na odloženo plaćanje. Kupljenu robu je u potpunosti isplatio u nekoliko rata. Osim ove robe koja je navedena u fakturi br.02/09 od 30.12.2009 godine, u ovoj prodavnici nije kupovao drugu robu. Fakturu br. 59/10 od 07.09.2011 godine, na iznos od 900,72 €, nije potpisao, niti je kupio robu koja je naznačena u njoj, a prvi put je vidio kada mu je ona pokazana od strane službenika policije. Iskaz ovog svjedoka sud je u potpunosti prihvatio kao jasan, logičan i uvjerljiv, ničim doveden u sumnju, nesračunat na otežavanje ili olakšavanje krivično pravnog položaja okrivljenog, potvrđen odbranom okrivljenog i sadržinom pisanih dokaza, te nalazom vještaka ekonomske struke.</span>
</p>
<p class="p3"></p>
<p class="p3">
<span>	Iz iskaza svjedokinje K.V.proizilazi da je u Opštoj bolnici u Bijelom Polju obavljala pripravnički staž u vremenu od  14.06.2010 godine, do 14.03.2011 godine i za ovo vrijeme imala je mogućnost da u prodavnici T.a iz Bijelog Polja kupuje robu na odloženo plaćanje. U septembru 2010 godine, u prodavnici je kupila mašinu za pranje veša za cijenu od 355,00 €, koju je isplatila u nekoliko rata. Fakturu br. 62/10 od 17.09.2010 godine, na iznos od 1.065,96 €, nije potpisala niti je kupila robu koja je u nju naznačena a prvi put je vidjela kad su joj je pokazali službenici Uprave policije. Iskaz ove svjedokinje sud je u potpunosti prihvatio kao jasan, logičan i uvjerljiv, ničim doveden u sumnju, nesračunat na otežavanje ili olakšavanje krivično pravnog položaja okrivljenog, potvrđen odbranom okrivljenog i sadržinom pisanih dokaza, te nalazom vještaka ekonomske struke. </span>
</p>
<p class="p3"></p>
<p class="p3">
<span>	Iz iskaza svjedokinje R.B.proizilazi da je ona zaposlena u Opštoj bolnici u Bijelom Polju, na radnom mjestu akušerske sestre i imala je mogućnost da u prodavnici T.a u Bijelom Polju kupuje robu na odloženo plaćanje. U novembru 2010 godine, u ovoj prodavnici kupila je  fritezu, šoljice, secko, podlogu za miša, i radijator po cijeni za 120,83 €. Tom prilikom je potpisala fakturu br. 85/10 od 11.11.2010 godine. Prilikom potpisivanja na fakturi nije bila naznačena vrsta i količina robe, niti vrijednost. Robu koja je naznačena u ovoj fakturi nije kupila. Iskaz ove svjedokinje sud je u potpunosti prihvatio kao jasan, logičan i uvjerljiv, ničim doveden u sumnju, nesračunat na otežavanje ili olakšavanje krivično pravnog položaja okrivljenog, potvrđen odbranom okrivljenog i sadržinom pisanih dokaza, te nalazom vještaka ekonomske struke. </span>
</p>
<p class="p3"></p>
<p class="p3">
<span>	Iz iskaza svjedokinje B.Z.proizilazi da je zaposlena u Opštoj bolnici u Bijelom Polju na radnom mjestu servirke u kuhinji, te je imala mogućnost da u prodavnici T.a u Bijelom Polju kupuje robu na odloženo plaćanje. U oktobru 2010 godine, u ovoj prodavnici kupila je LCD televizor za cijenu od 409,32 €, koji je isplatila u nekoliko rata. Na fakturi br.80/10 od 01.11.2010 godine, u kojoj je naznačen iznos od 1.000,08 €, i u kojoj je naznačeno da su kupljena četiri artikla je njen potpis s tim što ona u prodavnici nije kupila naznačenu robu u pomenutoj vrijednosti. Prilikom  kupovine televizora potpisala je fakturu koju joj je dao radnik prodavnice s tim što nije obratila pažnju koja je roba u njoj naznačena.Iskaz ove svjedokinje sud je u potpunosti prihvatio kao jasan, logičan i uvjerljiv, ničim doveden u sumnju, nesračunat na otežavanje ili olakšavanje krivično pravnog položaja okrivljenog, potvrđen odbranom okrivljenog i sadržinom pisanih dokaza, te nalazom vještaka ekonomske struke. </span>
</p>
<p class="p3"></p>
<p class="p3">
<span>	Iz iskaza svjedokinje V.M.proizilazi da je zaposlena u Opštoj bolnici u Bijelom Polju na radnom mjestu medicinske sestre te je imala mogućnost da u prodavnici T.a u Bijelom Polju kupuje robu na odloženo plaćanje. U novembru mjesecu 2010 godine, u istoj prodavnici kupila je zamrzivač, mašinu za pranje suđa, mašinu za  šišanje, fen, foto aparat i dva DVD, čija je ukupna vrijednost bila 734,24 €, koji iznos je u cjelosti isplatila u nekoliko rata. Tom prilikom je potpisala fakturu, ali se  ne sjeća da li je na istoj bila upisana količina, vrsta i vrijednost robe.  Radilo se o fakturi br. 86/10 od 19.11. 2010 godine, a robu naznačenu u u fakturi nije kupila, niti je tačan iznos  novca koji je naznačen u istoj. Iskaz ove svjedokinje sud je u potpunosti prihvatio kao jasan, logičan i uvjerljiv, ničim doveden u sumnju, nesračunat na otežavanje ili olakšavanje krivično pravnog položaja okrivljenog, potvrđen odbranom okrivljenog i sadržinom pisanih dokaza, te nalazom vještaka ekonomske struke. </span>
</p>
<p class="p3"></p>
<p class="p3">
<span>	Iz iskaza  svjedokinje D.M.proizilazi da je zaposlena u Opštoj bolnici u Bijelom Polju na radnom mjestu medicinske sestre te je imala mogućnost da u prodavnici T.a u Bijelom Polju kupuje robu na odloženo plaćanje. U novembru 2010 godine, u istoj prodavnici kupila je fotoaparat i memorijsku karticu čija je ukupna vrijednost bila 188,24 €, koje iznos je u cjelosti isplatila u nekoliko rata. Tom prilikom je potpisala fakturu, koja nije bila ispunjena podacima u pogledu količine, vrste i vrijednosti robe. Radilo se o fakturi br. 89/10 od 23. 11. 2010 godine, a robu naznačenu u istoj nije kupila, niti je tačan iznos novca koje naznačen u njoj. Iskaz ove svjedokinje sud je u potpunosti prihvatio kao jasan, logičan i uvjerljiv, ničim doveden u sumnju, nesračunat na otežavanje ili olakšavanje krivično pravnog položaja okrivljenog, potvrđen odbranom okrivljenog i sadržinom pisanih dokaza, te nalazom vještaka ekonomske struke. </span>
</p>
<p class="p3"></p>
<p class="p3">
<span>	Iz ugovora o radu br 223 od 15.08.2009 godine, utvrđuje se  da je  Č.A. zasnovao radni odnos na neodredjeno vrijeme počev od 01.10.2004 godine, kod poslodavca D. D.P.E.iz Bara na radnom mjestu Upravnika prodavnice u Bijelom Polju.</span>
</p>
<p class="p3"></p>
<p class="p3">
<span>	Iz Pravilnika o unutrašnjoj organizaciji i sistematizaciji radnih mjesta D. D.P.E.iz Bara iz aprila 2010 godine, proizilazi da je firma imala devet poslovnica od kojih jednu u Bijelom Polju i da je rukovodilac poslovnice odgovoran da svu povjerenu dokumentaciju i da je dužan da se sa brigom dobrog privrednika odnosi prema namještaju poslodavca, opremi, robi, dokumentima i novcu koji su mu povjereni, te snosi odgovornost za materijalnu štetu za robu u prodavnici , magacinu, cijeloj opremi, transportnim sredstvima, mašinama, alatima, dokumentaciji, novcu koji su mu povjereni u obavljanju posla i da je dužan da se ponaša lojalno prema poslodavcu, tako što neće zloupotrebljavati povjerenje.</span>
</p>
<p class="p3">
<span>	</span>
</p>
<p class="p3">
<span>	Iz nalaza i mišljenja vještaka ekonomske struke D.Ć.a od  04. 11. 2011 godine, proizilazi da je ovaj vještak uvidom u dokumentaciju kod preduzeća D. D.P.E.našao da je  okrivljeni Č.a falsifikovao fakture o kupljenoj robi od strane radnika Bolnice iz Bijelog Polja i radnika Službe zaštite iz Bijelog Polja, koji su po osnovu ugovora o poslovnoj saradnji imali mogućnost da robu kupe na odloženo plaćanje. Radniku D.V.u po fakturi br.02/09 prodato je robe u vrijednosti od 588,00 €, faktura je uredno knjižena a na osnovu potvrde koju je ovaj radnik deponovao kod Č.e i isti je falsifikovao fakturu br. 59/10 na ime radnika D.V.a na iznos od 900,72 €, sa fakturom se razdužio u preduzeću a robu fakturisanu po ovoj fakturi otuđio. Radniku M.M.u po fakturi bez broja prodato je robe u vrijednosti od 598,00 €, i ova faktura je uredno knjižena. Na osnovu potvrde koju je ovaj radnik deponovao kod Č.e isti je falsifikovao fakturu br.54/10 na ime M.M.a na iznos 1.055,16 €, sa istom se razdužio u preduzeću a fakturisanu robu po ovoj fakturi otuđio. Radniku V.D.u po fakturi br. 60/10 prodato je robe u vrijednosti od 247,32 €, Č.a je ovu fakturu falsifikovao na način što je u njoj upisao još robe na ukupan iznos od 1.054,08 €, sa istom se razdužio u preduzeću, a više fakturisanu robu po ovoj fakturi u iznosu od 806,76 €, otuđio. Po vještaku ukupno otuđena roba po falsifikovanim fakturama radnika Službe zaštite iz Bijelog Polja iznosi 2.762,64€. U odnosu na fakture radnika Opšte bolnice, vještak je našao da je radnici D.M.prodato robe u vrijednosti od 188,24 €, a po fakturi br.89/10 na ime iste radnice fakturisano je druge robe u vrijednosti od 1.194,48 €, sa kojom se Č.a razdužio u preduzeću a robu fakturisanu po ovoj fakturi u vrijednosti od  1.194,48 €, otuđio. R.V.M.prodato je robe u vrijednosti od 734,24 €, a po fakturi br.86/10 ovoj radnici fakturisano je druge robe u vrijednosti od 1.076,76 €, sa kojom fakturom se Č.a razdužio u preduzeću, a robu fakturisanu po njoj u vrijednosti od 1.076,76 €, otuđio. Radniku M.R.u po fakturi br. 33/10 prodato je robe u vrijednosti od 441,18 €, faktura je uredno knjižena. Na osnovu potvrde koju je ovaj radnik deponovao kod Č.e, isti falsifikuje fakturu br.88/10 na ime radnika M.R.a na iznos od 1.205,28 €, sa kojom se razdužuje u preduzeću, a fakturisanu robu u vrijednosti od 1.205,28 €, je otuđio. Radnici R.B.prodato je robe u vrijednosti od 120,83 €, a po fakturi br. 85/10 na ime iste radnice fakturisano je druge robe u vrijednosti od 945,54 €, sa kojom se Č.a razdužio u preduzeću a robu fakturisanu po ovoj fakturi u iznosu od 945,54 €, otuđio. R.B.Z. prodato je robe u vrijednosti od 409,32 €, a po fakturi br. 80/10 na ime iste radnice Č.a je fakturisao druge robe u vrijednosti od 1.000,08 €, sa istom se razdužio u preduzeću, a robu fakturisanu po ovoj fakturi u vrijednosti od 1.000,08 € otuđio. Radnici R.B.i, prodato je robe u vrijednosti od 52,92 €, a po fakturi br.58/10 na ime iste radnice fakturisano je druge robe u vrijednosti od 1.188,00 €, sa istom se Č.a razdužio u preduzeću a robu fakturisanu po ovoj fakturi u vrijednosti od 1.188,00 €, otuđio. Radnici M.M., prodato je robe u vrijednosti od 223,02 €, a po fakturi br. 56/10 na ime iste radnice, Č.a je fakturisao druge robe u vrijednosti od 1.102,58 €, sa kojom se razdužio u preduzeću a robu fakturisanu po ovoj fakturi u vrijednosti od 1.102,68 €, otuđio. R.K.V.prodato je robe u vrijednosti 355,32 €, a po fakturi br. 62/10 na ime iste radnice Č.a je fakturisao druge robe u vrijednosti od 1.065,96 €, sa istom se razdužio u preduzeću a dopisanu robu po ovoj fakturi u vrijednosti od 710,64 €, otuđio. Sa robom kojom su radnici Opšte bolnice u Bijelom Polju stvarno uzeli Č.a se razdužio sa dvije zbirne fakture i to: fakturom br.11000824 na iznos od 3.672,74 €, a druga br.11000600 na iznos od 1.580,64 €. Ukupno otuđena roba po falsifikovanim fakturama radnika Opšte bolnice z Bijelog Polja je u novčanoj protivvrijednosti od 8.423,46 €. Ukupna otuđena roba po falsifikovanim fakturama radnika Službe zaštite iz Bijelog Polja i radnika Opšte Bolnice iz Bijelog Polja zbirno je u vrijednosti od 11.186,10 €. Č.a je u 2011 godini, uplatio iznos od 1.000,00 €, te je protivpravno prisvojio robe u novčanoj protivvrijednosti od 10.186,10 €. Vještak je mišljenja da je Č.A. iskoristivši ugovor o poslovnoj saradnji sa Službom zaštite iz Bijelog Polja i Opštom Bolnicom iz Bijelog Polja i falsifikovanjem faktura na ime uzete robe od strane radnika na odloženo plaćanje protivpravno prisvojio robe u vrijednosti od 10.186,10 €, a na štetu preduzeća D. D.P.E.iz Bara.Nalaz i mišljenje ovog vještaka prihvatio kao realan i objektivan, dat po osnovu činjenica sadržanih u prezentiranoj mu dokumentaciji  od strane D. D.P.E.iz Bara, po pravilima struke i nauke, a u potpunosti potvrđen priznanjem okrivljenog i izvedenim dokazima. </span>
</p>
<p class="p3"></p>
<p class="p3">
<span>	Iz jasnog, potpunog, nedvosmislenog priznja okrivljenog potvrđenog svim izvedenim dokazima, sud je utvrdio činjenično stanje da je okrivljeni Č.A.: U periodu od decembra 2009 godine do februara 2011 godine, kao odgovorno lice u privrednom društvu - upravnik prodavnice ''T.'' u Bijelom Polju, koja je poslovala u sastavu D. '' D.P.E.iz Bara, u namjeri da sebi pribavi protivpravnu imovinsku korist od novca koji mu je bio povjeren na radu u privrednom društvu, a koji potiče od  prodate robe, prisvojio novac u ukupnom iznosu od 10.186,10 €, na način što novac za robu koju je prodao za  gotovinu, nije uplatio u kasu prodavnice, već je isti zadržao za  sebe, a kod poslodavca  se za taj iznos razdužio tako što je upotrijebio službene isprave sa neistinitom sadržinom kao da su istinite - fakture o kupovini robe na  odloženo plaćanje, u kojima je prethodno unio neistinite podatke da su lica na  koja fakture glase uzela robu i to: fakturu br. 59/10 od 07.09.2010 godine na ime D.V.a u iznosu od 900,72 €, fakturu br. 54/10 od 28.08.2010 godine na ime  M.M.a u iznosu od 1.055,16 €, fakturu br. 89/10 od 23.11.2010 godine na ime D.M.u iznosu od 1.194,48 €, fakturu br. 86/10 od 19.11.2010 godine na ime V.M.u iznosu od 1.076,76 €, fakturu br. 88/10 od 19.11.2010 godine na ime M.R.a u iznosu od  1.205,28 €, fakturu br. 85/10 od 11.11.2010 godine na ime R.B.u  iznosu od 945,54 €, fakturu br. 80/10 od 01.11.2010 godine na ime B.Z.u iznosu od 1.000,00 €, fakturu br. 56/10 od 03.09.2010 godine, na ime M.M.u iznosu od 1.102,68 €, a u tri službene isprave - fakture prethodno unio neistinite podatke i to u : fakturu br. 58/10 na ime R.B.iznos od 1.135,08 €, fakturu br. 60/10 na ime V.D.a iznos od 806,76 i fakturu br. 62/10 na ime K.V.iznos od  710,64 €, kojim je zadužio ta  lica, iako su po navedenim fakturama lica stvarno dužena  za iznose i to: R.B.a na iznos od 52,92 €, V.D.na iznos od 236,52 i K.V.a na iznos od 355,32 € i time sebi, a na štetu D. '' D.P.E.iz Bara, pribavio protivpravnu imovinsku korist u naznačenom iznosu,</span>
</p>
<p class="p3"></p>
<p class="p6">
<span>Postupajući na opisani način okrivljeni je ovakvim svojim ponašanjem ostvario obilježje krivičnog djela zloupotreba položaja u privrednom poslovanju iz čl. 272 st. 2. u vezi st. 1 Krivičnog zakonika,a  pošto se radi</span><span class="s3"> </span><span>o više istovrsnih djela učinjenih u vremenskoj povezanosti od strane istog učinioca a radi se i o istovrsnosti predmeta djela i korišćenja iste situacije i jedinstva umišljanja počinioca te je iz navedenog utvrdjeno da je okrivljeni  izvršio  produženo krivično djelo zloupotreba položaja u privrednom poslovanju iz čl. 272 st. 2. u vezi st. 1 u vezi čl. 49. Krivičnog zakonika, s tim što je okrivljeni postupao kao odgovorno lice u privrednom društvu D. D.P.E.iz Bara, i to kao Upravnik prodavnici ovog društva u Bijelom Polju kome je u obavljanju posla izmedju ostalog bila povjerena roba, dokumentacija i novac u prodavnici te je on zloupotrijebio svoj položaj na način što novac za robu koju je prodao za gotovinu nije uplatio u kasu prodavnice, već je isti zadržao za sebe a kod poslodavca se za taj iznos razdužio tako što je upotrijebio službene isprave sa neistinitom sadržinom kao da su istinite (fakture bliže opisane u izreci presude) a sve prednje u namjeri da sebi pribavi protivpravnu imovinsku korist, pri čemu je okrivljeni bio svjestan da postupa kao odgovrno lice u privrednom društvu, i da prisvaja novac od prodate robe koji novac mu je bio povjeren na radu u privrednom društvu, te je krivično djelo izvršio sa umišljajem i za isto je kriv. </span>
</p>
<p class="p6"></p>
<p class="p6">
<span>Sud je cijenio i ostale pisane dokaze ali su isti po ocjeni suda bez uticaja na drugačije odlučivanje u ovoj pravnoj stvari. </span>
</p>
<p class="p6"></p>
<p class="p6">
<span>Postupajući na opisani način okrivljeni je svojim ponašanjem izvršio i krivično djelo falsifikovanje službene isprave iz čl.414 st.3. u vezi st. 2 i 1 Krivičnog zakonika, a  pošto se radi</span><span class="s3"> </span><span>o više istovrsnih djela učinjenih u vremenskoj povezanosti od strane istog učinioca a radi se i o istovrsnosti predmeta djela i korišćenja iste situacije i jedinstva umišljanja počinioca te je iz navedenog utvrdjeno da je okrivljeni  izvršio  produženo krivično djelo falsifikovanje službene isprave iz čl.414 st.3. u vezi st. 2 i 1 u vezi čl. 49. Krivičnog zakonika,</span><span class="s4">  </span><span>pri čemu je okrivljeni Č.a bio svjesan da je on odgovorno lice - Upravnik prodavnice  u Privrednom društvu D. D.P.E.iz Bara i da su predmetne fakture službene isprave pa je unoseći u njih neistinite podatke da su lica na koje fakture glase uzela robu u prodavnici a potom upotrebljavajući u službi ovakve službene isprave sa neistinitom sadržinom kao da su istinite - razdužujući se sa njima kod poslodavca krivično djelo izvršio s umišljajem i da je za isto kriv.</span>
</p>
<p class="p6"></p>
<p class="p3">
<span>	Odlučujući u pogledu vrste i visine krivične sankcije, a cijeneći sve okolnosti iz čl. 42 Krivičnog zakonika sud je kod okrivljenog kao olakšavajuće okolnosti našao da se radi o neosudjivanom licu, lošeg imovnog stanja, ocu dvoje maloljetne djece u obavezi izdržavanja istih, koji se u toku postupka korektno držao i priznao izvršenje krivičnog djela, pa u odsustvu otežavajućih okolnosti sud je okrivljenom utvrdio: za produženo krivično djelo zloupotreba položaja u privrednom poslovanju iz čl. 272 st. 2. u vezi st. 1 u vezi čl. 49. Krivičnog zakonika, kaznu zatvora od tri mjeseca i za produženo krivično djelo falsifikovanje službene isprave iz čl.414 st.3. u vezi st. 2 i 1 u vezi čl. 49. Krivičnog zakonika kaznu zatvora od tri mjeseca i primjenom čl. 48 Krivičnog zakonika, istog osudio na jedinstvenu kaznu zatvora od četiri mjeseca, smatrajući da će se  zatvorskom kaznom u ovolikom trajanju ostvariti svrha kažnjavanja, iz čl. 32 Krivičnog zakonika. Sud je pri tom imao u vidu težinu krivičnog djela, i jačinu ugrožavanja zaštićenog dobra. </span>
</p>
<p class="p3"></p>
<p class="p3">
<span>	Shodno čl.226  Zakonika o krivičnom postupka, odlučeno je u pogledu paušala u iznosu od 40,00 €, vodeći računa o imovinskim prilikama optuženog i dužini trajanja postupka.</span>
</p>
<p class="p3"></p>
<p class="p3">
<span>	Sud je okrivljenog shodno čl. 229 Zakonika o krivičnom postupku obavezao na plaćanje troškova krivičnog postupka u iznosu od 269,50 € koji troškovi se odnose na troškove vještačenja po vještaku ekonomske struke D.Ć.u.</span>
</p>
<p class="p3"></p>
<p class="p3">
<span>	Sud je u smislu čl. 239 ZKP-a, obavezao okrivljenog da oštećenom D.D.P.E.iz  Bara,  na ime imovinsko pravnog zahtjeva plati iznos od 10.186,10 €, dok je za preostali iznos istaknutog imovinsko pravnog zahtjeva oštećeni upućen na parnični postupak. </span>
</p>
<p class="p6"></p>
<p class="p3">
<span>	Sa iznijetih razloga shodno čl. 374 Zakonika o krivičnom postupku, odlučeno je kao u izreci presude.</span>
</p>
<p class="p3"></p>
<p class="p2">
<span>OSNOVNI SUD U BIJELOM POLJU</span>
</p>
<p class="p2">
<span>Dana 23. 04. 2012. godine</span>
</p>
<p class="p2"></p>
<p class="p5"></p>
<p class="p3">
<span>Zapisničar 						                                   S U D I J A </span>
</p>
<p class="p3">
<span>Koviljka Lješnjak  				                                        Dragan Mrdak  </span>
</p>
<p class="p3"></p>
<p class="p3"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p3"></p>
<p class="p3"></p>
<p class="p3"></p>
<p class="p3">
<span>								        _______________</span>
</p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p7"></p>


</body>
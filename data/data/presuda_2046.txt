<div style="text-align: right">
	Posl.br. K.109/11</div>
<br>
<br>
OSNOVNI SUD U HERCEG NOVOM, po sudiji Leković Branislavu, uz učešće zapisničara Šušić Lidije, u krivičnom predmetu protiv okrivljene M.M., zbog krivičnog djela nasilje u porodici ili porodičnoj zajednici iz čl.220 st.1 KZ CG, povodom optužnog predloga Kt.br. 130/2011 od 25.05.2011.godine, nakon održanog glavnog i javnog pretresa dana 10.08.2011. godine, u prisustvu okrivljene M. M., zamjenika ODT Herceg Novi Samardžić Nikole i oštećenog M. M., donio je i javno objavio sledeće<br>
<br>
<div style="text-align: center">
	R J E Š E NJ E</div>
<br>
Na osnovu čl.65 st.1 i 4 KZ CG u vezi čl.461 i 462 ZKP-a<br>
<br>
<br>
Okrivljenoj:<br>
<br>
M. M. JMBG ..., od oca J. i majke L. rođ. M. rođene.... godine u K., stalno nastanjena u I. , ul. ..., državljanka CG, razvedena, majka dvoje djece,penzionerka, lošeg imovnog stanja,sa invalidskom penzijom od 169.00 eura, neosuđivana.<br>
<br>
i z r i č e&nbsp; s e<br>
<div style="text-align: center">
	SUDSKA&nbsp; OPOMENA</div>
<br>
Jer je dana 04. marta, 2011. godine u ul&nbsp;... u I., primjenom grubog nasilja narušila tjelesni integritet svog bivšeg supruga M. M. sa kojim živi u zajedničkom stanu, na način da ga je nakon kraće prepirke ogrebala noktima u predjelu desne strane lica, a kada je oštećeni uhvatio za ruke i polegao na kauč, ogrebala ga noktima u predjelu desnog uha i vrata, kojom prilikom mu je nanijela povrede u vidu oguljotine na desnoj strani čela dužine 3cm, dvije ubodne rane na ivici desne ušne školjke i oguljotinu na zadnjoj strani vrata sa desne strane dužine 4cm, koje povrede predstavljaju laku tjelesnu povredu,<br>
- čime je izvršila krivično djelo nasilje u porodici ili u porodičnoj zajednici iz čl.220 st.1 Krivičnog zakonika.<br>
<br>
Na osnovu čl.202 st.4 ZKP-a okrivljena se oslobađa dužnosti plaćanja troškova postupka.<br>
<div style="text-align: center">
	O b r a z l o ž e nj e</div>
<br>
Osnovni državni tužilac Herceg Novi podnio je optužni predlog Kt.br. 130/2011 od 25.05.2011. godine protiv okrivljene M. M. zbog krivičnog djela nasilje u porodici ili porodičnoj zajednici iz čl.220 st.1 KZ CG. Konačno, u završnoj riječi je ostao pri podnijetom optužnom predlogu i predložio da sud okrivljenu oglasi krivom i osudi po zakonu.<br>
<br>
Okrivljena M. M. u svojoj odbrani je navela da se kritičnog dana negdje oko 18 časova&nbsp; nalazila u svom stanu u I., u ul. ..., te da je, s obzirom da je bila odsutna dva mjeseca, pospremala u kući u kojoj živi zajedno sa svojim bivšim mužem. Dalje je navela da je nakon obavljenog posla, u popodnevnim časovima odmarala, te da je njen bivši muž uletio u prostor koji ona koristi i obratio joj se riječima: "Govno jedno, đubre, lopove, pička ti materina ukrala si mi jaje iz frižidera", na šta mu je ona odgovorila: "Sram te bilo, cijeli dan čisitm što si ti isprljao u mom odsustvu i umjesto da mi doneseš ručak ti me napadaš da sam ti jaje ukrala iz frižidera." Navela je da je nakon tog verbalnog sukoba, bivši suprug odgurnuo rukama u predjelu grudi nakon čega je pala preko kompjutera i fotelje na lampu, a da je on uhvatio za grlo i počeo da je steže, dok je ona jaukala i branila se pri čemu ga je ogrebala noktima u predjelu desnog obraza. Dalje je navela da se on odmakao od nje kada je vidio da joj je loše, pa kada je pokušala da pozove telefonom hitnu pomoć, on joj je, misleći da namjerava da pozove policiju, izašao da je preduhitri i prijavi policiji. Takođe je navela da je došla hitna pomoć koja joj je ukazala medicinsku pomoć, te da su joj dali inekciju protiv bolova.<br>
Napomenula je da ona i njen bivši suprug imaju loš odnos i ne komuniciraju, niti ona želi da komuniciraju jer je on skoro svako veče u alkoholisanom stanju.&nbsp; Precizirala je da na svog bivšeg supruga nije fizički nasrtala, niti je istog gađala bilo kojim predmetom, već ga je samo jednom noktima ogrebala u predjelu obraza i to u samoodbrani. Istakla je da je ona bolesna i u rizičnom zdravstvenom stanju, te da izbjegava verbalni i fizički kontakt sa svojim bivšim suprugom. Navela je da njen bivši suprug nije bio u alkoholisanom stanju kritične večeri, ali je bio u kriznom stanju usled nedostatka alkohola.<br>
<br>
Takođe je dodala da je kritičnom prilikom postupala u nužnoj odbrani, jer se branila od napada oštećenog, te da se iz priložene medicinske dokumentacije vidi da je bolesna i da nije u stanju da nekoga fizički napada.<br>
<br>
Konačno, u završnoj riječi je navela da se ne osjeća krivom za djelo koje joj je stavljeno na teret, a da se kritičnom prilikom samo branila od napada oštećenog i da ona nije sigurno njega napala.<br>
<br>
Radi pravilnog i potpunog utvrđivanja činjeničnog stanja, sud je u dokaznom postupku izveo sledeće dokaze: saslušan je svjedok – oštećeni M.M. te je uz saglasnost stranaka pročitan nalaz i mišljenje vještaka medicinske struke dr. M. V., zatim je vršen uvid u izvještaj ljekara hitne pomoći Herceg Novi od 04.03.2011. godine na ime M.M. pročitan je zapisnik o ispitivanju alkohola u organizmu na ime M.M. od 04.03.2011. godine, izvršen je uvid u medicinsku dokumentaciju na ime M.M. te je izvršen uvid u izvod iz kaznene evidencije za okrivljenu.<br>
<br>
Analizom provedenih dokaza sud je prihvatio i ocjenio vjerodostojnim iskaz oštećenog M. M. jer je logičan, uvjerljiv i u skladu sa pismenim dokazima u spisu.<br>
<br>
Naime, oštećeni M. M. je u bitnom naveo da živi u stanu sa svojom bivšom suprugom M. M. sa kojom nije u bračnoj zajednici već pet godina, a da žive u istom stanu jer ona nije ispoštovala ugovor o podjeli imovine, te je opstruirala prodaju stana. Dalje je naveo da nasilničko ponašanje prema njemu traje već dugo, a posebno se intenziviralo od januara 2006. godine kada je brak i razveden.<br>
Objasnio je da je dana 04.03.2011 .godine oko 18,oo časova primjetio, kao i mnogo puta ranije, da mu nedostaje hrana u frižideru, pa je u dnevnom boravku pitao M.zbog čega mu krade hranu i do kada će to da radi. Naveo je da je ona odmah počela da ga vrijeđa riječima:"bijedniče, jadniče, smrdiš...", kao i da ga već duže godina izaziva da bi on primjenio fizičku silu prema njoj, ali je on tom prilikom ostao smiren i tražio da mu odgovori na postavljeno pitanje. Dalje je naveo da je M.ustala sa kauča i prišla mu agresivno, te je stavila svoju lijevu ruku u predjelu njegovih grudi i malo ga odgurnula i onda podigla desnu pesnicu koja je bila zatvorena zamahnuvši njome prema njegovom lijevom oku. Naveo je da je instiktivno reagovao i brzo sklono glavu u desno izbjegavši udarac, te da je tada primjetio da M. u desnoj ruci drži duguljast prdmet koji je ličio na iglu za štirkanje ili možda hemisku olovku, ali nije dobro vidio jer je u sobi bila uključena samo noćna lampa. Naveo je da je ona nastavila napad na način što ga je svojim noktima povrijedila u predjelu lica na desnoj strani u predjelu oka. Istakao je da doktor nije zabilježio precizno sve povrede i ogrebotine jer ih je bilo i na desnoj strani čela i obraza.&nbsp; Takođe je naveo da je bio prisiljen da se brani, pa je M. uhvatio za obje ruke u predjelu šaka u visini ručnih zglobova, a tom prilikom&nbsp; nije vidio da je u ruci imala pomenuti predmet, te je nakon toga polegao na kauč držeći je za ruke i govoreći da se smiri, dok je ona vikala histerično da je pusti i tom prilikom ponovo krenula noktima prema njegovim očima što je on izbjegao, ali ga je povrijedila po vratu sa desne strane, te mu snažno zabila nokte u desnu ušnu školjku (gdje su ostale četiri ubodne rane, nakon čega mu je bila natečena ušna školjka), pa se on izmakao udesno.<br>
Dalje je naveo da se ona tada ustala i krenula ka noćnoj lampi i nespretno pala na nju i ormarić, pa je desnom rukom podigla noćnu lampu koja je bila uključena i snažnim zamahom pokušala da je baci na njega, pa kako nije uspjela da zamahne do kraja, jer se napojni kabal zategao i trgnuo je natrag, to je pokušala još dva puta, pa je nakon toga uzela telefon i pozvala nekog na šta joj je on rekao:"zovi, ja ti ništa nisam uradio". Dalje je naveo da mu je ona odgovorila da je gurnuo na lampu, te je uzela jedan od predmeta sa stola i gađala u njegovom pravcu, ali ga nije pogodila, te da mu je govorila da će ga zaklati nožem, na šta sve on nije fizički odreagovao. Naveo je da joj je rekao da će mu platiti za sve to nakon što ga je izgurala iz dnevne sobe, misleći da će je prijaviti, pa kada je otišao u svoju spavaću sobu i vidio povrede odlučio je da prijavi M.<br>
Naveo je da je nakon toga otišao u UP PJ Herceg Novi, prijavio taj slučaj, zatim u Dom zdravlja da mu utvrde povrede i tražio da mu urade alko test. Istakao je da kritičnog dana nije nijednom ni udario ni gurnuo M. a da ga ona nakon toga dana nije dirala.<br>
Napomenuo je da mu je M. prethodnih godina prijetila da će ga ubiti, unoseći mu se u lice i govoreći da on zna da nije normalna i da će mu napraviti pakao od života.<br>
<br>
Konačno, u završnoj riječi je naveo da se pridružuje krivičnom gonjenju protiv okrivljene iz razloga što to nije prvi put da ga napada, a da ne postavlja imovinsko pravni zahtjev za naknadu štete.<br>
<br>
Iz medicinske dokumentacije na ime M. M. proizilazi da je imenovana operisana od karcinoma dojke 2001. godine, te da joj je 2008. godine ustanovljena osteoporoza. Takođe, iz medicinske dokumentacije JZU Zavod za hitnu medicinsku pomoć je utvrđeno da je dana 04.03.2011. godine u 19,25 časova M. M.pregledana radi bola u leđima, te je ista upućena da se javi izabranom doktoru.<br>
<br>
Iz izvještaja ljekara hitne pomoći Herceg Novi od 04.03.2011. godine na ime M. M. proizilazi da su kod M. M. konstatovane povrede na licu i glavi, i to: na desnoj strani čela oguljotina dužine 3 cm, na desnoj ušnoj školjci otok i dvije ubodne rane na samoj ivici, i&nbsp; na zadnjoj strani vrata, sa desne strane, oguljotina dužine 4 cm.<br>
Iz zapisnika o ispitivanju alkohola u organizmu na ime M. M. od 04.03.2011. godine, proizilazi da prilikom ispitivanja alkohola navedenog dana M.M. nije imao alkohola u krvi.<br>
<br>
Sud je cijenio navedene pismene dokaze kao vjerodostojne, jer su izdati od nadležnih zdravstvene ustanove i državnog organa, a na iste stranke nisu imale primjedbi. Ovi dokazi su od značaja, s obzirom da se istim potvrđuju navodi oštećenog M.M. u odnosu na okolnosti da je kritičnom prilikom okrivljena nanijela tjelesne povrede, kako su opisane u optužnom predlogu, svom bivšem suprugu- oštećenom M.M.<br>
<br>
Iz nalaza i mišljenja vještaka medicinske struke dr. M. V., proizilazi da je oštećeni M. M. zadobio tjelesne povrede u vidu oguljotine dužine 3 cm na desnoj strani čela, otoka i dvije ubodne rane na samoj ivici desne ušne školjke, oguljotine dužine 4 cm na zadnjoj strani vrata, sa desne strane.U zaključku se ističe da su navedene povrede po svojoj prirodi lake tjelesne povrede.<br>
<br>
Uvidom u izvod iz kaznene evidencije ovog suda za okrivljenu od 10.08.2011. godine utvrđeno je da okrivljena nije osuđivana od strane ovog suda.<br>
<br>
Analizirajući odbranu okrivljene i upoređujući je sa izvedenim dokazima, sud je istu prihvatio djelimično. Naime, sud je prihvatio njenu odbranu u dijelu u kome navodi da je kritičnog dana nastao najprije verbalni sukob između nje i oštećenog, te da ga je kritičnom prilikom noktima ogrebala po licu, ali nije prihvatio odbranu u dijelu gdje navodi da je postupala u samoodbrani-da je oštećeni prvo odgurnuo a zatim stezao rukama za vrat, koji dio odbrane je cijenio neosnovanim i sračunatim u cilju izbjegavanja krivične odgovornosti, jer je isti u suprotnosti sa dokazima kojima je sud poklonio vjeru. Odbrana okrivljene u tom dijelu je kontradiktorna i nedosljedna u pogledu odlučnih činjenica, osim toga, opovrgnuta je iskazom oštećenog M.M.kao i pismenim dokazima u spisu.<br>
Naime, oštećeni M. M. je u svojoj izjavi, a koju izjavu je sud u cjelosti prihvatio, decidno i uvjerljivo kazivao,a njegov iskaz je potkrijepljen medicinskom dokumentacijom i nalazaom i mišljenjem vještaka medicinske struke. Nasuprot tome,navedena odbrana okrivljene nije potvrđena izvedenim dokazima,a u potvrdi ljekara Hitne med.pomoći od 04.03.2011. godine na njeno ime,nisu konstatovane povrede ni u predjelu vrata ,ni u predjelu leđa.Stoga je obezvrijeđena njena odbrana da je postupala u nužnoj odbrani u konkretnom slučaju.<br>
Polazeći od naprijed analiziranih i provedenih dokaza, sud je utvrdio da je okrivljena M.M. dana 04.03.2011. godine&nbsp; u Igalu, primjenom grubog nasilja narušila&nbsp; tjelesni integritet svog bivšeg supruga, na način da ga je nakon kraće prepirke ogrebala noktima u predjelu desne strane lica, a kada je oštećeni uhvatio za ruke i polegao na kauč, ogrebala ga noktima u predjelu desnog uha i vrata, kojom prilikom mu je nanijela povrede u vidu oguljotine na desnoj strani čela dužine 3 cm, dvije ubodne rane na ivici desne ušne školjke i oguljotinu na zadnjoj strani vrata sa desne strane dužine 4 cm.<br>
Kod tako utvrđenog činjeničnog stanja, u naprijed opisanim radnjama okrivljene, sud je našao sva obilježja krivičnog djela nasilje u porodici ili u porodičnoj zajednici iz čl.220 st.1 KZ CG, jer je okrivljena kritičnog dana nanijela povrede u vidu oguljotine i ubodnih rana oštećenom, te na taj način primjenom grubog nasilja narušila duševni integritet svog bivšeg supruga M.<br>
Naime, pasivni subjekt kod ovog krivičnog djela je član porodice ili porodične zajednice, a pod tim se smatraju i bivši bračni drugovi, te lica koja imaju zajedničko dijete iako nikada nijesu živjela u istom porodičnom domaćinstvu. U konkretnom slučaju, okrivljena i oštećeni su bivši supružnici, koji imaju dvoje zajedničke djece i nakon razvoda žive u istom domaćinstvu, pa se imaju smatrati članovima porodice u zakonskom smislu te riječi, a što je objekt zaštite ovog krivičnog djela.<br>
<br>
U odnosu na oblik vinosti, sud je utvrdio da je okrivljena ovo krivično djelo počinila sa umišljajem, jer je bila svjesna da svojim (naprijed opisanim) ponašanjem vrši nasilje nad članom svoje porodice, odnosno bila je svjesna svog djela i htjela je njegovo izvršenje.<br>
<br>
Prilikom odlučivanja o kazni, sud je okrivljenoj kao olakšavajuću okolnost cijenio dosadašnju neosuđivanost, te lične i materijalne prilike-da je lošeg zdravstvenog stanja i lošeg imovnog stanja, dok joj nije našao otežavajućih okolnosti.<br>
Po mišljenju ovog suda,djelo je izvršeno pod&nbsp; opisanim olakšavajućim okolnostima koje djelo čine naročito lakim, pa kako su u ovom slučaju ostvareni i formalni i materijalni uslovi za izricanje sudske opomene, na osnovu čl. 65 st.1 i 4 KZ CG, s obzirom na propisanu kaznu, a vodeći računa i o svrsi sudske opomene, te poslebno uzimajući u obzir ličnost okrivljene, njen raniji život, ponašanje poslije izvršenog djela, stepen krivice i sve okolnosti pod kojima je djelo učinjeno,to je sud odlučio okrivljenoj za ovo djelo izreći sudsku opomenu, nalazeći da će i sama opomena, odnosno upozorenje uticati na okrivljenu da više ne vrši krivična djela.<br>
<br>
Zbog svega navedenog, sud je odlučio kao u izreci ovog rješenja, a na osnovu čl.65 st.1 i 4&nbsp; KZ CG u vezi čl.461 i 462 ZKP-a.<br>
<br>
Na osnovu čl.202 st.4 ZKP-a okrivljena je oslobođena dužnosti plaćanja troškova ovog postupka,jer zbog lošeg imovnog stanja (penzionerka sa penzijom od 169 eura) nije u stanju da iste plati a da time ne ugrozi svoju egzistenciju.<br>
<div style="text-align: center">
	OSNOVNI SUD HERCEG NOVI</div>
<div style="text-align: center">
	Dana, 10.08.2011. godine<br>
	&nbsp;</div>
<div style="text-align: right">
	Zapisničar&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; S u d i j a</div>
<div style="text-align: right">
	Šušić Lidija&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Branislav Leković</div>
<br>
<br>
PRAVNA POUKA:<br>
Protiv ove presude dozvoljena je žalba<br>
U roku od 8 dana od dana prijema,<br>
Višem sudu u Podgorici, a preko ovog suda<br>
<br>
DNA:<br>
- ODT Herceg Novi<br>
- okrivljenoj<br>
- oštećenom<br>
- u spis<br>

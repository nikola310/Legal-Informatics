<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:justify;hyphenate:auto;font-family:Times New Roman;font-size:14pt;}
.p2{text-align:start;hyphenate:auto;font-family:Times New Roman;font-size:12pt;}
</style>
<title>OSNOVNI SUD U ROŽAJAMA</title>
<meta content="adisa.burdzevic" name="author">
</head>
<body class="b1 b2">
<p class="p1">
<span>OSNOVNI SUD U ROŽAJAMA</span>
</p>
<p class="p1">
<span>K.br.120/11.</span>
</p>
<p class="p1">
<span>				U IME NARODA</span>
</p>
<p class="p1"></p>
<p class="p1">
<span>	OSNOVNI SUD U ROŽAJAMA, i to Predsjednik suda Camić Zahit, kao sudija pojedinac, sa zapisničarem Burdžović Adisom, odlučujući po optužnom predlogu Osnovnog Državnog Tužilaštva iz Rožaja, Kt.br.123/11. od 29.juna 2011. godine, protiv okrivljenog K. S. iz Rožaja, zbog krivičnog djela laka tjelesna povreda iz čl. 152.st.2. u vezi st. 1. Krivičnog Zakonika, nakon održanog glavnog i javnog pretresa u prisustvu Zamjenika Osnovnog Državnog Tužioca Selmanović Armina iz Rožaja, oštećenog L.S. iz Rožaja,  advokata Kuč Munevera iz Rožaja branioca okrivljenog i okrivljenog, dana 20.7.2011. godine, donio je i javno objavio</span>
</p>
<p class="p1"></p>
<p class="p1">
<span>				P R E S U D U</span>
</p>
<p class="p1"></p>
<p class="p1">
<span>	Okrivljeni K. S. JMBG ., od oca A. i majke S., rodj. O., rodjen ..godine, u Rožajama, živi u s. Gusnice, opština Rožaje, drž. CG, pismen, završio SSS, nezapošljen, neoženjen, vojsku nije odslužio, siromašnog imovnog stanja, neosudjivan.</span>
</p>
<p class="p1"></p>
<p class="p1">
<span>				K R I V    J E</span>
</p>
<p class="p1">
<span>	Što je:</span>
</p>
<p class="p1">
<span>	Dana 20.6.2011. godine, oko 23,40 h, na gradskom trgu u blizini kružnog toka u Rožajama, lako tjelesno povrijedio L. S., na način što ga je metalnom palicom u dužini oko 0,50 m - sredstvom podobnim da tijelo teško povrijedi ili zdravlje teško naruši, udario više puta po glavi i tijelu, nanoseći mu tom prilikom lake  tjelesne povrede u vidu otekline u subpotiljačnom  dijelu veličine 3 x 2 cm, i tri modrice u predjelu desnog ramena niz ledja prema lopatici veličina 30 x 5 cm,  18x 2,5 cm,  i  4 x 3 cm,</span>
</p>
<p class="p1">
<span>	-čime je izvršio krivično djelo laka tjelesna povreda iz čl. 152.st.2. u vezi st. 1. Krivičnog Zakonika.</span>
</p>
<p class="p1">
<span>	Pa ga sud na osnovu pomenutog zakonskog propisa, primjenom čl. 4.13.15.32.39. 42.45.46.st.1. tač.6.  Krivičnog Zakonika i čl. 364. Zakonika o Krivičnom Postupku</span>
</p>
<p class="p1"></p>
<p class="p1">
<span>				O S U DJ U JE </span>
</p>
<p class="p1"></p>
<p class="p1">
<span>	NA NOVČANU KAZNU u iznosu od 1.200 (hiljadudvijestotine) eura, koju je osudjeni dužan da plati u roku od 15 dana po pravnosnažnosti ove presude. Ako osudjeni ne plati novčanu kaznu u ovom roku, sud će novčanu kaznu zamijeniti kaznom zatvora, tako što će za svakih započetih 25 eura, novčane kazne odrediti jedan dan kazne zatvora.</span>
</p>
<p class="p1">
<span>	Da plati ovom sudu na ime troškova krivičnog postupka iznos od 82,50 eura, kao i na ime paušala iznos od 50 eura, u roku od  15 dana po pravnosnažnosti ove presude.</span>
</p>
<p class="p1">
<span>	</span>
</p>
<p class="p1">
<span>				O b r a z l o ž e n j e</span>
</p>
<p class="p1"></p>
<p class="p1">
<span>	ODT iz Rožaja podnio je optužni predlog Kt.br.123/11. od 29. juna 2011. godine, protiv okrivljenog K. S. iz Rožaja, zbog krivičnog djela laka tjelesna povreda iz čl. 152.st. 2. u vezi st. 1.  KZ.</span>
</p>
<p class="p1">
<span>	Na glavnom pretresu Zamjenik ODT-a precizirao je činjenični opis iz optužnog predloga kao u izreci ove presude. Istakao je da je izvedenim dokazima utvrdjeno da je okrivljeni izvršio krivično djelo  koje mu je preciziranom optužbom stavljeno na teret, te je predložio da sud istog oglasi krivim za krivično djelo laka tjelesna povreda iz čl. 152.st.2. u vezi st. 1. KZ i osudi ga po Zakonu.</span>
</p>
<p class="p1">
<span>	Oštećeni L. S., pridružio se krivičnom gonjenju ODT-a u odnosu na okrivljenog, a odštetni zahtjev nije postavio.</span>
</p>
<p class="p1">
<span>	Advokat Kuč Munever, branilac okrivljenog istakao je: da okrivljeni nije upotrijebio palicu i da nije zadao tjelesne povrede  oštećenom. Da raniji život okrivljenog , kao i njegove porodične prilike ukazuju da se radi o mladom čovjeku koji do sada nije osudjivan, da je uzoran sportista, višestruki državni i balkansko šampion u sportu kojim se bavi. Nema dokaza da je isti izvršio krivično djelo za koje se optužuje, te je predložio da sud istog oslobodi od optužbe.</span>
</p>
<p class="p1">
<span>	Okrivljeni K. S., na glavnom pretresu nije priznao izvršenje krivičnog djela ni krivicu za krivično djelo za koje je optužen. </span>
</p>
<p class="p1">
<span>	U svojoj odbrani istakao je:  da je dana 20. 6. ove godine oko 23,40 h, svojim  vozilom došao u grad i isto je zaustavio pored jednog kioska u ul. "30. septembar". Izašao je iz vozila da dopuni mob.telefon na kiosku. Kada se vraćao prema vozilu primijetio je S. kojeg poznaje od ranije i isti je išao put njega psujući mu majku. Kazao mu je "ako još jednom parkiraš vozilo na ovom mjestu zube ću ti polomiti". Istog je upozorio da se tako prema njemu ne ponaša. Ušao je u vozilo i isto parkirao u drugu ulicu. Kada je izašao iz vozila pošao je na gradski trg. Primijetio je S.da ide za njim i da mu psuje majku i imao je namjeru da se sa njim tuče. Kada mu se približio nogom ga je udario u lijevu podkoljenicu. Nakon što je zadobio udarac, S. se okrenuo i počeo je da bježi u smjeru odakle je dolazio. Pošao je za S.nekoliko koraka, ali ga nije stigao, tako da nijesu više imali fizičkog kontakta. Sadama ničim nije udario, niti mu je nanio bilo kakve povrede. U rukama nije imao nikakv predmet, pa ni gumenu palicu. Na trgu je imalo više ljudi koji su ovo posmatrali. Njegov otac je razgovarao sa Sadamovim ocem u vezi njihovog izmirenja, ali se još nijesu izmirili. </span>
</p>
<p class="p1">
<span>	Na glavnom pretresu sud je izveo dokaze: saslušanjem u svojstvu oštećenog - svjedoka L. S., u svojstvu svjedoka K. Dž., Dž.A., Tabaković Rasima, pročitao izvještaj ljekara jedinice za HMP Rožaje, od 22.6.2011. godine, saslušao u svojstvu sudskog vještaka medicinske struke dr. Jaha Pepića  i pročitao izvod iz kaznene evidencije na ime okrivljenog, dok nije izveo dokaz saslušanjem u svojstvu svjedoka D. Edž., sa razloga što se izvodjenje ovog dokaza pokazalo suvišnim u odnosu na izvedene dokaze. </span>
</p>
<p class="p1">
<span>	Oštećeni - svjedok L. S. istakao je:</span>
</p>
<p class="p1">
<span>	Da okrivljenog poznaje iz vidjenja. Dana 20.6. ove godine pošao je od kuće prema centru grada. Vidio je na ulici koja vodi prema njegovoj kući parkirano putničko vozilo. Nije znao čije je vozilo, a na suprotnoj strani ulice je primijetio vlasnika vozila. Pošto se nije moglo vozilom prići do njegove kuće od tog vozila, prišao je do okrivljenog i zamolio ga da vozilo više ne parkira na tom mjestu i da isto ukloni. Okrivljeni je vozilo uklonio i parkirao na drugom mjestu. Nakon sat vremena pošao je na gradski trg, gdje je stajao u društvu sa dva druga. Okrivljeni mu je prišao u društvu sa nekoliko momaka. Jedan momak iz tog društva pitao ga je šta je imao sa okrivljenim. Kazao mu je da se nijesu svadjali. Okrivljeni ga je pitao da li ga je psovao, te mu je kazao da nije. Vidio je da okrivljeni iz unutrašnjosti ispod jakne vadi gvozdenu palicu dužine oko 0,50 m, debljinu nije zapazio.  Izmedju njih je nastao verbalni duel, te kada je zaključio da će  okrivljeni da se sa njim svadja, okrenuo se i počeo da trči trgom prema kući. Za njima je išao okrivljeni i još nekoliko njegovih drugova. Ispao mu je mobilni telefon i sagnuo se da isti uzme.  Prišao mu je okrivljeni  i sa predmetom koji je imao u rukama udario ga je 3-4 puta po ledjima. Prišao mu je još jedan momak koji je trčao za njim i zna da se preziva D., ali mu ime ne zna, i uspio je da ga udari jednim predmetom po ledjima. Telefon nije uspio da uzme, već je pobjegao prema kući koja se nalai u blizini tog mjesta. Okrivljeni je išao za njim do blizu njegove kuće sa tim momkom, nakon čega su se vratili. Pošao je do policije i ovo prijavio, a nakon toga kod ljekara koji ga je pregledao. Imao je povrede  od  kojih je osjećao bolove.  Sa okrivljenim se nije izmirio, a ima saznanje da je otac okrivljenog kontaktirao sa njegovim ocem u vezi njihovog  izmirenja do kojeg nije došlo. </span>
</p>
<p class="p1">
<span>	Svjedok K. Dž.. istakao je:</span>
</p>
<p class="p1">
<span>	Da poznaje okrivljenog i oštećenog.  Dana 20.6. ove godine oko 23,30 h, bio je u društvu na gradskom trgu u Rožajama. Dok je stajao sa Dž. A.. i D. Edževidom, na udaljenosti od njih oko 10 m, vidio je i čuo da se raspravljaju okrivljeni i oštećeni, koji su  bili na odstojanju od 1 - 1,5 m. Čuo je kada je oštećeni kazao okrivljenom "polomiću ti zube", dok nije čuo šta mu je odgovorio okrivljeni. Takodje je vidio kada je oštećeni nogom udario okrivljenog u predjelu podkoljenice, a nakon toga se okrenuo i počeo da trči niz trg. Vidio je da je za oštećenim trčao i okrivljeni nekoliko metara kada je stao i nakon toga se vratio. Nije išao za njima niti je primjetio da okrivljeni u rukama ima bilo kakav predmet. Drugo ništa nije zapazio. </span>
</p>
<p class="p1">
<span>	Svjedok Dž. A., istakao je:</span>
</p>
<p class="p1">
<span>	Da poznaje okrivljenog i oštećenog. Dana 20.6. ove godine oko 23,30 h, bio je na gradskom trgu sa Dž. i Ed.. Na udaljenosti od njih oko 10-15 metara primijetio je da stoje okrivljeni i oštećeni i čuo je da nešto pričaju. Vidio je kada je oštećeni nogom udario okrivljenog u predjelu podkoljenice, nakon čega se okrenuo i počeo je da bježi niz trg. Vidio je da za oštećenim trči i okrivljeni nekoliko metara, nakon čega je stao i vratio se. Nije primijetio da okrivljeni ima bilo kakav predmet u rukama, niti da ga je udario bilo kojim predmetom . Nije mu poznato gdje je otišao oštećeni.</span>
</p>
<p class="p1">
<span>	Svjedok T. R., istakao je:</span>
</p>
<p class="p1">
<span>	Da poznaje okrivljenog i oštećenog. Dana 20.6. ove godine nalazio se na gradskom trgu, gdje je spremao i prodavao brzu hranu. Na udaljenosti od tog mjesta oko 7-8 metara primijetio je grupu momaka da se nešto raspravljaju. Po njegovoj procjeni bilo ih je 4-5. Prepoznao je u toj grupi oštećenog i okrivljenog, koji su se nešto raspravljali, ali riječi nije čuo. Vidio je da se oštećeni okrenuo i počeo je da bježi niz trg, a da su za njim išla dva momka koji su imali palice za koje ne može da se sjeti od čega su bile, a smatra da su bile drvene. Palicu je vidio u rukama okrivljenog i ista je bila dužine oko 0,50 m, a debljinu nije zapazio. Oštećeni je trčao prema zgradi suda, a za njim su trčali momci sa kojima je prethodno stajao i od istih je bio udaljen oko 10 metara. Vidio je kada je okrivljeni sustigao oštećenog i sa palicom koju je imao po njegovoj procjeni dva do tri puta ga je udario u predjelu ledja. Oštećenog je udario i drugi momak, kojeg nije prepoznao,palicom koju je imao kod sebe. Oštećeni je nastavio kretanje ulicom prema njegovoj kući dok su se ostali akteri iz tog dogadjaja razišli. Nije primijetio da li su na drugom mjestu tog dana okrivljeni i oštećeni imali susret. </span>
</p>
<p class="p1">
<span>	Sudski vještak medicinske struke, dr. Jaho Pepić, istakao je: da su u izvještaju ljekara jedinice za HMP Rožaje, od 22.6.2011. godine kod oštećenog, koji se javio na pregled 21.6.2011. u  00,05 h,  konstatovane povrede u vidu modrice i oteklina veličine 3 x 2 cm,  i tri modrice u predjelu desnog ramena koje se protežu niz ledja prema lopatici veličine 30 x 5 cm,  18 x 2,5 cm,  i  4 x 3 cm. Da su sve promjene opisane na ledjima osim otekline koja je bila ispod potiljka.  Da  se ove povrede kako pojedinačno tako i skupno kvalifikuju kao lake tjelesne povrede  i da su nanešene tupotvrdim predmetom i kao takve neće ostaviti posledice po zdravlje oštećenog. </span>
</p>
<p class="p1">
<span>	Sud je cijeneći iskaz okrivljenog i izvedene dokaze pojedinačno i u vezi sa ostalim izvedenim dokazima i na osnovu takve ocjene utvrdio činjenično stanje opisano u izreci ove presude.</span>
</p>
<p class="p1">
<span>	Utvrdjeno činjenično stanje proizilazi iz iskaza oštećenog - svjedoka čiji je iskaz sud u cjelosti prihvatio kao objektivan i kao takav u odlučnim činjenicama se podudara i sa iskazima svjedoka Dž., A.a, R., nalazom i mišljenjem vještak medicinske stuke, kao i sa iskazom okrivljenog.  </span>
</p>
<p class="p1">
<span>	Naime, iz iskaza oštećenog - svjedoka S.  se vidi da je pomenutog dana izmedju njega i okrivljenog  došlo do verbalnog duela u početku oko  parkiranja vozila od strane okrivljenog u ulici koja vodi prema kući oštećenog za šta ga je oštećeni  upozorio da to ne čini. Da su se nakon toga sreli na gradski trg, kada mu je prišao okrivljeni u društvu sa još nekoliko momaka i sa istim je nastavio verbalni duel. Da je okrivljeni tada ispod jakne izvadio palicu metalnu dužine oko 0,50 m, te kada je vidio da će sa istom da ga udari okrenuo se i počeo da bježi. Za njim je trčao okrivljeni  kao i njegovi drugovi . Kada ga je okrivljeni sustigao sa tom palicom ga je više puta udario po ledjima, kao i jedan  od drugova okrivljenog ,koji je takodje išao za njim.  Uspio je da pobjegne do kuće, a nakon toga ovo prijavi policiji  i podje u Dom zdravlja  u Rožajama, gdje je pregledan za povrede koje je zadobio. Iskaz oštećenog sud je u cjelosti prihvatio kao ubjedljiv i kao takav u svemu potvrdjen iskazom svjedoka Rasima,  kao neposrednog očevica ovog dogadjaja, koji jedino nije siguran od kojeg je materijala bila palica koju je u rukama imao okrivljeni , jer to nije  dobro zapazio, a zapazio je njenu dužinu, kao i to da je situ imao i okrivljeni. Iskaz ovog svjedoka  je sud takodje prihvatio kao realan i objektivan. </span>
</p>
<p class="p1">
<span>	Iskazi oštećenog i svjedoka R. u odlučnim činjenicama su potvrdjeni i iskazima svjedoka Dž. i A..  Ovi svjedoci ne spore činjenicu da su pomenutog dana u naznačeno vrijeme okrivljeni i oštećeni bili na gradskom trgu i da su imali verbalni duel. Da je oštećeni u jednom momentu se okrenuo i pošao niz trg i da je za njim išao okrivljeni, ali ga nije stigao i da se nakon toga vratio. Njihove iskaze u ovom dijelu sud je prihvatio jer se podudaraju sa iskazima  oštećenog i svjedoka R.., a u ovim činjenicama i sa iskazom okrivljenog.  Medjutim, njihove iskaze u dijelu koji se odnose da je oštećeni udario nogom okrivljenog u predjelu podkoljenice, da  se nakon toga  okrenuo i počeo da bježi, te da okrivljeni nije imao predmet u rukama i da istog nije udario, sud nije mogao prihvatiti jer su isti u ovom dijelu usmjereni da  pomognu okrivljenom u izbjegavanju krivičnopravne odgovornosti za krivično djelo za koje je optužen i suprotni su utvrdjenom činjeničnom stanju. </span>
</p>
<p class="p1">
<span>	Sud je cijeneći iskaz okrivljenog  našao da isti i pored priznanja nekih činjenica svojim iskazom nastoji da izbjegne krivičnopravnu odgovornost za krivično djelo za koje je optužen. Okrivljeni ne spori činjenice da je sa oštećenim pomenutog dana u dva navrata imao verbalni duel, te kada su se našli na gradskom trgu  u blizini jedan drugom, da se oštećeni okrenuo i počeo je da bježi, te da je pošao za njim nekoliko koraka, tako da mu je u ovom dijelu sud njegov iskaz i prihvatio kao tačan i isti uzeo kao dokaz jer je potvrdjen ostalim izvedenim dokazima.  Medjutim, njegov iskaz u dijelu koji se odnosi da je prilikom drugog susreta sa oštećenim tog dana na gradskom trgu, oštećeni njega udario nogom u predjelu podkoljenice, da se nakon toga okrenuo i počeo da bježi, da  u rukama nije imao nikakav predmet, da istog nije stigao i da ga ničim nije udario, sud nije mogao prihvatiti jer je isti u ovom dijelu smišljen, sračunat ka izbjegavanju krivičnopravne odgovornosti i kao takav suprotan onim dokazima koje je sud prihvatio po ovoj krivičnopravnoj stvari. </span>
</p>
<p class="p1">
<span>	 Nalaz i mišljenje vještaka medicinske struke sud je prihvatio kao relana, stručan i objektivan, pa je našao da se opisane povrede  kod oštećenog i pravno kvalifikuju kao lake tjelesne povrede.</span>
</p>
<p class="p1">
<span>	Iz utvrdjenog činjeničnog stanja, sud je našao da su u radnjam okrivljenog sadržani svi bitni elementi krivičnog djela laka tjelesna povreda iz čl. 152. st. 2. u vezi st. 1. KZ izvršenog na način, vrijeme i mjestu kao u izreci ove presude.  Okrivljeni je u konkretnom slučaju postupao sa umišljajem, jer je bio svjestan  da sa  pomenutim predmetom kao sredstvom koje je podobno da tijelo povrijedi i zdravlje teško naruši, istom može nanijeti povrede, te je na to i pristao. Nanoseći opisane povrede metalnom palicom dužine oko 0,50 cm, kao sredstvom koje je podobno da tijelo povrijedi i zdravlje teško naruši, okrivljeni je ostvario sva bitna obiležja ovog krivičnog djela  za koje ga je sud oglasio krivim pošto je našao da nema elemenata  koji bi isključivali njegovu krivičnopravnu odgovornost, i osudio ga na novčanu kaznu u iznosu od 1.200 eura.</span>
</p>
<p class="p1">
<span>	Predmet ocjene suda bila je i teza advokata branioca okrivljenog ,pa je sud istu prihvatio u dijelu koja  se odnosi na ličnost izvršioca ovog krivčnog djela, dok istu nije mogao prihvatiti u dijelu koji se odnosi da nije dokazano da je okrivljeni izvršio predmetno krivično djelo, jer ista u tom dijelu ne nalazi oslonca u utvrdjenom činjeničnom stanju. </span>
</p>
<p class="p1">
<span>	Prilikom odmjeravanja kazne okrivljenom u granicama koja je Zakonom propisana za ovo krivično djelo, imajući u vidu svrhu kažnjavanja i sve okolnosti koje utiču da kazna bude manja ili veća (olakšavajuće i otežavajuće) okolnosti, kao olakšavajuće okolnosti sud je okrivljenom uzeo u obzir  njegovu životnu dob, njegovo dosadašnje vladanje, da do sada nije osudjivan, da se radi o uzornom sportisti, njegove lične prilike, pa ga je sud u nedostatku otežavajućih okolnosti, uzimajući u obzir olakšavajuće okolnosti u njihovoj skupnosti kao naročito olakšavajuće primjenom čl. 45. i 46. KZ  osudio na novčanu kaznu u naznačenom iznosu kao blažom vrstom kazne od one koja je u Zakonu propisana za ovo krivčno djelo ubijedjen da će se sa istom postići svrha kažnjavanja iz čl. 4. u vezi čl. 32. KZ. </span>
</p>
<p class="p1">
<span>	U smislu čl. 202. u vezi čl. 199.st.2. tač.1. i stava 3. ZKP sud je obavezao okrivljenog da plati na ime troškova krivičnog postupka iznos od 82,50 eura, a koji se odnose na ime naknade za vještačenje od strane vještaka medicinske struke, kao i na ime paušala iznos od 50 eura, a ovo imajući u vidu trajanje i složenost krivičnog postupka.</span>
</p>
<p class="p1">
<span>	</span>
</p>
<p class="p1"></p>
<p class="p1"></p>
<p class="p1">
<span>	OSNOVNI SUD U ROŽAJAMA, dana 20.7.2011. godine.</span>
</p>
<p class="p1"></p>
<p class="p1"></p>
<p class="p1"></p>
<p class="p1">
<span>ZAPISNIČAR					PREDSJEDNIK SUDA</span>
</p>
<p class="p1">
<span>Burdžović Adisa s.r.					Camić Zahit s.r.</span>
</p>
<p class="p1"></p>
<p class="p1"></p>
<p class="p1"></p>
<p class="p1">
<span>PRAVNA POUKA: Protiv ove presude može se</span>
</p>
<p class="p1">
<span>izjaviti žalba u roku od 8 dana od dana prijema </span>
</p>
<p class="p1">
<span>iste i to Višem sudu u Bijelom Polju, a preko</span>
</p>
<p class="p1">
<span>ovog suda.</span>
</p>
<p class="p2"></p>


</body>
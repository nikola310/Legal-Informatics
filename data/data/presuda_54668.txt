<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.9840278in 0.9840278in 0.9840278in 0.9840278in;}
.p1{text-align:end;hyphenate:auto;font-family:Times New Roman;font-size:12pt;}
.p2{text-align:start;hyphenate:auto;font-family:Calibri;font-size:11pt;}
.p3{text-align:start;hyphenate:auto;font-family:Times New Roman;font-size:12pt;}
.p4{text-align:end;hyphenate:auto;font-family:Arial;font-size:12pt;}
.p5{text-align:center;hyphenate:auto;font-family:Arial;font-size:12pt;}
.p6{text-align:start;hyphenate:auto;font-family:Arial;font-size:12pt;}
.p7{text-align:justify;hyphenate:auto;font-family:Arial;font-size:12pt;}
.p8{text-indent:0.49166667in;text-align:start;hyphenate:auto;font-family:Arial;font-size:12pt;}
.p9{text-indent:0.49166667in;text-align:justify;hyphenate:auto;font-family:Arial;font-size:12pt;}
.p10{margin-bottom:0.1388889in;text-align:start;hyphenate:auto;font-family:Calibri;font-size:11pt;}
.s1{font-weight:bold;}
.s2{font-style:italic;}
</style>
<meta content="lidija.maros" name="author">
</head>
<body class="b1 b2">
<p class="p1"></p>
<p class="p2">
<!--Image link to '0.png' can be here-->
</p>
<p class="p1"></p>
<p class="p1"></p>
<p class="p1"></p>
<p class="p1">
<span class="s1">                                  </span>
</p>
<p class="p1"></p>
<p class="p3"></p>
<p class="p4">
<span>Posl.br.K.385/12/12</span>
</p>
<p class="p5">
<span>U IME CRNE GORE</span>
</p>
<p class="p6"></p>
<p class="p7">
<span>Osnovni sud u Kotoru, po sudiji Danijeli Samardžić, uz učešće zapisničara Slavice Matijević, u krivičnom predmetu protiv okrivljenog Š. T. zbog krivičnog djela ugrožavanje sigurnosti iz čl. 168 st. 1 Krivičnog zakonika, koji se vodi po optužnom predlogu ODT Kotor Kt. br. 627/12 od 08.10.2012 godine, nakon održanog glavnog i javnog pretresa dana 30.10.2012 godine, u prisustvu zamjenika ODT Kotor Jovanke Čizmović, okrivljenog, njegovog branioca po službenoj dužnosti advokata B. G. iz K. i oštećene A. P.,  istog dana donio i javno objavio sledeću</span>
</p>
<p class="p7"></p>
<p class="p5">
<span>PRESUDU</span>
</p>
<p class="p5"></p>
<p class="p7">
<span>Okrivljeni Š. T. JMBG ... od oca M. i majke D. rodjene A., rodjen ...godine u P., stalno nastanjen u P., a privremeno u B., državljanin R. S., trgovac, oženjen, bez djece, sa završenom SSS, lošeg imovnog stanja, osudjivan Presudom Osnovnog suda u Herceg Novom K br. 294/05 od 01.11.2006 godine zbog krivičnog djela iz čl. 339 st.1 KZ CG kada mu je izrečena uslovna osuda i mjera bezbjednosti zabrana upravljanja motornim vozilom u trajanju od 3 mjeseca, Presudom Opštinskog suda u Podgorici K br.  241/07 od 13.03.2008 godine zbog krivičnog djela iz čl. 300 st.1 KZ CG na kaznu zatvora u trajanju od jedne godine i šest mjeseci, i P resudom Osnovnog suda u Herceg Novom K br. 176/11 od 22.03.2012 godine zbog krivičnog djela iz čl. 348 st.1 KZ kada mu je izrečena uslovna osuda i mjera bezbjednosti zabrana upravljanja motornim vozilom u trajanju od 6 mjeseci, protiv koga se ne vodi postupak za drugo krivično djelo</span>
</p>
<p class="p6"></p>
<p class="p5">
<span>Kriv je</span>
</p>
<p class="p8">
<span>Što je</span>
</p>
<p class="p9">
<span>Dana 03.10.2012 godine oko 22,30 časova u B., u stanu u kojem podstanarski boravi A. P. iz B. P., ugrozio sigurnost iste prijetnjom da će napasti na njen život i tijelo, na način što je sačekavši oštećenu po njenom povratku sa posla, u ovim prostorijama u koja je ušao prethodno obivši vrata, nakon čega je poslije traženja da mu da mobilni telefon da bi pregledao poruke koje se u njemu nalaze, izvadio nož koji je prov stavio pod grlo oštećenoj, a zatim i na desni obraz, govoreći da će je uništiti da joj neće pomoći ni najbolji hirurzi na planeti, da će joj ubiti brata pred njom da bi ona to gledala a onda i nju, da bi nakon što je oštećena uspjela da ode do kupatila i nakon toga iskoristivši momenat dok je on gledao u poruke u telefonu uspjela da pobjegne iz stana, nožem isjekao svu njenu garderobu i obuću, uništio kozmetiku i pocijepao lična dokumenta, nakon čega ga je policija pronašla u stanu lišila slobode</span>
</p>
<p class="p7"></p>
<p class="p9">
<span>- čime je učinio krivično djelo ugrožavanje sigurnosti iz čl. 168.st. 1. Krivičnog zakonika.</span>
</p>
<p class="p7"></p>
<p class="p7">
<span>Pa ga sud na osnovu naprijed navedene krivičnopravne odredbe i čl. 3, 5, 8, 13, 15, 32, 33, 36, 42 i 51 KZ i čl. 227, 229, 239, 368. i 374 ZKP -a</span>
</p>
<p class="p5"></p>
<p class="p5">
<span>OSUĐUJE</span>
</p>
<p class="p5"></p>
<p class="p7">
<span>Na kaznu zatvora u trajanju od 30 (trideset) dana koju će okrivljeni izdržati po pravosnažnosti presude, a u koju kaznu mu se uračunava vrijeme provedeno u pritvoru počev od 04.10.2012 godine i dalje.</span>
</p>
<p class="p7"></p>
<p class="p7">
<span>Oštećena A. P. se sa imovinsko pravnim zahtjevom upućuje na parnicu.</span>
</p>
<p class="p7"></p>
<p class="p7">
<span>Dužan je okrivljeni na ime sudskog paušala uplatiti iznos od 55,00 eura u roku od tri mjeseca od dana pravosnažnosti presude, na žiro račun Osnovnog suda Kotor br. 832-16-52 i dokaz o uplati dostaviti ovom sudu s pozivom na br. K. 385/12/12.</span>
</p>
<p class="p5"></p>
<p class="p5">
<span class="s2">O b r a z l o ž e nj e</span>
</p>
<p class="p7"></p>
<p class="p7">
<span>ODT Kotor aktom Kt. br. 627/12 od 08.10.2012 godine optužilo je Š. T.zbog izvršenja krivičnog djela ugrožavanje sigurnosti iz čl. 168 st. 1 Krivičnog zakonika.</span>
</p>
<p class="p7"></p>
<p class="p7">
<span>U svojoj odbrani datoj na zapisnik ODT Kotor okrivljeni je naveo da je u emotivnoj vezi sa A. P. već skoro pet godina, da je jedno vrijeme veza bila prekinuta te da su se u januaru ove godine pomirili i nastavili sa povremenim vidjanjem obzirom da je on živio u B. a ona u B. Nekoliko dana prije kritičnog dogadjaja imali su raspravu o prirodi njihovog odnosa, ona mu je govorila da je "guši",i kasnije su komunicirali preko poruka te mu je ona dan prije kritičnog dogadjaja napisala u poruci da više ne želi sa njim nikakav kontakt zbog čega je pošao u B. da bi od nje lično čuo u čemu je problem jer je mislio da je možda pod uticajem neke drugarice. Došao je u B. oko 22,30 časova i pošao pravo do smještaja u kojem je oštećena boravila a kako ona nije bila kući uhvatio se za bravu na vratima montažnog objekta u kojem  je oštećena živjela, a kako brava nije bila čvrsta mahinalno je istu otvorio te nije tačno da je provalio vrata. Pogledao je unutra i vidio je da je nema nakon čega je krenuo da izadje. Izlazeći iz objekta sreo je oštećenu nakon čega su se zajedno vratili u stan. Objasnio je da je prije toga popio 6-7 piva. U jednom momentu, prije nego su se upustili u ozbiljnu raspravu o njihovoj vezi zatražio je da mu da mobilni telefon da bi pogledao sa kim komunicira. Dobrovljno mu je dala telefon i on je počeo da lista. Rekao joj je tada da ako ga je varala dok su bili zajedno zaslužuje da joj skine glavu. Počeo je da lista telefon a ona je pošla u kupatilo. Mislio je da je otišla da uzme vodu za kafu kao što uobičajeno radi po dolasku sa posla. Medjutim oštećena je pošavši za kupatilo izašla napolje iz stana. Nastavio je da gleda poruke i izmedju ostalih našao je poruku od nekog B. "Plahni se, evo mene", koja ga je iznervirala jer već mjesecima radi fizičke poslove i ne može ništa da uštedi jer sve praktično troši na njenu garderobu. Uzeo je kuhinjski nož koji je našao na frižideru i njime je isjekao njenu odjeću i obuću. Takodje je polomio i neke daljinske koje je inače on i kupio. Nakon što mu je pokazan fotoelaborat u spisima potvrdio je da je stan izgledao tako kako je prikazano u fotoelaboratu te je objasnio da su se uništena dokumenta vjerovatno nalazila u jaknama i torbama koje je isjekao pa da je vjerovatno u bijesu i njih zahvatio nožem. Naveo je da je izgubio osjećaj za vrijeme pa da ne može tačno da opredjeli koliko je to sve trajalo i da je možda kroz pola sata-sat došla policija i lišila ga slobode. Tvrdio je da u stan nije ulazio prije oštećene i da je sreo na stepenicama, što je vjerovatno vidjela i komšinica koja živi preko puta, da nije istina da je imao bilo kakav fizički kontakt sa oštećenom i da je nije udarao niti joj je stavljao nož na vrat ili obraze i govorio da ga je naoštrio za nju. Naveo je da je tačno da je imao nož koji mu služi za rezanje hrane i koji poznaje u fotoelaboratu, da je tačno da ga je izvadio iz ranca kada je vadio i ostale stvari i da ga je policija našla na kauču pored njegovog ranca ali je tvrdio da ga nije koristio već da je stvari cijepao kuhinjskim nožem. Dalje je naveo da nije oštećenoj govorio da će je iskasapiti i nije joj prijetio da će ići u Srbiju da pobije sve njene i onda sebe te da se jeste neprimjereno ponašao ali da je to bilo pod uticajem alkohola i činjenice da je i dalje voli. Naveo je da smatra da je problem u tome što oštećenu pogrešno savjetuje njena drugarica Jelena i da je oštećena pod njenim uticajem jer da je oštećena stvarno bila uplašena otišla bi odmah u policiju. Prilikom saslušanja na glavnom pretresu orkivljeni je naveo da djelimično priznaje krivično djelo koje mu se stavlja na teret i krivicu za isto, da nije tačno da je provalio vrata, da su vrata bila zaključana ali da je brava bila pokvarena tako da su se lako mogla otvoriti povlačenjem kvake na dolje i guranjem, da je tačno da je prijetio oštećenoj ali da joj nije stavljao nož pod vrat pa onda stavio noža sa strane i uzeo da čita poruke. Dalje je naveo da se oštećena kritične prilike nije osjećala ugroženom kako je navela u svojoj izjavi jer da je tako ne bi sjedala 2 sata kod drugarice a onda otišla u policiju. Izrazio je žaljenje zbog svega što se dogodilo i naveo da je bio pijan i da je bio ljubomoran te da njegove prijetnje nijesu bile ozbiljne. Objasnio je da je uništi samo one stvari oštećene koje joj je on kupio te da je tek kasnije vidio da joj je pocijepao i dokumenta koaj su bila u torbi te da je i sebe povrijedio kada je nožem probio jaknu i torbu.   </span>
</p>
<p class="p7"></p>
<p class="p7">
<span>Sud je u dokaznom postupku radi utvrđivanja činjeničnog stanja i krivice okrivljenog proveo sledeće dokaze i to: saslušao svjedoka-oštećenu A. P.,  izvršio uvid u fotoelaborat UP B. od 03.10.2012 godine, dva noža koja se nalaze u spisima i pročitao izvod iz kaznene evidencije Policijske uprave P. broj 08-235-1-3506/12 od 16.10.2012 godine.</span>
</p>
<p class="p9"></p>
<p class="p7">
<span>Branilac okrivljenog je predlagao da se u dopuni dokaznog postupka sasluša svjedok M. J., međutim sud je odbio taj predlog smatrajući da  je činjenično stanje dovoljno rasvjetljeno, te da bi saslušanje predloženog svjedoka vodilo samo ka odugovlačenju postupka.</span>
</p>
<p class="p9"></p>
<p class="p7">
<span>Svjedok-oštećena A. P. je izjavila da poznaje okrivljenog negdje od 2007 godine, da su živjeli zajedno počev od 2009 godine do kraja 2010 godine kada je odlučila da prekinu zajednički život i preselila se u B. Nijesu bili u kontaktu do početka 2012 godine kada su se nakon slučajnog susreta i njegovog uvjeravanja da se promjenio obnovili vezu. Povremeno je odlazila u Bijelu gdje je živio okrivljeni, a povremeno je on dolazio kod nje i tako do početka ljeta  kada je okrivljeni ponovo govorio da nema posla i počeo sa ljubomornim istupima zbog čega je pokušala da raskine vezu, medjutim on je počeo sa prijetnjama, govorio je da će da je ubije, da ubije njene, da joj betonira noge ali nikada nije primjenjivao fizičko nasilje već je sve završavala na tim verbalnim prijetnjama. Nastavio je da dolazi kod nje a ona je imala odredjeni strah i poštovanje prema njemu i nije željela da preduzima neke radikalnije mjere radi sprječavanja njegovog dolaska. Objasnila je da je  on znao gdje je ključ njene kuće i dolazio je kad je htio. Kritične večeri došla je kući negdje oko 22,30 časova i zatekla je okrivljenog na ulaznim vratima, stajao je na mjestu tako da nije mogla da zaključi da li ulazi ili izlazi. Primjetila je da je ljut i pitao je gdje je do sada iako je znao da radi do 22,00 časa i rekao joj je da je obio vrata jer je mislio da je unutra, a ključ za koji je on znao sklonila je. Osjetila je miris alkohola pa pretpostavlja da je okrivljeni bio u alkoholisanom stanju. Rekao joj je da će popraviti bravu i tražio joj je šarafciger a ona mu je odgovorila da nema, nakon čega je on pozvao da udje i sjedne. Nije htjela da ga posluša ali kad joj je zaprijetio da će joj prosuti mozak poslušala ga je. Odmah joj je rekao da je došao sa namjerom da je ubije a onda da će da je iskasapi jer će onda umjesto 15 dobiti 5 godina robije, da mu je u rancu spremljena sva lična higijena za Spuž te da neće živa izaći iz stana a da on ide pravo za Spuž. Pričao je o ljubomori i tražio je da mu preda telefon da bi pregledao poruke i ona mu je dala telefon medjutim on nije gledao poruke već je telefon stavio sa strane i izvadio nož, čija je slika u fotoelaboratu. Taj nož joj je prvo stavio pod vrat da vidi kako je oštar, zatim joj je rekao da bi mogao da se brije sa njim i da ga je samo za nju naoštrio, a onda joj je oštricu noža prislonio prvo na lijevi pa na desni obraz ponavljajući da će je uništiti i da joj neće pomoći ni najbolji hirurzi na planeti. Rekao joj je da će joj ubiti brata i to pred njom da bi ona to gledala, pa onda nju. U jednom momentu gurnuo joj je nož u ruke i rekao što ona ne ubije njega jer će mu biti lakše da umre nego da je gleda sa drugim, a zatim u jednom trenutku rekla mu je da ide do kupatila da popije vode i kad je krenula prema kupatilu vidjela je da je on uzeo njen telefon i počeo da gleda poruke. Razmišljala je u kupatilu šta da radi i odlučila je da pokuša da pobjegne pa je što je tiše mogla izašla prema hodniku i počela da trči. Trčala je kroz neka dvorišta preko nekih kamenih ograda i pošla je kod svoje koleginice J., jer je znala da okrivljeni ne zna gdje ona živi, i od nje je pozvala taksi koji je poveo u polciju. Policiji je ispričala šta se dogodilo i sa njima se vratila u stan, a to je bilo otprilike poslije nekih dva sata od njenog odlaska iz stana. Polcija je ušla unutra a ona je ostala ispred, i čula je da pričaju sa okrivljenim i da su ga pitali zašto je uništio sve po stanu, a on im je odgovorio da neće on da oblači kurvu i da je on izdržava. Nijesu se vidjeli na licu mejsta jer je njega odvela policija nakon čega je ona ušla u stan i vidjela je da joj je uništio garderobu, obuću, neke daljinske upravljače i dokumenta te da je i konzumirao alkohol u sobi. Navela je da se ne može izjasniti tačno koliku joj je štetu nanio ali da se radi o šteti od oko 500-600 eura. Tvrdila je da okrivljenom nikada nije dala povoda za ljubomoru, da u telefonu nema nikakvog B. pa ne zna odakle ideja okrivljenom da je dobila poruku od nekog B. te da je sa drugaricama razmjenjivala poruke šaljivog karaktera. Dalje je navela da je kritične večeri bila prestravljena, da se osjetila izuzetno ugroženom i da je jednostavno mislila da će je isjeći nožem zbog čega je i pobjegla. Te večeri kad su se sreli bila je prisutna i njena komšinica D. kojoj je se okrivljeni kasnije kroz zatvorena vrata izvinjavao zbog buke koju je napravio obijajući vrata. Objasnila je da joj je okrivljeni u dužem vremenskom periodu slao prijeteće poruke, da je sklon alkoholu i narkoticima te da je sklon nepredvidljivom ponašanju kad je pod uticajem alkohola zbog čega se i sad osjeća ugroženom i smatra da je on opasan za nju  te je strah da bi mogao ponoviti ovo što je uradio jer prijetnje traju već duži vremenski period. Dalje je objasnila da nije istina da joj je on kupio stvari koje je uništo već ih je ona sama kupila i u njihovoj vezi ona bila ta koja je radila i privredjivala a njegovi pokloni su bili finansijski zanemarljivi, da joj je kupio 2-3 majice i 2 suknje u Herceg Novom, a da je sve ostalo sama kupila. Objasnila je da je brava na ulaznim vratima njenog stana bila loša i da je okrivljeni malo jače gurnuo vrata i da su se ona otvorila, da nije bila u stanu kad je okrivljeni cijepao njene stvari, da ne zna da li se okrivljeni kritične prilike povrijedio te da nije primjetila tragove krvi u sobi, a da na njenom licu i vratu nije bilo tragova noža jer nije medju njima bilo fizičkog kontakta, da je okrivljeni imao vremena da je povrijedi, i dodala da joj je okrivljeni rekao da sjedne i da je ona sjela nakon čega je tražila da popije vodu i pobjegla je te da je poruka "plakni se eto mene" još uvijek u njenom telefonu i da je bila upućena drugarici. Kao oštećena pridružila sa krivičnom gonjenju i postavila je imovinsko pravni zahtjev.</span>
</p>
<p class="p9"></p>
<p class="p7">
<span>Iz fotoelaborata UP B. od 03.10.2012 godine sud je utvrdio izgled montažog objekta u kom stanuje oštećena A. P., nakon kritičnog dogadjaja, izgled ulaznih vrata stana, te uništenih i oštećenih stvari kao i noža kojim su stvari uništene. </span>
</p>
<p class="p7"></p>
<p class="p7">
<span>Uvidom u dva noža sud je utvrdio njihov izgled i veličinu.</span>
</p>
<p class="p7"></p>
<p class="p7">
<span>Iz izvoda iz kaznene evidencije za okrivljenog je utvrdjeno da je okrivljeni ranije osudjivan i to Presudom Osnovnog suda u Herceg Novom K br. 294/05 od 01.11.2006 godinezbog krivičnog djela iz čl. 339 st.1 KZ CG kada mu je izrečena uslovna osuda i mjera bezbjednosti zabrana upravljanja motornim vozilom u trajanju od 3 mjeseca, Presudom Opštinskog suda u Podgorici K br.  241/07 od 13.03.2008 godine zbog krivičnog djela iz čl. 300 st.1 KZ CG na kaznu zatvora u trajanju od jedne godine i šest mjeseci, i Presudom Osnovnog suda u H. N. K br. 176/11 od 22.03.2012 godine zbog krivičnog djela iz čl. 348 st.1 KZ kada mu je izrečena uslovna osuda i mjera bezbjednosti zabrana upravljanja motornim vozilom u trajanju od 6 mjeseci.</span>
</p>
<p class="p7"></p>
<p class="p7">
<span>Imajući u vidu naprijed navedeno sud je našao da su se u radnjama  okrivljenog Š. T. ostvarila sva bitna obilježja bića krivičnog djela ugrožavanja sigurnosti iz čl. 168  st. 1 Krivičnog zakonika.</span>
</p>
<p class="p9"></p>
<p class="p7">
<span>Naime,  sud je utvrdio na osnovu iskaza oštećene koja je na jasan i detaljan način opisala kako se događaj odigrao, navodeći da je okrivljenog kritične večeri zatekla na vratima svog stana, da joj je okrivljeni rekao da je obio vrata stana u kojem živi kao podstanar, te da joj je rekao da udje unutra i sjedne, da ga je poslušala jer joj je prijetio, da joj je tražio telefon nakon čega je izvadio nož, stavio ga pod njen vrat, zatim ga prislonio na lijevi i na desni obraz nakon čega joj je uputio riječi prijetnje navedene u izreci, i dodala da je uspjela pobjeći sa lica mjesta na način što je zatražila da ode do kupatila da popije vode nakon čega je kroz hodnik pobjegla iz stana, otišla je kod drugarice a kasnije u policiju s kojom se vratila do stana, nakon čega je polcija ušla u stan i odvela okrivljenog, da se ona nalazila ispred,  a kad je ušla u stan vidjela je da su joj stvari uništene i pocjepane. Izjavila je da je bila prestravljena, da se osjetila ugroženom da je mislila da će je okrivljeni isjeći nožem zbog čega je i pobjegla te da se osjeća ugroženom jer je okrivljeni pod dejstvom alkohola nepredvidivog ponašanja. Sud je u potpunosti poklonio vjeru iskazu oštećene jer je logičan, i u saglasnosti je sa provedenim dokazima prije svega sa fotoelaboratom iz kojeg je utvrdjeno da su vrata montažnog objekta nasilno otvorena, da su stvari oštećene uništene kao i da su joj pocjepana dokumenta. Okrivljeni je u svojoj odbrani potvrdio da su vrata na stanu oštećene bila zaključana, ali da je brava pokvarena pa je samo mahinalno otvorio, da je prijetio oštećenoj ali da joj nije prislonio nož ispod vrata pa kasnije obraza, da nije bilo fizičkog kontakta a da jeste izvadio nož i stavio ga sa strane te da njegove prijetnje nijesu bile ozbiljne i nijesu mogle izazvati osjećaj ugroženosti kod oštećene. Odbranu okrviljenog u djelu u kojem navodi da nije prislonio nož ispod vrata oštećene i obraza sud nije prihvatio jer je ista nelogična i neprihvatljiva za sud i u surpotnosti je sa izjavom oštećene koju je sud prihvatio. Sam okrivljeni je naveo da je nož donio i izvadio ga iz ranca što po mišljenju suda potvrdjuje iskaz oštećene da je nož i upotrebio na način kako je to oštećena navela. Okrivljeni nije sporio da je nožem isjekao garedrobu oštećene, njenu obuću i dokumeta navodeći da je bio pod uticajem alkohola i u bjesu. </span>
</p>
<p class="p9"></p>
<p class="p7">
<span>Kako za postojanje ovog krivičnog djela nije od značaja da li je prijetnja od strane okrivljenog bila ozbiljna već kako su navedene riječi i postupci okrivljenog shvaćeni od strane oštećene pa kako je utvrđeno da su navedene riječi i postupci okrivljenog kod oštećene izazvali osjećaj ugroženosti, a što proizilazi iz njenog iskaza, koji iskaz je sud prihvatio, to su se u radnjama okrivljenog ostvarila sva bitna obilježja bića krivičnog djela ugrožavanje isgurnosti iz čl. 168 st.1 Krivičnog zakonika. </span>
</p>
<p class="p9"></p>
<p class="p7">
<span>Strah i osjećaj ugroženosti koji je oštećena osjetila kritične prilike je, imajući u vidu riječi koje joj je okrivljeni uputio kao i činjenicu da joj je nož prislonio uz vrat a kasnije na obraze, opravdan a imajući u vidu i činjenicu da je okrivljeni i ranije istoj upućivao prijetnje.  </span>
</p>
<p class="p7"></p>
<p class="p7">
<span>Odbranu okrivljenog u djelu u kojem navodi da je kritične prilike bio pod uticajem alkohola, a što je i oštećena navela u svom iskazu, je po stanovištu suda bez uticaja na njegovu krivicu i sud je nije prihvatio, obzirom da isto ne može koristiti kao pravdanje svojih radnji. </span>
</p>
<p class="p7"></p>
<p class="p7">
<span>Po mišljenju suda optuženi je postupao sa direktnim umišljajem, jer je bio svjestan svog djela i htio je njegovo izvršenje, odnosno bio je svjestan da kada je izvadio nož i stavio ga pod grlo oštećenoj, govoreći da će je uništiti, a zatim joj nožem isjekao svu njenu garderobu i obuću, uništio kozmetiku i pocijepao lična dokumenta može kod oštećene stvoriti osjećaj nesigurnosti i straha, a što je i postigao, jer je oštećena njegovu prijetnju shvatila ozbiljno,  pobjegla je iz stana i podnijela krivičnu prijavu policiji. </span>
</p>
<p class="p7"></p>
<p class="p7">
<span>Prilikom odluke o vrsti i visini kazne koju okrivljenom treba izreći sud je pošao od toga da je za krivično djelo ugrožavanje sigurnosti iz čl. 168 st. 1 KZ propisana novčana kazna ili zatvor do jedne godine, pa je okrivljenog osudio na kaznu zatvora u trajanju od 30 dana, koju će okrivljeni izdržati po pravosnažnosti presude, a u koju se okrivljenom, shodno čl. 51 KZ-a, uračunava vrijeme provedeno u pritvoru počev od 04.10.2012 godine i dalje. Sud je okrivljenom nakon održanog glavnog pretresa produžio pritvor do pravosnažnosti presude a najduže do izrečene kazne zatvora tj. do 04.11.2012 godine. Sud je prilikom odluke o kazni shodno čl. 42 KZ-a na strani okrivljenog cijenio kao olakšavajuću okolnost činjenicu da je okrivljeni porodičan čovjek,  lošeg imovnog stanja dok je kao otežavajuću okolnost cijenio činjenicu da je okrivljeni ranije osudjivan. Sud smatra da je upravo ova efektivna kazna zatvora, adekvatna težini učinjenog krivičnog djela, stepenu krivice i ličnosti okrivljenog, te da će se upravo ovom kaznom dovoljno uticati na okrivljenog da ubuduće ne vrši ovakva i slična krivična djela, te i da će se istom ostvariti i svrha generalne prevencije.</span>
</p>
<p class="p9"></p>
<p class="p7">
<span>Shodno naprijed navedenom te primjenom odredbi čl 3, 5, 8, 13, 15, 32, 33, 36, 42, 51 i 168 st.1 KZ i čl. 226, 229, 239, 368. i 374 ZKP -a, odlučeno je kao u izreci odluke.</span>
</p>
<p class="p9"></p>
<p class="p7">
<span>Sud je okrivljenog obavezao da na ime sudskog paušala uplati iznos od 55,00 eura, sve na žiro račun ovog suda br. 832-16-52 u roku od tri mjeseca od dana pravosnažnosti presude i dokaz o uplati da dostavi ovom sudu s pozivom na br. K. 385/12/12. Paušalni iznos je odmjeren shodno čl. 226 stav 3 ZKP-a prema trajanju i složenosti postupka i imovnom stanju okrivljenog.</span>
</p>
<p class="p9"></p>
<p class="p7">
<span>Sud je oštećenu A. P. sa postavljenim a nepreciziranim imovinsko pravnim zahtjevom  uputio na parnicu shodno čl. 239 ZKP-a jer činjenice utvrđene u krivičnom postupku ne pružaju pouzdan osnov ni za potpuno, ni za djelimično presuđenje, a njihovo utvrđivanje bi vodilo znatnom odugovlačenju postupka.</span>
</p>
<p class="p7"></p>
<p class="p5">
<span>OSNOVNI SUD U KOTORU</span>
</p>
<p class="p5">
<span>Dana 30.10.2012 godine</span>
</p>
<p class="p5"></p>
<p class="p6">
<span>Zapisničar,                                                                                               Sudija,</span>
</p>
<p class="p6">
<span>Slavica Matijević                                                                          Danijela Samardžić</span>
</p>
<p class="p6">
<span>       </span>
</p>
<p class="p6"></p>
<p class="p6">
<span>PRAVNA POUKA: Protiv ove presude ima se pravo žalbe u roku od 8 dana od dana prijema, Višem sudu u Podgorici, a preko ovog.</span>
</p>
<p class="p3"></p>
<p class="p10"></p>
<p class="p3"></p>


</body>
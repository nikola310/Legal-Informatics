<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{;font-family:'Arial';font-weight:800}
.span3{;font-family:'Arial';text-decoration:underline}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:center;">
<span class="span1"></span>
</p>
<p style="text-align:right">
<span class="span1">K.br. 90/2014</span>
</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>&nbsp;</p>
<p>
<span class="span1">VIŠI SUD U PODGORICI, kao prvostepeni krivični, po sudiji Tabaš Predragu, uz učešće Novčić Slobodanke kao zapisničara, u predmetu protiv optuženog N. N.</span><span class="span2">, </span><span class="span1">koga brani D. I., advokat iz P... po izboru,</span><span class="span2"> </span><span class="span1">zbog krivičnog djela neovlašćena proizvodnja, držanje i stavljanje u promet opojnih droga iz čl.300 st.1 Krivičnog zakonika Crne Gore, odlučujući po optužnici Višeg državnog tužilaštva u Podgorici Kt.br.81/14 od 01.09.2014 godine, koju je na glavnom pretresu zastupala L. M., zamjenik VDT-a u Podgorici, nakon održanog usmenog i javnog glavnog pretresa završenog dana 31.10.2014 godine, u prisustvu zastupnika optužbe, optuženog i njegovog branioca, dana 04.11.2014 godine, donio je i istog dana javno objavio</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>&nbsp;</p>
<p>
<span class="span1">Optuženi N. N., JMBG ..., od oca S. i majke L., rodjene J., rodjen .... godine u P..., sa prebivalištem u P..., ul. F... P... br. ..., državljanin Crne Gore, oženjen, otac jednog mldb. djeteta, zaposlen, pismen, završio srednju elektrotehničku školu, lošeg imovnog stanja, neosudjivan.</span>
</p>
<p>&nbsp;</p>
<p style="text-align:center;">
<span class="span1">KRIV JE</span>
</p>
<p>
<span class="span1">Zato što je:</span>
</p>
<p>&nbsp;</p>
<p>
<span class="span1">Dana 03.07.2014. godine u Podgorici, neovlašćeno radi prodaje držao opojnu drogu marihuanu-supstancu proglašenu za opojnu drogu Pravilnikom o utvrdjivanju spiska droga psihotropnih supstanci i bilja koje se može koristiti za proizvodnju droga ("Sl. list CG" br. 56/12 od 09.11.2012. godine), iako je bio svjestan da postupa neovlašćeno i protivpravno, pa je to i htio, na način što je predmetnu opojnu drogu, zapakovanu u jedan ručno pravljeni zamotuljak od aluminijske folije, ukupne neto mase 2,34 grama držao sakrivenu u ručnoj torbici crne boje, a koju drogu su prilikom pretresa okrivljenog u </span><span class="span1">ul. F... P... pronašli i oduzeli ovlašćeni policijski službenici Uprave policije-CB Podgorica, dok su istog dana prilikom pretresa porodične kuće, u ul. F... P... u P... pronašli  opojnu drogu marihuanu, koju je okrivljeni držao sakrivenu u svojoj sobi, u plakaru i to u torbici 2 zamotuljka od aluminijske folije, ukupne nego mase 4,99 grama, dok je u dvije staklene tegle neovlašćeno držao 90,89 grama opojne droge marihuanu i to: 13 zamotuljaka od aluminijske folije ukupne neto mase 40,6 grama koji su se nalazili u staklenoj tegli sa natpisom "ajvar" i 17 zamotuljaka od aluminijske folije ukupne nego mase 50,83 grama zapakovanih u staklenoj tegli bez natpisa, a koja opojna droga je od strane okrivljenog bila namijenjena neovlašćenoj prodaji,</span>
</p>
<p>&nbsp;</p>
<p>
<span class="span1">           - čime je izvršio krivično djelo neovlašćena proizvodnja, držanje i stavljanje u promet opojnih droga iz čl. 300. st. 1. Krivičnog zakonika Crne Gore.</span>
</p>
<p>&nbsp;</p>
<p>
<span class="span1">Pa ga sud primjenom, citirane zakonske odredbe, te odredbe čl. 4,5,6,7,8,14,15,32,36,42, 45. i 46. Krivičnog zakonika Crne Gore, te odredbi čl. 226, 229. i 374. Zakonika o krivičnom postupku,</span>
</p>
<p style="text-align:center;">
<span class="span1">O S U Đ U J E</span>
</p>
<p>&nbsp;</p>
<p>
<span class="span1">Na kaznu zatvora u trajanju od 7 (sedam) mjeseci</span><span class="span1">.</span>
</p>
<p>&nbsp;</p>
<p>
<span class="span1">Dužan je optuženi da na ime troškova krivičnog postupka-sudskog paušala plati ovom sudu novčani iznos od 100,00 eura, sve u roku od 15 dana po pravosnažnosti presude, pod prijetnjom prinudne naplate,</span><span class="span1"> dok će o ostalim troškovima krivičnog postupka, Sud odlučiti naknadno, posebnim rješenjem, po pribavljanju podataka o njihovoj visini</span><span class="span1">.</span>
</p>
<p>&nbsp;</p>
<p style="text-align:center;">
<span class="span1">II</span>
</p>
<p>&nbsp;</p>
<p>
<span class="span1">Na osnovu čl. 75. i čl. 300. st. 7. Krivičnog zakonika Crne Gore, sud optuženom i z r i č e :</span>
</p>
<p>&nbsp;</p>
<p style="text-align:center;">
<span class="span1">MJERA BEZBJEDNOSTI</span>
</p>
<p style="text-align:center;">
<span class="span1">ODUZIMANJE PREDMETA</span>
</p>
<p>&nbsp;</p>
<p>
<span class="span1">I to: 98,22 grama opojne droge marihuane, koja droga se ima uništiti nakon pravosnažnosti presude.</span>
</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>
<span class="span1">Optužnicom Višeg državnog tužilaštva u Podgorici Kt.br.81/14 od 01.09.2014 godine, optuženom N. N. stavljeno je na teret izvršenje krivičnog djela neovlašćena proizvodnja, držanje i stavljanje u promet opojnih droga iz čl. 300 st. 1 Krivičnog zakonika Crne Gore. Zastupnik optužbe je na glavnom pretresu, u završnoj riječi, precizirao optužnicu na način kako je to bliže predstavljeno u izreci presude i pri tako preciziranoj optužnici u cjelosti ostao do završetka glavnog pretresa, predlažući sudu u završnoj riječi, da optuženog oglasi krivim i osudi po zakonu.</span>
</p>
<p>&nbsp;</p>
<p>
<span class="span1">Optuženi N. N. priznaje izvršenje krivičnog djela stavljenog mu na teret i u svojoj odbrani datoj, kako u prethodnom postupku, tako i na glavnom pretresu navodi, da se zbog teške finansijske situacije u kojoj se nalazio on i njegova porodica, odlučio da na lak način dođe do zarade, pa se nedelju dana prije kritičnog događaja, prilikom održavanja žurke na Velikoj plaži u Ulcinju, upoznao sa čovjekom koji je prodavao marihuanu i od istog kupio opojnu drogu marihuanu za iznos od 50 eura i to onu koju  je policija pronašla kod njega i pretresom njegove kuće, misleći pritom da kupuje količinu od 50 grama, iako je tu bilo više od 100 grama. Dalje je naveo, da je nakon povratka kući, kupljenu marihuanu podijelio u više pakovanja, a zatim je ostavio u dvije tegle, kako bi bila spremna za dalju prodaju. Optuženi je objasnio, da nije uspio prodati nijedan paketić droge, jer ga je policija kritičnog dana zaustavila dok se vraćao sa posla i prilikom njegovog ličnog pretresa pronašla u torbici jedno pakovanje marihuane, koje je nosio sa sobom nadajući se da će uspjeti da ga tog </span><span class="span1">dana proda, da bi pretresom njegove kuće, policijski službenici pronašli i ostalu drogu koja je bila smještena u dvije tegle u kojima se nalazilo ukupno oko trideset (30) paketića sa marihuanom, kao i dva paketića koja su se nalazila u torbici koja se nalazila u plakaru. Optuženi je prihvatio krivicu za izvršenje krivičnog djela i izrazio iskreno kajanje. Pri ovakvoj odbrani, optuženi je ostao u cjelosti do završetka glavnog pretresa.</span><span class="span3"> </span>
</p>
<p>&nbsp;</p>
<p>
<span class="span1">Branilac optuženog  je u završnoj riječi zamolio sud da prilikom odmjeravanja kazne uzme u obzir sve olakšavajuće okolnosti na strani optuženog i to: priznanje izvršenja krivičnog djela, kajanje, raniju neosuđivanost, relativnu mladost, lične i porodične prilike, te loše imovno stanje, i u odsustvu otežavajućih okolnosti, optuženog osudi na što blažu kaznu. </span>
</p>
<p>&nbsp;</p>
<p>
<span class="span1">Optuženi je u cjelosti prihvatio završnu riječ svog branioca.</span>
</p>
<p>
<span class="span1">Sud je u dokaznom postupku pročitao zapisnik Uprave policije CB Podgorica o pretresanju lica Ku.br. 569/14 od 03.07.2014 godine, potvrdu o privremeno oduzetim predmetima Uprave policije CB Podgorica Ku.br. 569/14 od 03.07.2014 godine, zapisnik o pretresanju stana i drugih prostorija Uprave policije CB Podgorica Ku.br. 569/14 od 03.07.2014 godine, potvrdu o privremeno oduzetim predmetima Uprave policije CB Podgorica  Ku.br. 569/14 od 03.07.2014 godine, izvršio uvid u fotodokumentaciju Uprave policije CB Podgorica br. 64-28-244-841/1818 od 03.07.2014 godine, pročitao izvještaj o hemijskom vještačenju Forenzičkog centra u Danilovgradu br. 1778/14 od 21.07.2014 godine kao i dopunu istog nalaza od 18.08.2014 godine i izvod iz kaznene evidencije na ime optuženog Ministarstva pravde Crne Gore br. 0203/3545 od 16.07.2014 godine.</span>
</p>
<p>&nbsp;</p>
<p>
<span class="span1">Iz sadržine zapisnika Uprave policije CB Podgorica Ku.br. 569/14 o pretresanju lica-optuženog N. N. od 03.07.2014 godine, sačinjenog od strane ovlašćenih policijksih službenika CB Podgorica, proizilazi da su službenici tog centra prilikom pretresa platnene torbice crne boje, koja se nalazila kod optuženog, pronašli i privremeno oduzeli jedan zamotuljak od aluminijske folije, sa sadržajem tamno zelene biljne materije za koju se pretpostavljalo da je opojna droga marihuana, kao i mobilni telefon marke "Alkatel" imei br. 862601011641257 u kojem se nalazila sim kartica Imsi br. 89382000140001274240.</span>
</p>
<p>&nbsp;</p>
<p>
<span class="span1">Iz sadržine zapisnika o pretresanju stana i drugih prostorija Uprave policije CB Podgorica Ku.br. 569/14 od 03.07.2014 godine, proizilazi da su ovlašćeni policijski službenici tog centra bezbjednosti, postupajući po naredbi sudije za istragu Višeg suda u Podgorici, u prisustvu dva svjedoka, preduzeli pretresanje kuće u ulici F... P... br...., u kojoj živi optuženi N. N. i tom prilikom, u torbici koja se nalazila u plakaru u sobi, pronašli dva zamotuljka od aluminijske folije u kojima se nalazila tamno zelena biljna materija za koju se pretpostavljalo da je opojna droga marihuana, dok su na plakaru u sobi pronađene dvije staklene tegle, jedna sa natpisom "ajvar" u kojoj se nalazilo trinajest (13) zamotuljaka od aluminijske folije sa sadržajem tamno zelene biljne materije za koju se pretpostavlja da je opojna droga marihuana i druga staklena tegla bez natpisa u kojoj se nalazilo sedamnajest (17) zamotuljaka od aluminijske folije sa sadržajem tamno zelene biljne materije za koju se pretpostavlja da je opojna droga marihuana. Bliži izgled kuće i mjesta gdje je pronadjena opojna droga marihuana, te sami izgled pakovanja prikazan je u fotodokumentaciju Uprave </span><span class="span1">policije CB Podgorica br. 64-28-244-841/1818 od 03.07.2014 godine, u koju je sud izvršio uvid na glavnom pretresu.</span>
</p>
<p>&nbsp;</p>
<p>
<span class="span1">Iz dvije potvrde o privremeno oduzetim predmetima Uprave policije CB Podgorica Ku.br. 569/14 od 03.07.2014 godine, proizilazi da je od optuženog N. N., oduzeta torbica crne boje u kojoj je pronađen jedan zamotuljak od aluminijske folije, sa sadržajem biljne materije tamno zelene boje za koju se pretpostavljalo da je opojna droga marihuana; mobilni telefon marke "Alkatel" imei br. 862601011641257 u kojem se nalazila sim kartica Imsi br. 89382000140001274240; torbica pronađena u sobi u plakaru u kojoj se pronađene dvije paklice od aluminijske folije sa sadržajem tamno zelene biljne materije za koje se pretpostavlja da je opojna droga marihuana i dvije staklene tegle pronađene u plakaru u sobi u kojima se nalazilo ukupno trideset (30) zamotuljaka od aluminijske folije u kojima se nalazi biljna materija tamno zelene boje. </span>
</p>
<p>&nbsp;</p>
<p>
<span class="span1">Iz izvještaja  o hemijskom vještačenju Forenzičkog centra u Danilovgradu  br. 1778/14 od 21.07.2014 godine, kao i dopune istog nalaza od 18.08.2014 godine, utvrđuje se da je tom centru dostavljen na vještačenje dokazni materijal koji je pronađen kontrolom lica N. N. kao i prilikom pretresa stana i drugih prostorija koje koristi isto lice i to: 1) jedan (1) ručno pravljeni zamotuljak od Al-folije sa sadržajem sasušene biljne materije tamno zelene boje, karakterističnog opojnog mirisa, neto mase m=2,34g; 2) dva (2) ručno pravljena zamotuljka od Al-folije sa sadržajem sasušene biljne materije tamno zelene boje, karakterističnog opojnog mirisa, neto mase m1=2,95g i m2=2,04g; 3) jedna teget torbica sa natpisom "Nivea for man" u kojoj se nalazi: a) jedna staklena tegla sa natpisom "Ajvar" u kojoj se nalazi trinajest (13) ručno pravljenih zamotuljaka od Al-folije sa sadržajem sasušene biljne materije tamno zelene boje, karakterističnog opojnog mirisa, neto masa: m1=2,89g; m2=3,41g ;m3=3,40g; m4=2,72g; m5=2,73g; m6=3,37g; m7=2,66g; m8=2,87g; m9=3,00g; m10=3,54g; m11=3,30g; m12=3,06g; m13=3,65g; b) jedna staklena tegla u kojoj se nalazi sedamnajest (17) ručno pravljenih zamotuljaka od Al-folije sa sadržajem sasušene biljne materije tamno zelene boje, karakterističnog opojnog mirisa, neto mase: m1=2,86g; m2=3,36g; m3=3,55g; m4=2,73g; m5=2,68g; m6=3,00g; m7=2,98g; m8=2,75; m9=2,52g; m10=2,53g; m11=3,13g; m12=3,08g; m13=2,66g; m14=3,06g; m15=3,27g; m16=3,00g; m17=3,37g; c) dva (2) ručno pravljena zamotuljka od Al-folije sa sadržajem sasušene biljne materije tamno zelene boje, karakterističnog opojnog mirisa, neto mase m1=1,05g i m2=2,54g. Detaljnim makroskopskim i mikroskopskim pregledom dostavljenog biljnog materijala konstatovano je da u istom postoji prisustvo smole kao i bodlji u obliku "medveđih kandži", dok je detaljnom hemijskom analizom konstatovano da dostavljeni materijal potiče od biljke čiji je botanički naziv Cannabis Sativa - Konoplja, kao i da sadrži tetrahidrokanabinol (THC) u koncetraciji iznad 0,2%, a koja supstanca djeluje na centralni nervni sistem izazivajući stanje zavisnosti i nalaze se u Pravilniku o utvrđivanju spiska droga, psihotropnih supstanci i bilja koje se može koristiti za proizvodnju droga, (Službeni list CG br. 56/2012). Iz foto dokumentacije, koja je sastavni dio ovog izvještaja, utvrđen je izgled uzoraka koji su bili predmet vještačenja.</span>
</p>
<p>&nbsp;</p>
<p>
<span class="span1">Sud je nalaz i mišljenje cijenio kao stručan, jasan, objektivan, zasnovan na pravilima struke i nauke, pa je isti u cjelosti prihvatio.</span>
</p>
<p>&nbsp;</p>
<p>
<span class="span1">Iz izvoda kaznene evidencije na ime optuženog, Ministarstva pravde CG br. 0203/3545 od 16.07.2014 godine utvrđeno je da N. N. nije osuđivan.</span>
</p>
<p>&nbsp;</p>
<p>
<span class="span1">Cijeneći navode optužbe, odbranu optuženog, koji je priznao izvršenje krivičnog djela, te sve provedene dokaze kako pojedinačno, tako i u njihovoj medjusobnoj povezanosti, ovaj sud nalazi, da je optuženi N. N. izvršio krivično djelo neovlašćena proizvodnja, držanje i stavljanje u promet opojnih droga iz čl.300 st.1. Krivičnog zakonika Crne Gore, na način, u vrijeme i na mjesto kako je to predstavljeno u izreci presude.</span>
</p>
<p>
<span class="span1">  </span>
</p>
<p>
<span class="span1">Naime, u postupku je nesumnjivo utvrđeno, da je optuženi N. N., dana 03.07.2014. godine, u ručnoj torbici crne boje, koju je imao kod sebe, držao jedan ručno pravljeni zamotuljak od aluminijske folije u kojoj se nalazila opojna droga marihuana u količini od 2,34 grama, a koja marihuana je pronadjena ličnim pretresom optuženog od strane ovlašćenih policijskih službenika CB Podgorica u ul. F. P. u P..., dok je istog dana, preresom kuće u kojoj živi optuženi, koja se nalazi na navedenoj ulici, u torbici, koja se nalazila u plakaru spavaće sobe koju koristi optuženi, pronadjena dva zamotuljka od aluminijske folije u kojoj se nalazila opojna droga marihuana u ukupnoj količini 4,99 grama, dok su na plakaru u istoj sobi pronadjene dvije staklene tegle, u kojima se i to: u tegli sa natpisom "ajvar" nalazilo 13 zamotuljaka od aluminijske folije, sa opojnom drogom marihuanom u količini od 40,6 grama, dok se u drugoj staklenoj tegli bez natpisa nalazilo 17 zamotuljaka od aluminijske folije, sa opojnom drogom marihuanom u ukupnoj količini od 50,83 grama, a koja opojna droga je oduzeta od optuženog i koja je bila namijenjena daljoj neovlašćenoj prodaji.</span>
</p>
<p>
<span class="span1"></span>
</p>
<p>
<span class="span1">Naprijed navedeno činjenično stanje, ovaj sud je nesumnjivo utvrdio iz navoda odbrane optuženog N. N., koji je u potpunosti priznao izvršenje krivičnog djela, navodeći, da su ga dana 03.07.2014 godine, dok se vraćao sa posla zaustavili policijski službenici i tom prilikom, izvršili njegov lični pretres i u torbici koju je imao kod sebe pronašli jedan zamotuljak od aluminijske folije u kojoj se nalazila opojna droga marihuana, da bi zatim izvršili i pretres kuće u kojoj živi i u spavaćoj sobi u plakaru pronašli torbicu u kojoj su se nalazila dva zamotuljka sa opojnom drogom marihuanom, a na plakaru dvije tegle u kojima se nalazilo 13, odnosno 17 zamotuljaka opojne droge marihuane, a koju opojnu drogu je on lično prepakovao i pripremio za prodaju. </span>
</p>
<p>&nbsp;</p>
<p>
<span class="span1">Priznanje optuženog nije dovedeno u sumnju ni jednim dokazom provedenim u postupku, naprotiv, isto je potvrđeno sadržinom zapisnika Uprave policije CB Podgorica Ku.br. 569/14 o pretresanju lica od 03.07.2014 godine, sačinjenog od strane ovlašćenih policijskih službenika CB Podgorica, iz kojeg nesumnjivo proizilazi, da je prilikom ličnog pretresa  optuženog u platnenoj torbici crne boje, pronadjen i privremeno oduzet jedan zamotuljak od aluminijske folije, sa sadržajem tamno zelene biljne materije za koju se pretpostavljalo da je opojna droga marihuana, te sadržinom zapisnika o pretresanju stana i drugih prostorija Uprave policije CB Podgorica Ku.br. 569/14 od 03.07.2014 godine, iz kojeg nesumnjivo proizilazi, da su policijski službenici tog centra bezbjednosti postupajući po naredbi sudije za istragu Višeg suda u Podgorici, izvršili pretres porodične kuće u ulici F... P... br....,  koju koristi optuženi N. N. i tom prilikom, u teget torbici sa natpisom "Nivea for man", koja se nalazila u plakaru u sobi pronašli dva zamotuljka od aluminijske folije u kojima se  nalazila zelena biljna materija, za koju se pretpostvljalo da je opojna droga </span><span class="span1">marihuana, dok su na plakaru u sobi pronađene dvije staklene tegle, jedna sa natpisom "ajvar" u kojoj se nalazilo 13 zamotuljaka od aluminijske folije sa sadržajem tamno zelene biljne materije za koju se pretpostavljalo da je opojna droga marihuana i druga staklena tegla bez natpisa u kojoj se nalazilo 17 zamotuljaka od aluminijske folije sa sadržajem tamno zelene biljne materijae za koju se pretpostavljalo da je opojna droga marihuana, koja opojna droga je oduzeta od optuženog N. N., a kako to  nesumnjivo proizilazi iz sadržine dvije potvrde o privremeno oduzetim predmetima Uprave policije CB Podgorica Ku.br. 569/14 od 03.07.2014 godine, a što je sve prikazano i u fotodokumentaciji Uprave policije CB Podgorica br. 64-28-244-841/1818 od 03.07.2014 godine, u koju je sud izvršio uvid na glavnom pretresu.</span>
</p>
<p>&nbsp;</p>
<p>
<span class="span1">Vrstu i količinu opojne droge, sud je utvrdio iz sadržine izvještaja  o hemijskom vještačenju Forenzičkog centra u Danilovgradu br. 1778/14 od 21.07.2014 godine, iz kojeg se nesumnjivo utvrđuje da se u ukupno 33 dostavljena ručno pravljena zamotuljka od aluminijske folije, ukupne neto mase 98,22 grama, sa sadržajem sasušene biljne materije tamno zelene boje, pronadjene i oduzete od optuženog N. N., karakterističnog opojnog mirisa, potiče od biljke čiji je botanički naziv Cannabis Sativa - Konoplja, dok je hemijskom analizom svih dostavljenih uzoraka utvrdjeno prisustvo tetrahidrokanabinola (THC) u koncetraciji iznad 0,2%, a koja supstanca djeluje na centralni nervni sistem izazivajući stanje zavisnosti i nalaze se u Pravilniku o utvrđivanju spiska droga, psihotropnih supstanci i bilja koje se može koristiti za proizvodnju droga, (Službeni list CG br. 56/2012). </span>
</p>
<p>&nbsp;</p>
<p>
<span class="span1">Činjenica, da je opojna droga marihuana, koju je kritičnom prilikom optuženi držao kod sebe i u stanu u kojem živi, bila namijenjena daljoj neovlašćenoj prodaji, sud je nesumnjivo utvrdio iz jasnog i potpunog priznanja optuženog, koji je bio decidan, da je zbog loše materijalne situacije imao namjeru da predmetnu opojnu drogu marihuanu prodaje, te da je iz tog razloga prethodno istu prepakovao u manja pakovanja, pripremajući marihuanu na taj način za dalju prodaju, a na što upućuje i količina ove opojne droge od 98,22 grama i sam način pakovanja u 33 zamotuljka od aluminijske folije približno iste gramaže.</span>
</p>
<p>&nbsp;</p>
<p>
<span class="span1">Cijeneći naprijed utvrđeno činjenično stanje, ovaj sud nalazi da su se u radnjama optuženog N. N. stekli svi bitni elementi bića krivičnog djela neovlašćena proizvodnja, držanje i stavljanje u promet opojnih droga iz člana 300 stav 1 Krivičnog zakonika Crne Gore, obzirom da je u postupku nesumnjivo utvrđeno, a imajući u vidu priznanje optuženog, te sadržinu provedenih materijalnih dokaza, da je optuženi N. N. dana 03.07.2014 godine, u Podgorici, neovlašćeno radi dalje prodaje držao opojnu drogu marihuanu - supstancu proglašenu za opojnu drogu Pravilnikom o utvrđivanju spiska droga, psihotropnih supstanci i bilja koje se može koristiti za proizvodnju droga ("Sl. list CG" br 56/12 od 09.11.2012 godine). Sve činjenice utvrđene u toku postupka, okolnosti konkretnog slučaja, doveli su ovaj sud do zaključka da je optuženi predmetno krivično djelo izvršio sa direktnim umišljajem. Optuženi je bio u potpunosti svjestan da radi dalje prodaje, drži opojnu drogu marihuanu, što je u svojoj odbrani i priznao, te da za to nema potrebna ovlašćenja, a što predstavlja bitno obilježje ovog krivičnog djela, koja okolnost je optuženom morala biti poznata, kako to i proizilazi iz njegove odbrane, što sve upućuje na zaključak da je optuženi bio svjestan svoga djela i htio njegovo izvršenje. </span>
</p>
<p>&nbsp;</p>
<p>
<span class="span1">Krivično djelo za koje je optuženi oglašen krivim je krivično djelo sa blanketnom dispozicijom, pa je kod ovih krivičnih djela, pored navođenja činjenica i okolnosti koje čine bitna obilježja ovog krivičnog djela, a o kojima se sud već izjasnio, bilo nužno navesti i materijalno pravni propis, od kojeg zavisi postojanje ovog krivičnog djela. Naime, Pravilnikom o utvrđivanju spiska droga, psihotropnih supstanci i bilja koje se može koristiti za proizvodnju droga (Službeni list CG br. 56/2012) marihuana je proglašena za opojnu drogu i nalazi se na spisku opojnih droga.</span>
</p>
<p>&nbsp;</p>
<p>
<span class="span1">Sud je u izreci presude izostavio činjenične navode iz dispozitiva optužnice, da je optuženi odnosnom prilikom radi dalje prodaje držao opojnu drogu marihuanu, koja se nalazila u dva zamotuljka od aluminijske folije ukupno neto mase 3,59 grama navodno pronadjenih u bočnom džepu torbice, obzirom, da takvi činjenični navodi optužnice nijesu potvrdjeni sadržinom dokaza provedenih na glavnom pretresu, naprotiv, iz sadržine zapisnika o pretresu lica Ku.br. 569/14 od 03.07.2014. godine, kao i potvrde o privremeno oduzetim predmetima nesumnjivo je utvrdjeno, da je tom prilikom od optuženog u crnoj torbici koju je imao kod sebe, pronadjen jedan ručno pravljeni zamotuljak od aluminijske folije, u kojoj se nalazila opojna droga marihuana neto mase 2,34 grama, a što je utvrdjeno iz sadržine izvještaja o hemijskom vještačenju, dok je pretresom stana u kome živi optuženi kako to proizilazi iz sadržine zapisnika o pretresanju i potvrde o privremeno oduzetim predmetima na ime optuženog, pronadjeno i oduzeto 30 zamotuljaka od aluminijske folije, u kojima se nalazila opojna droga marihuana, a koji zamotuljci su pronadjeni u dvije staklene tegle na plakaru u spavaćoj sobi, ukupne neto mase 90,89 grama, kao i dva zamotuljka sa opojnom drogom marihuanom pronadjenih u torbici sa natpisom "Nivea" u plakaru spavaće sobe, ukupne neto mase 4,99 grama.</span>
</p>
<p>&nbsp;</p>
<p>
<span class="span1">Sud je cijenio i ostale provedene dokaze, pa je našao da isti nijesu od uticaja za drugačije presuđenje u ovoj krivično pravnoj stvari.</span>
</p>
<p>&nbsp;</p>
<p>
<span class="span1">Odlučujući o kazni za optuženog, sud je najprije, u smislu čl. 42 Krivičnog zakonika, cijenio sve okolnosti od kojih zavisi da kazna bude manja ili veća (olakšavajuće i otežavajuće okolnosti), pa je od olakšavajućih na strani optuženog cijenio njegove lične prilike, da je oženjen, otac jednog maloljetnog djeteta, njegov raniji život, tj. neosuđivanost, a što je sud utvrdio iz izvoda iz KE za optuženog, priznanje izvršenja krivičnog djela, koje je u znatnoj mjeri doprinio brzom i efikasnom razjašnjenju predmetne krivične stvari, izraženo iskreno kajanje i prihvatanje krivice za izvršeno krivično djelo, dok otežavajućih okolnosti nije bilo, pa je sud u odsustvu otežavajućih okolnosti, naprijed navedene olakšavajuće okolnosti cijenio kao naročito olakšavajuće i optuženom shodno čl. 45 i 46 Krivičnog zakonika Crne Gore, ublažio kaznu ispod zakonom propisanog minimuma za predmetno krivično djelo, osudivši ga na kaznu zatvora u trajanju od sedam (7) mjeseci, nalazeći da je tako odmjerena kazna adekvatna stepenu krivice optuženog i težini počinjenog krivičnog djela i da predstavlja onu mjeru koja je neophodno potrebna za postizanje svrhe kažnjavanja iz čl. 32 Krivičnog zakonika Crne Gore, da optuženi ubuduće ne vrši krivična djela u okviru opšte svrhe izricanja krivičnih sankcija iz čl. 4 st.2 Krivičnog zakonika Crne Gore.</span>
</p>
<p>&nbsp;</p>
<p>
<span class="span1">Sud je optuženom, shodno čl. 75 u vezi sa čl. 300 st. 7 Krivičnog zakonika Crne Gore, izrekao mjeru bezbjednosti oduzimanje </span><span class="span1">98,22 grama opojne droge marihuane, </span><span class="span1">koja droga se ima uništiti nakon pravosnažnosti presude i za koju zakon propisuje obavezno oduzimanje.</span>
</p>
<p>&nbsp;</p>
<p>
<span class="span1">Kako je optuženi oglašen krivim, to ga je sud </span><span class="span1">shodno čl. 226. i 229. Zakonika o krivičnom postupku </span><span class="span1">obavezao i na plaćanje troškova krivičnog postupka - sudskog paušala i to u iznosu od 100 eura, koji iznos je </span><span class="span1">odmjeren shodno složenosti krivičnog postupka, dužini njegovog trajanja i imovinskim prilikama optuženog, u roku od 15 dana po pravosnažnosti presude, pod prijetnjom prinudne naplate, dok će o ostalim troškovima krivičnog postupka Sud odlučiti naknadno, posebnim rješenjem, po pribavljanju podataka o njihovoj visini, a shodno čl. 227 st. 2 Zakonika o krivičnom postupku.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1">Sa izloženog, odlučeno je kao u izreci presude.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">VIŠI SUD U PODGORICI</span>
</p>
<p style="text-align:center;">
<span class="span1">Dana, 04.11.2014 godine</span>
</p>
<p>&nbsp;</p>
<p>
<span class="span1">Zapisničar                                                                                           S U D I J A</span>
</p>
<p>
<span class="span1">Novčić Slobodanka                                                                           Predrag Tabaš </span>
</p>
<p>&nbsp;</p>
<p>
<span class="span1">DN-a, po primjerak:</span>
</p>
<p>
<span class="span1">1. VDT Podgorica,</span>
</p>
<p>
<span class="span1">2. Optuženom,</span>
</p>
<p>
<span class="span1">3. Braniocu optuženog,</span>
</p>
<p>
<span class="span1">4. A/A.</span>
</p>
<p>
<span class="span1">Postupljeno, dana</span><span class="span1"> _________ godine</span>
</p>
</div>
</div>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{color:#000000;font-family:'Arial'}
.span3{;font-size:12pt;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:center;">
<span class="span1">                                                                                                               K. broj      275/14</span>
</p>
<p>&nbsp;</p>
<p style="text-align:center;">
<span></span>
</p>
<p style="text-align:center;">
<span class="span1">                                       </span>
</p>
<p style="text-align:center;">
<span class="span1">                    </span>
</p>
<p style="text-align:center;">
<span class="span1">             </span>
</p>
<p>&nbsp;</p>
<p style="text-align:center;">
<span class="span1">   </span>
</p>
<p>
<span class="span1">                                                         </span>
</p>
<p>
<span class="span1">                                                           U IME CRNE GORE</span>
</p>
<p>&nbsp;</p>
<p>
<span class="span1">OSNOVNI SUD U BARU, </span><span class="span1">sudija Aleksandra Leković, sa zapisničarom Anom Stanišić, u krivičnom predmetu</span><span class="span1"> okrivljenog G. D.</span><span class="span1"> </span><span class="span1">iz S</span><span class="span1">.</span><span class="span1">, zbog krivičnog djela – nedavanje izdržavanja iz čl. 221 st. 1 Krivičnog zakonika Crne Gore, po optužnom prijedlogu ODT u Baru Kt.br. 347/14 od 24.07.2014.godine, nakon održanog glavnog javnog pretesa dana 07.04.2015. godine u prisustvu zastupnika optužbe savjetnika ODT-a u Baru Predraga Đikanovića, okrivljenog G. D.,  punomoćnika oštećenih adv. S. P. iz Bara, dana 08.04.2015.godine donio je i javno objavio  </span>
</p>
<p>&nbsp;</p>
<p style="text-align:center;">
<span class="span2">P R E S U D U</span>
</p>
<p>
<span class="span2"></span>
</p>
<p>
<span class="span2">Okrivljeni </span><span class="span1">G. D.</span><span class="span1">,</span><span class="span2"> JMBG ..., od oca M., i majke V. rođene C., rođen ....godine u B., sa prebivalištem u S., ...,  državljanin Crne Gore, radnik u JP K. d. kao obezbjeđenje, razveden, otac dvoje djece, lošeg imovnog stanja, neosuđivan. </span>
</p>
<p>&nbsp;</p>
<li style="text-align:center;">
<span class="span3">  K  r  i  v    j  e :</span>
</li>
<p>&nbsp;</p>
<p>
<span class="span2">Što,</span>
</p>
<p>&nbsp;</p>
<p>
<span class="span1">U vremenu od 24. januara 2014.godine pa do 06.jula 2014.godine, u Baru, svjestan svog djela čije je izvršenje htio, nije davao izdržavanje za svoju maloljetnu djecu G. B. i G. V. u iznosu od 50% od plate koju prima u J. k. preduzeću B., najkasnije do petog u mjesecu za naredni mjesec, njihovoj majci G. T., koje je po zakonu dužan da izdržava, a ta dužnost i način davanja izdržavanja je utvrđena pravosnažnom sudskom odlukom Osnovnog suda u Baru P br. 540/13 od 23.10.2013.godine </span>
</p>
<p>&nbsp;</p>
<p>
<span class="span1">- čime je izvršio dva krivična djela - </span><span class="span1">nedavanje izdržavanja iz čl.  221 st. 1 Krivičnog zakonika Crne Gore. </span>
</p>
<p>&nbsp;</p>
<p>
<span class="span1">-Pa mu sud primjenom  čl. 4, 32, 36, 42, 48, 52, 53, 54 Krivičnog Zakonika CG i čl. 369,370 i 374 ZKP-a  </span>
</p>
<p>&nbsp;</p>
<p style="text-align:center;">
<span class="span1">U T V R Đ U JE</span>
</p>
<p>&nbsp;</p>
<p>
<span class="span1">za krivično djelo – nedavanje izdržavanja iz čl. 221 st.1 KZ učinjeno na štetu maloljetnog sina G. B. kaznu zatvora u trajanju od 45 (četrdesetipet) dana</span>
</p>
<p>&nbsp;</p>
<p>
<span class="span1">za krivično djelo – nedavanje izdržavanja iz čl. 221 st.1 KZ učinjeno na štetu maloljetnog sina G. V. kaznu zatvora u trajanju od 45 (četrdesetipet) dana</span>
</p>
<p>&nbsp;</p>
<p>&nbsp;</p>
<p>
<span class="span1">pa mu sud primjenom citiranih članova izriče</span>
</p>
<p>&nbsp;</p>
<p style="text-align:center;">
<span class="span1">USLOVNU OSUDU</span>
</p>
<p>&nbsp;</p>
<p>
<span class="span1">Kojom mu utvrdjuje jedinstvenu kaznu zatvora u trajanju od 75 (sedamdesetipet) dana i istovremeno odredjuje da se kazna neće izvršiti ukoliko okrivljeni u roku od 2 (dvije) godine od pravosnažnosti presude, ne izvrši novo krivično djelo. </span>
</p>
<p>
<span class="span1">Obavezuje se okrivljeni da izmiri sve dospjele obaveze na ime davanja izdržavanja za svoju maloljetnu djecu i da ubuduće daje izdržavanje, a shodno pravosnažnoj presudi ovog suda P br. 540/13 od 23.10.2013.godine. </span>
</p>
<p>
<span class="span1"></span><span class="span1">Okrivljeni je dužan da plati troškove krivičnog postupka u iznosu od 30,00 € u roku od 15 dana od dana pravosnažnosti presude, pod prijetnjom izvršenja.</span>
</p>
<p>&nbsp;</p>
<li style="text-align:center;">
<span class="span3">O b r a z l o ž e nj e</span>
</li>
<p>&nbsp;</p>
<p>
<span class="span1">Optužnim predlogom Osnovnog državnog tužilaštva u Baru, Kt.br. 347/14 od 24.07.2014.godine, okrivljenom je stavljeno na teret izvršenje krivičnog djela bliže opisanog u izreci presude.</span>
</p>
<p>
<span class="span1">Okrivljeni je u svojoj odbrani naveo </span><span class="span2">da nije dobio presudu po kojoj je dužan da plaća izdražavanje, odnosno na tu presudu je izjavio žalbu, a nikada nije dobio presudu  od Višeg suda. Izjavio je da nije moralno što radi njegova bivša supruga, jer je on sve stvari ostavio u kući i preselio se bukvalno samo svojim ličnim stvarima. Tokom trajanja braka podigli su dosta kredita i on je većinu vratio, i ostalo mu je da vrati jedan kredit od 5.000 eura i jedan kredit od 30.000 eura po presudi ovog suda, a svi ti krediti su nastali u toku bračne zajednice i za potrebe bračne zajednice. Sada je u vanbračnoj zajednici i čeka dijete koje je na putu, radi u J. k. preduzeću B., ali mu je kompletna plata opterećena kreditima, tako da ide i lovi ribu kako bi prehranio porodicu i to je jedino od čega ima primanja, i zato nije bio u mogućnosti da plaća ove elemintacije za B. i V.. Nije znao na koji broj  žiro računa treba da plaća navedeni iznos, ni svoju djecu nije viđao zato što ne zna broj telefona T., a ona se preselila. Tačno je da od 04.januara do 06.jula 2014.godine nije davao alimentaciju za djecu, jer nije znao pošto je mislio da će to direktno da mu se skida sa plate jer je takav bio  dogovor u sudu. Da je znao da mu se ne odbija ova elimentacija od plate plaćao bi je, ali je mislio da mu se to odbija od plate, a nije podizao i uzimao listinge od plate tako da nije znao da li mu se odbija ili ne. Od plate mu se odbija 150,00 eura za kredit. Na pitanje kakvog je zdravstvenog stanja okrivljeni je naveo da mu je u poslednje vrijeme sigurno nešto metabolizam poremećen jer se u poslednjih tri mjeseca ugojio 20 kilograma. </span>
</p>
<p>
<span class="span1">U dokaznom postupku sud je proveo sledeće dokaze: saslušana je svjedok- zakonski zastupnik oštećenih K. (G.) T., pročitana je presuda Osnovnog suda u Baru P br. 540/13 od 23.10.2013. godine, presuda Višeg suda u Podgorici Gž br. 303/14, izvršen je uvid u izvod iz KE za okrivljenog pribavljen od Ministarstva pravde  broj 0203/6524 od 07.08.2014.godine, izvršen je uvid u potvrdu Erste banke od </span><span class="span1">19.01.2015.godine, izvršen je uvid u spise predmeta Osnovnog suda u Baru  P br. 540/13, pročitan je dopis JP "K. d." B. br. 9113 od 24.12.2014.godine.</span>
</p>
<p>
<span class="span1">Svjedok - zakonski zastupnik mldb. oštećenih K. T. je u svom iskazu na glavnom pretresu navela da G. D. nije davao izdržavanje za njihovu djecu. Dao je samo jednom i to 31.decembra 2012.godine iznos od 150,00 eura za djecu i evo već dvije godine nije ništa davao. Okrivljeni nije ni viđao djecu, niti je htio da ih viđa. Ona ga je i sama zvala da preuzme djecu shodno dogovoru Socijalnog, međutim, ni to nije radio. Po presudi je obavezan da daje 25% po djetetu. Sve vrijeme ona sama snosi troškove za njih. Postoji račun za djecu kod CKB banke. Pridružila se krivičnom gonjenju protiv okrivljenog  i tražila je da joj se isplati alimentacija za navedeni period. Na pitanje okrivljenog da li je kupovao nešto mimo novca, zakonski zastupnik je navela da je okrivljeni znao da donese hranu i neke stvari za djecu, ali od januara 2013.godine nije donosio ni hranu niti bilo šta drugo za svoju djecu. Na pitanje suda oštećena je navela da još kod sudije Spasojević, dok je trajalo to suđenje, okrivljeni je znao da postoji račun u CKB banci i ona je to navela i okrivljeni je tražio žiro račun.</span>
</p>
<p>
<span class="span1">Uvidom u spise predmeta Osnovnog suda u Baru P br. 540/13 utvrđeno je da je brak između okrivljenog G. D.i oštećene G. T., rođene K., razveden presudom ovog suda P br 775/12  od 07.05.2013. godine, te da su ovom presudom mldb. djeca stranaka B. i V. povjereni na čuvanje, vaspitanje i izdržavanje majci G. T., dok je presudom ovog suda P br.540/13 od 23.10.2013. godine okrivljeni obavezan da plaća izdržavanje za svoje dvoje djece u iznosu od po 25% po djetetu, što ukupno iznosi 50% od plate koju prima u JP Komunalne djelatnosti Bar, počev od 19.10.2012. godine pa ubuduće, najkasnije do petog u mjesecu za naredni mjesec i to na račun tužilje-G. T.. Ova presuda je potvrđena presudom Višeg suda u Podgorici Gž.br 303/14 od 24.01.2014. godine.</span>
</p>
<p>
<span class="span1">Iz dopisa JP "K. d." B. br. 9113 od 24.12.2014.godine, konstatovano je da je uvidom u knjigovodstvenu evidenciju utvrđeno da okrivljeni G. D. ima na ime troškova parničnog postupka advokata ukupno zaduženje u iznosu od 1.718,00 eura od čega je na dan dostavljanja ovog dopisa ostao neizmiren saldo u iznosu od 718,00 eura. Ovo izvršenje je postalo pravosnažno 27.01.2014.godine. Dalje je utvrđeno da je isto lice imalo kreditno zaduženje kod E. banke AD P. na ukupan iznos od 4.190,18 eura. Radi se o dugoročnom kreditu čiji dug na dan dostavljanja ovog dopisa iznosi 3.090,18 eura. Po pravosnažnosti sudskog izvršenja Osnovnog suda u Baru broj 283/13/05 isto lice ima zaduženje u iznosu od 30.000,00 eura, na dan izdavanja ovog dopisa po istom je ostao neuplaćen saldo u iznosu od 28.700,00 eura. Rješenje Generalnog direktora preduzeća imenovano lice je destimulisano u iznosu od 173,40 eura, shodno odluci broj 5956 od 26.09.2014.godine. Ovaj dug je u cjelosti neizmiren.</span>
</p>
<p>
<span class="span1">Iz izvoda iz kaznene evidencije za okrivljenog pribavljen od  Ministarstva pravde  broj 0203/6524 od 07.08.2014.godine utvrđeno je da okrivljeni G. D. do sada nije osuđivan.</span>
</p>
<p>
<span class="span1">Uvidom  u potvrdu E. banke od 19.01.2015.godine, utvrđeno je da okrivljeni G. D. korisnik kredita broj LD/... koji je odobren dana 02.04.2012.godine u iznosu od 5.000,00 eura sa periodom otplate od 48 mjeseci. Zajam se naplaćuje na način što se od ličnog dohotka korisnika kredita uplaćuje po 100,00 eura iz JP „K. d.“ iz B..</span>
</p>
<p>
<span class="span1">Ocjenom izvedenih dokaza nesporno je</span><span class="span1"> utvrđeno da je okrivljeni izvršio dva krivi</span><span class="span1">č</span><span class="span1">na djela - nedavanje izdržavanja iz čl. 221 st. 1 Krivičnog zakonika</span><span class="span1"> Crne Gore. </span><span class="span1">Nesporno je tokom postupka utvrđeno da je presudom Osnovnog suda u Baru P.br. </span><span class="span1">775/12 od 07.05.2013.godine, </span><span class="span2">razveden brak između  G. T. i ovdje okrivljenog G. D., te da su mldb. djeca </span><span class="span1">G. B. i G. V. povjerena na čuvanje, vaspitavanje i izdržavanje majci, a okrivljeni G. D. je presudom Osnovnog suda u Baru P.br. 540/13 od 23.10.2013. godine obavezan da, kao otac, svakomjesečno doprinosi njihovom izdržavanju iznosom od po 25%, odnosno ukupno 50 % od plate koju prima u J. k. preduzeću B., najkasnije do petog u mjesecu za naredni mjesec, i to na način što će sredstva u navedenom iznosu uplaćivati na račun zakonskog zastupnika G. T.. Međutim, utvrđeno je i da okrivljeni ovu svoju obavezu nije izvršavao, odnosno da u periodu od 24.01.2014. godine pa do 06.07.2014. godine nije davao izdržavanje za svoje dvoje mldb. djece. Ovo proizilazi prije svega iz odbrane okrivljenog koji je naveo da je </span><span class="span2">tačno da od 04.januara do 06.jula 2014.godine nije davao alimentaciju za djecu, s tim što se pravdao da nikada nije dobio presudu Višeg suda po kojoj je dužan da plaća izdržavanje, zatim da je podigao dosta kredita te da mu je plata blokirana po osnovu tih kredita, a koji su svi podignuti u bračnoj zajednici. Dalje je naveo da se trenutno nalazi u vanbračnoj zajednici i čeka dijete, te da lovi ribu kako bi prehranio porodicu i to su mu jedina primanja i zato nije bio u mogućnosti da plaća ove elemintacije za B. i V., kao i da je mislio da mu se ova alimentacija direktno odbija od plate, a da je znao da mu se ne odbija plaćao bi alimentaciju za djecu. Dalje je naveo </span><span class="span1">da nije bio u mogućnosti da redovno plaća alimentaciju iz razloga što nije bio u saznanju na koji žiro račun treba da uplati naznačeni iznos. Međutim, sud odbranu okrivljenog ne prihvata i cijeni je </span><span class="span2">kao sračunatu na izbjegavanje krivice. Njegova odbrana je kontradiktorna, neubjedljiva, te opovrgnuta dokazima na glavnom pretresu. Naime, uvidom u spise predmeta Osnovnog suda u Baru nesporno je utvrđeno da je okrivljeni primio presudu Višeg suda u Podgorici Kž br. 303/14 od 24.01.2014. godine, kojom je potvrđena presuda Osnovnog suda u Baru P br. 540/13 od 23.10.2013. godine, kojom je obavezan na davanje izdržavanja, i to dana 10.04.2014. godine, a što je utvrđeno iz dostavnice koja se nalazi u ovim spisima predmeta, što znači da nisu tačni njegovi navodi da nikada nije dobio presudu po kojoj je dužan da plaća alimentaciju. Nadalje, njegovi navodi da nije znao na koji žiro račun da uplaćuje dužne alimentacije opovrgnut je iskazom svjedoka-zakonskog zastupnika mldb. oštećeni K.(G.)T., čiji iskaz sud u cjelosti prihvata kao istinit i objektivan jer apsolutno ničim nije doveden u sumnju, a i kojeg iskaza se utvrđuje da je okrivljeni još u parničnom postupku znao da postoji račun u CKB banci, te da je i sam okrivljeni tražio žiro račun. Iz njenog iskaza se dalje nesumnjivo zaključuje da okrivljeni u vremenskom periodu koji mu je stavljen na teret nije plaćao dužne alimentacije, a što proizilazi i iz odbrane okrivljenog. </span><span class="span1">Prema tome, okrivljeni je izvršio dva krivična djela nedavanje izdržavanja iz čl. 221 st.1 KZ jer nije postupao po pravosnažnoj sudskoj odluci kojom je utvrđena njegova obaveza na izdržavanje svoje malodobne djece, a koja je i </span><span class="span1">dalje na snazi i nije mijenjana</span><span class="span1">.</span><span class="span1"> </span>
</p>
<p>
<span class="span1">Činjenica je da je plata okrivljenog opterećena kreditima, a što je utvrđeno iz dopisa JP K. d. B. od 24.12.2014. godine kao i iz potvrde E. banke od 19.01.2015. godine. Međutim, sam okrivljeni je naveo da lovi ribu i da na taj način prihoduje dodatna sredstva, pa činjenica da mu je plata opterećena kreditima ne predstavlja, po mišljenju suda, opravdane razloge zbog kojih nije mogao da daje izdržavanje. Plaćanje izdržavanja je njegova obaveza koju je, po ocjeni suda, okrivljeni mogao i morao da izvrši, obzirom da se radi o licu koje je dobrog zdravstvenog stanja, i koje je sposobno da ostvaruje zaradu i izvršava svoju obavezu.</span>
</p>
<p>
<span class="span1">            Okrivljeni je krivično djelo izvršio sa umišljajem, znao je da je dužan da plaća izdržavanje, ali to nije činio, dakle, bio je svjestan svog djela i htio je njegovo izvršenje. U radnjama okrivljenog stekla su se sva objektivna i subjektivna obilježja bića dva krivična djela nedavanje izdržavanja iz čl .221 st.1 Krivičnog zakonika.</span>
</p>
<p>
<span class="span1">Optužnim predlogom je okrivljenom stavljeno na teret da je izvršio jedno krivično djelo nedavanje izdržavanja iz čl. 221 st. 1 KZ. Međutim, sud je promijenio pravnu kvalifikaciju iz optužnog predloga, jer je okrivljeni nedavanjem izdržavanja učinio onoliko krivičnih djela koliko ima korisnika izdržavanja, a u konkretnom slučaju korisnici izdržavanja su mldb. djeca okrivljenog B. i V., što znači da je okrivljeni učinio dva krivična djela nedavanje izdržavanja, bez obzira što je obaveza davanja izdržavanja zasnovana na jednoj odluci. </span>
</p>
<p>
<span class="span1"></span>
</p>
<p>
<span class="span1">Sud je odbio predlog okrivljenog da se u svojstvu svjedoka sasluša V. B., na okolnosti da je okrivljeni dužan iznos od 30.000 eura, kao i da se pribavi podatak kada je zadužen sa 30.000 eura i sa 5.000 eura, s obzirom da bi to vodilo bespotrebnom odugovlačenju postupka, jer to nije od uticaja za presuđenje u ovoj pravnoj stvari.  </span>
</p>
<p>
<span class="span1">             Odlučujući se za krivičnu sankciju prema okrivljenom, sud je cijenio sve olakšavajuće i otežavajuće okolnosti iz čl. 42 Krivičnog zakonika. Od olak</span><span class="span1">š</span><span class="span1">avaju</span><span class="span1">ć</span><span class="span1">ih okolnosti sud je cijenio lične prilike okrivljenog odnosno da se radi o čovjeku srednje životne dobi koje do sada nije osuđivan, da je otac dvoje mldb djece, da je lošeg imovnog stanja. Otežavajućih okolnosti na strani okrivljenog  nije  bilo. Sud je okrivljenom na osnovu čl.48 KZ najprije utvrdio za krivično učinjeno na štetu malodobnog B. kaznu zatvora u trajanju od 45 dana, zatim za krivično djelo učinjeno na štetu mldb. V. kaznu zatvora u trajanju od 45 dana, nakon čega ga mu je izrekao uslovnu osudu kojom mu je utvrdio jedinstvenu kaznu zatvora u trajanju od 75 dana i istovremeno odredio da se kazna neće izvršiti ukoliko okrivljeni u roku od dvije godine ne izvrši novo krivično djelo. Ocijenjeno je da prema okrivljenom nije potrebno izricanje efektivne kazne zatvora, da će se izricanjem uslovne osude prema okrivljenom u potpunosti postići svrha izricanja uslovne osude i na taj način dovoljno uticati na okrivljenog da u buduće ne vrši krivična djela.</span>
</p>
<li>
<span class="span1">Sud je okrivljenog na osnovu čl. 221 st. 4 KZ CG obavezao da izmiri sve dospjele obaveze </span><span class="span1">te ga je obavezao </span><span class="span1">da i ubuduće uredno daje izdržavanje. Nepostupanje po ovim obavezama je osnov za opozivanje uslovne osude.  </span>
</li>
<li>
<span class="span1">Odluka o tro</span><span class="span1">š</span><span class="span1">kovima postupka zasniva se na odredbi </span><span class="span1">č</span><span class="span1">l. 226 i </span><span class="span1">čl. 229 ZKP-a, pa</span><span class="span1"> je okrivljeni dužan da plati ovom sudu </span><span class="span1">paušal u iznosu od 30,00 € koji se odnosi na troškove za rad suda koji su određeni prema trajanju, složenosti krivičnog postupka i imovinskim prilikama okrivljenog, u roku od 15 dana po pravosna</span><span class="span1">ž</span><span class="span1">nosti presude pod prijetnjom prinudnog izvršenja.</span>
</li>
<li>
<span class="span1">            Na osnovu izlo</span><span class="span1">ž</span><span class="span1">enog odlučeno je kao u izreci presude.</span>
</li>
<p>&nbsp;</p>
<p>&nbsp;</p>
<p style="text-align:center;">
<span class="span1">OSNOVNI SUD U BARU</span>
</p>
<p style="text-align:center;">
<span class="span1">Dana 08.04.2015. godine</span>
</p>
<p>&nbsp;</p>
<p>
<span class="span1">ZAPISNIČAR,                                                                                        S U D I J A,                                                                                                     Ana Stanišić                                                                                    Aleksandra Leković </span>
</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1">PRAVNA POUKA: Protiv ove presude može se izjaviti žalba Višem sudu u Podgorici a putem ovog suda u roku od 8 dana od dana prijema pismenog otpravka presude. </span>
</p>
<p>&nbsp;</p>
<p>&nbsp;</p>
<p>
<span class="span1">DNA</span>
</p>
<p>
<span class="span1">1 x spisi </span>
</p>
<p>
<span class="span1">1 x ODT-u</span>
</p>
<p>
<span class="span1">1 x okrivljenom</span>
</p>
<p>
<span class="span1">1 x punomoćniku i zakonskom zastupniku oštećenih nakon pravosnažnosti </span>
</p>
<p>&nbsp;</p>
</div>
</div>


</body>
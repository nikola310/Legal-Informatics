<div style="text-align: justify">
	K.br.80/11<br>
	&nbsp;</div>
<div style="text-align: center">
	U IME CRNE GORE</div>
<div style="text-align: justify">
	&nbsp;<br>
	OSNOVNI SUD U DANILOVGRADU kao prvostepeni krivični, po sudiji Vladimiru Novoviću, kao sudiji pojedincu, uz učešće Ane Ivanović kao zapisničara, u krivičnom predmetu protiv okrivljenog J.Ž. iz D., zbog krivičnog djela nasilje u porodici ili u porodičnoj zajednici iz čl.220 st.3 u vezi st.1 KZ, odlučujući po optužnici Osnovnog državnog tužilaštva iz Podgorice Kt.br.438/11 od 27.06.2011. godine, koju je na glavnom pretresu zastupao Grujo Radonjić, zamjenik ODT-a iz Podgorice, nakon održanog glavnog i javnog pretresa, u prisustvu zastupnika optužbe i okrivljenog dana 17.02.2012. godine, donio je dana 17.02.2012.godine, a dana 20.02.2012.godine, javno objavio<br>
	&nbsp;</div>
<div style="text-align: center">
	PRESUDU</div>
<div style="text-align: center">
	&nbsp;</div>
<div style="text-align: justify">
	Okrivljeni J.Ž., od oca R. i majke R2., rodjene B., rodjen ...godine u K., sa mjestom prebivališta u D. - G. bb, državljanin Crne Gore, pismen, završio srednju elektro-tehničku školu, razveden, otac dvoje djece, vojsku služio 1990/1991.godine u Užicu, vodi se u vojnoj evidenciji u Danilovgradu, lošeg imovnog stanja, neosudjivan.<br>
	&nbsp;<br>
	&nbsp;</div>
<div style="text-align: center">
	Kriv je</div>
<div style="text-align: justify">
	&nbsp;<br>
	Što je:<br>
	&nbsp;<br>
	Dana 28.02.2011.godine, oko 13,30 časova, u D., u mjestu G., primjenom grubog nasilja narušio tjelesni integritet člana svoje porodice - oštećenog maloljetnog sina J.M., na način što je nakon kraće rasprave istom zadao više udaraca otvorenom šakom u predjelu glave i tom prilikom mu nanio laku tjelesnu povredu u vidu nagnječine kože obije obrazine sa ogrebotinama kože i krvnim podlivima kože obrazina,<br>
	&nbsp;<br>
	- čime je počinio krivično djelo nasilje u porodici ili u porodičnoj zajednici iz čl.220 st.3 u vezi st.1 KZ.<br>
	&nbsp;<br>
	Pa sud okrivljenom primjenom citiranih zakonskih propisa, te čl. 4, 5, 15, 36, 42, 45, 46, 52, 53 i 54 KZ i čl.226, 229 i 374 ZKP-a, i z r i č e<br>
	&nbsp;</div>
<div style="text-align: center">
	USLOVNU OSUDU</div>
<div style="text-align: justify">
	&nbsp;<br>
	Kojom mu utvrdjuje kaznu zatvora u trajanju od 3 (tri) mjeseca i istovremeno odredjuje da se ista neće izvršiti ako okrivljeni za vrijeme od 1 (jedne) godine po pravosnažnosti presude ne učini novo krivično djelo.<br>
	&nbsp;<br>
	Dužan je okrivljeni da na ime troškova krivičnog postupka uplati ovom sudu iznos od 136,50 eura i po osnovu paušala iznos od 30,00 eura, a sve u roku od 15 dana po pravosnažnosti presude.<br>
	&nbsp;</div>
<div style="text-align: center">
	O b r a z l o ž e nj e</div>
<div style="text-align: justify">
	&nbsp;<br>
	Optužnicom Osnovnog državnog tužilaštva iz Podgorice Kt.br.438/11 od 27.06.2011. &nbsp;godine, stavljeno je na teret okrivljenom J.Ž. da je izvršio krivično djelo nasilje u porodici ili u porodičnoj zajednici iz čl.220 st.3 u vezi st.1 KZ. Zastupnik optužbe je na glavnom pretresu u završnoj riječi precizirao činjenični opis krivičnog djela, na način određen kao u izreci presude, dok je pravna kvalifikacija ostala ista. U završnoj riječi je predložio da sud okrivljenog oglasi krivim i kazni u okviru zakonom propisane kazne.<br>
	&nbsp;<br>
	Okrivljeni J.Ž. je u odbrani datoj u pretkrivičnom i istražnom postupku u bitnom naveo da se dana 28.02.2011.godine nalazio u svojoj kući u mjestu G. u D., te da su oko 13,30 časova u kuću došla njegova dva sina M. i L.. Tom prilikom je i on ušao u kuću sa njima i spremio im ručak. Istakao je da je dva dana prije kritičnog događaja, više puta upućivao kritike svom sinu M., ali da on na to nije obraćao pažnju, da bi opet istom za vrijeme ručka uputio opomenu u smislu da pazi na svoje ponašanje. Na njegovo objašnjenje kako treba da se ponaša, M. je reagovao na način što je bacio svoj školski ranac sa stola i počeo drsko da se ponaša. Pojasnio je da je rekao M. da podigne svoj ranac, ali da ga on nije poslušao, kojom prilikom mu je zadao udarac rukom po butini. U momentu kada je podigao ranac, M. mu je rekao: “Ne udaraj me majmune”, nakon čega ga je on otvorenom šakom udario u predjelu lica, da bi M. nastavio sa vrijeđanjem, tako da mu je on još dva ili tri puta zadao udarce otvorenim dlanom i ponovno ga upozorio na način ponašanja. Dodao je da je ubrzo shvatio svoj postupak i da je pokušao da na neki način smiri situaciju. Istakao je da kritičnom prilikom nije konzumirao alkohol, te da je predmetni događaj na neki način inicirao loš materijalni položaj. Nakon kritičnog događaja, M. je pošao u svoju sobu, dok je istovremeno došla i njegova supruga J.B., kojom prilikom joj je prigovorio da je ona kriva za ponašanje njihovog djeteta, poslije čega je imenovana povela M. na ljekarski pregled u Dom zdravlja u Danilovgradu.<br>
	&nbsp;<br>
	Okrivljeni J.Ž. je u odbrani datoj na glavnom pretresu u bitnom naveo da se sjeća da su kritičnog dana njegovi sinovi M. i L. došli iz škole. Primijetio je da se M. ranac nalazio na podu, dok mu je školski pribor bio razbacan, našto mu je on uputio opomenu da spremi stvari i podigne ranac, a što je M.&nbsp; odbio da uradi. Tom prilikom mu je rekao da će ukoliko ne postupi kao što mu je rečeno, dobiti batine. Pojasnio je da je&nbsp; M. nakon što je isti odbio da podigne ranac, jednom, a moguće i dva puta udario rukom po butini, ali se nije mogao izjasniti o intenzitetu navedenih udaraca. Sjeća se da mu je nakon toga M. rekao: “Ne udaraj me majmune”, te da mu je uputio i još neku ružnu riječ čije se sadržine nije mogao sjetiti. Kako ga je navedeni postupak njegovog sina iznervirao, on je M. otvorenim dlanom udario u predjelu jedne i druge strane lica, s tim što ne zna koliko je puta to uradio. Istakao je da se trudio da M. ne udara jako, već da je time samo htio da ga upozori na kakav način treba da se ponaša. Nakon zadobijenih udaraca, M. se zaplakao i izašao iz kuće, da bi zatim pozvao majku B2., koja je inače njegova bivša supruga. Tom prilikom je i on izašao iz kuće te zatražio od M. da mu preda mobilni telefon kako bi obavio razgovor sa svojom suprugom. U tom razgovoru je supruzi rekao da je ona kriva za M. ponašanje. Tvrdi da je njegova odbrana data u istražnom postupku da nije konzumirao alkohol, tačna, te da je i dok se nalazio u policiji tražio da mu se izvrši alko-testiranje. Naveo je da prije kritičnog događaja, nikada nije udario svog sina M. na način što bi mu zadao tjelesne povrede, te da je njegov brak sa B.J., pravosnažno razveden dok su njihovo dvoje djece povjereni na čuvanje i vaspitanje njegovoj bivšoj supruzi. Dodao je da njegova bivša supruga i njihova djeca sada žive u njegovoj kući u selu G. u D., te da su njegovi odnosi sa bivšom suprugom korektni, a sa djecom M. i L. izuzetno dobri.<br>
	&nbsp;<br>
	U završnoj riječi&nbsp; je naveo da je uzoran roditelj, te da su sada porodični odnosi sasvim dobri.<br>
	&nbsp;<br>
	Sud je na glavnom pretresu u dokaznom postupku saslušao svjedoka i zakonskog zastupnika maloljetnog-oštećenog J.M., J.B.u, saslušao maloljetnog-oštećenog J.M., pročitao izvod iz matičnog registra rođenih za maloljetnog J.M. izdat od strane Ministarstva unutrašnjih poslova i javne uprave PJ Podgorica &nbsp;dana 02.09.2011. godine, pročitao nalaz i mišljenje vještaka sudske medicine dr B.B. Ki.br.9/11 od 10.05.2011. godine i neposredno saslušao ovog vještaka i pročitao izvod iz kaznene evidencije Uprave policije Ispostava Kolašin br.245/11-1248/2 od 12.09.2011. godine, izdat na ime okrivljenog J.Ž..<br>
	&nbsp;<br>
	Svjedok i zakonski zastupnik maloljetnog-oštećenog J.M., J.B.,&nbsp; u iskazu datom u istražnom postupku u bitnom je navela da je negdje krajem februara 2011.godine, nakon što se vratila sa posla, vidjela sina M. koji je bio uplakan, dok mu se na licu uočavalo crvenilo. Tom prilikom joj je M. ispričao da ga je otac ošamario, jer navodno on špijunira za nju i zato što se dan prije kritičnog događaja, suprostavio ocu koji ga je otjerao u sobu da ne sluša razgovor koji je okrivljeni J.Ž. povodom nje vodio sa starijim sinom. Kako je M. boljela glava, ona ga je odvela kod ljekara. Tvrdi da je prije nego što je došla kući, pozvao okrivljeni kojom prilikom joj je rekao: “Fino si vaspitala dijete, rekao mi je da sam ološ i pijanica”. Istakla je da su već duži vremenski period njeni bračni odnosi sa okrivljenim neskladni, te da pokušava da zaštiti sinove, jer su njeni sinovi kao i ona zbog konzumiranja alkohola okrivljenog, pod stalnim stresom, te da je zbog načina na koji je okrivljeni nanio povrede njihovom sinu M., istog morala odvesti kod ljekara i istovremeno o svemu obavijestiti i policiju.<br>
	&nbsp;<br>
	Svjedok i zakonski zastupnik maloljetnog-oštećenog J.M., J.B.,&nbsp; u iskazu datom na glavnom pretresu u bitnom je navela da je negdje krajem februara ove godine bila na poslu, te da je u jednom momentu pozvao njen sin M. i kroz plač joj kazao da ga je otac ošamario, a zbog njihove prethodne svađe. Kako se telefonska veza prekinula, ona je M. ponovo pozvala, ali se M. nije javljao. Nakon toga telefonom je pozvao njen tadašnji suprug-okrivljeni J.Ž., kojom prilikom joj je rekao: “Fino si vaspitala sina”, kao i da mu je M. kazao “pijanice” i uputio još par ružnih riječi, da bi neposredno nakon toga okrivljeni prekinuo vezu. Otprilike pola sata nakon navedenog razgovora, nju je na mobilni telefon pozvao M., dok je ona u pozadini čula da je okrivljeni J.Ž. rekao M.: “Zoveš li to opet majku da se žališ”, a onda se veza prekinula. Nakon toga, ona je vrlo brzo krenula, pa kada je stigla kući, M. je došao kod nje. Tom prilikom je vidjela da su mu obrazi crveni i otečeni, sa tragovima prstiju na obrazima. Dok je pričao sa njom, M. je plakao i jecao, pa joj je kazao da ga je otac izudarao, zbog čega ga je ona tada odvela u Hitnu pomoć, a zatim i u Dom zdravlja. Pojasnila je da prije kritičnog događaja, okrivljeni J.Ž. nikada nije udario M. na način da bi mu od takvog udarca nastale tjelesne povrede, te da je okrivljeni u vrijeme predmetnog događaja kao i nakon toga, bio dobar otac. Tvrdi da je njen suprug povremeno uživao alkohol i da je u tom stanju bio nepodnošljiv. Nije se pridružila krivičnom gonjenju protiv okrivljenog, niti je postavila imovinsko-pravni zahtjev.<br>
	&nbsp;<br>
	Maloljetni-oštećeni J.M. u iskazu datom u istražnom postupku u bitnom je naveo da je u februaru mjesecu, njegov otac bio u pijanom stanju, pa je nešto pokazivao njegovom bratu na mobilni telefon i ogovarao majku, a njega i mlađeg brata je poslao u sobu da ne slušaju. U momentu kada je došla njegova majka, on se obratio ocu riječima: “Zašto sad ne nastaviš da pričaš kad je majka tu”, kojom prilikom je njegov otac impulsivno reagovao i upućivao mu razne riječi ali mu nije prijetio. Istakao je da ga je otac jedanput ošamario, te da je poslije toga dugo plakao. Dalje je naveo da je nakon ovog događaja, drugog dana kada je došao iz škole, njegov otac počeo da mu prigovara u vezi događaja koji se desio u petak, te da mu je otac rekao da je “špijun, smutljivac, smrad, dripac”, našto mu je on rekao: “Ti da mi budeš primjer”, a iz razloga što je na oca bio ljut zbog njegovog ponašanja prema majci. Nakon toga je okrivljeni ustao i počeo da ga šamara po glavi i po licu, pojašnjavajući da se radilo o jedno 17 šamara. Oko 15 časova, došla je njegova majka, pa kada je uočila crvenilo na njegovom licu, odvela ga je ljekaru, obzirom da su mu obrazi bili otečeni i crveni, a istovremeno je osjećao i bolove i glavobolju. &nbsp;&nbsp;&nbsp;&nbsp;&nbsp;<br>
	&nbsp;<br>
	Maloljetni-oštećeni J.M. u iskazu datom na glavnom pretresu u bitnom je naveo da je u momentu kada se vratio iz škole sa svojim bratom L., njegov otac bio u kući. Sjeća se da je između njega i njegovog oca Ž. došlo do neke svađe, te da ga je okrivljeni udario jedno 7-8 puta otvorenim dlanom u predjelu obije strane lica. Nakon toga on je ocu rekao “pijanice”, dok je otac njemu rekao da je “špijun, smutljivac i dripac”, da bi ga nakon toga otac udario još dva puta. Počeo je da plače obzirom da je zbog navedenih udaraca osjetio bol, a takođe mu je bilo i krivo zbog takvog očevog postupka. Zatim je izašao iz kuće i mobilnim telefonom pozvao majku, koja mu se javila, ali nije mogao sve da joj ispriča iz razloga što je njegov otac Ž. izašao ispred kuće, prekinuo vezu na telefonu i uveo ga u kuću. Tvrdi da se nakon toga on i njegov otac više nijesu svađali, niti ga je otac udarao. Kada je njegova majka došla kući, ispričao joj je šta se desilo. Od zadobijenih udaraca obrazi su mu bili crveni. Istakao je da otac ranije nikada nije postupio kao što se to desilo kritičnom prilikom, te da se dešavalo da ga isti udari prutem kada bi se posvađao sa bratom.<br>
	&nbsp;<br>
	Iz izvoda iz matičnog registra rođenih za maloljetnog J.M., izdatog od strane Ministarstva unutrašnjih poslova i javne uprave PJ Podgorica&nbsp; dana 02.09.2011. godine, utvrđuje se da je maloljetni-oštećeni J.M. rođen dana ... godine, da je njegov otac okrivljeni J.Ž., a majka J.B.. &nbsp;&nbsp;&nbsp;<br>
	&nbsp;<br>
	Iz nalaza i mišljenja vještaka sudske medicine dr B.B. Ki.br.9/11 od 10.05.2011.godine, kao i pojašnjenja ovog vještaka datog na glavnom pretresu, utvrđuje se da je maloljetni-oštećeni J.M. zadobio laku tjelesnu povredu u vidu nagnječine kože obije obrazine sa ogrebotinama kože i krvnim podlivima kože obrazina, koja povreda je nastala djelovanjem zamahnute tupo-tvrde sile dijelom neravne površine, kao što je otvorena šaka, te djelujući dijelom povlačenjem noktima prstiju po koži obrazina, koja sila je djelovala na glavu oštećenog u dva-tri ili više navrata, kratko vrijeme jedna za drugom, sa jedne odnosno druge strane ličnog dijela glave, dovodeći do nagnječine kože i oštećenja površinskog sloja obrazina, dok su dublje strukture glave ostale nepovrijeđene. Navedena povreda je nastala djelovanjem otvorene šake-šamarom. &nbsp;<br>
	&nbsp;<br>
	Sud je cijenio nalaz i mišljenje ovog vještaka, pa je isti prihvatio kao jasan, stručan i objektivan i dat prema pravilima struke i nauke, a na koji ni stranke nijesu imale primjedbi.<br>
	&nbsp;<br>
	Iz izvoda iz kaznene evidencije Uprave policije Ispostava Kolašin br.245/11-1248/2 od 12.09.2011. godine, izdatog na ime okrivljenog J.Ž., utvrđuje se da isti nije oduđivan.<br>
	&nbsp;<br>
	Sud je cijenio iskaze svjedoka i zakonskog zastupnika maloljetnog-oštećenog J.M., J.B.e i oštećenog-maloljetnog J.M., pa je našao da su se isti objektivno, odredjeno i istinito izjašnjavali o činjenicama važnim za ovu krivičnu stvar. Naime, iskazi ovih svjedoka su međusobno saglasni, a stoje u skladnoj vezi sa nalazom i mišljenjem vještaka sudske medicine dr B.B. Ki.br.9/11 od 10.05.2011.godine i pojašnjenjem ovog vještaka sa glavnog pretresa.<br>
	&nbsp;<br>
	Na osnovu naprijed izložene činjenične gradje, koja proizilazi iz sadržine dokaza provedenih na glavnom pretresu, ovaj sud je nesumnjivo zaključio da su se u radnjama okrivljenog J.Ž. stekla sva bitna obilježja bića krivičnog djela nasilje u porodici ili u porodičnoj zajednici iz čl.220 st.3 u vezi st.1 KZ. Naime, okrivljeni je dana 28.02.2011.godine, oko 13,30 časova, u D., u mjestu G., primjenom grubog nasilja narušio tjelesni integritet člana svoje porodice - oštećenog maloljetnog sina J.M., na način što je nakon kraće rasprave istom zadao više udaraca otvorenom šakom u predjelu glave i tom prilikom mu nanio laku tjelesnu povredu u vidu nagnječine kože obije obrazine sa ogrebotinama kože i krvnim podlivima kože obrazina.<br>
	&nbsp;<br>
	Iz iskaza maloljetnog-oštećenog J.M., utvrdjuje se da je okrivljeni J.Ž., nakon prethodne rasprave sa njim, zadao mu više udaraca otvorenom šakom-šamarom u predjelu glave, odnosno lijeve i desne strane lica, od kojih udaraca je osjetio bol. Svjedok i zakonski zastupnik maloljetnog-oštećenog J.M., J.B. nije bila očevidac kritičnog događaja, a iz njenog iskaza se utvrdjuje da je ista na prethodni telefonski poziv svog maloljetnog sina M., koji joj je kroz plač rekao da ga je njegov otac-okrivljeni J.Ž. udarao, došla u mjesto G. kako bi vidjela o čemu se radi, kojom prilikom je zatekla svog sina M. koji je plakao i na čijem licu je primijetila otečene obraze na kojima se manifestovalo crvenilo i uočavali tragovi prstiju, zbog čega ga je ona odvela na ljekarske preglede. Ni okrivljeni J.Ž. u odbrani nije sporio da je dana 28.02.2011.godine, oko 13,30 časova, u mjestu G., svom sinu maloljetnom-oštećenom J.M. zadao udarce otvorenom šakom-šamarom u predjelu jedne i druge strane lica, s tim što se nije mogao sjetiti koliko je puta to uradio. Iz izvoda iz matičnog registra rođenih za maloljetnog J.M., izdatog od strane Ministarstva unutrašnjih poslova i javne uprave PJ Podgorica&nbsp; dana 02.09.2011. godine, utvrđeno je da je maloljetni-oštećeni J.M. rođen dana ...godine, što znači da je u vrijeme kritičnog dogadjaja bio maloljetan, tj. da je imao 11 godina i 8 mjeseci.<br>
	&nbsp;<br>
	Da je maloljetni-oštećeni J.M. od udaraca okrivljenog zadobio laku tjelesnu povredu u vidu nagnječine kože obije obrazine sa ogrebotinama kože i krvnim podlivima kože obrazina, sud je utvrdio iz nalaza i mišljenja vještaka sudske medicine dr B.B. Ki.br.9/11 od 10.05.2011.godine. Pri tom, vještak sudske medicine je i naveo da je utvrdjena povreda kod maloljetnog-oštećenog J.M. nastala djelovanjem zamahnute tupo-tvrde sile dijelom neravne površine, kao što je otvorena šaka, te djelujući dijelom povlačenjem noktima prstiju po koži obrazina, koja sila je djelovala na glavu oštećenog u dva-tri ili više navrata, kratko vrijeme jedna za drugom, sa jedne odnosno druge strane ličnog dijela glave, što sve korespondira sa kazivanjem maloljetnog-oštećenog J.M., u pogledu mehanizma nanošenja povreda. Sa navedenim u skladnoj vezi stoji i iskaz svjedoka i zakonskog zastupnika maloljetnog-oštećenog J.M., J.B.e, koja je navela da je prilikom dolaska kući, a nakon kritičnog događaja, uočila da su njenom sinu M. obrazi otekli i da se na njima uočavalo crvenilo, kao i tragovi prstiju.<br>
	&nbsp;<br>
	Sud nije prihvatio odbranu okrivljenog u dijelu u kojem je naveo da je udarao svog sina M. kako bi ga time upozorio na kakav način treba da se ponaša, iz razloga što je ovakva odbrana okrivljenog obesnažena kazivanjem maloljetnog-oštećenog J.M. o toku dogadjaja, kao i kazivanjem svjedoka i zakonskog zastupnika maloljetnog-oštećenog J.M., J.B.e, obzirom da je prilikom dolaska kući u naselju G., nakon kritičnog događaja, na licu svog sina koji joj se prethodno požalio da ga je otac izudarao, uočila crvenilo, otekle obraze i tragove prstiju, zbog čega je istog povela kod ljekara. Uostalom, okrivljenom J.Ž. je svakako bilo poznato da se dijete staro 11 godina i 8 mjeseci ne može vaspitavati udarcima otvorenom šakom-šamarom u predjelu lijeve i desne strane lica. Zbog toga je odbrana okrivljenog neistinita i sračunato je data u cilju izbjegavanja krivično-pravne odgovornosti.<br>
	&nbsp;<br>
	Krivično djelo nasilje u porodici ili u porodičnoj zajednici iz čl.220 st.3 u vezi st.1 KZ čini onaj ko primjenom grubog nasilja naruši tjelesni ili duševni integritet članova svoje porodice ili porodične zajednice, pod uslovom da je usljed toga nastupila teška tjelesna povreda ili teško narušavanje zdravlja ili su učinjena prema maloljetnom licu. Imajući u vidu naprijed citiranu zakonsku odredbu, te naprijed izloženo činjenično stanje, ovaj sud je zaključio da je okrivljeni, primjenom grubog nasilja narušio tjelesni integritet člana svoje porodice – maloljetnog oštećenog J.M., koji mu je sin. Nasilje predstavlja svaki akt upotrebe sile ili ozbiljne prijetnje prema osobama iz čega ne proizadje teža posljedica, a grubo nasilje predstavlja teške oblike ovakvog ponašanja. Kako je okrivljeni maloljetnog-oštećenog J.M., starog 11 godina i 8 mjeseci, koji mu je sin, fizički napao i zadao mu više udaraca otvorenom šakom u predjelu glave, od kojih udaraca je maloljetni-oštećeni zadobio opisanu laku tjelesnu povredu, to po nalaženju suda ovakvo ponašanje okrivljenog predstavlja primjenu grubog nasilja. Uz ovakvu primjenu grubog nasilja okrivljeni je maloljetnom-oštećenom narušio i tjelesni integritet, jer mu je nanio laku tjelesnu povredu u vidu nagnječine kože obije obrazine sa ogrebotinama kože i krvnim podlivima kože obrazina. Zbog toga su se u radnjama okrivljenog stekla sva bitna obilježja bića krivičnog djela nasilje u porodici ili u porodičnoj zajednici iz čl.220. st.3 u vezi st.1 KZ.<br>
	&nbsp;<br>
	Cijeneći psihički odnos okrivljenog prema izvršenom krivičnom djelu, sud nalazi da je okrivljeni, postupajući na naprijed utvrđeni način, krivično djelo učinio sa direktnim umišljajem jer je bio svjestan svog djela i htio je njegovo izvršenje.<br>
	&nbsp;<br>
	Prilikom odlučivanja o vrsti i visini krivične sankcije sud je u smislu čl.42 KZ, cijenio sve okolnosti na strani okrivljenog, koje su od značaja za njen izbor i visinu, pa je od olakašavajućih okolnosti na strani okrivljenog našao njegovu raniju neosudjivanost što je utvrdjeno iz citiranog izvoda iz kaznene evidencije i da se zakonski zastupnik maloljetnog -oštećenog nije pridružila krivičnom gonjenju, dok otežavajućih okolnosti nije bilo. Navedene olakšavajuće okolnosti sud je cijenio kao naročito olakšavajuće, u smislu čl.45 KZ, pa je okrivljenom utvrdjenu kaznu zatvora &nbsp;ublažio ispod zakonom propisanog minimuma, a u okviru granica propisanih čl.46 KZ i našao da u konkretnom slučaju ima mjesta izricanju uslovne osude, shodno čl.53 i 54 KZ, prethodno utvrdjujući mu kaznu zatvora u trajanju od 3 (tri) mjeseca i istovremeno odredjujući da se ista neće izvršiti ako okrivljeni za vrijeme od 1 (jedne) godine po pravosnažnosti presude ne učini novo krivično djelo. Sud je našao da se u konkretnom slučaju, a imajući u vidu naprijed navedene olakšavajuće okolnosti, može očekivati da će se upozorenjem uz prijetnju kaznom uticati na okrivljenog da ubuduće ne vrši krivična djela, te da nije nužno da se kazna primijeni radi krivično-pravne zaštite, pa sud nalazi da će se u konkretnom slučaju uslovnom osudom iz izreke ove presude u potpunosti ostvariti svrha izricanja ove krivične sankcije iz čl.52 KZ u okviru opšte svrhe propisivanja i izricanja krivičnih sankcija iz čl.4 st.2 KZ.<br>
	&nbsp;<br>
	Na osnovu čl. 226 i 229 ZKP-a okrivljeni je obavezan da na ime troškova krivičnog postupka uplati ovom sudu iznos od 136,50 eura, koji troškovi se odnose na ime&nbsp; nagrade odmjerene braniocu okrivljenog u pretkrivičnom postupku advokatu R.S. u iznosu od 37,50 eura i nagrade odmjerene vještaku sudske medicine dr B.B. u iznosu od 99,00 eura, kao i da na ime&nbsp; sudskog paušala uplati ovom sudu iznos od 30,00 eura, koji iznos je odredjen shodno složenosti i trajanju postupka, uz ocjenu imovinskih prilika okrivljenog, a sve u roku od 15 dana po pravosnažnosti presude.<br>
	&nbsp;<br>
	Na osnovu izloženog, a primjenom čl.374 ZKP-a, odlučeno je kao u izreci.<br>
	&nbsp;<br>
	&nbsp;<br>
	ZAPISNIČAR&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; S U D I J A,<br>
	Ana Ivanović, s.r&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Vladimir Novović, s.r<br>
	&nbsp;<br>
	&nbsp;<br>
	&nbsp;<br>
	<u>PRAVNA</u> <u>POUKA</u><u>:</u> Protiv ove presude može se izjaviti žalba u roku od 8 dana od dana prijema pismenog otpravka Višem sudu u Podgorici, a preko ovog suda.<br>
	&nbsp;</div>

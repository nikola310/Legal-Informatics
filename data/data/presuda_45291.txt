<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:start;hyphenate:auto;font-family:Arial;font-size:12pt;}
.p2{text-align:center;hyphenate:auto;font-family:Arial;font-size:12pt;}
.p3{text-align:start;hyphenate:auto;font-family:Times New Roman;font-size:12pt;}
.p4{text-align:end;hyphenate:auto;font-family:Arial;font-size:12pt;}
.p5{text-align:justify;hyphenate:auto;font-family:Arial;font-size:12pt;}
.p6{text-indent:0.5in;text-align:justify;hyphenate:auto;font-family:Arial;font-size:12pt;}
.p7{text-align:start;hyphenate:auto;font-family:Times New Roman;font-size:14pt;}
.s1{font-weight:bold;}
</style>
<title>K</title>
<meta content="ana.vukovic" name="author">
</head>
<body class="b1 b2">
<p class="p1"></p>
<p class="p1">
<span>VIŠI SUD U PODGORICI</span>
</p>
<p class="p1">
<span>K.br. 48/2013</span>
</p>
<p class="p1">
<span>Podgorica, 29.04.2013. godine</span>
</p>
<p class="p1"></p>
<p class="p2"></p>
<p class="p3">
<br>
</p>
<p class="p1"></p>
<p class="p2">
<span>U IME CRNE GORE </span>
</p>
<p class="p2"></p>
<p class="p4"></p>
<p class="p5">
<span>VIŠI SUD U PODGORICI, kao prvostepeni krivični po sudiji Ratku Ćupiću kao sudiji pojedincu, uz učešće namještenika Branke Vejnović, kao zapisničara, u krivičnom predmetu protiv optuženog G. V. iz P., zbog krivičnog djela neovlašćena proizvodnja, držanje i stavljanje u promet opojnih droga iz člana 300. stav 1. Krivičnog zakonika, po optužnici Višeg državnog tužilaštva iz Podgorice Kt.br. 20/13 od 01.04.2013. godine, koju je na glavnom pretresu zastupala zamjenik Višeg državnog tužioca iz Podgorice Lepa Medenica, nakon održanog glavnog javnog pretresa dana 26.04.2013. godine u prisustvu zastupnika optužbe, optuženog i njegovog branioca, donio je, a dana 29.04.2013. godine javno objavio 	</span>
</p>
<p class="p5"></p>
<p class="p6"></p>
<p class="p2">
<span>P R E S U D U</span>
</p>
<p class="p2"></p>
<p class="p5"></p>
<p class="p5">
<span>Optuženi G. ., zvani "A.", JMBG 2., od oca V. i majke D., rođene A., rošen 2..0..1.. godine u P.i, sa prebivalištem u P.ulica S. Š. broj 45, državljanin C. G., nezaposlen, neoženjen, završio osnovnu školu, lošeg imovnog stanja, osuđivan presudom Osnovnog suda u P.K.br. 373/93 od 17.11.1995. godine zbog krivičnog djela teška krađa iz čl. 153 st. 1 KZ RCG na kaznu zatvora u trajanju od 1 godine i 10 mjeseci , presudom Osnovnog suda u P. K.br. 965/93 od 14.05.1996. godine zbog krivičnog djela teška krađa iz čl. 153 st. 1 KZ RCG na kaznu zatvora u trajanju od 4 mjeseca, presudom Osnovnog suda u Podgorici K.br. 497/93 od 24.10.2000. godine zbog krivičnog djela teška krađa iz čl. 153 st. 1 KZ RCG na kaznu zatvora u trajanju od 5 mjeseci, presudom Osnovnog suda u P. K.br. 05/773 od 27.03.2007. godine zbog krivičnog djela teška krađa u produženom trajanju iz čl. 240 st. 1 tač. 1 u vezi čl. 49 KZ CG uslovnom osudom 12 mjeseci zatvora uslovno na 2 godine i presudom Osnovnog suda u P. K.br. 03/2964 od 21.11.2007. godine zbog krivičnog djela teška krađa u produženom trajanju iz čl. 240 st. 1 tač. 1 u vezi čl. 49 KZ CG na kaznu zatvora u trajanju od 6 mjeseci,  u pritvoru od 22.02.2013. godine pa na dalje. </span>
</p>
<p class="p5"></p>
<p class="p5"></p>
<p class="p1"></p>
<p class="p2">
<span>K R I V   J E</span>
</p>
<p class="p2"></p>
<p class="p2"></p>
<p class="p1">
<span>Zato što je:</span>
</p>
<p class="p2"></p>
<p class="p5">
<span>Dana 22.02.2013. godine u P., neovlašćeno radi dalje prodaje držao opojnu drogu - kokain i marihuanu, supstance proglašene za opojnu drogu Pravilnikom o utvrdjivanju spiska droga, psihotropnih supstanci i bilja koje se može koristiti za proizvodnju droga ("Sl. list CG" br. 56/12 od 09.11.2012. godine), iako je bio svjestan da postupa neovlašćeno i protivpravno pa je to i htio, na način što je, u ul. S., neovlašćeno radi dalje prodaje držao kod sebe opojnu drogu - kokain u količini od 14,93 grama, zapakovanu u 2 zamotuljka od providne pvc kese, koju opojnu drogu je prilikom nailaska ovlašćenih policijskih službenika odbacio od sebe, a opojne droge kokain i marihuanu neovlašćeno držao radi dalje prodaje u spavaćoj sobi stana koji koristi, a koji se nalazi u ulici S. Š. br. 45, i to u džepu zimske crne jakne jednu kesicu sa dva ručno pravljena zamotuljka sa sadržajem opojne droge - kokaina u količini od 1,56 grama, a u džepu sportske jakne zelene boje jedan zamotuljak od providne folije sa sadržajem opojne droge - marihuane u količini od 3,40 grama, koju opojnu drogu su ovlašćeni policijski službenici pronašli i oduzeli od okrivljenog, a koja droga je od strane okrivljenog bila namijenjena daljoj neovlašćenoj prodaji, </span>
</p>
<p class="p5"></p>
<p class="p5">
<span>	- čime je izvršio krivično djelo - neovlašćena proizvodnja, držanje i stavljanje u promet opojnih droga iz čl. 300 stav 1 Krivičnog zakonika, </span>
</p>
<p class="p5"></p>
<p class="p5">
<span>	pa ga sud na osnovu citiranog zakonskog propisa čl. 4, 32, 36, 42 i 51 KZ, te člana 227, 229 i 374 ZKP-a  </span>
</p>
<p class="p1"></p>
<p class="p1"></p>
<p class="p2">
<span>O S U Đ U J E</span>
</p>
<p class="p2"></p>
<p class="p5"></p>
<p class="p5">
<span>Na kaznu zatvora u trajanju od 2 (dvije) godine, u koju kaznu mu se uračunava vrijeme provedeno u pritvoru od 22.02.2013. godine pa nadalje. </span>
</p>
<p class="p5"></p>
<p class="p5">
<span>Obavezuje se optuženi da ovom sudu</span><span class="s1"> </span><span>plati</span><span class="s1"> </span><span>troškove krivičnog postupka - paušal u iznosu od 100,00 (jednastotina) eura u roku od 15 dana od dana pravosnažnosti presude pod prijetnjom prinudne naplate.</span>
</p>
<p class="p5"></p>
<p class="p5">
<span>Na osnovu čl. 300 st. 7  u vezi čl. 75 st. 3 KZ od optuženog se trajno oduzima opojna droga - kokain u količini od 14,93 grama zapokovan u dva zamotuljka od providne PVC kese, te kesica sa dva zamotuljka sa sadržajem opojne droge - kokaina u količini od 1,56 grama i jedan zamotuljak od providne folije sa sadržajem opojne droge - marihuane u količini od 3,40 grama koja droga se ima uništiti.</span>
</p>
<p class="p5"></p>
<p class="p2">
<span>O b r a z lo ž e n j e</span>
</p>
<p class="p2"></p>
<p class="p2"></p>
<p class="p5">
<span>Optužnicom VDT-a P. Kt br. 20/13 od 01.04.2013. godine, pri kojoj je njen zastupnik ostao do kraja glavnog pretresa, optuženom G. V. stavljeno je na teret da je izvršio krivično djelo neovlašćena proizvodnja, držanje i stavljanje u promet opojnih droga iz čl. 300 st. 1 KZ, koje je činjenično bliže opisano u izreci presude.</span>
</p>
<p class="p5"></p>
<p class="p5">
<span>Optuženi je u svojoj odbrani iznijetoj na zapisniku kod Višeg državnog tužilaštva priznao izvršenje krivičnog djela. Kazao je da su ga dana 22.02.2013. godine u poslije podnevnim časovima dok se šetao u naselju M., zaustavila ovlašćena lica policije koja su bila u civilu. Čim ih je vidio, pokušao je da iz desnog džepa svoje jakne odbaci zamotuljak u kojem se nalazilo 15-16 grama opojne droge -  kokaina. Navodi da je tu opojnu drogu kupio par dana ranije u T.od nepoznatog lica za iznos od 800 eura. Pojasnio je da je to lice od koga je kupio predmetnu drogu upoznao desetak dana prije kupovine u jednom lokalu u T., te u razgovoru</span><span class="s1"> </span><span>sa njim saznao da može nabaviti opojnu drogu. Tada su se dogovorili da on donese novac, a da će to lice njemu donijeti drogu, a ta droga je bila namijenjena nekim njegovim drugovima u B. kojima je istu trebao da odnese. Pri tome napominje da je opojnu drogu ranije samo ponekad koristio tako što bi ispušio po neki džoint. Što se tiče zamotuljka  marihuane pronađene prilikom pretresa njegovog stana u džepu sportske jakne, navodi da je tu marihuanu bio nabavio negdje ranije. Za dva grama kokaina koji je takođe nađen pretresom njegovog stana kazao je da je ta dva grama kokaina bio odvojio od one količine koju je kupio od onog nepoznatog lica u T. Ne zna tačno koliko je novca trebao da zaradi od kupovine ove droge i njenog prebacivanja do B., jer se sa tim drugovima nije precizno dogovorio, ali je očekivao da će za tu uslugu dobiti oko 200 eura, dodajući pri tom da ne može iz ličnih razloga reći imena ovih svojih drugova iz B.. Još je naveo da je novac za koji je kupio kokain u T., prethodno pozajmio od jednog svog prijatelja, te da ga je teška materijalna situacija navela da uradi ovo što je učinio, to jest da kupi predmetnu opojnu drogu, da je pošalje drugovima u B. i da od toga posla nešto zaradi. Na kraju je kazao da je svjestan težine ovakvog svog postupanja i situacije u koju je sebe doveo, te da se zbog učinjenog kaje. </span>
</p>
<p class="p5"></p>
<p class="p5">
<span>Na glavnom pretresu ponovio je predhodne navode svoje odbrane, te kazao da je izvršio krivično djelo koje mu se optužbom stavlja na teret i da se zbog toga osjeća krivim. Još je naveo da se ranije nije bavio prodajom droge, ali da je u konretnom slučaju samo htio da zaradi nešto novca, kako je to već predhodno opisao.  </span>
</p>
<p class="p5">
<span>         </span>
</p>
<p class="p5">
<span>Branilac optuženog je predložio da sud prilikom odmjeravanja kazne ima u vidu konkretno priznanje optuženog, njegovo očigledno i iskreno kajanje za počinjeno djelo, kao i njegovu tešku materijalnu situaciju, te da ga sud, što blaže kazni, jer smatra da isti ovakvo krivično djelo neće ponoviti.</span>
</p>
<p class="p5"></p>
<p class="p5">
<span>Sud je na pretresu izveo dokaze:</span><span class="s1"> </span><span>čitanjem službene zabilješke Uprave policije - PJ P. Ku. br. 125/13 od 23.02.2013. godine; čitanjem zapisnika o pretresanju stana i drugih prostorija Uprave policije - PJ P. Ku.br. 125/13 od 22.02.2013. godine; čitanjem tri potvrde o privremeno oduzetim predmetima Uprave policije PJ P. Ku.br. 125/13 od 22.02.20132. godine; čitanjem Izvještaja o hemijskoj analizi Forenzičkog centra D. broj 627/13; čitanjem izvoda iz kaznene evidencije Uprave policije PJ P. broj 29-245/13-4026/2-741 od 07.03.2013. godine za optuženog G. V.; uvidom u fotodokumentaciju Uprave policije PJ P. broj 12-28-244-160/352 od 22.02.2013. godine i fotodokumentaciju koja čini sastavni dio Izvještaja o vještačenju broj 627/13 od 15.03.2013. godine.</span>
</p>
<p class="p5"></p>
<p class="p5">
<span>U službenoj zabilješci  Uprave policije PJ – P.  Ku.br.125/13 od 23.02.2013. godine, konstatuje se da su ovlašćeni policijski službenici raspolagali operativnim saznanjima da će optuženi G. dana 22.03.2013. godine nabaviti opojnu drogu, pa su navedenog dana, vršeći opservaciju, u S. ulici u P. primijetili optuženog G. i tom prilikom pristupili vršenju kontrole nad njim, da bi se optuženi nakon što ih je primijetio pokušao dati u bjekstvo i tom prilikom od sebe odbacio dva zamotuljka od providne  PVC kese u kojima se nalazila supstanca bijele boje, bruto mase oko 15 grama, koji zamotuljci su oduzeti i fotografisani u službenim prostorijama policije. Dalje se konstatuje da je od optuženog oduzet i mobilni telefon "S. S.", IMEI broja . sa SIM karticom "M tel" za broj telefona 068/..</span>
</p>
<p class="p5"></p>
<p class="p5">
<span>Iz sadržine Zapisnika o pretresanju stana i drugih prostorija Uprave policije - PJ P. Ku.br.125/13 od 22.03.2013. godine, utvrđuje se da su toga dana ovlašćeni policijski službenici izvršili pretres stana u kojem stanuje optuženi G. V. i tom prilikom u spavaćoj sobi, u džepu zimske jakne crne boje  pronašli jednu PVC kesu u kojoj su se nalazila dva ručno pravljena zamotuljka sa sadržajem bijele praškaste materije,  i u istoj sobi, u džepu somotske jakne zelene boje jedan manji ručno pravljeni zamotiljak od PVC folije u kojem se nalazila tamno zelena materija.  </span>
</p>
<p class="p5"></p>
<p class="p5">
<span>Predmetni zamotuljci kao i mobilni telefon sa SIM karticom bliže opisani u Službenoj zabilješci Uprave policije PJ - Podgorica Ku.br. 125/13 od 23.02.2013. godine i u Zapisniku o pretresanju stana i drugih prostorija Uprave policije - PJ Podgorica Ku.br. 125/13 od 22.03.2013. godine, su oduzeti o čemu su uredno izdate tri potvrde o privremeno oduzetim predmetima Uprave policije PJ Podgorica Ku.br.125/13 od 22.02.2013. godine, a što se i utvrđuje iz navedenih potvrda. </span>
</p>
<p class="p5"></p>
<p class="p5">
<span>Iz Izvještaja o hemijskom vještačenju Forenzičkog centra D.br. 627/13 na koji inače nije bilo primjedbi i sud ga prihvata cijeneći da je isti stručan i uvjerljiv, utvrđeno je da je Forenzičkom centru na hemijsku analizu dostavljen jedan ručno pravljeni zamotuljak od plastične folije, sa sadržajem sasušene biljne zelene materije tamno zelene boje,  karakterističnog opojnog mirisa, neto mase 3 ,40 g, jedan ručno pravljeni zamotuljak od plastične kese, u kome se nalaze dva ručno pravljena zamotuljka od plastične kese, sa sadržajem praškaste supstance bijele boje, neto masa od po 0,78 g, što ukupno iznosi 1,56g, te dva ručno pravljena zamotuljka od plastične kese, sa sadržajem praškaste supstance, bijele boje, neto masa 4,95 g i 9,98 g, što ukupno iznosi 14,93 g. Detaljnim makroskopskim i mikroskopskim pregledom dostavljenog biljnog materijala, koji se nalazio u ručno pravljenom zamotuljku od plastične folije, neto mase 3,40 g utvrđeno je da isti potiče od biljke čiji je botanički naziv Cannabis Sativa - Konoplja,  te da sadrži tetrahidrokanabinol (THC) u koncentraciji iznad 0,2 %, dok ostali dostavljeni ručno pravljeni zamotuljci i to dva zamotuljka neto mase od po 0,78 g, te neto mase od 4,95 g i 9,98 g sadrže opojnu drogu - kokain. U izvještaju se dalje konstatuje da konoplja, THC i kokain predstavljaju supstance koje djeluju na centralni nervni sistem, izazivaju stanje zavisnosti i nalaze se na spisku opojnih droga, jer su proglašene za opojnu drogu Pravilnikom o utvrđivanju spiska droga, psihotropnih supstanci i bilja koje se može koristiti za proizvodnju droga (Službeni list Crne Gore br. 56/2012).</span>
</p>
<p class="p5"></p>
<p class="p5">
<span>Nakon sprovedenog postupka, cijeneći odbranu optuženog i izvedene dokaze, kako pojedinačno, tako i u medjusobnoj vezi, shodno čl.370 ZKP-a (a na koje dokaze inače nije bilo primjedbi i sud ih kao takve prihvata), nesumnjivo je utvrđeno da se u radnjama optuženog G. V. stiču sva bitna obilježja bića krivičnog djela neovlašćena proizvodnja, držanje i stavljanje u promet opojnih droga iz čl.300 st.1 KZ, koje je činjenično bliže opisano u izreci ove presude. </span>
</p>
<p class="p5"></p>
<p class="p5">
<span>Naime, optuženi kako u odbrani pred Višim državnim tužilaštvom, tako i na glavnom pretresu, priznaje da je kupio predmetnu opojnu drogu - kokain , a sa namjerom da je pošalje svojim drugovima u B. (čija imena ne želi reći), te dalje priznaje da je istu kupio za iznos od 800,00 €, da je očekivao da od tog posla zaradi oko 200,00 €. Ovakva odbrana optuženog, stoji u skladnoj vezi sa izvedenim dokazima, prije svega potvrdama o privremenom oduzimanju predmeta, zapisnikom o pretresanju stana i drugih prostorija, te Izvještaja o hemijskoj analizi. Tako iz tri navedene potvrde o privremenom oduzimanju predmeta, utvrđuje se da su od optuženog oduzeti i to: dva zamotuljka od providne PVC kese u kojima se nalazila supstanca bijele boje, koje je optuženi po sopstvenom priznanju prilikom nailaska policije odbacio od sebe, te jedna PVC kesa sa dva ručno pravljena zamotuljka sa sadržajem bijele praškaste materije, koji su, kako to slijedi iz zapisnika o pretresanju stana i drugih prostorija pronadjeni u spavaćoj sobi optuženog i to u zimskoj jakni crne boje, te u istoj sobi, ali u džepu druge - somotske jakne zelene boje pronadjen ručno pravljeni zamotuljak od PVC folije u kojem je bila tamno zelena materija, a što sve okrivljeni i priznaje potvrđujući da se radilo o navedenoj opojnoj drogi, te na izvedene dokaze nije ni imao nikakvih primjedbi. Da predmetna materija, pronadjena u opisanim zamotuljcima  predstavlja opojnu drogu - kokain i marihuanu u naprijed naznačenim količinama, nesumnjivo je utvrdjeno na osnovu Izvještaja o hemijskoj analizi Forenzičkog centra u D.. Naime, iz navedenog izvještaja se utvrđuje: da ručno pravljeni zamotuljak od plastične folije sadrži sasušenu biljnu materiju tamno zelene boje karakterističnog opojnog mirisa neto mase 3,40 grama i da ista potiče od biljke čiji je botanički naziv Canabis sativa - konoplja (tj. marihuana) koja sadrži tetrahidrokanabinol (THC) u koncentraciji iznad 0,2%, a da prakšasta materija bijele boje u dva ručno pravljena zamotuljka od plastične kese (tj. PVC kese) neto mase 4,95 grama i 9,98 grama, što ukupno čini 14,93 grama, kao i prakšasata materija u ručno pravljenom zamotuljku od plastične kese, u kojem se nalaze dva posebna zamotuljka iste materije, neto mase od po 0,78 grama, što čini 1,56 grama, predstavljaju opojnu drogu - kokain. Konoplja, THC i kokain su supstance koje djeluju na centralni nervni sistem, izazivaju stanje zavisnosti i proglašene su za opojnu drogu Pravilnikom o utvrđivanju spiska droga, psihotropnih supstanci i bilja koje se može koristiti za proizvodnju droga ("Sl.list CG" br.56/12 od 09.11.2012.godine). </span>
</p>
<p class="p5"></p>
<p class="p5">
<span>Navedenu opojnu drogu, optuženi je bio namijenio daljoj prodaji, što isti i priznaje. Naime, optuženi navodi da je predmetnu drogu bio nabavio za druga lica tj. za svoje drugove iz B., očekujući da bi nakon kupovine putem prodaje iste ovim drugovima, zaradio oko 200,00 €, navodeći pri tom da se radilo o količini od 15 do 16 grama kokaina, a iz Izvještaja o hemijskoj analizi precizno se utvrđuje da se radi o količini od 14,93 grama, (što se odnosi na kokain koji je odbacio od sebe prilikom nailaska policije) i 1,56 grama (što se odnosi na kokain pronađen u njegovom stanu), kao i 3,40 grama marihuane takođe pronađene u stanu optuženog u džepu od jakne, pa imajući u vidu prednje priznanje kao i samu količinu predmetne droge, nesumnjivo se zaključuje da je optuženi predmetnu drogu nabavio i držao radi stavljanja u promet, tj. radi dalje prodaje. </span>
</p>
<p class="p5"></p>
<p class="p5">
<span>Zato iz svega izloženog sud zaključuje da je optuženi G. V. dana 22.02.2013.godine u P.neovlašćeno radi dalje prodaje držao opojnu drogu - kokain i marihuanu, supstance proglašene za opojnu drogu Pravilnikom o utvrđivanju spiska droga, psihotropnih supstanci i bilja koje se može koristiti za proizvodnju droga ("Sl.list CG" br.56/12 od 09.11.2012.godine), iako je bio svjestan da postupa neovlašćeno i protivpravno što je i htio, a na način što je u ulici S. neovlašćeno radi dalje prodaje držao kod sebe opojnu drogu - kokain u količini od 14,93 grama, zapakovanu u dva zamotuljka od providne PVC kese, koju opojnu drogu je prilikom nailaska ovlašćenih policijskih službenika odbacio od sebe, a opojne droge kokain i marihuanu neovlašćeno držao radi dalje prodaje u spavaćoj sobi stana koji koristi, a koji se nalazi u ulici S. Š. br.45, i to u džepu zimske crne jakne jednu kesicu sa dva ručno pravljena zamotuljka sa sadržajem opojne droge - kokaina u količini od 1,56 grama, a u džepu sportske jakne zelene boje jedan zamotuljak od providne folije sa sadržajem opojne droge - marihuane u količini od 3,40 grama, koju opojnu drogu su ovlašćeni policijski službenici pronašli i oduzeli od optuženog, a koja droga je od strane optuženog bila namijenjena daljoj neovlašćenoj prodaji. </span>
</p>
<p class="p5"></p>
<p class="p5">
<span>Sud je cijeneći psihički odnos optuženog prema izvršenom krivičnom djelu, nesumnjivo utvrdio da je optuženi predmetno krivično djelo izvršio sa direktnim umišljajem. Okolnost da je postupao neovlašćeno, da je djelo protivpravno, što predstavlja bitno obilježje ovog krivičnog djela je, po ocjeni suda optuženom sigurno bila poznata, jer je bio svjestan da nema potrebna ovlašćenja za stavljanje u promet opojnih droga, što je optuženi činio držeći radi dalje prodaje opojnu drogu - kokain i marihuanu, supstance proglašene za opojnu drogu. Znači, kod optuženog je postojala svijest o svim obilježjima predmetnog krivičnog djela i htio je njegovo izvršenje, što ga čini krivično pravno odgovornim.</span>
</p>
<p class="p5"></p>
<p class="p5">
<span>Krivično djelo za koje je optuženi oglašen krivim je krivično djelo sa blanketnom dispozicijom, pa je kod ovih krivičnih djela pored navođenja činjenica i okolnosti koje čine obilježja krivičnog djela, a o kojima se sud već izjasnio, bilo nužno navesti i materijalnopravni propis od kojeg zavisi postojanje ovog djela. Naime, kokain i marihuana su supstance koje su proglašene za opojnu drogu Pravilnikom o utvrđivanju spiska droga, psihotropnih supstanci i bilja koje se može koristiti za proizvodnju droga ("Sl.list CG" br.56/12 od 09.11.2012.godine).</span>
</p>
<p class="p5"></p>
<p class="p5">
<span>Prilikom odmjeravanja kazne sud je cijenio sve okolnosti predviđene članom 42 Krivičnog zakonika koje su od uticaja da kazna bude manja ili veća, pa je od olakšavajućih okolnosti na strani optuženog, cijenio da je isti lošeg imovnog stanja i da je ispoljio kajanje zbog učinjenog, dok je kao otežavajuću okolnost sud cijenio to da je isti ranije više puta osudjivan (mada ne zbog istovrsnog krivičnog djela), a što je utvrđeno iz izvoda iz kaznene evidencije Uprave policije PJ P. br.29.-. od 07.03.2013. godine. Imajući u vidu ove okolnosti, sud nalazi da je izrečena kazna zatvora u trajanju od dvije godine, iako minimalna za ovu vrstu krivičnog djela srazmjerna težini učinjenog krivičnog djela i optuženom kao počiniocu i da se istom može ostvariti svrha kažnjavanja iz čl.32 KZ, a u okviru opšte svrhe propisivanja i izricanja krivičnih sankcija iz čl.4 st.2 istog KZ-a.</span>
</p>
<p class="p5"></p>
<p class="p5">
<span>Na osnovu čl.51 KZ optuženom je u izrečenu kaznu uračunato vrijeme provedeno u pritvoru od 22.02.2013.godine pa na dalje.</span>
</p>
<p class="p5"></p>
<p class="p5">
<span>Optuženi je na osnovu čl.227 i 229 ZKP-a, obavezan da ovom sudu plati troškove krivičnog postupka - paušal u iznosu od 100,00 €, koji iznos je odredjen srazmjerno trajanju i složenosti ovog postupka i imovnom stanju optuženog.</span>
</p>
<p class="p5"></p>
<p class="p5">
<span>Na osnovu čl.300 st.7 a u vezi čl.75 st.3 KZ-a sud je od optuženog G. V. trajno oduzeo predmetnu drogu - kokain i marihuanu u količinama  bliže označenim u izreci presude.</span>
</p>
<p class="p5"></p>
<p class="p5">
<span>Na osnovu svega izloženog odlučeno je kao u izreci ove presude. </span>
</p>
<p class="p5"></p>
<p class="p5"></p>
<p class="p5">
<span>Zapisničar, 					       PREDSJEDNIK VIJEĆA - SUDIJA,</span>
</p>
<p class="p5">
<span>Branka Vejnović,s.r		                                              Ratko Ćupić,s.r </span>
</p>
<p class="p5"></p>
<p class="p5"></p>
<p class="p2">
<span>Za tačnost otpravka tvrdi i</span>
</p>
<p class="p2">
<span> ovjerava namještenik suda</span>
</p>
<p class="p2"></p>
<p class="p2">
<span>______________</span>
</p>
<p class="p2"></p>
<p class="p2"></p>
<p class="p2"></p>
<p class="p5">
<span>PRAVNA POUKA: Protiv ove presude može se izjaviti žalba Apelacionom sudu CG u roku od 15 dana prijema preko ovog suda.</span>
</p>
<p class="p7"></p>
<p class="p7"></p>
<p class="p5">
<span>	</span>
</p>
<p class="p6"></p>
<p class="p3"></p>


</body>
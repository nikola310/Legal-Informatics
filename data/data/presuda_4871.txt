<strong>OSNOVNI SUD U BERANAMA</strong><br>
<strong>K. br. 160/11</strong><br>
&nbsp;<br>
&nbsp;
<div style="text-align: center; ">
	<strong>U IME NARODA</strong></div>
&nbsp;<br>
&nbsp;
<div style="text-align: justify; ">
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Osnovni sud u Beranama kao prvostepeni krivični po Predsjedniku suda Draganu Dašiću, kao sudiji pojedincu, uz sudjelovanje Mirjane Čukić, kao zapisničara, u krivičnom predmetu protiv okrivljenog&nbsp; <strong>D. S.</strong>, iz A., zbog krivičnog djela nasilje u porodici ili u porodičnoj zajednici iz čl.220. st.2. u vezi st.1. Krivičnog zakonika Crne Gore, po optužnom predlogu Osnovnog državnog tužilaštva u Beranama Kt.br.107/2011 od 11. maja 2011. godine,&nbsp; nakon održanog usmenog, glavnog i javnog pretresa u prisustvu okrivljenog D. S. i oštećene D. B., a u odsustvu uredno pozvanog zastupnika javne optužbe&nbsp; Osnovnog državnog tužioca u Beranama Golubović Gorice, donio je i javno objavio dana 30.05.2011. godine<br>
	&nbsp;</div>
&nbsp;
<div style="text-align: center; ">
	<strong>P R E S U D U</strong></div>
&nbsp;<br>
&nbsp;
<div style="text-align: justify; ">
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Okrivljeni&nbsp; <strong>D. S.</strong>, (jmbg ...), od oca M. i majke M., rođene B., rođenog ... godine u B., sa prebivalištem u selu Đ., Opština A., državljanin Crne Gore, nezaposlen, oženjen, pismen, sa završenom SSS, siromašnog imovnog stanja, neosuđivan.</div>
&nbsp;<br>
&nbsp;
<div style="text-align: center; ">
	<strong>K r i v&nbsp;&nbsp; j e :</strong></div>
&nbsp;
<div style="text-align: justify; ">
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; <strong>Što je :</strong><br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Dana 04.04.2011. godine, oko 22,00 časova u porodičnoj kući u selu Đ., Opština A., primjenom grubog nasilja, nakon kraće prepirke i svađe narušio tjelesni i duševni integritet člana svoje porodice, supruge oštećene D. B., na način što ju je više puta udario metalnom šipkom sredstvom podobnim da tijelo teško povrijedi i zdravlje teško naruši i pesnicama po tijelu, nanoseći joj povrede u vidu krvnog podliva iznad lijevog oka, lijevog angulusa ugla donje vilice hematom, u predjelu lijeve nadlaktice hematom veličine 6 x 6 cm, i krvni podliv na desnoj natkoljenici veličine 10 x 5 cm i u predjelu potkoljenica više manjih krvnih podliva.<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; - Čime je izvršio krivično djelo nasilje u porodici ili u porodičnoj zajednici iz čl.220. st.2. u vezi st.1. Krivičnog zakonika Crne Gore.<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; - Pa mu sud za izvršeno krivično djelo na osnovu navedenog zakonskog propisa, te primjenom čl.32, 36, 42, 52, 53 i 54.&nbsp; KZ CG, kao i primjenom čl.364. ZKP-a,<br>
	&nbsp;<br>
	<strong>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; I z r i č e :</strong></div>
&nbsp;
<div style="text-align: center; ">
	<strong>USLOVNU&nbsp; OSUDU</strong></div>
&nbsp;
<div style="text-align: justify; ">
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Kojom mu utvrdjuje kaznu zatvora u trajanju od 3 /tri/ mjeseca i istovremeno određuje da se ista neće izvršiti ako okrivljeni za vrijeme od 1 /jedne/ godine od dana pravosnažnosti presude ne učini novo krivično djelo.<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Okrivljeni se obavezuje da na ime troškova krivičnog postupka plati sudu iznos od 60,50 eura /šezdeseteura i pedesetcenti/, kao i da na ime paušala plati sudu iznos od 40,00 /četrdeset/ eura, u roku od 15 dana od dana pravosnažnosti presude pod prijetnjom prinudnog izvršenja.<br>
	&nbsp;<br>
	Imovinsko pravnog zahtjeva za naknadu štete nije bilo.<br>
	&nbsp;</div>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;
<div style="text-align: center; ">
	<strong>O b r a z l o ž e nj e</strong></div>
&nbsp;
<div style="text-align: justify; ">
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Osnovno državno tužilaštvo u Beranama je optužnim predlogom Kt.br.107/2011 od 11. maja 2011. godine, optužilo D. S., iz A., da je izvršio krivično djelo nasilje u porodici ili u porodičnoj zajednici iz čl. 220. st. 2. u vezi st.1. KZ CG. Na glavnom pretresu od 30.05.2011. godine, nije pristupio zastupnik javne optužbe - Osnovni državni tužilac u Beranama Golubović Gorica, iako je uredno pozvana, pa je sud na osnovu čl.453. st.1. ZKP-a, glavni pretres održao i zaključio u njenom odsustvu.<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Izjašnjavajući se o navodima iz optužnog predloga Osnovnog državnog tužilaštva Berane, okrivljeni<strong> D. S.,</strong> je u svoju odbranu naveo :<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; U istražnom postupku, na zapisniku od 06.05.2011. godine, da je dana 04.04.2011. godine, negdje oko 22,00 časa, kada je došao svojoj kući u mjestu Đ., Opština A., gdje živi sa svojom suprugom D. B., došlo do bračne rasprave, nakon što ga je supruga uvrijedila, da bi je on izudarao šakama po licu i tijelu, te da se kaje zbog toga što je učinio. Dok je na glavnom pretresu naveo da u potpunosti priznaje da je izvršio krivično djelo nasilje u porodici ili u porodičnoj zajednici iz čl.220. st.2. u vezi st.1. KZ, koje mu je optužnim predlogom stavljeno na teret. Da je tačno da je on svoju suprugu D. B. predmetnog dana više puta metalnom šipkom, kao i pesnicama, udario po glavi i tijelu, te da joj je na taj način nanio povrede u vidu krvnog podliva iznad lijevog oka, lijevog angulusa ugla donje vilice u vidu hematoma, hematom u predjelu lijeve nadlaktice veličine 6 x 6 cm, krvni podliv na desnoj nadkoljenici veličine 10 x 5 cm, kao i krvne podlive u predjelu potkoljenice. Da ga je supruga iznervirala svojim ponašanjem, da bi on potom vršio nasilje nad njom, da su se nakon toga izmirili, da sada žive zajedno i da mu je žao zbog učinjenog krivičnog djela, i da ubuduće neće vršiti nikakvo nasilje nad njom ni fizičko, ni psihičko, da i dalje žive zajedno bez ikakvih svađa. U završnoj riječi je izjavio, da mu je žao zbog povreda koje je nanio svojoj supruzi, da je predmetne večeri bio u alkoholisanom stanju, kao i da joj se izvinio zbog takvog ponašanja, kao i da sada žive zajedno. Naveo je da je nezaposlen i da povremeno radi neke poslove i izdržava na taj način sebe i svoju suprugu.<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Radi pravilnog i zakonitog presuđenja ove krivične stvari sud je na glavnom pretresu u dokaznom postupku izveo sledeće dokaze:<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; u svojstvu svjedoka saslušao oštećenu D. B., izvršio uvid u izvještaj ljekara specijaliste Opšte bolnice B. br. ... od 05.04.2011. godine, pročitao nalaz i mišljenje vještaka medicinske struke dr. B. D., iz predmeta Kri.br.114/2011 od 07.05.2011. godine i izvršio uvid u izvod iz kaznene evidencije za okrivljenog.<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Nakon sprovedenog dokaznog postupka cijeneći navode optužbe, odbranu okrivljenog, te izvedene pobrojane dokaze cijeneći ih u smislu čl.17. i 360. ZKP-a, a dovodeći ih u vezu jedne sa drugim, sud je stao na stanovište da su činjenice iz činjeničnog opisa izreke presude u svemu dokazane i da je okrivljeni D. S. izvršio krivično djelo nasilje u porodici ili u porodičnoj zajednici iz čl.220. st.2. u vezi st.1. KZ CG, koje mu je optužnim predlogom ODT-a stavljeno na teret, pa ga je oglasio krivim i krivično odgovornom, jer nije bilo osnova koji bi isključivali postojanje krivičnog djela i krivične odgovornosti okrivljenog. Sud je uzeo u obzir odbranu okrivljenog datu u istražnom postupku, u kojoj je naveo da je svoju suprugu udarao šakama po licu i tijelu, da bi potom istu izmijenio na glavnom pretresu, priznajući da je svoju suprugu udarao i metalnom šipkom nanoseći joj na taj način povrede, a koju odbranu je sud i prihvatio, cijeneći je kao potpuno priznanje, a koja je i u saglasnosti sa ostalim izvedenim dokazima tokom postupka, iz kojih je na nesumnjiv način utvrđeno da je okrivljeni počinio krivično djelo za koje je optužen. Naime, kako okrivljeni priznaje, predmetne večeri je najprije bio iznerviran ponašanjem svoje supruge D. B., a posebno uvredom koju mu je ona uputila, pa je, zbog toga, istu više puta udarao metalnom šipkom i pesnicama po tijelu. Te je sud&nbsp; na osnovu priznanja okrivljenog, koje je u skladu i sa iskazom njegove supruge oštećene D. B., nesumljivo utvrdio da je okrivljeni vršeći grubo nasilje, narušio tjelesni i duševni integritet svoje supruge, odnosno člana svoje porodice.<br>
	&nbsp;<br>
	Iz iskaza svjedoka oštećene <strong>D. B. </strong>koji je dala u istražnom potupku na zaipsniku od 06.05.2011. godine se vidi, da je u noći 04.04.2011. godine, negdje oko 22,00 časa, kada je njen suprug došao kući kada ga je ona nepromišljeno uvrijedila riječima "da je jalov", nakon čega ju je on udario tri do četiri puta otvorenom šakom u predjelu glave i tijela, kada je ona pobjegla, da bi ga sjutradan prijavila. Da su se nakon dva dana pomirili, da je inače njen suprug dobar, ali da su njoj izletjele te riječi koje inače nije smjela da kaže, a da sada žive zajedno. Na glavnom pretresu je dodala da ju je njen suprug udarao i matalnom šipkom i&nbsp; upućivao razne ružne riječi, kao i da je te noći bio u alkoholisanom stanju. U završnoj riječi je izjavila da se ne pridružuje krivičnom gonjenju protiv okrivljenog i predložila da ga sud oslobodi ili da ga što blaže kazni, jer je i sama doprinijela predmetnom događaju, kao i da su sada u dobrim odnosima.<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Sud je cijenio iskaz svjedoka - oštećene D. B. i na osnovu istog utvrdio da je okrivljeni koji je bio u alkoholisanom stanju vršio grubo nasilje nad njom, odnosno udarao je metalnom šipkom i pesnicam po tijelu i na taj način narušio njen tjelesni i duševni integritet, nanoseći joj povrede i izazivajući kod nje osjećaj straha. Takođe je utvrđeno, da su se ona i njen suprug pomirili nakon nekoliko dana i da sada žive zajedno. Iskaz je u skladu kako sa odbranom okrivljenog, tako i sa izvještajem ljekara specijaliste i nalazom i mišljenjem vještaka medicinske struke.<br>
	&nbsp;<br>
	Uvidom u izvještaj ljekara specijaliste Opšte bolnice B. br.... od 05.04.2011.&nbsp; godine, kao i uvidom u nalaz i mišljenje vještaka medicinske struke dr. B. D., iz predmeta Kri.br.114/2011 od 07.05.2011. godine, se vidi da je oštećena zadobila povrede u vidu krvnog podliva i to: krvni podliv iznad lijevog oka ljubičaste boje u predjelu lijevog angulusa ugla donje vilice hematom veličine 4 x 4, unutar uha više manjih hematoma, u predjelu desne nadlaktice i lakta više manjih hematoma, u predjelu lijeve nadlaktice hematom veličine 6 x 6 cm, na desnoj nadkoljenici u zadnjoj loži krvni podliv veličine 10 x 5 cm, u predjelu podkoljenice u zadnjoj loži više manjih krvnih podliva. Da se ove povrede kako pojedinačno, tako i ukupno zajedno kvalifikuju kao laka tjelesna povreda, a da su one mogle biti nanesene kako drvenom, tako i metalnom šipkom, kao i pesnicama.<br>
	&nbsp;<br>
	Navedeni izvještaj ljekara specijaliste sud je u potpunosti prihvatio, jer je izdat od strane zdravstvene ustanova i snabdjeven pečatom i potpisom ovlašćenog lica, dok je takođe nalaz i mišljenje sud u potpunosti prihvatio, jer je isti dat od strane stalnog sudskog vještaka, kompetentnog za davanje nalaza i mišljenja i na jasan i nesporan način je opisao vrstu, težinu i način nanošenja povreda koje se kvalifikuju kao lake tjelesne povrede, a koje je oštećena zadobila kritične prilike, udarcima metalnom šipkom i pesnicama.<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Pravnom analizom naprijed utvrdjenog činjeničnog stanja sud je našao da su se u opisanim radnjama okrivljenog &nbsp;D. S., stekla sva bitna objeležja bića krivičnog djela nasilje u porodici ili u porodičnoj zajednici iz čl.220. st.2. u vezi st.1. Krivičnog zakonika Crne Gore. U toku krivičnog postupka svim izvedenim dokazima nesporno je utvrđeno da je okrivljeni D. S. dana 04.04.2011. godine, oko 22,00 časova u porodičnoj kući u selu Đ., Opština A., primjenom grubog nasilja, nakon kraće prepirke i svađe narušio tjelesni i duševni integritet člana svoje porodice, supruge oštećene D. B., na način što ju je više puta udario metalnom šipkom sredstvom podobnim da tijelo teško povrijedi i zdravlje teško naruši i pesnicama po tijelu, nanoseći joj povrede u vidu krvnog podliva iznad lijevog oka, lijevog angulusa ugla donje vilice hematom, u predjelu lijeve nadlaktice hematom veličine 6 x 6 cm, i krvni podliv na desnoj natkoljenici veličine 10 x 5 cm i u predjelu potkoljenica više manjih krvnih podliva. Naime, tokom postupka je nesporno utvrđeno, da je okrivljeni D. S., došavši kući u alkoholisanom stanju predmetne večeri, nakon što ga je njegova supruga D. B. u bračnoj raspravi, uvrijedila tako što mu je uputila rijeći “ti si jalov”, istu udarao metalnom šipkom i pesnicama po tijelu, pa je, dakle, okrivljeni na taj način, primjenom grubog nasilja, nanio svojoj supruzi lake tjelesne povrede, čime je narušio njen tjelesni i duševni integritet, a što je sve utvrđeno samim priznanjem okrivljenog na glavnom pretresu, kao i iskazom oštećene, a sve to potvrđeno i nalazom i mišljenjem vještaka medicinske struke. Djelujući na opisani način okrivljeni je postupao sa umišljajem, svjestan da primjenom grubog nasilja - udarajući svoju suprugu metalnom šipkom i pesnicama po tijelu, istoj može nanijeti povrede i narušiti tjelesni i duševni integritet, pa je i pored takve svijesti izvršio krivično djelo, čime je manifestvovao htjenje za postizanje zabranjene posledice – narušavanje tjelesnog i duševnog integriteta člana svoje porodice, supruge D. B..<br>
	&nbsp;<br>
	Prilikom odlučivanja o izboru vrste i visine krivične sankcije koju u konkretnom slučaju treba primijeniti prema okrivljenom D. S. za naprijed navedeno krivično djelo, sud je imao u vidu sve okolnosti u smislu čl.42. KZ CG. Tako je od olakšavajućih okolnosti na strani okrivljenog&nbsp; D. S., sud cijenio i uzeo u obzir da se radi o mlađem čovjeku, siromašnog imovnog stanja, koji do sada nije osuđivan kao počinilac krivičnih djela, a imajući posebno u vidu i činjenicu da su se okrivljeni i oštećena već nakon nekoliko dana pomirili, te i da žive zajedno, dok otežavajućih okolnosti na strani okrivljenog nije bilo, pa mu je sud primjenom čl.53. i 54. KZ CG, izrekao uslovnu osudu&nbsp; kojom mu je utvrdio kaznu zatvora u trajanju od 3 /tri/ mjeseca i istovremeno odredio da se ista neće izvršiti ako okrivljeni za vrijeme od 1 /jedne/ godine od dana pravosnažnosti presude ne učini novo krivično djelo. Imajući posebno u vidu činjenicu da bi izricanje efektivne zatvorske kazne negativno uticalo na njegov život, sud je uvjerenja da će se uslovnom osudom&nbsp; kao mjerom upozorenja u okviru opšte svrhe izricanja krivičnih sankcija predviđenih čl.4. st.2. KZ CG, postići svrhe uslovne osude iz čl.52. istog Zakona, jer se osnovano može očekivati da će&nbsp; i uslovna osuda, kao mjera upozorenja uz prijetnju kaznom, dovoljno uticati na okrivljenog, da više ne čini krivična djela.<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Okrivljeni se obavezuje da na ime troškova krivičnog postupka plati sudu iznos od 60,50 eura /šezdeseteura i pedesetcenti/, a koji predstavlja izdatke koje je sud imao kao naknadu vještaku medicinske struke za dati nalaz i mišljenje, kao i da na ime paušala plati sudu iznos od 40,00 /četrdeset/ eura, u roku od 15 dana od dana pravosnažnosti presude pod prijetnjom prinudnog izvršenja.<br>
	&nbsp;<br>
	Imovinsko pravnog zahtjeva za naknadu štete nije bilo.<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; S iznijetih razloga odlučeno je kao u izreci presude.<br>
	&nbsp;<br>
	&nbsp;</div>
<div style="text-align: center; ">
	<strong>OSNOVNI SUD U BERANAMA,</strong><br>
	<strong>Dana 30.05.2011. godine </strong></div>
&nbsp;<br>
&nbsp;<br>
<strong>Zapisničar, &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; PREDSJEDNIK SUDA-SUDIJA,</strong><br>
<strong>Mirjana Čukić &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;DRAGAN DAŠIĆ</strong><br>
&nbsp;<br>
&nbsp;<br>
&nbsp;<br>
<strong>PRAVNA POUKA:</strong><br>
Protiv ove presude nezadovoljna stranka<br>
ima pravo žalbe u roku od 8 /osam/ dana<br>
od dana prijema iste presude i to Višem<br>
sudu u Bijelom Polju, a preko ovog suda.<br>

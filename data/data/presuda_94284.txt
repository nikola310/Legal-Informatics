<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span></span><span class="span1">K.br.902/13</span>
</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">OSNOVNI SUD U PODGORICI,kao prvostepeni, krivični, po sudiji Larisi Mijušković -Stamatović, uz učešće Valentine Vukašinović kao zapisničara, u krivičnom predmetu protiv okrivljenog K. D., iz P. zbog krivičnog djela ugrožavanje javnog saobraćaja iz čl. 339 st. 3 u vezi st. 1 Krivičnog zakonika, odlučujući o optužnom predlogu ODT-a Podgorica Kt.br.1395/13 od 07.11.2013 godine, kojeg je na glavnom pretresu zastupala Jaganjac Julija, savjetnik na radu kod ODT-a Podgorica, nakon glavnog i javnog pretresa održanog dana 05.03.2014 godine u prisustvu stranaka, istog dana donio je i javno objavio,</span>
</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>
<span class="span1">Okrivljeni:</span>
</p>
<p>&nbsp;</p>
<p>
<span class="span1">K. D., JMBG .., od oca P. i majke J., rodjene D., rodjen ... godine u V. H., Republika S., sa prebivalištem u P., ul. ... , završio srednju trgovinsku školu, zaposlen u "S. – I." - Podgorica, oženjen, otac četvoro djece, srednjeg imovnog stanja, </span>
</p>
<p>&nbsp;</p>
<p style="text-align:center;">
<span class="span1">K R I V    J E</span>
</p>
<p>
<span class="span1">Zato što je:</span>
</p>
<p>&nbsp;</p>
<p>
<span class="span1">Dana 05.08.2013 godine, oko 11,00 časova, u Podgorici, u Bulevaru Ivana Crnojevića, ne pridržavajući se saobraćajnog propisa iz čl. 26 st. 2 ZOBS-a na putevima, ugrozio saobraćaj i doveo u opasnost život i tijelo ljudi, na način što je upravljajući putničkim vozilom marke "R." registarskih oznaka ... , desnom saobraćajnom trakom, desne kolovozne trake Bulevara Ivana Crnojevića, u pravcu ul. Slobode, preduzeo radnju prestrojavanja u lijevu saobraćajnu traku, kojom je u istom smjeru vozilom "VW P.", registarskih oznaka ..., upravljao oštećeni A. M., a da se prethodno nije uvjerio da to može da učini na bezbjedan način, pa je direktno ušao u putanju kretanja vozila "VW P.", usljed čega je došlo do sudara lijevog bočnog dijela vozila "R." i desnog bočnog dijela vozila "VW P.", kojom prilikom je oštećeni A., zadobio laku tjelesnu povredu u vidu krvnog podliva u lijevoj polovini čeonog predjela, svjestan da ovako nepropisnom vožnjom može ugroziti saobraćaj i izazvati zabranjenu posljedicu, ali je olako držao da do toga neće doći,</span>
</p>
<p>&nbsp;</p>
<p>
<span class="span1">-čime je izvršio krivično djelo ugrožavanje javnog saobraćaja iz člana 339 st. 3 u vezi st. 1 Krivičnog zakonika, </span>
</p>
<p>&nbsp;</p>
<p>
<span class="span1">-pa mu Sud, primjenom citiranog zakonskog propisa te čl.3, 4, 5, 13, 16, 36, 42, 52, 53 i 54 Krivičnog zakonika, te čl. 226, 227, 229 i 374 Zakonika o krivičnom postupku i z r i č e </span>
</p>
<p>
<span class="span1"></span>
</p>
<p style="text-align:center;">
<span class="span1">USLOVNU OSUDU</span>
</p>
<p>&nbsp;</p>
<p>
<span class="span1">Kojom mu utvrdjuje kaznu zatvora u trajanju od 30 (trideset) dana i  istovremeno odredjuje da se ista neće izvršiti ako okrivljeni u roku od 1 (jedne) godine po pravnosnažnosti presude ne izvrši novo krivično djelo.</span>
</p>
<p>&nbsp;</p>
<p>
<span class="span1">Obavezuje se okrivljeni da na ime troškova postupka uplati na račun budžetskih sredstava Crne Gore iznos od 143,00 € (stotinučetrdesesettrieura), kao i iznos od 50,00 € </span><span class="span1">(pedeseteura) na ime sudskog paušala, sve prednje u roku od 15 dana po pravnosnažnosti presude pod prijetnjom prinudne naplate. </span>
</p>
<p>&nbsp;</p>
<p style="text-align:center;">
<span class="span1">O b r a z l o ž e n j e </span>
</p>
<p>&nbsp;</p>
<p>
<span class="span1">Optužnim predlogom ODT-a Podgorica Kt.br.1395/13 od 07.11.2013 godine,kojeg je na glavnom pretresu zastupala Jaganjac Julija, savjetnik na radu kod ODT-a Podgorica, okrivljenom K. D., stavljeno je na teret da je izvršio krivično djelo ugrožavanje javnog saobraćaja iz čl. 339 st. 3 u vezi st. 1 Krivičnog zakonika. Zastupnik optužbe je prije davanja završne riječi precizirala dispozitiv optužnog akta kao u izreci presude i u završnoj riječi ostala pri ovako preciziranom optužnom predlogu predlažući sudu da okrivljenog oglasi krivim i osudi po zakonu u granicama propisanim za krivično djelo stavljeno mu na teret. </span>
</p>
<p>&nbsp;</p>
<p>
<span class="span1">Okrivljeni K. D. je u navodima svoje odbrane na glavnom pretresu naveo da je predmetnog dana, oko 11,00 časova, upravljao firminim vozilom marke "R." reg. oznaka ..., pojašnjavajući da je to bilo kombi auto, te da je u autu bio sam. Kretao se Bulevarom Ivana Crnojevića, od pravca mosta "Milenium" ka Maslinama, i to desnom od dvije postojeće saobraćajne trake za njegov smjer kretanja, brzinom od nekih možda 40 km/h. Napomenuo je da se u lijevoj traci do njega kretalo vozilo "P." tamne boje, da je to vozilo dva puta iz njemu nepoznatih razloga pokušalo udariti u njegovo vozilo, da do toga nije došlo jer je valjda od toga odustajalo. U trenutku kada je u svom retrovizoru vidio to vozilo i pomislio da je isto uspio da prodje, pri tom ne mijenjajući traku kojom se kretao, došlo je do krzanja desnog retrovizora vozila "P." i lijevog zadnjeg štop svijetla njegovog vozila na kojem je i bila šteta na njegovom vozilu samo na štop svijetlu. Pojasnio je da je odmah zaustavio auto i izašao, vidio je vozača tog vozila "P." koji mu se odmah obratio riječima "naučiću ja tebe kako se vozi". Nakon toga je pozvao policiju koja je došla i odradila uvidjaj, kojem je i sam prisustvovao, ističući da je mnogo stvari prilikom vršenja tog uvidjaja bilo čudno. Najprije, odnos policajaca koji su vršili uvidjaj, i čovjeka koj je vozio "P.", a potom i podaci koje je policajac V. unosio u zapisnik i koji su kasnije očigledno promijenjeni. Napomenuo je da je policajac koji je vršio uvidjaj vozača koji je vozio "P." oslovio imenom V., te da tvrdi da nije, kako to stoji u optužnom aktu vršio radnju prestrojavanja u lijevu traku kojom se kretalo vozilo "P." već je do nezgode došlo na način na koji je on opisao. Kako je vrijeme prošlo razmišljao je o predmetnom dogadjaju i došao do zaključka da je lice koje je predmetnom prilikom upravljalo vozilom "P." svojim radnjama vjerovatno htjelo naplatiti neko osiguranje, ili slično, pojašnjavajući kako predmetnom prilikom na vozaču vozila "P." nije vidio nikakve povrede, da to nije vidio ni njegov šef, koji je došao i koji je predmetnom prilikom bio tu. Dodao je da se sjeća da se vozač "P." žaliio da ga ruka boli, da zna da ga je šef posavjetovao da obavezno podju u Hitnu i odrade preglede, ali kako mu je policajac nakon završenog uvidjaja rekao da je slobodan, i da može da ide, on je to i uradio. Izjavio je da je vozač oko 30 godina, sa položenim vozačkim za B i C kategorije. </span>
</p>
<p>&nbsp;</p>
<p>
<span class="span1">U završnoj riječi okrivljeni je ostao u svemu pri navodima svoje odbrane, navodeći da nema šta dodati. </span>
</p>
<p>&nbsp;</p>
<p>
<span class="span1">Sud je u dokaznom postupku: saslušao svjedoka - oštećenog A. M., svjedoke V. S. i A. A., pročitao zapisnik o uviđaju saobraćajne nezgode UP PJ Podgorica br.1004/13 od 11.08.2013 godine, pročitao nalaz i mišljenje stalnog sudskog vještaka saobraćajne struke od 07.10.2013 godine, pročitao nalaz i mišljenje sudskog vještaka medicinske struke od 22.10.2013 godine, izvršio uvid u skicu lica mjesta predmetne saobraćajne nezgode i izvršio uvid u medicinsku dokumentaciju izdatu na ime oštećenog A. M.. Sud nije provodio dokaz pribavljanjem i čitanjem izvoda iz KE na ime okrivljenog, obzirom da je isti lice koje je rodjeno u V. H., R. S., pa bi pribavljanje tog dokaza vodilo </span><span class="span1">odugovlačenju postupka i smanjenju efikasnosti u predmetnoj krivično - pravnoj stvari,a imajući u vidu da je i zastupnik optužbe odustao od pribavljanja navedenog dokaza. </span>
</p>
<p>&nbsp;</p>
<p>
<span class="span1">Nakon provedenog dokaznog postupka, ocjenom navoda optužbe, odbrane, te svih provedenih dokaza, kako pojedinačno, tako i u međusobnoj povezanosti, Ovaj sud je utvrdio da je okrivljeni izvršio krivično djelo koje mu je stavljeno na teret, sa kojih razloga ga je oglasio krivim i izrekao mu  sankciju kao u izreci presude.</span>
</p>
<p>&nbsp;</p>
<p>
<span class="span1">Svjedok - oštećeni A. M. je na glavnom pretresu izjavio da je predmetnog dana upravljao vozilom marke "P.", te da se kretao od pravca mosta "Milenium", ka Maslinama. Izjavio je da se kretao lijevom od dvije postojeće saobraćajne trake za smjer pravo, brzinom od nekih 20-ak km/h, te da je kada je došao do pješačkog prelaza koji se nalazi blizu neke brze hrane, zaustavio svoje vozilo. Pojasnio je da je tada bijeli kombi, koji se kretao brže i to drugom - desnom saobraćajnom trakom, valjda pokušao da udje u traku u kojoj je on bio, jer tu ljudi kupuju brzu hranu, da pretpostavlja da u tome nije uspio zbog gabaritnosti svog vozila, pa je u jednom trenutku došlo do krzanja njihova dva vozila, koliko mu se čini točkovima, i to desnom stranom njegovog vozila i lijevom stranom vozila kombi, navodeći kako se to dogodilo u njegovoj saobraćajnoj traci. Napomenuo je da su tada zaustavili vozila, sačekali policiju koja je izvršila uvidjaj, da on jeste imao neku povredu na glavi, ali da zbog toga nije htio ići u bolnicu, medjutim, rekli su mu da mora poći na snimanje jer se radi o saobraćajnoj nezgodi. Dodao je da je vrijeme bilo sunčano, a vidljivost dobra. Odgovarajući na pitanja suda i stranaka, pojasnio je da se ne sjeća da je bilo ko osim dva policajca koji su vršili uvidjaj na 45 stepeni bio prisutan, da nikakvu ruku nije pominjao, te da se udario u glavu kako je i rekao. Štetu na svom vozilu naplatio je od osiguranja, dok policajce koji su vršili uvidjaj ne poznaje lično, možda kao likove iz grada. Napomenuo je da njega po gradu zovu V., a prisutnog policajca A. zna iz grada, ali da ga ne zna lično i da se sa njim ne druži. </span>
</p>
<p>
<span class="span1">Izjavio je da se ne pridružuje krivičnom gonjenju okrivljenog i da ne postavlja imovinsko - pravni zahtjev. </span>
</p>
<p>&nbsp;</p>
<p>
<span class="span1">Svjedok V. S. je na glavnom pretresu posvjedočio da se, obzirom na protek vremena, te imajući u vidu njihov obim posla, ne može sjetiti detalja, ali ukoliko su on i kolega A. sačinjavali zapisnik, on stoji iza svega što u njemu piše. Nakon što mu je od strane suda prezentiran zapisnik o uvidjaju i skica lica mjesta predmetne saobraćajne nezgode, izjavio je da se ni nakon izvršenog uvida ne sjeća detalja,ali da vidi da je skicu lično on crtao. Pojasnio je da se ne sjeća da je predmetnom prilikom, kako to kaže okrivljeni, njegovom šefu rekao da se ne miješa u njegov posao, da on već 15 godina to radi, kada mu je on, kako to okrivljeni tvrdi, rekao da izmjeri prostor izmedju vozila oštećenog i ivičnjaka, te da ne poznaje ni okrivljenog ni oštećenog, a da je moguće da ih je u saobraćaju gledao. </span>
</p>
<p>&nbsp;</p>
<p>
<span class="span1">Saslušan na glavnom pretresu svjedok A. A. je naveo da se u predmetnom slučaju, koliko se sjeća, radi o prestrojavanju, da misli da je bila mala materijalna šteta, da je na vozilu "p." bio oštećen desni retrovizor, a na kombiju koji je bio bijele boje, koliko mu se čini novi, i veliki lijevi štop. Zna da je kompletan uvidjaj odradjen profesionalno, da oštećenog zna od ranije, i to po imenu V., a da su on i kolega V. zajedno mjerili i uzimali izjave od učesnika predmetne saobraćajne nezgode.Dalje je naveo da na licu mjesta na oštećenom nije primijetio nikakve povrede. </span>
</p>
<p>&nbsp;</p>
<p>
<span class="span1">Iz zapisnika o uvidjaju UP PJ Podgorica br.1004/2013 od 11.08.2013 godine, sa skicom lica mjesta, proizilazi da je u Bulevaru Ivana Crnojevića, naspram broja 139 došlo do medjusobnog sudara vozila u pokretu pri uporednoj brzini, te da su u predmetnoj saobraćajnoj nezgodi učestvovali K. D., koji je upravljao vozilom marke "R." reg. oznaka ... i A. M., koji je upravljao vozilom "VW P." reg. oznaka ... Lice mjesta je u Bulevaru Ivana </span><span class="span1">Crnojevića, koji je u tom dijelu zemljanom površinom podijeljen na dvije kolovozne trake, a svaka na po dvije saobraćajne trake. Kolovoz sa spoljnih ivica je oivičen trotoarom. PMV ... zatečeno je ispred samog pješačkog prelaza u lijevoj saobraćajnoj traci desne kolovozne trake, a malo ispred teretno motorno vozilo ..., na sredini linije koja razdvaja saobraćajne trake, sa prednjim dijelom oba usmjerena ka raskrsnici sa ulicom Slobode, a sve gledano od pravca mosta "Milenium". Od materijalnih tragova zatečeni su obrisi po desnoj bočnoj strani vozila ..., i po lijevoj zadnjoj bočnoj strani vozila ..., kao i polomljena lijeva stop lampa. Dalje prozilazi da se vozač pmv A. M. naknadno javio na pregled u KC CG gdje su mu konstatovane lake tjelesne povrede. </span>
</p>
<p>&nbsp;</p>
<p>
<span class="span1">Iz nalaza i mišljenja vještaka saobraćajne struke mr. Savićević Darka od 07.10.2013 godine, proizilazi da je opasna situacija pretvorena u saobraćajnu nezgodu, nastala na način što je vozač vozila "R." ..., radnju prelaska na lijevu kolovoznu traku preduzeo na nebezbjednoj udaljenosti od vozila "VW P." .... Vozač vozila "R." ... upravljao je vozilom brzinom od oko 29,00 km/h, koja je u okviru brzine ograničenja za gradske uslove saobraćaja, a koja iznosi 50 km/h, pri kojoj je imao vremensko - prostornih mogućnosti da na vrijeme uoči vozilo "VW P." ..., koje za vozača ovog vozila nije moglo predstavljati iznenadnu i neočekivanu prepreku, i da način kretanja svog vozila na vrijeme prilagodi konkretnoj saobraćajnoj situaciji, odustane od namjeravane radnje prelaska na lijevu saobraćajnu traku kojom se vozilo "VW P." ... ispravno kretalo, što nije uradio, a što je bio obavezan, pa takav način upravljanja vozilom predstavlja grešku u upravljanju vozilom, u smislu nebezbjednog prelaska na drugu saobraćajnu traku i osnovni je i jedini uzrok nastanka predmetne saobraćajne nezgode. Vozač vozila "VW P." ... u trenutku nezgode upravljao je vozilom malom brzinom, ali pri kojoj vozač ovog vozila nije imao vremensko - prostornih uslova da ma kojom reakcijom na komande vozila pokuša izbjeći kontakt, jer mu je vozilo "R." ... u putanju kretanja ušlo u veoma kratkom vremenskom intervalu, a kako se to vozilo u trenutku kontakta ispravno kretalo lijevom saobraćajnom trakom, zadržavajući na raskrsnici smjer kretanja, u načinu upravljanja vozilom vozača vozila "VW P." ...., nema elemenata koji bi bili u uzročnoj vezi sa nastankom predmetne saobraćajne nezgode. </span>
</p>
<p>&nbsp;</p>
<p>
<span class="span1">Iz nalaza i mišljenja sudskog vještaka medicinske struke dr. Radojević Nemanje od 22.10.2013 godine sa medicinskom dokumentacijom izdatom na ime oštećenog A. M., proizilazi da je isti u predmetnoj saobraćajnoj nezgodi zadobio povrede u vidu krvnog podliva u lijevoj polovini čeonog predjela, koja povreda je posljedica dejstva tupine mehaničke sile, odnosno nastala je usljed inercionog kretanja glave i udara u elemente unutrašnjosti vozila, u vrijeme predmetne nezgode, a koja se u vrijeme nanošenja kvalifikuje kao laka tjelesna povreda. Dalje proizilazi da dijagnoza istegnuće mekih tkiva vrata (mišića i/ili veza), postavljena je samo na osnovu subjektivnog simptoma bola u vratu, bez objektivnih pokazatelja po tipu otežanih pokreta u vratnoj kičmi, pa je ta dijagnoza postavljena nedovoljno kritički i kao takva se ne može prihvatiti i dalje sudsko - medicinski elaboritati. </span>
</p>
<p>&nbsp;</p>
<p>
<span class="span1">Član 26 st. 2 ZOBS-a na putevima propisuje da vozač koji namjerava da pomjeri vozilo udesno ili ulijevo, promijeni saobraćajnu traku, pretiče, obilazi, zaustavi, skrene, okrene se polukružno, vozi unazad, prestroji se ili izvrši drugu sličnu radnju, takvu radnju može da otpočne samo ako se uvjerio da to može da učini na bezbjedan način.</span>
</p>
<p>
<span class="span1">U postupku je utvr</span><span class="span1">đeno da se okrivljeni nije pridržavao naprijed citiranog saobraćajnog propisa, već je dana </span><span class="span1">05.08.2013 godine, oko 11,00 časova, u Podgorici, u Bulevaru Ivana Crnojevića ugrozio saobraćaj i doveo u opasnost život i tijelo ljudi, na način što je upravljajući putničkim vozilom marke "R." registarskih oznaka ..., desnom saobraćajnom trakom, desne kolovozne trake Bulevara Ivana Crnojevića, u pravcu ul. Slobode, preduzeo radnju prestrojavanja u lijevu saobraćajnu traku, kojom je u istom smjeru vozilo "VW P.", registarskih oznaka ..., upravljao oštećeni A. M., a da se prethodno nije uvjerio </span><span class="span1">da to može da učini na bezbjedan način, pa je direktno ušao u putanju kretanja vozila "VW P.", usljed čega je došlo do sudara lijevog bočnog dijela vozila "R." i desnog bočnog dijela vozila "VW P.", kojom prilikom je oštećeni A., zadobio laku tjelesnu povredu u vidu krvnog podliva u lijevoj polovini čeonog predjela. </span>
</p>
<p>&nbsp;</p>
<p>
<span class="span1">Okrivljeni tokom postupka nije sporio da je predmetnog dana, oko 11,00 časova, upravljao firminim vozilom marke "R." reg. oznaka ..., pojašnjavajući da je to bilo kombi auto, te da je u autu bio sam. Kretao se Bulevarom Ivana Crnojevića, od pravca mosta "Milenium" ka Maslinama, i to desnom od dvije postojeće saobraćajne trake za njegov smjer kretanja, brzinom od nekih možda 40 km/h. Napomenuo je da se u lijevoj traci do njega kretalo vozilo "Polo" tamne boje, da je to vozilo dva puta iz njemu nepoznatih razloga pokušalo udariti u njegovo vozilo, da do toga nije došlo jer je valjda od toga odustajalo. U trenutku kada je u svom retrovizoru vidio to vozilo i pomislio da je isto uspio da prodje, pri tom ne mijenjajući traku kojom se kretao, došlo je do krzanja desnog retrovizora vozila "P." i lijevog zadnjeg štop svijetla njegovog vozila na kojem je i bila šteta na njegovom vozilu samo na štop svijetlu.Me</span><span class="span1">đutim navodi njegovi odbrane koji se odnose na činjenicu da je vozilo „VW P.“ pokušalo u dva navrata udariti u njega, obesnaženi su iskazom svjedoka-oštećenog A. M. koji je naveo</span><span class="span1"> da je bijeli kombi, koji se kretao brže i to drugom - desnom saobraćajnom trakom, valjda pokušao da udje u traku u kojoj je on bio, jer tu ljudi kupuju brzu hranu, da pretpostavlja da u tome nije uspio zbog gabaritnosti svog vozila, pa je u jednom trenutku došlo do krzanja njihova dva vozila, koliko mu se čini točkovima, i to desnom stranom njegovog vozila i lijevom stranom vozila kombi, navodeći kako se to dogodilo u njegovoj saobraćajnoj traci, a koji iskaz je sud prihvatio, cijenio ga kao istinit, ali i međusobno saglasnim kako sa zapisnikom o uviđaju i skicom lica mjesta, tako i sa nalazom i mišljenjem vještaka saobaćajne struke iz kojeg proizilazi da je opasna situacija pretvorena u saobraćajnu nezgodu, nastala na način što je vozač vozila "R." ..., dakle okrivljeni K.,  radnju prelaska na lijevu kolovoznu traku preduzeo na nebezbjednoj udaljenosti od vozila "VW P." ..., pa takav način upravljanja vozilom predstavlja grešku u upravljanju vozilom, u smislu nebezbjednog prelaska na drugu saobraćajnu traku i osnovni je i jedini uzrok nastanka predmetne saobraćajne nezgode, a koji nalaz i mišljenje je sud cijenio stručnim, jasnim, preciznim i zasnovanim na pravilima struke.Da je oštećeni A. M. zadobio laku tjelesnu povredu u vidu krvnog podliva u lijevoj polovini čeonog predjela, koja povreda je posljedica dejstva tupine mehaničke sile, odnosno nastala je usljed inercionog kretanja glave i udara u elemente unutrašnjosti vozila, u vrijeme predmetne nezgode, sud je utvrdio iz nalaza i mišljenja vještaka medicinske struke, kojeg je sud prihvatio, i cijenio jasnim, stručnim, preciznim, i zasnovanim na pravilima medicinske struke i nauke.</span>
</p>
<p>&nbsp;</p>
<p>
<span class="span1">U sklopu ocjene dokaza sud je cijenio i iskaze svjedoka A. A. i V. S.-policijskih službenika, koji su predmetnom prilikom vršili uviđaj, i sačinjavali skicu lica mjesta predmetne saobraćajne nezgode, pa je našao da su njegovi iskazi saglasni kako međusobno, tako i sa drugim personalnim dokazom manifestovanom u iskazu svjedoka-oštećenog, tako i sa drugim materijalnim dokazima, sa kojih razloga je sud njihove iskaze prihvatio i cijenio istinitim, a posebno pri činjenici što je, kako to navodi svjedok Agović kompletan uviđaj odrađen profesionalno. </span>
</p>
<p>&nbsp;</p>
<p>
<span class="span1">Pravno kvalifikuju</span><span class="span1">ći utvrđeno činjenično stanje, Ovaj sud nalazi da su se u naprijed preduzetim radnjama okrivljenog, ostvarili svi subjektivni i objektivni elementi bića krivičnog djela ugrožavanje javnog saobraćaja iz čl. 339 st.3 u vezi st.1 Krivičnog zakonika, pa je okrivljeni  u odnosu i na osnovno djelo, i u odnosu na radnju izvršenja manifestovanu u zadobijanju lake tjelesne povrede kod oštećenog   postupao sa svjesnim nehatom kao oblikom krivice, budući da je bio svjestan da svojim radnjama može dovesti u opasnot život i tijelo ljudi i  prozrokovati zabranjenu posljedicu, ali je olako držao da do toga neće doći. </span>
</p>
<p>&nbsp;</p>
<p>
<span class="span1">Prilikom odlučivanja o vrsti i visine krivične sankcije Sud je cijenio sve okolnosti iz čl. 42 Krivičnog zakonika koje su od uticaja da kazna bude veća ili manja, pa je u odsustvu otežavajućih okolnosti,  od olakšavajućih okolnosti na strani okrivljenog cijenio njegove lične i porodične prilike, činjenicu da se radi o ocu četvoro djece, stav oštećenog koji se nije pridružio krivičnom gonjenju i nije postavio imovinsko –pravni zahtjev, pa je imajući u vidu navedene okolnosti i njihov međusobni odnos, Ovaj sud mišljenja da radi krivično pravne zaštite prema okrivljenom nije nužno primijeniti kaznu, već da će se samim upozorenjem uz prijetnju kaznom kao u izreci presude i rokom provjeravanja od 1 ( jedne) godine na okrivljenog u dovoljnoj mjeri uticati da ubuduće ne vrši krivična djela, čime će u potpunosti biti ostvarena svrha izricanja uslovne osude iz čl. 52 Krivičnog zakonika CG, a u okviru opšte svrhe izricanja krivičnih sankcija iz čl. 4 st. 2 Krivičnog zakonika CG.</span>
</p>
<p>&nbsp;</p>
<p>
<span class="span1">Odluka o troškovima krivičnog postupka donijeta je shodno članu 226, 227 i 229 ZKP-a, u ukupnom iznosu od 143,00 eura, a isti se odnose na troškove vještačenja po vještaku saobraćajne struke u iznosu od 82,50 eura, troškove po vještaku medicinske struke u iznosu od 60,50 eura, kao i iznos od 50,00 eura na ime sudskog paušala, a koji iznos je odmjeren shodno trajanju i složenosti postupka kao i imovinskim prilikama okrivljenog. </span>
</p>
<p>&nbsp;</p>
<p>
<span class="span1">Na osnovu izloženog, a shodno članu 374 ZKP-a odlučeno je kao u izreci presude. </span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U PODGORICI</span>
</p>
<p style="text-align:center;">
<span class="span1">Dana 05.03.2014 godine</span>
</p>
<p>
<span class="span1"></span>
</p>
<p>
<span class="span1">     ZAPISNIČAR</span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"> SUDIJA</span>
</p>
<p>
<span class="span1">Valentina Vukašinović</span><span class="span1"></span><span class="span1">                       Larisa Mijušković - Stamatović </span>
</p>
<p>&nbsp;</p>
<p>
<span class="span1">DN-a</span>
</p>
<p>
<span class="span1">Primjerak presude dostaviti:</span>
</p>
<p>
<span class="span1">- ODT-u Podgorica</span>
</p>
<p>
<span class="span1">- Okrivljenom</span>
</p>
<p>
<span class="span1">     S u d i j a,</span>
</p>
<p>
<span class="span1">___________________</span>
</p>
<p>
<span class="span1">Postupljeno dana______________</span>
</p>
<p>
<span class="span1">Namještenik__________________</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
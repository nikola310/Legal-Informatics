<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:center;hyphenate:auto;font-family:Arial;font-size:12pt;}
.p2{text-align:start;hyphenate:auto;font-family:Arial;font-size:12pt;}
.p3{text-align:end;hyphenate:auto;font-family:Arial;font-size:12pt;}
.p4{text-align:justify;hyphenate:auto;font-family:Arial;font-size:12pt;}
.p5{text-indent:0.5in;text-align:justify;hyphenate:auto;font-family:Arial;font-size:12pt;}
.p6{text-indent:0.46041667in;margin-left:0.039583333in;margin-right:0.039583333in;text-align:justify;hyphenate:auto;font-family:Arial;font-size:12pt;}
.p7{text-align:start;hyphenate:auto;font-family:Times New Roman;font-size:12pt;}
.s1{font-weight:bold;}
</style>
<meta content="vesna.pean" name="author">
</head>
<body class="b1 b2">
<p class="p1">
<!--Image link to '0.jpg' can be here-->
</p>
<p class="p2"></p>
<p class="p3">
<span class="s1">Posl. br. K. 188/13/13</span>
</p>
<p class="p2"></p>
<p class="p1">
<span class="s1">U IME CRNE GORE!</span>
</p>
<p class="p4"></p>
<p class="p5">
<span class="s1">Osnovni sud u Kotoru </span><span>kao nadležni prvostepeni krivični sud, po sudiji Momirki Marović, uz učešće zapisničara Ana Marije Petković, u krivičnom predmetu protiv okrivljenog </span><span class="s1">I.M.</span><span>, zbog  krivičnog  djela nasilje u porodici ili porodičnoj zajednici iz čl. 220 st.3. u vezi st.1. Krivičnog zakonika, koji se vodi po optužnom predlogu ODT Kotor Kt.br. 126/13 od 06.06.2013 godine, nakon glavnog i javnog pretresa održanog dana 1.7.2013 godine, u prisustvu zastupnika optužbe Jovanke Čizmović, zamjenika ODT Kotor, okrivljenog i zakonskog zastupnika oštećene mal. djece I.B. i I., njihove majke I.S., donio je i javno objavio istog dana sljedeću </span>
</p>
<p class="p4"></p>
<p class="p1">
<span class="s1">PRESUDU</span>
</p>
<p class="p1"></p>
<p class="p5">
<span>Okrivljeni </span><span class="s1">I.M. </span><span>JMBG ... od oca N. i majke Lj. rodjene N., rodjen ... godine u B., stalno nastanjen u B., državljanin Bosne i Hercegovine, gradjeivnac, oženjen, otac troje djece, sa završenom SSS, srednjeg imovnog stanja, protiv koga se ne vodi postupak za drugo krivično djelo</span>
</p>
<p class="p4"></p>
<p class="p1">
<span class="s1">Kriv je</span>
</p>
<p class="p4"></p>
<p class="p4">
<span>	Što je dana 09.02.2013. godine oko 19,00 časova u B. u stanu u naselju R., primjenom grubog nasilja, narušio tjelesni i duševni integritet članova svoje porodice –djece I., stare 3 godine i B., stare 7 godina, na način što je, nakon što u dnevnom boravku nije uspio da pronađe memorijsku karticu mobilnog telefona, počeo da viče na kćerku Irenu, staru 3 godine, da je ona uzela i krenuo da je udari, što nije uspio jer je gošća u stanu M.S. odgurnula mal. Irenu da okrivljeni ne bi mogao da je udari, nakon čega je okrivljeni povukao za ruku stariju kćer B. koja je sjedila, te kada je tako podigao na noge, istu gurnuo na pod, prišao joj i zadao joj dva udarca zatvorenom šakom u predjelu glave, da bi ga u daljem udaranju prekinula M.S., govoreći mu da će pronaći karticu i da je zbog toga ne bije, nakon čega je prestao da udara B., nastavivši da je psuje i govori vulgarnosti, a kojom prilikom je mal. oštećena B.I. zadobila lake tjelesne povrede u vidu krvnog podliva kože ispod desnog oka, krvnog podliva kože oko desnog oka i krvnog podliva kože sa otokom u desnoj polovini čeonog predjela, pri čemu je bio uračunljiv, svjestan svoga djela i njegove zabranjenosti,  a čije izvršenje je htjeo</span>
</p>
<p class="p4">
<span> </span>
</p>
<p class="p5">
<span>-  čime je učinio krivično nasilja u porodici ili porodičnoj zajednici iz čl. 220.  st. 3 u vezi st.1. Krivičnog zakonika</span>
</p>
<p class="p5"></p>
<p class="p5">
<span>Pa mu sud na osnovu naprijed navedene krivično pravne odredbe te odredbi čl. 3, 5, 8, 13, 15, 36, 42, 45, 46, 52, 53 i 54 KZ-a i čl. 368 i 374 ZKP-a izriče</span>
</p>
<p class="p5"></p>
<p class="p1">
<span>USLOVNU OSUDU</span>
</p>
<p class="p1"></p>
<p class="p5">
<span>Kojom utvrđuje kaznu zatvora u trajanju od pet mjeseca i istovremeno određuje da se kazna neće izvršiti ukoliko okrivljeni za vrijeme od tri godine od dana pravosnažnosti presude ne učini novo krivično djelo.</span>
</p>
<p class="p4"></p>
<p class="p5">
<span>Dužan je okrivljeni na ime sudskog paušala uplatiti iznos od 50 eura, i na ime troškova krivičnog postupka iznos od  49,50 eura, u korist budžeta Crne Gore, na žiro račun broj 832-16-52 u roku od mjesec dana od dana pravosnažnosti presude i dokaz o uplati dostaviti ovom sudu s pozivom na broj K. 188/13/13.</span>
</p>
<p class="p4"></p>
<p class="p1">
<span class="s1">O b r a z l o ž e nj e</span>
</p>
<p class="p4"></p>
<p class="p5">
<span>ODT iz Kotora podnio ovom sudu optužni predlog Kt.br. 126/13 od 06.06.2013 godine, protiv I.M. zbog krivičnog djela nasilje u porodici ili u porodičnoj zajednici iz čl. 220 st.3 u vezi st.1. Krivičnog zakonika</span>
</p>
<p class="p4"></p>
<p class="p4">
<span>           U svojoj odbrani okrivljeni I.M. je naveo da ne priznaje izvršenje krivičnog djela stavljenog mu na teret te da je dogadjaj od 09.02.2013 godine čista izmišljotina i laž. Naveo je da je tražio memorijsku karticu i karticu za telefon u svojoj kući gdje su se nalazila njegova supruga i dvoje djece kao i M.S. i njen sin M. od dvije godine. Kako je saznao da je tu karticu njegova mal. kćerka B. uzela rukom je po zadnjici lupio čisto da bi je upozorio da to više ne radi i da ne dira tatine i mamine stvari. Tvrdio je da nije tačno da je zatvorenom šakom desne ruke udario u predjelu glave te da je tačno da je zaplakala od straha jer je povišenim tonom upozorio da to ne radi. Tad je rekao da mu je ta kartica bitne jer se preko nje čuje sa kolegama i prijateljima u vezi posla i na taj tačin obezbejdjuje egzistenciju svojoj porodici. U odnosu na povrede koje su konstatovane njegovoj kćerki B. izjavio je da je iste, ako ih ima, zadobila na fizičkom u školi jer dijete skače, igra se pa zadobije po koju modricu po nogama a povrede koja se nalazila ispod desnog oka nije mu poznato kako je nastala jer je po cijeli dan na poslu tako da ne može da proprati cijelu situaciju oko paženja djece i vaspitanja. </span>
</p>
<p class="p4"></p>
<p class="p5">
<span class="s1">U dokaznom postupku </span><span>koji je proveden radi rasvjetljenja činjeničnog stanja i krivice okrivljenog sud je proveo sljedeće dokaze:  saslušao zakonsku zastupnicu mal. djece I.B. i I., njihovu majku I.S., svjedoka M.S., na saglasan predlog stranaka pročitao nalaz i mišljenje vještaka medicinske struke Dr. K.N. od 05.06.2013 godine, pročitao izvještaj ljekara specijaliste bolnice "V. Ć." R. na ime I.B. od 09.02.2013 godine i izvještaj ljekara jedinice za HMP u B. na ime I.B. od 09.02.2013 godine.</span>
</p>
<p class="p4"></p>
<p class="p4">
<span>           Zakonsku zastupnica oštećenih mal. djece I.B. i I., njihova majka I.S. je izjavila da je ona kritičnog dana bila u kući sa svoje dvoje djece B. i I.  te da je kod njih kući bila M.S. . Tog dana kada je njen suprug I.M. došao sa posla tražio je neku memorijsku karticu, medjutim pošto je nije odmah mogao pronaći na mjestu gdje je obično stajala, valjda misleći da mu je B. istu uzela, djevojčicu je dva tri puta udario rukom po nogama ali to nisu bili ni teški ni jaki udarci. Prisustvovala je tome i M.S. . Tvrdila je da nije tačno da je njen suprug udario njihovo djete po glavi, te da je ona pala. Nakon što je pronadjena memorijska kartica na nagovor M.S. pošli su u Dom zdravlja sa djevojčicom B., i upravo je M.S. doktoru u Dom zdravlja rekla da je djevojčica zadobila  udarce pesnicom u predjelu glave od kojih udaraca je pala. Rekla je doktoru da to nije tačno, a M.S. je bila uporna u tvrdnjama da je tačno da je okrivljeni zadao udarce B. stisnutom pesniocm u predjelu glave. Dostavila je sudu na uvid izvještaj ljekara specijaliste na ime I.B. od 9.2.2013 godine Specijalne bolnice "V.Ć. "R. i objasnila da  su djevojčicu u bolnicu R. na pregled vodile njena majka i njena sestra. Nije se pridružila krivičnom gonjenju protiv okrivljenog i nije postavlja imovinsko pravni zahtjev. </span>
</p>
<p class="p4"></p>
<p class="p4">
<span>	Svjedok M.S. je izjavila da često boravi u B., gdje njen tetak ima stan, da posjećuje S., koja je krstila a ona je krstila njenu djecu tako da je sa svojim sinom M. od dvije godine, bila kod I.S. dana 09.02.2013 godie. U stanu je bila S. sa svoje dvoje djece kćerkama B. i I. i ona sa svojim dvogodišnjim sinom M. . Negdje oko 19 sati je došao I.M. sa posla i sjeo je i dnevnu sobu sa njima da porazgovaraju da bi u jednom trenutku ustao i podigao neko postolje na kome je bila svetiljka i pitao gdje mu je memorijska kartica sa tog mjesta . Supruga mu nije znala odgovoriti i svi su se uključili u traženje kartice a kako nijesu mogli da nadju karticu počeo je da više. Počeo je da viče na Irenu staru 3 godine u smislu da je ona uzela krticu i krenuo je da je udari medjutim ona je svog sina, I. i S. gurnula u sobu da tamo traže karticu da ih on ne bi udario. U tom trenutku starija kćerka B. od 7 godina  je sjedala u ugaonoj garnituri u dnevnom boravku i vidjela je da je okrivljeni povukao za ruku da ustane a zatim je gurnuo te je ona pala na pod a zatim joj je on prišao i udario je dva puta zatvorenom šakom u predjlu glave. B. je počela da plače i da govori "nisam ja, nisam ja" nakon čega je ona prišla okrivljenom govoreći mu da prestane to da radi i da će naći karticu te da to nije vrijeno da bije svoje djete zbog toga. Nakon toga mu je rekla, kako bi ga udaljila iz kuće, da je došao taksi i da joj pomogne da odnese torbe. Okrivljeni više nije udarao B. ali je nastavio da psuje odnosno da govori razne vulagnosti, koje nije željela da pominje, nakon čega je uzeo torbu i pomogao joj da ponese prljavi dječiji veš da opere kod svoje kuće jer je njima bila isključena struja. Vidjela je da je nakon što joj je pomogao svratio u M. market a šta se dalje dešavalo nije joj poznato. Te večeri poslala je S. poruku da pita jeli sve u redu a na koju joj ona nije ništa odgovorila već je sutradan ujutru S. pozvala sa telefona komšinice i rekla joj da B. ima bolove u predjelu glave, da ne može da gleda i da plače cijelo jutro. To ojoj je ispičala kako bi je ona pregledala, jer je ljakar, medjutim ona joj je rekla da je najbolje da ode u Dom zdravlja. Otišla je kod nje kući, jer je znala da je okrivljeni na poslu, i nakon konsultacije sa S. majkom, D.Lj., povele su djete kod pedijatra koji nije radio jer je bila subota pa su otišli u hitnu pomoć. Tom prilikom sačinjen je izvještaj o povredama i djevojčica nije htjela odmah da kaže da je neko udario nego je rekla da je pala, medjutim kad je doktorka upitala "kako si na ovakav način pala je li te mama udarila" ona je odgovorila nije mama nego tata. Navela je da joj je poznato da je B. išla i u specijalnu bolnicu V.Ć.u R. radi snimanja glave. </span>
</p>
<p class="p4"></p>
<p class="p4">
<span>	Iz izvještaja ljeakra jedinice za HMP u Budvi od 09.02.2013 godine proizilazi da je u tu ustanovu radi ukazivanja ljekarske pomoći došla I.B., stara 7 godina, oko 13,50 časova, da je došla u pratnji majke te da je prilikom pregleda navela da je zadobila udarac u glavu prethodne večeri od svog oca te da ne može u potpunosti da rekonsturiše dogadjaj. Konstatovan je da se žalila na glavobolju, da je ispod desnog oka vidljiv hematom te da ista negira ostale povrede po tjelu. Kosntatovane su joj zadobijene povrede i upućena je na neurohorirgiju u R. .</span>
</p>
<p class="p4">
<span> </span>
</p>
<p class="p4">
<span>	Iz izvještaja ljekara specijaliste JZU "V.Ć." u R. od 09.02.2013 godine proizilazi da se je u tu ustanovu radi ukazivanja ljekarske pomoći tog odana oko 22 časa došla I.B., stara 7 godina u pratnji svoje babe, da je prilikom pregleda  rekla da je udario otac u predjelu desnog oka, daje boljela glava, da je osjećala mučninu u stomaku, da se jako uplašila ali da nije mogla da plače. Ljekar je konstatovao zadobijene povrede.</span>
</p>
<p class="p5"></p>
<p class="p5">
<span>Iz nalaza i mišljenja vještaka medicinske struke Dr K.N. od 05.06.2013 godine je utvrdjeno da je I.B. kritične prilike zadobila povrede u vidu krvnog podliva kože u predjelu desnog oka, krvni podliv kože oko desnog oka i krvni podliv kože sa otokom u desnoj polovini čeonog predjela, a koje povrede u vrijeme nanošenja, procjenjene kako pojedinačno, tako i u svom ukupnom djelovanju, predstavljaju laku tjelesnu povredu i nanešene su dejstvom tupine aktivno zamahnutog mehaničkog orudja, u šta bi spadalo: stisnuta pesnica i sl.</span>
</p>
<p class="p5"></p>
<p class="p5">
<span>Na osnovu svih izvedenih dokaza cijeneći ih pojedinačno i u uzajamnoj povezanosti, a u odnosu na odbranu okrivljenog sud je utvrdio činjenično stanje navedeno u izreci presude.</span>
</p>
<p class="p4"></p>
<p class="p5">
<span>Ovakvo činjenično stanje utvrdio prije svega na osnovu iskaza svjedoka M.S. koji iskaz je sud prihvatio jer je isti u saglasnosti sa pismenim dokazima, izvještajem ljekara specijliste HMP u Budvi kao i bolnice V.Ć. u R. kao i nalazom i mišljenjem vještaka medicinske struke Dr K.N. .</span>
</p>
<p class="p5"></p>
<p class="p5">
<span>Iz iskaza svjedoka M.S. proizilazi da je okrivljeni kritičnog dana oko 19,00 časova, kada se vratio sa posla u stan u kojem su bili svjedok M.S. sa dvogodišnjim sinom M., supruga okrivljenog I.S. i njihovo dvoje djece mal. I. i B., nakon što nije pronašao memorijsku karticu mobilnog telefona, počeo da viče,  zatim je počeo da viče na mal. I. ,staru 3 godine i krenuo da je udari medjutim nije u tome uspio jer ga je upravo ona spriječila a nakon toga je povukao za ruku stariju kćerku B., koja je sjedala na garnituri u dnevnom boravku, prišao joj, gurno je i udario dva puta zatvorenom šakom u predjelu glave, nakon čega mu je ona prišla govoreći mu da prestane.</span>
</p>
<p class="p5"></p>
<p class="p5">
<span>Nasuprot ovakvom iskazu svjedoka M.S., zakonska zastupnica mal. oštećenih svjedok I.S. je izjavila da je ona kritične prilike bila u stanu sa dvoje djece I. i B., da je kod njih u kući bila M.S., da je njen suprug po povratku sa posla tražio neku memorijsku karticu a kad je nije uspio pronadju udario je rukom po nogama dva- tri puta mal. B. ali to nijesu bili teški ni jaki udarci. Navela je da je tom prisustvovala svjedok M.S. te da su u Dom zdravlja otišli na nagovor M.S. i da je upravo S. doktoru rekla da je djevojčica zadobila povrede od udarca pesnicom u predjelu glave od kojih udaraca je pala a da je ona rekla doktoru da to nije tačno te da je na pregled u R. njenu mal. kćerku vodila njena majka i sestra.</span>
</p>
<p class="p5"></p>
<p class="p5">
<span>Sud nije prihvatio iskaz zakonske zastupnice mal. oštećenih da je okrivljeni kritične prilike udario B. dva-tri puta po nogama i da to nijesu bili jaki udarci jer je takav iskaz očigledno smišljen da olakša položaj okrivljenog, koji joj je suprug. </span>
</p>
<p class="p5"></p>
<p class="p5">
<span>Naime, iz iskaza I.S. nesumnjivo proizilazi da je kritične prilike u stanu bila prisutna svjedoka M.S. i da je ona zajedno sa svjedokom S. vodila djete u DZ Budva. Da se dogadjaj odigrao onako kako je to navela svjedok M., kojem iskazu je sud poklonio punu vjeru, proizilazi iz psimenih dokaza tj. ljekarskih izvještaja u kojem su konstatovane povrede koje je zadobila mal. oštećene B. i to u predjelu ispod desnog oka i u desnj polovini čeonog predjela. Dokaz više je i činjenica da su majka i sestra svjedoka I.S. vodile mal. B. na pregled u R. u bolnicu V.Ć., a kojom prilikom se mal. B. navela da je" otac udario pesnicom u desno oko i da je od udarca odletela na pod" te da se žalila da je boljela glava, tako da sud nije prihvatio iskaz I.S. u kojem je navela da je okrivljeni mal. B. udario 2-3 puta po nogama a da je u Dom zdravlja otišla samo na nagovor M.S., jer je to ona insisitirala, te da je M.S. rekla doktoru na koji je način mal. B. zadobila pvrede, a da je ona rekal da to nije tačno, jer je takav iskaz u suprotnosti sa samim izvještajem ljeakra DZ Budva i iskazom svjedok M. S., a koji iskaz M.S. je sud prihvatio. Da nijesu tačni navodi I.. u dijelu da je zatražila ljekarsku pomoć za svoj mal. kćerku B. u Dom zdravlja u B.samo zbog toga što je na to nagovorila M.S. i da njena kćerka nije zadobila udarce u predjelu glave od njenog supruga, proizilazi i iz činjenice da su njena sestra i majka mal. B. vodile u bolnicu R. radi ukazvianja ljekarske pomoći, a kom pregledu nije prisustvovala svjedok M., kojom prilikom se mal. B. žalila na bolove u glavi i navela da je otac udario u desno oko i da je od udarca odletjela na pod.</span>
</p>
<p class="p5"></p>
<p class="p5">
<span>Imajući u vidu napred navedeno sud nije prihvatio odbranu okrivljenog u kojoj je tvrdio da je čitav dogadja čista laž te da je on kritične prilike samo rukom po zadanjici lupio svoju mal. kćerku B. da bi je upozorio da ne dira tatine i mamine stvari jer je saznao da mu je ona dirala memorijsku karticu. </span>
</p>
<p class="p5"></p>
<p class="p5">
<span>Iz medicinske dokumentacije je utvrdjeno koje povrede je kritične prilike zadobila ošt. mal. I.B. a koje povrede je vještak medicinske struke kvalifikovao kao laku tjelesnu povredu, a bliže opisane u izreci.</span>
</p>
<p class="p5"></p>
<p class="p5">
<span>Po stanovištu suda u radnjama okrivljenog ostvarila su se sva bitna obilježja bića krivičnog djela nasilja u porodici ili porodičnoj zajednici iz čl. 220 st.3 u vezi st.1. Krivičnog zakonika imajući u vidu da je okrivljeni na navedeni način, primjenom grubog nasilja, narušio tjelesni i duševni integritet članova svoje porodice i to mal. djece I., stare 3 godine i B., stare 7 godina.</span>
</p>
<p class="p5"></p>
<p class="p5">
<span>Okrivljeni je postupao sa umišljajem jer je bio svjestan da svojim radnjama primjenjuje grubo nasilje prema članovima svoje porodice-prema svojoj djeci mal. Ireni i mal. B. te da je na taj način narušio njihov tjelesni i duševni integritet, a to je i htjeo.</span>
</p>
<p class="p4"></p>
<p class="p6">
<span>Prilikom odluke o vrsti i visini krivične sankcije koju okrivljenom treba izreći sud je pošao od toga da je za predmetno krivično djelo propisana kazna zatvora od jedne do pet godina, pa je okrivljenom shodno čl. 45 i 46 Krivičnog zakonika, o ublažavanju, utvrdio kaznu zatvora u trajanju od 5 mjeseci i isotvremeno odredio da se ista neće izvršiti ukoliko okrivljeni za vrijeme od tri godine od dana pravosnažnosti presude ne učini novo krivično djelo.  </span>
</p>
<p class="p4"></p>
<p class="p4">
<span>	Shodno čl. 42. KZ, prilikom odluke o vrsti i visini krivične sankcije sud je cijenio sve okolnosti koje utiču da kazna bude veća ili manja, pa je kao olakšavajuće okolnosti na strani okrivljenog cijenio njegove porodične prilike, činjenicu da je otac 3 djece, koja okolnost po mišljenju ovog suda ima karakter naročito olakšvajuće, dok otežavajućih okolnosti nije bilo. Imajući u vidu navedeno pri nepostojanju otežavajućih okolnosti sud se u konkretnom slučaju opredjelio za uslovnu osudu smatrajući da će se istom ostvariti svrha njenog izricanja odnosno da će se istom dovoljno uticati na okrivljenog da više ne vrši krivična djela.</span>
</p>
<p class="p4"></p>
<p class="p4">
<span>	Sud je na osnovu naprijed navedene krivično  pravne odredbe i čl. 3, 5, 8, 13, 15, 36, 42, 45, 46, 52, 53 i 54 Krivičnog zakonika i čl. 368 i 374 ZKP-a, riješio kao u izreci.</span>
</p>
<p class="p4"></p>
<p class="p5">
<span>Sud je obavezao okrivljenog da na ime troškova krivičnog postupka uplati iznos od 49,50 eura, koji se odnose na troškove vještaka medicinske struke, kao i na plaćanje sudskog paušala u iznosu od 50,00 eura, sve u roku od mjesec dana od dana pravosnažnosti presude, u korist Budžeta Crne Gore, na žiro račun br.832-16-52 i dokaz o uplati dostvi ovom sudu s pozivom na br. K 188/13/13.</span>
</p>
<p class="p5"></p>
<p class="p4">
<span>	Na napred navedenim razlozima sud je zasnovao svoju odluku.</span>
</p>
<p class="p1"></p>
<p class="p1">
<span>OSNOVNI SUD U KOTORU</span>
</p>
<p class="p1">
<span>Dana, 01.07.2013 godine</span>
</p>
<p class="p2"></p>
<p class="p2">
<span>   Zapisničar, 						                Sudija,                                                                Ana Marija Petković                                                           Momirka Marović			 </span>
</p>
<p class="p2">
<span>			</span>
</p>
<p class="p5">
<span>PRAVNA POUKA:</span><span class="s1">  </span><span>Protiv ove presude dozvoljena je žalba Višem sudu Podgorica u roku od 8 dana, od dana prijema, a preko ovog suda. </span>
</p>
<p class="p4"></p>
<p class="p2"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>


</body>
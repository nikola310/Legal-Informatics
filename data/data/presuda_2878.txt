<div style="text-align: right;">
	K 215/2010</div>
<div style="text-align: center;">
	U IME NARODA</div>
<br>
<br>
VIŠI SUD&nbsp; U PODGORICI, u vijeću sastavljenom od sudije Jović Dragoja, kao predsjednika vijeća i sudija&nbsp; porotnika Milović Boška i Ljiljane Djurović, kao članova vijeća, uz učešće namještenika suda Mulić Anele, kao zapisničara, u predmetu protiv optuženog P.M., zbog krivičnog djela teško djelo protiv bezbjednosti javnog saobraćaja iz člana 348. stav 2. u vezi člana 339. stav 1. KZ, nakon održanog glavnog i javnog pretresa dana 21.12.2010. godine, kome su prisustvovali zamjenik Višeg državnog tužioca u Podgorici, Olivera Ražnatović, optuženi i njegov branilac L. D. advokat iz Podgorice, te predstavnik oštećene porodice B. S. donio je i dana 24.12.2010. godine javno objavio<br>
<div style="text-align: center;">
	P R E S U D U</div>
<br>
Optuženi P.M. JMBG.............. rodjen........ godine u N. sa prebivalištem u N. B. ul. J. br..., završio srednju školu, zaposlen, oženjen, otac jednog maloljetnog djeteta, državljanin Crne Gore, srednjeg imovnog stanja, osudjivan presudom Opštinskog suda u Nikšiću K br. 136/85 od 10.06.1986. godine, zbog krivičnog djela iz čl. 186 st. 1 KZ CG na kaznu zatvora u trajanju od 40 dnaa,&nbsp;<br>
<div style="text-align: center;">
	K R I V&nbsp;&nbsp;&nbsp; J E</div>
Zato što je:<br>
<br>
Dana 09.05.2010.godine, oko 15,15 časova, na lokalnom putu Golubovci - Buljarica, u mjestu Buljarica, Opština Budva, upravljajući putničkim motornim vozilom marke "Renault 5", registarskih oznaka.........., krećući se iz pravca Kufina u pravcu Buljarice, ne pridržavajući se saobraćajnih propisa iz čl.27. st.2, i člana 200. st.1. ZOBS-a na putevima, ugrozio saobraćaj i doveo u opasnost živote i tijela ljudi, na način što je upravljajući navedenim vozilom u pijanom stanju pri koncentraciji od 1,84 promila apsolutnog alkohola u krvi, isto nije držao što bliže desnoj ivici kolovoza i na tolikom udaljenosti od nje da s obzirom na uslove saobraćaja i stanje i karakteristike puta, ne ugrožava druge učesnike u saobraćaju, usljed kojih propusta je dolaskom na kritično mjesto prednjom stranom vozila ostvario kontakt sa motociklom marke "Sundiro", bez registarskih oznaka, kojim je, krećući se iz suprotnog smjera, upravljao mldb. B.L., usljed čega je došlo do obaranja motocikla, kojom prilikom je vozač motocikla mldb. oštećeni B.L. zadobio teške tjelesne povrede u vidu rane rane posjekotine lijeve obrve i rane razderine lijeve prepone, oguljotine u predjelu lijeve polovine brade i podbratka lijeve strane lica, obje slabine, desnog stopala sa gornje strane, vrha sredine i desne strane sjedala, desne lopatice, desnog nadlana, desnog lakta i desne podlaktice, krvnih podliva u predjelu lijeve strane čela, nosa i lica, u predjelu desnom nizdojkinom, desne prepeone, u predjelu obje butine, desne lopatice i lijevog koljena, krvnih podliva tkiva poglavine, krvarenja izmedju tvrde i meke moždane ovojnice, nagnječenje tkiva velikog mozga, preloma kostiju lobanje i i prvog vratnog pršljena i nagnječenja tkiva pluća, od kojih je kod istog nastupila smrt dana 11.05.2010.godine, dok je suvozač na njegovom motociklu mldb. oštećeni S. L. zadobio laku tjelesnu povredu u vidu rane prskotine čeonog predjela,<br>
<br>
- čime je izvršio krivično djelo teško djelo protiv bezbjednosti javnog saobraćaja iz čl. 348 st. 2 u vezi čl. 339 st. 1 Krivičnog zakonika<br>
<br>
pa ga sud primjenog navedenog zakonskog propisa, te čl. 36, 42 i 51 KZ i čl. 364 Zakonika o krivičnom postupku,<br>
<div style="text-align: center;">
	O S U D J U J E</div>
<br>
na kaznu zatvora u trajanju od 2 (dvije) godine i 6 (šest) mjeseci u koju mu se uračunava vrijeme provedeno u pritvoru počev od 09.05.2010. godine do 09.08.2010. godine.<br>
<br>
Oštećeni S.L. preko svog zakonskog zastupnika upućuje se da imovinsko pravni zahtjev za naknadu štete može istvariti u parničnom postupku.<br>
<br>
Optuženi se obavezuje na plaćanje troškova krivičnog postupka u iznosu od 1,021,00 eura, kao i paušal od 100,00 eura u roku od 15 dana po pravosnažnosti presude.&nbsp;<br>
<div style="text-align: center;">
	O b r a z l o ž e n j e</div>
<br>
Optužnicom Višeg državnog tužioca iz Podgorice Kt.br. 126/10 od 27.08.2010. godine, okrivljenom P.M. stavljeno je na teret izvršenje krivičnog djela činjenično opisanog i pravno označenog kao u izreci presude.<br>
<br>
Sud je na zapisnicima o glavnom pretresu naveo da je u dokaznom postupku saslušao&nbsp; predstavnika oštećene porodice B. S. svjedoka - oštećeng S. L. i njegovog zakonskog zastupnika N. S., svjedoka B. D., vještaka neuropsihijatra prof.doktora S. M. i saobraćajne struke G. Č., pročitao zapisnik o uvidjaju istražnog sudije Osnovnog suda u Kotoru Kri.br.187/10 od 09.05.2010.godine, obdukcioni zapisnik Odjeljenja za sudsku medicinu Kliničkog centra Podgorica S.br.71/2010 na ime B. L., pročitao nalaz i mišljenje sudskog vještaka mašinske struke M. N. Kri.br.187/10 od 17.05.2010. godine, nalazi i mišljenje sudskog vještaka medicinske struke dr.Š. M. Ki.br.109/10 od 18.08.2010.godine, pročitao izvještaj Kliničkog centra Crne Gore odjeljenja za sudsku medicinu br. 627 od 17.05.2010. godine i izvještaj Kliničkog centra Crne Gore odjeljenja za sudsku medicinu br.628 od 17.05.2010.godine, pročitao izvod iz kaznene evidencije Uprave policije PJ Nikšić br. 3957 od 28.06.2010.godine, te izvršio uvid u skice lica mjesta i fotodokumentaciju predmetne saobraćajne nezgode, pa će ti dokazi nadalje biti ocjenjeni i obrazloženi u smislu čl. 18, 360 i 369 Zakonika o krivičnom postupku.<br>
<br>
Okrivljeni P.M. u svojoj odbrani nije sporio, da je bio učesnik saobraćajne nezgode koja se dogodila 09.05.2010 godine, oko 15,00 časova na lokalnom putu Golubovići - Buljarica, u mjestu Buljarica Opština Budva. Tom prilikom upravljao je neregistvoranim pmv vozilom marke "Renaut 5" reg oznaka ......iz pravca Kufina ka Buljarici i po njegovoj procjeni kreto se manjom brzinom.<br>
Približavajući se mjestu nezgode primjetio je na udaljenosit koju nije mogao da procijeni, da mu u susret dolazi jedno vozilo, sa upaljenim svijetlima i nastavljajući da se kreće u istom pravcu, u namjeri da ga izbjegne, iza krivine su naišla dva dječaka na motorima i čim ih je ugledao počeo je kočiti. Nije uspio da izbjegne kontakt, ali misli da je u momentu njihovog naleta na vozilo, isto, kako kaže, skoro ili čak potpuno zaustavio, jer da je bio u pokretu posledice bi bile još teže. Nakon ostvarenog kontakta izašao je iz vozila i ugledao dječaka koji se podizao, dok je drugi ležao u nesvjesti pored vozila. Tada je vrišteći pritrčala majka tog dječaka, koju poznaje izviđenja i ona je bila u kolima za koje je prethodno naveo da ih je uočio, kako mu dolaze u susret. U vezi ponašanja na kolovozu njegovo je mišljenje da se dječak na motociklu kretao većom brzinom, ali da ih nije primijetio "dok nisu izletjeli iz blage krivine" i udarili u njegovo vozilo. Nakon nezgode zajedno sa majkom je prišao dječaku i podigao mu glavu, ali je tada naišao jedan njegov poznanik i on je zajedno sa majkom odveo dječaka u Dom zdravlja, dok je on ostao na licu mjesta da sačeka policiju.<br>
Put kojim se kretao po desnoj strani je kao uski seoski put, mada misli da se zbog njegove krivudavosti i nije moguće u svakom trenutku nalaziti na toj strani kolovoza.<br>
<br>
U svojoj odbrani na glavnom pretresu on je pojasnio, da je primjetio u jednom trenutku vozilo koje je dolazilo iz suprotnog smjera i kasnije se&nbsp; uvjerio da je tim vozilom upravljala majka stradalog dječaka, ali ni u ovoj fazi postupka nije mogao tačno da se izjasni na kojoj je udaljenosti uočio to vozilo, te da nije primijetio dječake na motociklu, dok nijesu izletjeli iz te blage krivine i udarili njegovo vozilo.<br>
<br>
Kada mu je radi dodatnog razjašnjenja mjesta odakle je ugledao to vozilo, pokazane fotografije koje se nalaze na strani 19 u fotoelaboratu, on je izjavio da je u momentu, kada je uočio to vozilo bio od prilike na mjestu gdje se nalazi zaustavljeno vozilo bijelo boje, koje je vidljivo na&nbsp; drugoj fotografiji. Njemu je takodje prezentiran dio iskaza iz prethodnog postupka, sa zapisnika o saslušanju pred istražnim sudijom Osnovnog suda u Kotoru u kojem je navedeno "znači, dječaci su se na motoru kretali ispred nje i to mislim nekom povećom brzinom, ali ih ja nijesam primijetio, dok nijesu izletjeli iz blage krivinie i udarili u moje vozilo ", pa pozvan da se izjasni zašto je u svojoj odbrani na glavnom pretresu izjavio, da uopšte nije vidio dječake na motoru prije nego što su " izletjeli" iz te blage krivine, optuženi je&nbsp; izjavio, da ne zna kako je došlo do toga da u zapsinik kod istražnog sudije bude unesena takva konstatacija, te da je u tom pogledu tačno ono što je izjavio pred vijećem, te da ih nije vidio, dok nijesu izačli iz te krivine, zbog toga što je put sa te strane zarastao rastinjem, dok je zaključak o njihovoj brzini izveo na osnovu toga, što ih je najednom ugledao.<br>
<br>
Medjutim, sasvim je jasno, da je taj dio njegove odbrane nelogičan u odnosu na onaj, u kome je tvrdio da je vidio vozilo sa upaljenim svijetlima iz pravca Kufina, jer ako je tako bilo onda je morao vidjeti i motociklistu, zato što je majka pokojnog L.B., navela, da se on kretao 20 m ispred njenog vozila. On je u ostalom označavajući to mjesto u fotoelaboratu na strani 19, pokazao na fotografiji broj 2, na kojoj se u pozadini, iza njegovog vozila, uočava vozilo bijele boje i to je od prilike udaljenost do 30 m, sa koje je prema stanju iz dopunske skice mogao vidjeti i kretanje motocikla iz suprotnog pravca.<br>
<br>
Navodi iz odbrane optuženog koji se tiču mjesta, vremena i učesnika ove nezgode potvrdjeni su zapisnikom o uvidjaju Kri 187/10, koji je sastavljen od strane istražnog sudije Osnovnog suda u Kotoru, jer je u njemu, izmedju ostalog konstatovano, da je dana 09.05.2010. godine oko 15,45 časova primljeno obavještenje o nezgodi koja se dogodila oko 15,15 časova u mjestu Buljarica, na lokalnom putu Golubovci - Buljarica, te da su učesnici ove nezgode P.M., kao vozač pmv "Renaput" tip V reg oznake ........i motociklista pok. B.L., rodjen 2001. godine, koji je upravljao motociklom marke "Sundiro" i kao suvozač povrijedjeni S.L..<br>
<br>
Sud je izveo zaključak o dokazanosti naprijed navedenih činjenica, jer njihova tačnost nije sporna i one su utvrdjene ne samo na osnovu zapisnika o uvidjaju, nego i iz odbrane optuženog i iskaza svjedoka B. D.i S. L.. Medjutim, iako se L. S. nalazio na motociklu kao suvozač, on ne zna kako je došlo do kontatkta, jer nije vidio vozilo koje je došlo iz suprotnog smjera i samo se sjeća da je u jednom momentu pao sa motocikla. Kako je došlo do kontatka nije mogla da kaže ni majka pok. B.D. koja se kritičnom prilkom kretala svojim vozilom "Pasat" iza motocikla, kojim je upravljao njen sin i na kojem se nalazio S.L.. Ona se sjeća, da je njen sin vozio uz desnu ivicu kolovoza brzinom koja nije bila, po njenoj procjeni, veća od 10 km, te da se ona lagano kretala iza njega, na udaljenosti od 20 m i kada je ušla u tu blagu krivinu, sjeća se da je, sa desne strane vidjela Luku da leži ispred točkova "Reno". Ostali djelovi iskaza ovih svjedoka nijesu bliže intepretirani, jer ne sadrže tvrdnje na osnovu kojih bi se mogao izvoditi zaključak o dokazanosti odlučnih činjenica, niti onih koje bi doprinijele njihovom utvrdjivanju.<br>
<br>
Nije sporno, da je optuženi u vrijeme nezgode upravljao vozilom u tehnički ispravnom stanju, jer je to konstatovao stalni sudski vještak iz oblasti mašinstva N. M. u svom pisanom nalazu i mišljenju od 17.05.2010. godine, ističući, da je u pogledu tehničkih karakteristika vozila "Renaut" izvršio probu i ustanovio, da su kočioni i upravljački sistem u momentu nezgode bili ispavni, kao i signalni uredjaji, osim što je, kao posledica nezgode, došlo do loma lijevog fara sa pokazivačem, jačeg oštećenja prednjeg branika sa pvc oblogom po lijevoj strani, prednje lijeve maske, haube motora po spoljnoj površini lijeve strane. Takodje, na motociklu "Sungiro", kao posledica kontakta sa vozilom, konstatovana su oštećenja prednjeg dijela motocikla - skele sa priključnim djelovima polomljen, pvc obloge prednje, oko instrument table, ispred nogu vozača i zadnji pvc blatobran polomljen, nosač nogu deformisan, far sa pokazivačima pravca polomljen, spoljni retorvizor polomljen, felma prednjeg točka deformisana, instalacija prednjeg dijela isčupana, dok su ogrebotine vidljive po desnoj strani motocikla.<br>
Dakle, vještak je mišljenja da su pmv Renaut i motociklo u momentu nezgode bili ispravni i da njihovo tehničko stanje nije uzrok nastale nezgode, pa je sud naprijed navedene činjenice uzeo kao utvrdjene i izveo zaključak o njihovoj dokazanosti, sa razloga što je on na jedan sveobuhvatan način stručno opisao nadjeno stanje i iznio valjana objašnjenja u vezi tehničke ispravnosti pomenutih vozila.<br>
<br>
Takodje, nije sporno, da je optuženi kritično vrijeme upravljao u alkoholisanom stanju, jer je on u svojoj odbrani naveo, da je u nepunih pola sata prije ovog dogadjaja ukupno popio 3-4 rakije u kući djede pok. B.L. Navodi iz njegove odbrane, u tom pogledu, potvrdjeni su sadržinom Izvještaja o analizi alkohola A br. 627 i 628 iz kojeg proizilazi da mu je 09.05.2010. godine u 17,17 časova i 17,49 časova izvadjena krv u dva navrata, te da je prilikom uzimanja prvog uzorka po Widmark metodi u krvi nadjena koncentracija alkohola od 1,58&nbsp; promila apsolutnog alkohola, kada se većina ljudi nalazi u pijanom stanju i drugi put od 1,45 promila, kada se većina ljudi nalazi u pripitom stanju, pa je vještak dr S. M. mišljenja da se, obzirom na protek od 2 sata, u toj fazi može primijeniti pomenuta formula za retrogradno preračunavanje alkohola u krvi u vrijeme saobraćajne nezgode. S tim u vezi, on je naveo da preračunata apsolutna koncentracija alkohola u krvi kod P.M. od 1,82 promila odgovara pijanom stanju, pa će se sud uticajem tako utvrdjene alkoholisanosti baviti kasnije, nakon interpretacije nalaza i mišljenje vještaka saobraćajne struke Č. G.<br>
<br>
Medjutim, u ovom trenutku treba istaći da je u vezi pomenute analize vješak medicinske struke prof. dr. S.M. neuropsihijatar, u svom mišljenju naveo, da se patofiziološko djelovanje alkohola odnosi na čula, nervni sistem, mišićno motorne efekte u smislu smanjene koordinacije pokreta i poremećaja održavanja pravca kretanja, kao i da generalno umanjuje bezbjednost upravljanja motornim vozilom zavisno od nivoa alkohola u krvi. On je nadalje pojasnio, da se pod djelovanjem alkohola produžava tzv. psihička sekunda koja se manifestuje usporenom reakcijom na vidne i slušne nadražaje, refkleksna reakcija je usporena, dolazi do suženja vidnog polja, usporenja adaptacije na tamu, pogrešnog procjenjivanja kretanja vozila ispred sebe iz suprotnog pravca, javlja se lažno samopouzdanje i nekritičnost u odnosu na situaciju u saobraćaju. U konkretnom slučaju mišljenja je da&nbsp; utvrđena koncentracija alkohola u krvi, u vrijeme saobraćajne nezgode kod okrivljenog P. znatno narušila njegovu sposobnost upravljana motornim vozilom i ona je bila na granici očigledno nesposobnosti upravljanja motornim vozilom.<br>
<br>
Na glavnom pretresu je pojasnio, da se ta koncentracija alkohola odražava na pomenute funkcije kod svakog čovjeka, a da li će se na neku od njih odraziti u većoj ili manjoj mjeri zavisi od individualnih predispozicija organizma, posebno naglašavajući, u vezi interesovanja branioca, da se alkoholne probe i testiranja vozačkih sposobnosti u praksi ne rade zbog nemogućnosti proizvodjenja identičnih situacija.<br>
U pomenutom zapisniku o uvidjaju je navedeno, da širina kolovoznog zastora na mjestu nezgode iznosi 3.2 m i da njemu ne postoje uzdužne oznake, kao i da se sa lijeve i desne strane prostire nisko, srednje i vrlo visoko rastinje, te da je mjesto nezgode lijeva krivina posmatramo prema Buljarici. U odnosu na fiksnu tačku, za koju je uzet betonski stud dalekovoda koji se nalazi sa lijeve strane kolovoza konstatovani su materijalni tragovi u vidu kočenja lijevih točkova vozila Renaut u dužini od 12,5 m, koji je u svom početku udaljen od desne ivice puta 0,7 m i desnih točkova u dužini od 9,5 m, koji je u svom početku udaljen o lijeve ivice puta 1 m, označenih pod brojem 2 i 3 na skici, te trag stakla i blata, trag krvi, na skici označenih pod brojem 7 i 8, kao i reg. tablice i obuća.<br>
<br>
Na kolovozu je konstatovano, da je motocikl okrenut na lijevi bok, pri čemu je prednji točak udaljen od FT za 18,10 a zadnji 19,10 m dok je upravljač udaljen od desne ivice puta 0,45&nbsp; početak traga desnog točka udaljen od lijeve ivice puta 1m, dok je trag kočenja lijevog točka udaljen od desne ivice puta i prednja regija motocikla u odnosu na istu regiju pmv je udaljena 1,30 m.<br>
<br>
Dakle, naprijed opisani i označeni podaci, skica lica mjesta i fotoelaborat (uvidjajna dokumentacija) kao i oštećenja na vozilima poslužili su vještaku saobraćajne struke G.Č. da se izjasni o mjestu i načinu kontakta, odredjivanju brzine vozila i motocikla kao i ostalim vremensko - prostornim pokazateljima dinamike ove nezgode i mogućnostima njenog izbjegavanja.<br>
S tim u vezi, mjesto i način kontakta, vještak je odredio na osnovu tragova kočenja označenih na skici sa rednim brojem 2 i 3, lokacije prelamanja tragova kočenja vidljivih u fotoelaboratu, lokacije oštećenja na vozilu i biciklu (koje je sud opisao kroz nalaz i mišljenje vještaka tehničke struke), gabarita vozila i motocikla i njihovog krajnjeg položaja. U tom smislu je pojasnio, da se mjesto kontakta gledano duž kolovoza, nalazi udaljeno oko 4 m od početka traga kočenja lijevih točkova ili na oko 1 m od početka traga kočenja desnih točkova, duž istih ili u poprečnom smislu na oko 1 m desno od lijeve ivice kolovoza posmatrano prema Buljarici, kao i da je do tog kontakta došlo lijevim čeonim dijelom sa motociklom.<br>
Nadalje je, na pomenutoj duži formiranih i vidljivih tragova intezivnog kočenja lijevih i desnih točkova Renaut, došlo do kontakta sa motociklom pri čemu je pmv u trenutku preduzimanja kočenja voženo brzinom 53 km/h, dok je u trenutku sudara brzina iznosila 41,86 km/h. S druge strane, na osnovu vučno brzinskih karakteristika predmetnog motocikla, te deformacija vozila i motocikla u trenutku sudara, vještak je naveo, da se može zaključiti da brzina motocikla u trenutku i neposredno prije sudara nije bila veća od 25-30 km/h.<br>
U dijelu, u kojem se bavio vremensko prostornom analizom nezgode, vještak je istakao, da je vozač Renauta na uočenu opasnost reagovao kočenjem, te da je vrijeme reagovanja vozača i odziva kočionog sistema vozila iznosilo 1,1 s, dok bi zaustavni put vozila pri pomenutoj brzini iznosio 29,2 m, a vrijeme zaustavljanja 2,96 s. Zaustavni put motocikla bi pri brzini 27,5 km/h iznosio 12,53 m, a vrijeme zaustavljanja 2,27 s. Nadalje je vještak naveo da ukupno vrijeme kočenja Renauta od trenutka reagovanja vozača do trenutka suda iznosi 1,41 s, dok je u momentu reagovanja vozača, vozilo Renaut bilo udaljeno od mjesta sudara sa motociklom za oko 20,19, te da bi se vozač Renauta zaustavio prije mjesta sudara sa motociklom bilo je potrebno da vozilo bude voženo brzinom od 41,22 km.<br>
<br>
Uzimajući u obzir širinu kolovoza na mjestu nezode koja iznosi 3,2 m i vozila Renaut od 1,52 m, on je naveo da se vozilo kretalo prema Buljarici zahvatajući dio lijeve polovine kolovoza, zato što je vidljivo da je desni točak vozila na početku tragova kočenja bio udaljen od desne ivice za 1 m, pa je mišljenja, da bi se vozilo Renaut "izmaklo"&nbsp; bočno i pomjerilo za 0,6 m u desno, pri posjedovanoj brzini,&nbsp; bio mu je potreban put izmicanja od 16,95&nbsp; m i vrijeme od 1,15 s.<br>
<br>
Imajući u vidu, da je u momentu reagovanja vozača vozilo Renaut bilo udaljeno od mjesta sudara sa motociklom za oko 20,19 m, on je mišljenja, da je vozač imao prostornih mogućnosti da reakcijom na točak upravljača i izmicanja vozila udesno od 16,6 m, sa posjedovanom brzinom izbjegne kontakt sa motociklom, jer je imao na raspolaganju sa svoje desne strane 1 m operativne širine kolovoza. On je posebno naglasio da je sa dopunske skice lica mjesta uočava da je preglednost - vidno polje na mjestu nezgode iznosilo do 30 m.<br>
<br>
Vještak je u svom mišljenju na osnovu pomenute analize utvrdio, da je do sudara došlo na desnoj polovini kolovoza, koja je pripadala smjeru vožnje motocikla, koji je neposredno prije kontakta vožen svojom desnom polovinom kolovoza prema Budvi, dok je Renaut vožen prema Buljarici zašao na suprotnu polovinu kolovoza i time neposredno u put vožnje motociklu.<br>
Zato je vještak mišljenja, da je ova saobraćajna nezgoda nastala kao posledica pomenutih propusta vozača vozila Renaut koji je imao prostorni mogućnosti da reakcijom na točak upravljača i izmicanja vozila udesno posmatrano za smjer njegovog kretanja izbjegne kontak sa motociklom, jer je imao na raspolaganju sa svoje desne strane 1 m operativne širine kolovoza.<br>
<br>
S druge strane, motociklista je vozio svoj motocikl prilagodjenom brzinom za predmetnu kategoriju puta i nije na uočenu opasnost intezivno kočio, niti je imao položen ispit za upravljanje predmetnim motociklom (bicikl sa motorom). On je razlog zbog kojeg motociklista nije kočio našao u njegovom neobučenosti za upravljanjem, ali je posebno naglasio i da je motociklista na uočenu opasnost intezivno kočio do sudara bi došlo, jer je vrijeme zaustavljanja vozila Renaut pri posjedovanim brzinama duže od vremena zaustavljanja motocikla, te da njegovi propusti nijesu u uzročnoj vezi sa nastankom ove nezgode, ali bi možda posledice bile blaže.<br>
<br>
Sud je prihvatio nalaz i mišljenje ovog vještaka zato što je on na jasan, stručan, razumljiv i potpun način analizirao ovu nezgodu, pa sumnju u tačnost njegovog mišljenja nijesu mogli izazvati ni uopšteni prigovori stručne odbrane o nepodudarnosti uvidjajne dokumentacije, (fotoelaborata i skice), jer je fotografisanje i skiciranje izvršeno od strane ovlašćenih policijskih službenika u statičkoj fazi uvidjaja, nakon što je prethodno izvršeno markiranje i označavanje najvažnihih tragova. Pored toga, obavljeno je fotografisanje daljeg i bližeg izgleda lica mjesta, medjusobnog položaja vozila i predmeta, kao i njihovog izgleda u odnosu na ivice puta, uz dobro vidljive pokretne tragove, oštećenja na vozilima i detalj fotografije najvažnijih elemenata ove nezgode. Takodje, na jasan način su izvršena precizna mjerenja na osnovu kojih je utvrdjena i ucrtana udaljenost pojedinih linijskih tragova od fiksne tačke i ivice puta, te izmjerena njihova dužina, kao i početak i završetak traga, pa je nejasno u čemu branilac optuženog "vidi" propuste u obradi tragova, ko ih je učinio i na koji način, te zbog čega u suštinskom smislu dovodi u pitanje saobraćajno - tehničku vrijednost tih fotografija i skice lica mjesta, kada su sve te mjerne jedinice unijete i u zapisnik o uvidjaju koji je sastavio istražni sudija.<br>
Zato je kao neosnovan odbijen predlog branioca za rekonstrukciju dogadjaja, jer su činjenice koje je na takav način činio spornim u dovoljnoj mjeri razjašnjene i pouzdano utvrdjene na osnovu pomenutih dokaza.<br>
<br>
U ovoj nezgodi kako je konstatovano u obdukcionom zapisniku S 71/10 pok. B.L. je zadobio sledeće povrede: rana prskotina lijeve obrve i rana razderina lijeve prepone (tačka 3); oguljotine u predjelu lijeve polovine brade i podbratka, lijeve strane lica, obje slabine, desnog stopala sa gornje strane, vrha sredine i desne strane sjedala, desne lopatice, desnog nadlana, desnog lakta i desne podlaktice (tačka 4), krvni podliv u predjelu lijeve strane čela, nosa i lica, u predjelu desnom nizdojkinom, desne prepone, u predjelu obje butine, desne lopatice i lijevog koljena (tačka 5 nalaza), nagnječenje tkiva i pluća (tačka 12).<br>
<br>
Ljekar obdukcent i vještak prof. dr M. Š., specijalista za sudsku medicinu je u svom mišljenju naveo da je smrt pok. B. L. nasilne prirode i da je nastala usled oštećenja po život važnih moždanih centara, kao direktne posledice dejstva tupog, teškog i jakog zamahnutog mehaničkog orudja, te da su sve povrede nastale u vrijeme odigravanja predmetne saobraćajne nezgode.<br>
Vještak je na osnovu sudsko medicinskih karakteristika ustanovljenih povreda (vrsta, veličina, tačna lokalizacija) mišljenja, da je primarni kontakt izmedju tijela i predmetnog nadolazećeg pmv ostvaren u predjelu glave.<br>
<br>
Vještak je, takodje, na osnovu medicinske dokumentacije koja je glasila na ime S. L. (Izvještaj ljekara specijaliste Urgentnog centra Opšte bolnice u Baru od 09.05.2010. godine) mišljenja, da je u predmetnoj saobraćajnoj nezgodi zadobijena povreda u vidu prskotine čeonog predjela posledica dejstva tupog, teškog i zamahnutog mehaničpkog orudja, nastala mehanizmom direktnog dejstva sile - udara, kao i da se u vrijeme jenog nanošenja radilo o lakoj tjelesnoj povredi.&nbsp;<br>
<br>
Sud je prihvatio nalaz i mišljenje vještaka medicinske struke, zato što se kao vještak na potpun način bavio svim povredama utvrdjenim prilikom obdukcije i njihovu težinu je stručno i jasno kvalifikovao, uz identifikaciju načina njihovog nastanka, kao i onog koji se odnosi na povredjivanje oštećenog S. L., pa sud nije imao razloga da sumnja u tačnost tako iznijetog mišljenja, kome ni stranke nijesu prigovorile.<br>
<br>
Prema tome, kada se tako utvrdjene činjenice dovedu u vezu sa dijelom nalaza i mišljenja vještaka saobraćajne struke koji se bavio analizom toka ove nezgode onda se nesumnjivo izvodi zaključak da je lako tjelesno povredjivanje S. L. i smrt B. L. posledica radnji izvršenja koju je optuženi preduzeo u suprotnosti sa čl. 200 st. 1 i čl. 27 st. 2, ali ne i one iz čl. 31 st 1 ZOBS-a.<br>
Naime, bez obzira što je vještak saobraćajne struke u svom mišljenju naveo, da je optuženi kritičnom prilikom upravljao brzinom od 53 km/h, koja nije bila bezbjedna za predmetnu kategoriju puta, sud je izostavio iz činjeničnog opisa povredu te norme, jer se ne slaže sa tužiocem da je i ona bila uzrok ove saobraćajne nezgode, zato što je prethodno isti vještak bio jasan u tvrdnji, da bi i sa posjedovanom brzinom vozač pmv mogao da izbjegne kontakt sa motociklom, da je, u trenutku kada ga je uočio, reagovao na točak upravljača i izmicao vozilo udesno.<br>
<br>
Pored toga, opšte poznati stavovi u tumačenju primjene ove norme iz čl. 31 st. 1 ZOBS-a podrazumijevaju, izmedju ostalog, da se zbog brzine kretanja, koja nije bila prilagodjena saobraćajnim uslovima, vozač nije mogao blagovremeno zaustaviti ispred prepreke koja se nalazila na njegovoj strani puta. U ovom slučaju se očigledno nije radilo o jednoj takoj životnoj situaciji, jer da je optuženi poštovao pravilo kretanja desnom stranom i upravljao vozilom bliže desnoj ivici kolovoza, dok se prbližavao lijevoj krivini do ove nezgode ne bi ni došlo, zato što bi se tada bezbjedno mimoišao sa vozačem motocikla koji se, bez obzira na nepoložen ispit za upravljanje, pravilno kretao svojom polovinom puta.<br>
<br>
Upravo zbog stanja alkoholisanosti i nepoštovanja pravila kretanja desnom stranom optuženi je izazvao ovu nezgodu, jer je gabaritom svog vozila značajno zauzeo širinu puta i površinu kolovoza koja nije bila namjenjena za smjer vozila prema naselju Buljarica i na taj način, neposredno našao na putu vožnje nailazećem motociklu, iako je i u toj situaciji imao prostorno - vremenskih mogućnosti da izabere, umjesto kočenja, potpuno bezbjedniju reakciju (skretanje u desnu stranu), kojom bi izbjegao posledice ove saobraćajne nezgode.<br>
<br>
Dakle, iako je optuženi znao da vozilo postaje opasna stvar čim se stavi u pogon i da je u stanju da kontroliše njegovo kretanje, ako upravlja u trijeznom stanju i u skladu sa saobraćajnim propisima, on je i pored te činjenice u nepunih pola sata i pet minuta prije ovog dogadjaja popio 3-4 rakije, te krenuo u pravcu pomenutog naselja, pa je na takav način i prekršio normu iz čl. 200 st. 2 ZOBS-a, koja mu to na inperativan način zabranjuje.<br>
<br>
Prema tome, optuženi je bio svjestan da tako nepropisnom vožnjom može ugroziti javni saobraćaj i dovesti u opasnost život ljudi, jer je to jedno realno predvidjanje, kada se na putu te širine, u odnosu na gabarite svog vozila krećete tako da značajno zauzimate drugu polovinu puta, pogotovo što je taj pravac kretanja zadržao i dok se približavao toj krivini u kojoj mu je, kako je naveo, zbog rastinja koje se nalazio sa lijeve strane puta preglednost bila ograničena. Nastavljajući tako da upravlja vozilom i nakon što je mogao vidjeti motociklistu na udaljenosti do 30 m, on je time pokazao pristajanje na nastupanje te posledice, zato što u tako predstavljenoj situaciji, uvjek postoji konkretna opasnost nastupanja saobraćajne nezgode, za motociklistu koji se iz suprotnog pravca kreće svojom stranom puta, pa je optuženi kada se radi o osnovnom obliku iz čl. 339 st.1 KZ postupao sa eventualnim umišljajem.<br>
<br>
Medjutim, u odnosu na težu posledicu, koja je nadalje proizašla i ispoljila se u vidu smrti jednog motocikliste, on je bio svjestan da ona može nastupiti, ali je olako držao, usled ostvarenog patofiziološkog djelovanja alkohola na njegova čula (čiji je efekat bliže naveden na strani 6 i 7 obrazloženja) da će kočenjem uspjeti da stvori takvu situaciju u kojoj do te posledice (koju nije želio, niti na nju pristao) neće doći, pa se u takvom njegovom cjelokupnom ponašanju stiču sva zakonska obilježja krivičnog djela - teško djelo protiv bezbijednosti javnog saobraćaja iz čl. 348 st. 2 u vezi čl. 339 st.1 KZ.<br>
<br>
Sud je od okolnosti koje utiču da kazna bude veća ili manja kao otežavajuće uzeo u obzir njegovu raniju osudjivanost koja je utvrdjena iz Izvoda kaznene evidencije Uprave policije PJ Nikšić br. 3957 od 28.06.2010. godine, ali joj je dat manji značaj, zato što je od te osude proteklo 25 godina,&nbsp; kao i teško tjelesno povredjivanje drugog lica - oštećenog S. L., (što je utvrdjeno na osnovu nalaza i mišljenja vještaka med. struke dr. Š. M.) koje ukazuje na veći stepen povrede zaštićenog dobra i dodatno uvećava težinu izvršenog djela, dok je od olakšavajućih okolnosti uzeo obzir da se radi o porodičnom čovjeku i roditelju jednog djeteta.<br>
Sud je cijeneći navedene okolnosti, kao i stepen krivice optuženom izrekao kaznu zatvora u trajanju od 2 (dvije) godine i 6 (šest) mjeseci smatrajući da će se tako odmjerenom visinom postići u cjelosti u okviru opšte svrhe krivičnih sankcija (čl. 4 KZ) i svrha kažnjavanja koja je bliže opisana u čl. 32 KZ.<br>
<br>
Sud je uz primjenu čl. 51 KZ, na osnovu odluka iz spisa predmeta optuženom u izrečenu kaznu zatvora uračunao vrijeme provedeno u pritvoru počev od 09.05.2010. godine do 09.08.2010. godine.<br>
<br>
Na osnovu čl.212 Zakonika o krivičnom postupku sud je oštećenog S.L. uputio da u cjelini ostvaruje zahtjev za naknadu štete zato što je u tom pogledu takav stav tokom postupka izrazila njegova majka N. S., kao zakonski zastupnik.<br>
<br>
Kako je sud optuženog oglasio krivim, to ga je na osnovu čl. 202 u vezi čl. 199 ZKP-a obavezao na plaćanje troškova krivičnog postupka u ukupnom iznosu od 1.021,00 eura, koji se tiču vještačenja vještakom saobraćajne struke - 242,00 eura, tehničke struke - 209,00 eura, vještaka sudsko med. struke M. Š. - 544,00 eura, vještaka medicinske struke dr S. M. - 99,00 eura i na ime naknade nužnih izdataka i nagrade braniocu po službenoj dužnosti postavljenom u toku prethodnog postupka u iznosu od 125,00 eura, kao i paušal od 100,00 eura imajući u vidu trajanje i složenost postupka, te njegovo imovno stanje.<br>
<br>
Sa iznijetog odlučeno je kao u izreci presude.<br>
<div style="text-align: center;">
	VIŠI SUD U PODGORICI<br>
	Dana 24.12.2010. godine</div>
<br>
ZAPISNIČAR&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; PREDSJEDNIK VIJEĆA - SUDIJA<br>
Mulić Anela, s.r.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp; Dragoje Jović, s.r.<br>
<br>
<br>
<br>
PRAVNA POUKA: Protiv ove presude može se izjaviti žalba Apelacinom sudu CG u roku od 15 dana od dana prijema prepisa, a preko ovog suda.<br>
<br>
<div style="text-align: center;">
	Tačnost otpravka tvrdi i ovjerava<br>
	Ovlašćeni službenik suda<br>
	Mulić Anela<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;</div>
<br>
<br>
<br>
<br>
<br>
<br>
<br>

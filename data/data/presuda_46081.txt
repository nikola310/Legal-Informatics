<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:end;hyphenate:auto;font-family:Arial;font-size:12pt;}
.p2{text-align:center;hyphenate:auto;font-family:Times New Roman;font-size:12pt;}
.p3{text-align:center;hyphenate:auto;font-family:Arial;font-size:12pt;}
.p4{text-align:justify;hyphenate:auto;font-family:Arial;font-size:12pt;}
.p5{text-align:start;hyphenate:auto;font-family:Arial;font-size:12pt;}
.p6{text-indent:0.5in;text-align:justify;hyphenate:auto;font-family:Arial;font-size:12pt;}
.p7{text-indent:0.5in;text-align:justify;hyphenate:auto;font-family:Arial;font-size:14pt;}
.p8{text-align:start;hyphenate:auto;font-family:Times New Roman;font-size:12pt;}
.s1{color:black;}
</style>
<meta content="sladjana.bujic" name="author">
</head>
<body class="b1 b2">
<p class="p1">
<span>K.br. 55/13</span>
</p>
<p class="p2"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p4"></p>
<p class="p4"></p>
<p class="p5"></p>
<p class="p3">
<span>U IME CRNE GORE</span>
</p>
<p class="p6"></p>
<p class="p6">
<span>OSNOVNI SUD U BARU, kao prvostepeni krivični, sudija Lekić Zoran, kao sudija pojedinac, sa zapisničarom Marković Danijelom, u krivičnom predmetu okrivljenog R.Z., zbog krivičnog djela – nasilje u porodici ili u porodičnoj zajednici iz čl. 220 st. 2 u vezi st. 1 Krivičnog zakonika, po optužnom predlogu Osnovnog državnog tužilaštva u Baru Kt.br. 4/13 od 15.02.2013. godine, nakon zaključenog glavnog i javnog pretresa održanog dana 05.06.2013. godine u prisustvu zastupnika optužbe, saradnika kod ODT-a iz Bara Đikanović Predraga i okrivljenog, istog dana je donio i javno objavio,</span>
</p>
<p class="p4"></p>
<p class="p3"></p>
<p class="p3">
<span>P R E S U D U</span>
</p>
<p class="p4"></p>
<p class="p6">
<span>Okrivljeni,</span>
</p>
<p class="p6"></p>
<p class="p6">
<span>R.Z., od oca V.. i majke S., rođene B., rođen ...1962. godine u B, sa prebivalištem u B., naselje B., Crnogorac, u invalidskoj penziji, oženjen, otac troje djece, sa završenom srednjom Elektrotehničkom školom, srednjeg imovnog stanja, neosuđivan,</span>
</p>
<p class="p5"></p>
<p class="p5"></p>
<p class="p3">
<span>K r i v   j e</span>
</p>
<p class="p4"></p>
<p class="p6">
<span>Zato što je,</span>
</p>
<p class="p6"></p>
<p class="p6">
<span>Dana 07.01.2013. godine, oko 18,00 časova u porodičnoj kući u naselju B. u B., svjestan da svojim radnjama može učiniti djelo i htio je njegovo izvršenje, primjenom grubog nasilja, narušio duževni i tjelesni integritet člana porodice svoje sestre T.Z., na način, nakon što je došlo do svađe i fizičkog obračuna između okrivljenog i njegovog brata R. N., oštećena T.Z. je pokušala da ih razvadi, nakon čega okrivljeni R.Z. uzima nož dužine sječiva 8 cm – sredstvo podobno da tijelo teško povrijedi i zdravlje teško naruši, i sa istim kreće u pravcu oštećene govoreći „Napustite mi kuću“, kojom prilikom nanosi oštećenoj T.Z. lake tjelesne povrede u vidu rezno ubodne rane lijeve polovine grudnog koša u visini 8-9 rebra u medioklavikularnoj liniji,</span>
</p>
<p class="p6"></p>
<p class="p6">
<span>- čime je izvršio krivično djelo – nasilje u porodici ili u porodičnoj zajednici iz čl. 220 st. 2 u vezi st. 1  Krivičnog zakonika (KZ),</span>
</p>
<p class="p6"></p>
<p class="p6"></p>
<p class="p6">
<span>Pa mu sud primjenom citiranog zakonskog propisa, te čl. 4, 5, 15, 32, 42, 52, 53 i 54 Krivičnog zakonika, te čl. 369, 370 i 374 Zakonika o krivičnom postupku (ZKP-a), izriče</span>
</p>
<p class="p6"></p>
<p class="p3">
<span class="s1">U S L O V N U    O S U D U</span>
</p>
<p class="p7"></p>
<p class="p6"></p>
<p class="p6">
<span class="s1">Kojom mu utvrđuje kaznu zatvora u trajanju od 6 (šest) mjeseci i istovremeno određuje da se ista neće izvršiti ukoliko okrivljeni u roku od 2 (dvije) godine po pravosnažnosti presude ne izvrši novo krivično djelo.</span>
</p>
<p class="p4"></p>
<p class="p6">
<span class="s1">Okrivljeni je dužan da na ime troškova krivičnog postupka uplati ovom sudu na ime sudskog paušala iznos od 20,00 eura u roku od 15 dana po pravosnažnosti presude, pod prijetnjom prinudnog izvršenja.</span>
</p>
<p class="p4"></p>
<p class="p3"></p>
<p class="p3">
<span>O b r a z l o ž e nj e</span>
</p>
<p class="p3"></p>
<p class="p3"></p>
<p class="p6">
<span>Optužnim predlogom Osnovnog državnog tužilaštva u Baru Kt.br. 4/13 od 15.02.2013. godine stavljeno je na teret okrivljenom R.Z. izvršenje krivičnog djela – nasilje u porodici ili u porodičnoj zajednici iz čl. 220 st. 2 u vezi st. 1 Krivičnog zakonika pri kom optužnom predlogu je zastupnik optužbe u završnoj riječi u cjelosti ostao i predložio da sud okrivljenog oglasi krivim i osudi ga po zakonu.</span>
</p>
<p class="p6"></p>
<p class="p6">
<span>Okrivljeni je u svojoj odbrani datoj u prethodnom postupku na zapisniku od 08.01.2013. godine priznao izvršenje krivičnog djela koje mu je stavljeno na teret, te naveo da je tačno da je dana 07.01.2013. godine oko 18,00 časova povrijedio svoju sestru T.Z.nožem u predijelu grudnog koša. Naime, njegova supruga R. T. i on su dali saglasnost da njihov maloljetni sin R.Dr. nastavi da živi i školuje se u Novom Sadu kod tetke T. Z. i da ona bude njegov staralac u periodu od 5 godina, koliko on bude kod nje. Negdje oko 20.12.2012. godine njegova supruga je pošla u F. i dovela D. u B. kako bi bio kući za školski raspust i tada im je D. rekao da više neće da se vraća u F... Njegova sestra Z. je zatim došla u B. dana 05.01.2013. godine, a dana 07.01.2013. godine dok je ubijeđivao svog sina D. da se ponovo vrati sa svojom tetkom u F., u kuću je ušao njegov brat N.. i počeo je da vuče D. govoreći mu da pođe sa njim i da počne da se pakuje jer treba da ide sa tetkom u F.. Kako se D..opirao i počeo da viče na njegovu suprugu i na njega, njegov brat N.. i on su počeli da se čupaju rukama, a njegova supruga je za to vrijeme bila u hodniku, a takođe je tu bio i njegov sin koji je tada pobjegao kod djeda koji živi na trećem spratu u istoj kući u kojoj i on živi. Njihova sestra Z.je zatekla njegovog brata N.. i njega kako se svađaju i međusobno čupaju rukama, a on je tada iz džepa od jakne koja je bila okačena u hodniku uzeo nož dužine sječiva oko 8 cm koji je bio patent, isti otvorio i krenuo prema njima kako bi ih uplašio i kako bi izašli iz njegove kuće, a kada mu je Z. prišla u namjeri da razdvoji N. i njega u jednom momentu je trgao rukom i osjetio da je nožem ubo Z. u predjelu grudi, a zatim su ona i Novo napustili njegovu kuću.</span>
</p>
<p class="p6"></p>
<p class="p6">
<span>Pri ovakvoj odbrani je u cjelosti ostao i na glavnom pretresu.   </span>
</p>
<p class="p6"></p>
<p class="p6">
<span>U dokaznom postupku sud je proveo sledeće dokaze: saslušao je svjedoka Rutovac Nova, pročitao je izvještaj ljekara specijaliste Opšte bolnice Bar br. 245 od 07.01.2013. godine izdat na ime Topalov Zore i nalaz vještaka medicinske struke dr M.Š. od 18.01.2013. godine.</span>
</p>
<p class="p6"></p>
<p class="p6">
<span>Iz iskaza svjedoka R.N. proizilazi da je mjesto u kojem njegov brat, ovdije okrivljeni, i on žive njihova susvojina i on je do sad plaćao porez na imovinu koja glasi na njegovo ime i na ime njegovog brata. On je kritične prilike zvao D., sina okrivljenog, kako bi mu rekao da se spremi da ide sa tetkom za Vojvodinu, a da su njegovi roditelji prije toga rekli da ne može, ili da mu ne daju da ide za Vojvodinu on se ne bi miješao. Kada je D.krenuo prema njemu okrivljeni mu je prišao i počeo da se sukobljava fizički sa njim, a tada je došlo do guranja između njih, ali obzirom da zna da je okrivljeni operisan i da je imao moždani udar, nije mu padalo na pamet da ga udari već je samo digao ruke da se odbrani, a kako je okrivljenom desna ruka slaba i nepokretna njihova sestra Z. je tada došla za njim, stala između njih dvojice i rekla im: „Nemojte da se svađate“. Bio je ljut na svoju snahu T. jer je ona često otimala djecu od svog supruga, ovdije okrivljenog, i vodila ih u Vojvodinu kod svojih. Kritične prilike nije vidio da je njegov brat držao nož u rukama, niti je vidio kako je ubo njegovu sestru T. Z., ali je pri kraju svađe između okrivljenog i njega čuo da je Z. rekla: „Pazi, uzeo je nož“ i nakon toga je izašao iz kuće i tek kada su stigli kući vidio je ranu na tijelu svoje sestre.</span>
</p>
<p class="p6"></p>
<p class="p6">
<span>Iz izvještaja ljekara specijaliste Opšte bolnice Bar br. 245 od 07.01.2013. godine izdatog na ime .T.Z proizilazi da se imanovana navedenog dana obratila ljekaru u 19 časova i 20 minuta jer je povrijeđena kuhinjskim nožem u predjelu lijeve polovine grudnog koša sa prednje strane, a sa prednje strane lijevog hemitoraksa u visini 8-9 rebra u medioklavikularnoj liniji vidna je rana u dužini od oko 1 cm koja ne krvari.</span>
</p>
<p class="p6"></p>
<p class="p6">
<span>Iz nalaza i mišljenja vještaka medicinske struke dr M.Š. od 18.01.2013. godine proizilazi da je u predmetnom događaju T.Z. zadobila reznoubodnu ranu lijeve polovine grudnog koša, koja povreda je posljedica dejstva oštrice zamahnutog mehaničkog oruđa (noža) na odgovarajući predio tijela (lijeva strana grudnog koša). Navedena povreda predstavlja laku tjelesnu povredu.</span>
</p>
<p class="p6"></p>
<p class="p6">
<span>Cijeneći provedene dokaze na glavnom pretresu kako pojedinačno, tako i u međusobnoj povezanosti, sud je našao da je utvrđeno da je okrivljeni R.Z.izvršio krivično djelo nasilje u porodici ili u porodičnoj zajednici iz čl. 220 st. 2 u vezi st. 1 Krivičnog zakonika, tako što je dana 07.01.2013. godine oko 18,00 časova primjenom grubog nasilja, kada je došlo do svađe i fizičkog obračuna između njegovog brata R.N. i njega, tjelesno povrijedio njihovu sestru – oštećenu T. Z.koja je pokušavala da ih razdvoji, na način što je uzeo nož dužine sječiva 8 cm, sa istim krenuo u pravcu oštećene, a zatim je sa istim ubo u predjelu grudnog koša i tom prilikom joj nanio laku tjelesnu povredu, čime su se u njegovim radnjama stekli svi subjektivni i objektivni elementi bića krivičnog djela koje mu je stavljeno na teret.</span>
</p>
<p class="p6"></p>
<p class="p6">
<span>Do ovako utvrđenog činjeničnog stanja sud je došao prije svega iz iskaza okrivljenog koji je u cjelosti priznao izvršenje krivičnog djela stavljenog mu na teret navodeći da je dana 07.01.2013. godine negdje oko 18,00 časova dok je ubijeđivao svog sina D., koji živi sa svojom tetkom ovdije oštećenom T.Z. u F. gdje ide u školu, da se ponovo vrati sa njom u F., u njegovu kuću ušao njegov brat Novo i počeo da vuče D. govoreći mu da pođe sa njim i da počne da se pakuje jer treba da ide sa tetkom u F. i tada su njegov brat Novo i on počeli da se čupaju i guraju rukama. Tada je u kuću došla njihova sestra Z.i zatekla ih u svađi, a on je zatim iz džepa od jakne koja je bila okačena u hodniku uzeo nož dužine sječiva oko 8 cm koji je bio patent, isti otvorio i krenuo prema njima kako bi ih uplašio i kako bi ih izbacio iz svoje kuće. Međutim, kada mu je Z. prišla u namjeri da ih razdvoji, on je u jednom momentu trgao ruku i osjetio da je nožem ubo Z. u predjelu grudi.</span>
</p>
<p class="p6"></p>
<p class="p6">
<span>Odbrana okrivljenog je potvrđena i iskazom svjedoka R. N. iz kojeg je utvrđeno da je kritične prilike zvao D., sina okrivljenog, kako bi mu rekao da se spremi da ide sa tetkom za Vojvodinu, i kada je D. krenuo prema njemu okrivljeni mu je prišao i počeo je da se sukobljava fizički sa njim, te je došlo do guranja između njih. Njihova sestra Z. je tada došla za njim, stala između njih dvojice i rekla im: „Nemojte da se svađate“. On tada nije vidio da je njegov brat držao nož u rukama, niti je vidio kako je ubo njegovu sestru T. Z., ali je pri kraju svađe između okrivljenog i njega čuo da je Z. rekla: „Pazi, uzeo je nož“ i nakon toga je izašao iz kuće i tek kada su stigli kući vidio je ranu na tijelu svoje sestre.</span>
</p>
<p class="p6"></p>
<p class="p6">
<span>Da je svjedok-oštećena T.Z. kritične prilike zadobila tjelesne povrede utvrđeno je i provedenim materijalnim dokazom na glavnom pretresu - izvještajem ljekara specijaliste Opšte bolnice Bar br. 245 od 07.01.2013. godine izdatim na ime T. Z. iz kojeg je utvrđeno da je dana 07.01.2013. godine povrijeđena kuhinjskim nožem u predjelu lijeve polovine grudnog koša sa prednje strane, te da sa prednje strane lijevog hemitoraksa u visini 8-9 rebra u medioklavikularnoj liniji postoji rana u dužini od oko 1 cm koja ne krvari.</span>
</p>
<p class="p6"></p>
<p class="p6">
<span>Nadalje, sud je iz nalaza i mišljenja vještaka medicinske struke dr M. Š. od 18.01.2013. godine, koji je u cjelosti prihvatio kao jasan i istinit, a  na koji nije bilo primjedbi, utvrdio da je T.Z. u predmetnom događaju zadobila reznoubodnu ranu lijeve polovine grudnog koša, koja je posljedica dejstva oštrice zamahnutog mehaničkog oruđa - noža na lijevu stranu grudnog koša, koja povreda predstavlja laku tjelesnu povredu.</span>
</p>
<p class="p4"></p>
<p class="p6">
<span>Sud je cijeneći psihički odnos okrivljenog prema izvršenom krivičnom djelu, našao da je okrivljeni krivično djelo koje mu je stavljeno na teret izvršio sa eventualnim umišljajem, što proizilazi iz njegovog iskaza da je poslije guranja sa bratom  Novom  uzeo iz džepa nož, te da je to bilo zadnje upozorenje, što po ocjeni suda znači da je bio svjestan šta čini uzimajući ovo opasno oruđe, kao i da je pristao na posledice mogućeg korišćenja istog, što se i desilo. Da se tako desilo potvrdio je u svom svjedočkom iskazu i njegov brat R.N.. </span>
</p>
<p class="p6"></p>
<p class="p6">
<span>Zbog toga su se u radnjama i posledici djela okrivljenog stekla obilježje krivičnog djela koje mu je od strane tužioca stavljeno na teret – nasilja u porodici ili u porodičnoj zajednici iz čl. 220 st. 2 u vezi stava 1 KZ. </span>
</p>
<p class="p4"></p>
<p class="p6">
<span class="s1">Odlučujući o krivičnoj sankciji prema okrivljenom, sud je cijenio sve olakšavajuće i otežavajuće okolnosti iz čl. 42 Krivičnog zakonika. Od olakšavajućih okolnosti sud je cijenio držanje okrivljenog nakon izvršenog krivičnog djela i činjenicu da je okrivljeni u cjelosti priznao izvršenje krivičnog djela koje mu je stavljeno na teret, da se kaje što je isto učino, da je nesporno bolestan, što je osim njega izjavio i njegov brat, da je operisan i da je ima moždani udar kao i njegovu raniju neosuđivanost, kao i da se krivičnom gonjenju nije pridružila oštećena niti je postavila imovinsko pravni zahtjev, </span><span>dok otežavajućih okolnosti na strani okrivljenog nije bilo. Za krivično djelo nasilje u porodici ili u porodičnoj zajednici iz čl. 220 st. 2 u vezi st. 1 zaprijećena je kazna zatvora od 3 mjeseca do 3 godine. Cijeneći naprijed navedene olakšavajuće okolnosti, a u otsustvu otežavajućih okolnosti, sud  je okrivljenom izrekao uslovnu osudu kojom mu je utvrdio kaznu zatvora u trajanju od 6 (šest) mjeseci i istovremeno odredio da se kazna neće izvršiti ukoliko okrivljeni u roku od 2 (dvije) godine po pravosnažnosti ove presude ne izvrši novo krivično djelo, nalazeći da će upozorenje uz prijetnju kazne u smislu čl. 52 st. 2 Krivičnog zakonika, u okviru opšte svrhe izricanja krivičnih sankcija iz čl. 4 st. 2 Krivičnog zakonika u dovoljnoj mjeri uticati na okrivljenog da ubuduće ne vrši krivična djela.</span>
</p>
<p class="p6"></p>
<p class="p6">
<span>Sud je na glavnom pretresu donio rješenje da se neće provoditi dokazi saslušanjem svjedoka oštećene T. Z., sestre okrivljenog, i svjedoka R.T., supruge okrivljenog, koje se nisu odazvale uredno primljenom pozivu ovog suda, a ovo i obzirom na to da su iste u prethodnom postupku iskoristile svoje pravo privilegovanih svjedoka, pa bi kod činjenice da je činjenično stanje u dovoljnoj mjeri razjašnjeno njihovo saslušanja vodilo odugovlačenju postupka. Takođe, sud je donio i rješenje da se u dokaznom postupku neće pribavljati izvod iz kaznene evidencije za okrivljenog, jer nije imao razloga da ne povjeruje njegovom navodu da ranije nije osuđivan. </span>
</p>
<p class="p6"></p>
<p class="p6">
<span>Odluka o troškovima postupka zasniva se na odredbi čl. 226 i čl. 229 ZKP-a po kojim odredbama je okrivljeni dužan da plati ovom sudu na ime sudskog paušala iznos od 20,00 €, koji paušal je odmjeren shodno složenosti i trajanu postupka i ocjeni imovinskih prilika okrivljenog, u roku od 15 dana od dana pravosnažnosti presude pod prijetnjom prinudnog izvršenja.</span>
</p>
<p class="p4"></p>
<p class="p6">
<span>Na osnovu izloženog odlučeno je kao u izreci presude. </span>
</p>
<p class="p3"></p>
<p class="p3"></p>
<p class="p3">
<span class="s1">OSNOVNI SUD U BARU</span>
</p>
<p class="p3">
<span class="s1">Dana 05.06.2013. godine</span>
</p>
<p class="p4">
<span class="s1"> </span>
</p>
<p class="p4"></p>
<p class="p4">
<span>ZAPISNIČAR		                                                                   S U D I J A,</span>
</p>
<p class="p4">
<span>Marković Danijela                                                                               Lekić Zoran</span>
</p>
<p class="p4"></p>
<p class="p4"></p>
<p class="p4">
<span>PRAVNA POUKA: Protiv ove presude može se izajviti žalba Višem sudu u Podgorici u roku od 8 dana od dana prijema pismenog otpravka. Žalba se predaje ovom sudu u dva primjerka.</span>
</p>
<p class="p4"></p>
<p class="p4"></p>
<p class="p4">
<span>DNA:</span>
</p>
<p class="p4">
<span>- ODT-u iz Bara</span>
</p>
<p class="p4">
<span>- okrivljenom</span>
</p>
<p class="p4">
<span>- u spise </span>
</p>
<p class="p8"></p>


</body>
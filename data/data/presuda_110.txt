<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.s1{font-weight:bold;}
.s2{color:black;}
.s3{font-weight:bold;color:black;}
.p1{margin-left:-0.125in;text-align:end;hyphenate:auto;font-family:Times New Roman;font-size:13pt;}
.p2{margin-left:-0.125in;text-align:center;hyphenate:auto;font-family:Times New Roman;font-size:13pt;}
.p3{margin-left:-0.125in;text-align:start;hyphenate:auto;font-family:Times New Roman;font-size:13pt;}
.p4{text-indent:0.5in;text-align:justify;hyphenate:auto;font-family:Times New Roman;font-size:13pt;}
.p5{text-align:justify;hyphenate:auto;font-family:Times New Roman;font-size:13pt;}
.p6{text-indent:0.625in;margin-left:0.375in;text-align:justify;hyphenate:auto;font-family:Times New Roman;font-size:13pt;}
.p7{text-indent:0.375in;margin-top:0.041666668in;text-align:justify;hyphenate:auto;font-family:Times New Roman;font-size:13pt;}
.p8{text-indent:0.375in;text-align:justify;hyphenate:auto;font-family:Times New Roman;font-size:13pt;}
.p9{text-align:center;hyphenate:auto;font-family:Times New Roman;font-size:13pt;}
.p10{margin-left:0.51666665in;margin-top:0.19305556in;text-align:start;hyphenate:auto;font-family:Times New Roman;font-size:13pt;}
.p11{text-align:start;hyphenate:auto;font-family:Times New Roman;font-size:13pt;}
.p12{margin-bottom:0.083333336in;text-align:justify;hyphenate:auto;font-family:Times New Roman;font-size:13pt;}
.p13{text-indent:0.5in;margin-left:-0.125in;text-align:center;hyphenate:auto;font-family:Times New Roman;font-size:13pt;}
.p14{text-indent:0.625in;margin-left:1.375in;text-align:justify;hyphenate:auto;font-family:Times New Roman;font-size:13pt;}
.p15{text-indent:0.5in;margin-top:0.06944445in;margin-bottom:0.06944445in;text-align:justify;hyphenate:auto;font-family:Times New Roman;font-size:13pt;}
.p16{text-indent:0.5in;margin-right:0.058333334in;text-align:justify;hyphenate:auto;font-family:Times New Roman;font-size:13pt;}
.p17{text-indent:0.4722222in;text-align:justify;hyphenate:auto;font-family:Times New Roman;font-size:13pt;}
.p18{text-indent:0.16666667in;margin-right:0.058333334in;text-align:justify;hyphenate:auto;font-family:Times New Roman;font-size:13pt;}
.p19{text-indent:0.5in;margin-left:-0.125in;text-align:justify;hyphenate:auto;font-family:Times New Roman;font-size:13pt;}
.p20{margin-left:-0.125in;text-align:justify;hyphenate:auto;font-family:Times New Roman;font-size:13pt;}
.p21{text-indent:0.5in;text-align:start;hyphenate:auto;font-family:Times New Roman;font-size:13pt;}
.p22{margin-left:0.5in;text-align:start;hyphenate:auto;font-family:Times New Roman;font-size:13pt;}
.p23{text-indent:0.5in;margin-left:0.5in;text-align:start;hyphenate:auto;font-family:Times New Roman;font-size:13pt;}
.p24{text-align:start;hyphenate:auto;font-family:Times New Roman;font-size:12pt;}
</style>
<meta content=" " name="author">
</head>
<body class="b1 b2">
<p class="p1">
<span class="s1">K. broj 504/09</span>
</p>
<p class="p2"></p>
<p class="p2">
<span class="s1">         U IME NARODA</span>
</p>
<p class="p3"></p>
<p class="p4">
<span class="s1">OSNOVNI SUD U BARU</span><span>, kao prvostepeni krivični, u vijeću sastavljenom od sudije G. Š., kao predsjednika vijeća i sudija porotnika V. N. i P. M., kao članova vijeća, sa zapisničarom M. M., u krivičnom predmetu optuženog </span><span class="s1">Č.S.</span><span>, zbog krivičnog djela teška tjelesna povreda iz čl. 151 st.1 Krivičnog zakonika, po optužnici Osnovnog državnog tužilaštva u Baru Kt.br. 430/09 od 13.11.2009. godine, nakon održanog glavnog javnog pretresa u prisustvu zamjenika Osnovnog državnog tužioca Š. Z., optuženog i njegovog branioca optuženog po službenoj dužnosti M. B., advokata iz B., dana 21.10.2010. godine donio je i javno objavio,</span>
</p>
<p class="p5"></p>
<p class="p5"></p>
<p class="p6">
<span class="s1">                                       P R E S U D U</span>
</p>
<p class="p6"></p>
<p class="p6"></p>
<p class="p7">
<span>Optuženi</span><span class="s1"> Č. S.</span><span>, od oca H. i majke E. rođene B., rođen ... godine u B., sa prebivalištem u B., P. .., državljanin Crne Gore, nezaposlen, neoženjen, pismen, završio srednju školu, srednjeg imovnog stanja, osuđivan presudama : Osnovnog suda u Baru K broj 349/97 od 10.12.1997. godine, zbog krivičnog djela nedozvoljena trgovina iz čl. 131 st.1 KZ RCG, novčanom kaznom u iznosu od 500 dinara, Osnovnog suda u Baru K broj 334/99 od 13.12.1999. godine, zbog krivičnog djela falsifikovanje isprave iz čl. 207 st.3 u vezi st.1 KZ RCG, kaznom zatvora od 6 mjeseci uslovno za 1 godinu, Okružnog suda u Beogradu K broj 255/00 od 26.09.2000. godine, zbog krivičnog djela neovlašćena proizvodnja i stavljanje u promet opojnih droga </span><span class="s2">iz čl. 245. st.1  KZ SRJ, kaznom zatvora od jedne godine, </span><span>Osnovnog suda u Kotoru K broj 113/00 od 16.02.2005. godine, zbog krivičnog djela </span><a name="SADRZAJ_833"><span>neosnovano dobijanje i korišćenje kredita i druge pogodnosti</span></a><span> iz čl. 256 st.1 KZ CG, kaznom zatvora od 4 mjeseca uslovno za 1 godinu.</span>
</p>
<p class="p8"></p>
<p class="p8"></p>
<p class="p9">
<span class="s1">     K  r  i  v    j  e :</span>
</p>
<p class="p10">
<span class="s1">Što je:</span>
</p>
<p class="p11"></p>
<p class="p4">
<span class="s2">Dana 18. jula 2009. godine, oko 14,30 časova u naselju Veliki Pijesak, Opština Bar, na parking prostoru iza ugostiteljskog objekta „...“, teško tjelesno povrijedio oštećenog N. B. iz V. (BIH), na način što je fizički nasrnuo na istog i jedanput ga udario pesnicom u predjelu lijevog obrvnog luka i u predjelu lijevog uha i jedanput u predjelu desnog jagodičnog predjela, kojom prilikom mu je nanio : ranu prskotinu u predjelu lijevog obrvnog luka, otok desnog jagodičnog predjela i rascjep bubne opne lijevog uha, od kojih rascjep bubne opne lijevog uha predstavlja tešku tjelesnu povredu. </span>
</p>
<p class="p11"></p>
<p class="p4">
<span>- čime je učinio krivično djelo - </span><span class="s1">teška tjelesna povreda iz čl. 151. st.1. Krivičnog zakonika.</span>
</p>
<p class="p5"></p>
<p class="p5">
<span>         pa ga sud primjenom citiranih propisa i čl. 4, 32, 36 i 42 Krivičnog zakonika i čl. 359, 360 i 364  ZKP-a</span>
</p>
<p class="p5"></p>
<p class="p5"></p>
<p class="p9">
<span class="s1">OSUĐUJE</span>
</p>
<p class="p9"></p>
<p class="p4">
<span>Na kaznu zatvora u trajanju od 6 (šest) mjeseci u koju kaznu se optuženom uračunava vrijeme provedeno u pritvoru od 07.10.2010. godine do 21.10.2010. godine.</span>
</p>
<p class="p4"></p>
<p class="p4">
<span>Oštećeni N. B. se radi ostvarivanja imovinsko pravnog zahtjeva upućuje na parnicu. </span>
</p>
<p class="p4"></p>
<p class="p12">
<span>	Optuženi je dužan da plati troškove krivičnog postupka u iznosu od 320</span><span class="s1"> </span><span>€, u roku od 15 dana od dana pravosnažnosti, pod prijetnjom izvršenja.</span>
</p>
<p class="p13"></p>
<p class="p14">
<span class="s1">       O b r a z l o ž e n j e</span>
</p>
<p class="p5"></p>
<p class="p4">
<span>  Optužnicom Osnovnog državnog tužioca u Baru Kt. br. 430/09 od 13.11.2009. godine stavljeno je na teret optuženom izvršenje krivičnog djela bliže opisanog u dispozitivu.</span>
</p>
<p class="p4"></p>
<p class="p5">
<span>          Optuženi je u svojoj odbrani izjavio da</span><span class="s2"> je u objektu »...« čiji je on vlasnik radio N. B. kao konobar. Jedini kontakt između njega i N. B. je bio na terasi objekta gdje je on htio da ga zaustavi, jer je on htio da napusti posao. On je neposredno prije tog događaja napravio veliku grešku koja se učestalo ponavljala. Naime, u sklopu objekta postoji kuhinja i šank. Na kuhinjskom šalteru konobar izdaje numerisani blok u kome je naznačena jasno narudžba onoga što se naručuje. Tom prilikom on je mijenjao pica majstora i naknadno je ustanovio da je oštećeni izdao blok sa narudžbinom tri pileća bijela mesa u porciji. Naknadno se konobar vratio i rekao da on nije naručio pileće belo meso, već pileću čorbu, oni su izvršili uvid u blok i vidno je stojalo da su naručena tri pileća bijela mesa i to nije bilo prvi put, već se dešavalo u više navrata. On je rekao šankeru da ta pileća bijela mesa upiše na račun oštećenog N. B. i da se izdaju pileće čorbe, koje je on tražio. On se nije vraćao do stola da pita gosta da li i dalje želi pileću čorbu nego je samovoljno saopštio da sada neće pileću čorbu. On je šankeru ponovo rekao da upiše 5 % da se odbija od B.ove plate, zbog takvog ponašanja jer je on radi sticanja koristi upisao kuhinjski blok, a nije upisao paragon blok, po kome on obračunava njegov pazar. Uvidom u te blokove on je utvrdio da je on sa takvim svojim postupanja njega oštetio za 186 € i to za 18 dana. Kada je on rekao da mu se odbija 5 % od plate, on je skinuo torbicu i počeo da psuje upućujući mu riječi »ko te jebe, ko jebe tvoj lokal, njega to ne interesuje« i uputio se preko terase. On je pošao za njim do ivice terase, uhvatio ga u predjelu podlaktice lijeve ruke i rekao mu »B.e vrati se, završi posao kako treba«. On se istrgao i otišao prema parkingu i više nikakvih kontakta između njih. Poslije pola sata ili sat vremena u lokal je došao policajac, tražio njegove podatke, a kada ga je pitao o čemu se radi on je rekao da ga je N. prijavio zbog fizičkog maltretiranja. Policajac je pozvao N. koji je došao i bio vidno krvav u predjelu oka. On je policajcu dao na uvid svesku, ali je on odgovorio da ga to ne interesuje. On ej tražio on N. da skine reklamnu majicu. N. ga je nakon toga zvao da mu plati troškove operacije, što on inje prihvatio jer ga nije ni povrijedio. Na glavnom pretresu je dodao da je fizički kontakt sa oštećenim bio taj što ga je uhvatio za podlakticu ruke, slabog intenziteta, moglo bi se reći da se radilo o prijateljskom stisku i nakon toga on se istrgao i otišao prema parking prostoru. On je od strane Područnog organa za prekršaje kažnjen 550 € na ime predmetnog događaja s obzirom da je i u tom postupku negirao da je izvršio prekršaj, spreman je da umjesto novčane kazne odem u zatvor 15 dana. On se na tu odluku nije žalio jer zbog toka događaja je shvatio da nema svrhe da se žalim.</span>
</p>
<p class="p5"></p>
<p class="p5">
<span class="s2">	</span><span>U dokaznom postupku pročitan je iskaz svjedoka oštećenog N. B. iz prethodnog postupka, saslušan je svjedok R. B., </span><span class="s2">pročitani su : izvještaj ljekara specijaliste Ambulante za bolesti uva nosa i grla »Anatylus« br.542 od 28.07.2009. godine, na ime N. B., izvještaj ljekara službe hitne pomoći Doma zdravlja Bar br. protokola 8554 od 18.07.2009. godine, rješenje područnog organa za Prekršaje u Baru broj 102/09-3 od 20.07.2009. godine, nalaz i mišljenje vještaka medicinske struke Š.M. od 8.09.2009. godine, koji je saslušan na glavnom pretresu, izvod iz kaznene evidencije na ime optuženog PJ Bar br. 24-03/3-245/09-6840/2 od 28.08.2009. godine, izvršen je uvid u spise predmeta Područnog organa za prekršaje u Baru br. 102/09-III okrivljenog Č. S. </span>
</p>
<p class="p5"></p>
<p class="p4">
<span class="s2">Svjedok oštećeni </span><span class="s3">N. B.</span><span class="s2"> je izjavio da je u Crnu Goru, u Bar, došao 17.05.2009. godine iz V., BiH. Došao je u naselje Dobra Voda gdje njegov djed B. N. ima kuću, a uredno je prijavio boravište dana 18.05.2009. godine u prostorijama policije u Baru. Odatle je otišao u turističku agenciju i dobio potvrdu o boravištu. U Bar je došao sa namjerom da bude tokom ljeta i da nađe posao za vrijeme trajanja turističke sezone. Pošto je se raspitivao za posao za teritoriji Velikog pijeska negde oko 25.05.2009. godine upoznao je Č. S. koji mu je rekao da su mu potrebni radnici za njegov lokal, koji namjerava da otvori za vrijeme</span>
</p>
<p class="p5">
<span class="s2">turističke sezone. Tada mu je obećao da će raditi u njegovom restoranu kao konobar. Kod S. Č.a je počeo da radi 29.5.2009. godine s tim što je tada obavljao poslove oko pripreme objekta za rad, radeći na poslovima farbanja, sitnim zanatskim bravarskim popravkama i ostalom uređenju objekta. S. Č. je otvorio restoran 02. ili 03.07.2009. godine i od tada je počeo da radi kao konobar, s tim što se sa njim unaprijed dogovorio oko iznosa za mjesečni rad i isti mu je rekao da će startna plata iznositi oko 300 €, a od ostvarenog bonusa istu će mu uvećavati ili kaznama smanjivati, na šta je on i pristao. On je u njegovom restoranu koji se zove »...« uglavnom radio u drugoj smjeni, u vremenskom intervalu od 16,00 do 01,00 časova prije ponoći, s tim što se nekada radno vrijeme produžavalo do 04,00 časova. Nakon privih mjesec dana iako je imao prekovremenih ostvarenih sati i najbolje prihode primio je platu u iznosu od 300 €, s tim što je mu tada rekao da nije ispoštovao obećanje, jer je bio rekao da će plata biti veća, ukoliko bude zadovoljan poslom i ukoliko bude imao veći broj sati i najbolje prihode, kao što je i imao. U periodu od kada je počeo da radi on, a i ostale kolege konobari su ponekad imali nesporazuma i pravili su greške kada su u pitanju paragon blokovi, tako da se nekada dešavalo da su u minusu, a nekada u plusu, što se tiče kuhinje i dnevnih pazara. Dana 15.7.2009. godine S. ih je sve pozvao i rekao da sve greške koje su bile do navedenog datuma su oproštene njemu i ostalim kolegama, ali da ubuduće greške te vrste neće tolerisati već će ih sankcionisati odbijanjem određenog procenta od mjesečne zarade. Dana 18.07.2009. godine negdje oko 14,30 časova, on je greškom gostima, umjesto pilećih čorbi naručio u kuhinji i istim donio 3 porcije pilećeg mesa. Kada je vidio da je pogriješio, iste je porcije vratio u kuhinju i pokušao da ispravi grešku, da bi mu tada S. Č. koji je bio prisutan u kuhinji rekao da će zbog toga morati on da plati 3 porcije pilećeg mesa i da će ga kazniti sa 5% od plate. On se usprotivio njegovoj odluci rekavši mu da ako ih bude kažnjavao za takve sitnice njemu od plate na kraju mjeseca neće ostati ništa. Onda mu je rekao da je bolje, da više ne radi tako da je uzeo torbicu u kojoj je bio novac od pazara, istu mu predao i saopštio mu da daje otkaz i da više neće da radi za njega. Za vrijeme dok je radio kod S. u restoranu »...« ne zna da li je bio prijavljen kod nadležnim službi, misli da ih je on prijavio jer su mu dolazile inspekcije, tako da pretpostavlja da su svi bili prijavljeni. Nakon što je predao torbicu, otišao je iza restorana na parking prostor gdje se nalazi njegov auto, da bi za njim došao Č. S. i počeo galamiti na njega, govoreći mu da mora da se vrati na posao, »šta ti misliš da si neki mangup«, unoseći mu se u lice, na šta je on morao da se povuče do granice gdje se nalazio njegov auto odakle više nije mogao da se povlači. On je S. govorio da više neće da radi kod njega, da ga on ne može natjerati na silu da radi ono što on ne želi da bi on tada bez ikakvog povoda, zatvorenim šakama obje ruke počeo da ga udara po glavi, nakon čega se on zaštitio na način što je svoje ruke stavio preko glave. Č. mu je rekao da spusti ruke, izazivajući ga da i on njega fizički napadne. On je to ignorisao povlačeći se unutar auta, jer dok je on njega udarao on je stajao uz svoj auto, jer dalje od auta nije mogao da se povlači, a vrata njegovog auta bila su otvorena i on je u jednom momentu ušao u vozilo sjeo na mjesto vozača i uvlačio se unutar vozila, nije htio da se tuče, nakon čega je njega S. udario nogom u desnu butinu govoreći mu drskim, povišenim glasom, da izađe iz auta, vukući ga za noge. Sve vrijeme dok je on njega fizički napadao vikao je na njega, govorio da je on kukavica, da je pička, pozivao ga da izađe iz vozila, a on mu je uporno samo ponavljao da se smiri i da mu to nije potrebno. U jednom momentu S. se povukao od auta, što je on iskoristio izašao iz vozila i pobjegao. Otrčao je na ulicu gdje je primijetio svog rođaka R. D. iz mjesta M. u Vojvodini koji takođe ima kuću u Dobrim vodama u neposrednoj blizini njegovog djeda. D. je primijetio da je krvav i da je istrčao iz pravca parkinga koji se nalazi iznad restorana »...«. Sa njim se uputio do prvog objekta, da traži broj policije sa namjerom da prijavi pomenuti slučaj, tako da je poslije obilaska nekoliko objekta, od ludi koji su njemu nepoznati uspio da dozna broj policije, koju je lično pozvao sa njegovog telefona 068 565 993 nakon čega je poslije nekih 5-10 minuta došao uniformisani službenik policije kojem je on prijavio pomenuti događaj. Sa OPS na njegovu inicijativu su otišli do restorana »...«, a nakon toga isti ga je uputio da ode u prostorije Doma zdravlja u Baru, a nakon čega da se ponovo javi u policiju. U prostorijama Doma zdravlja u Baru izvršili su mu ušivanje arkade iznad desnog oka i već im se tada žalio na bolove u uhu, imao je strašne bolove u lijevom uhu. Pošto je imao zdravstvenih problema, a nakon Doma zdravlja u Baru jer ga boljelo uho on je 28.7.2009. godine otišao u Privatnu zdravstvenu ambulantu za bolesti uha, grla i nosa »Antyllus« u Baru gdje je tada ljekar specijalista u izvještaju br. 542 od 28.7.2009. godine konstatovao da mu je pukla bubna opna lijevog uha. On posjeduje original izvještaja navedene privatne ambulante br. 542 od 28.7.2009. godine, a na zahtjev suda može ga dostaviti kao dokaz. Pošto je ljekar utvrdio da mu je pukla bubna opna lijevog uha, rekao mu je da je potrebna operacija, on je takav izvještaj dostavio službenicima policije. Kada je doznao da operacija košta oko 2000 € nazvao je Č. S. tražeći da mu da novac za operaciju, a da slučaj ne prijavljuje ponovo policiji jer je on do tada bio samo prekršajno kažnjen, a za krivično djelo teške tjelesne povrede se nije vodio postupak, jer radnicima policije nije ni bilo poznato da mu je pukla bubna opna kao posljedica njegovog fizičkog napada i da mora na operaciju, te da je to kvalifikovano kao teška tjelesna povreda. Č. S. odbio je da mu plati operaciju nego i dalje je nastavio da mu prijeti rekavši da će ga on je operisati i da je dobro prošao. On je pretrpio fizičke bolove, ima ožiljak iznad desnog oka, a je je snosio troškove liječenja. Kada je njega Č. udarao bilo je to na parking prostoru iza njegovog restorana i on ne zna da li je to neko vidio, on nije nikoga vidio tu, ali vidio ga je rođak D. R. kada je istrčao sa tog parking prostora, svi prolaznici na ulici, policajac kojem je prijavio izvršenje krivičnog djela vidio je da je on sav krvav po licu, a kada ga je tako krvavog taj policajac odveo nazad u njegov restoran i vidjeli su ga svi radnici i gosti restorana. Tom prilikom Č. je govorio da je on kriv što je on njega napao, pokazivao je policajcu paragon blokove i greške koje je on navodno pravio dok je kod njega radio. On je zainteresovan za krivično gonjenje Č. S., a zainteresovan je i za naknadu štete</span>
</p>
<p class="p5"></p>
<p class="p4">
<span class="s2">Sud je na osnovu čl. 345. st.1. tačka 1. ZKP-a pročitao iskaz oštećenog N. B.u iz prethodnog postupka. Sud je oštećenom uputio poziv za glavni pretres zakazan za 24.02.2010. godine, ali je od strane dostavne službe pošte u V. obaviješten da je oštećeni odselio. S obzirom da je oštećeni strani državljanin i da mu sud nije mogao uručiti poziv za glavni pretres i da se oštećeni nije mogao pronaći sud je pročitao iskaz iz prethodnog postupka. </span>
</p>
<p class="p5"></p>
<p class="p4">
<span class="s2">Svjedok </span><span class="s3">R. B.</span><span class="s2"> je izjavio da se u vrijeme koje je navedeno kao vrijeme izvršenja krivičnog djela nalazio u naselju Veliki Pijesak jer je cijelo ljeto obavljao posao pozornika. Nalazio se kod Hotela „Kalamper 2“, na plaži kada je od strane dežurne službe obaviješten da je kod  ugostiteljskog objekta „...“ došlo do svađe i tuče, nakon čega se uputio u tom pravcu. Dolaskom u blizini ovog lokala on je zatekao jednog momka koji je bio malo krvav u predjelu  oko jedne obrve, bliže sljepoočnici, ne sjeća se o kom dijelu glave se radilo, tačnije da li se radilo o lijevoj ili desnoj strani. Sa njim je tada obavio jedan razgovor i on mu je saopštio da je imao svađu sa svojim gazdom Č., da ga je gazda udario, ne navodeći detalje o tome koliko je bilo udaraca, u koji dio tijela je primao udarce, ali sjeća se da mu je rekao da on ne zna razlog za takvo ponašanje. On je po dobijanju ovih informacija stupio u kontakt sa svojim pretpostavljenim na ovom regionu Ć. M. i N. S. koji su mu tada saopštili da to lice  čijih se podataka ne sjeća uputi radi ukazivanja ljekarske pomoći, a da mu kaže da nakon toga ode u prostorije policije u Baru. Po njihovom uputstvu on je to lice uputio, a nakon toga je otišao do Ugostiteljskog objekta „...“ gdje je zatekao N. S. i sa njim obavio informativni razgovor. Na sve te okolnosti on nije sačinio službenu zabilješku već je telefonskim putem obavještavao kolege Ć. i N. s obzirom da mu oni nisu tražili službenu zabilješku. Po njihovom uputstvu on je nakon obavljenog informativnog razgovora Č. uputio u prostorije policije u Baru.</span>
</p>
<p class="p5"></p>
<p class="p4">
<span class="s2">Iz izvještaja ljekara specijaliste Ambulante za bolesti uva nosa i grla »Anatylus« br. 542 od 28.07.2009. godine, na ime N. B. utvrđeno je da je kod oštećenog konstatovana povreda uva udarcem šakom 18.07.2009. godine. osjetio je jaku bol, slabije je čuo, imao zujanje u uvu. Prva pomoć je ukazana u Domu zdravlja u Baru. Dalje je u izvještaju opisano stanje oba uva i dijagnoza.  </span>
</p>
<p class="p4"></p>
<p class="p4">
<span class="s2">Iz izvještaja ljekara službe hitne pomoći Doma zdravlja Bar br. protokola 8554 od 18.07.2009. godine utvrđeno je da je oštećeni primljen radi ukazivanja pomoći zbog dva udarca pesnicom u predjelu desnog oka i lijevog uva. </span>
</p>
<p class="p4"></p>
<p class="p5">
<span class="s2">	Iz rješenja područnog organa za Prekršaje u Baru broj 102/09-3 od 20.07.2009. godine i spisa predmeta Područnog organa za prekršaje u Baru br. 102/09-III utvrđeno je da je citiranim rješenjem o kažnjavanju od 20.07.2009.g. koje je postalo pravosnažno 4.08.2009. godine, a izvršno dana 20.08.2009. godine, obustavljen prekršajni postupak protiv Č. S. da je fizički napao i nogom u predjelu desne butine udario N. B., a oglašen je krivim da ga je fizički napao i jedanput stisnutom šakom u predjelu glave, tačnije desne obrve i oka i jedanput stisnutom šakom udario u predjelu lijevog uha N. B., i kažnjen novčanom kaznom u iznosu od 550 €. Nema dokaza da je optuženi platio kaznu. </span>
</p>
<p class="p11"></p>
<p class="p8">
<span class="s2">Iz nalaza i mišljenja vještaka medicinske struke Š.M. od 8.09.2009. godine, koji je saslušan na glavnom pretresu, utvrđeno je da je </span><span>oštećeni N. B. zadobio slijedeće povrede: rascjep bubne opne lijevog uha, ranu prskotinu u predjelu lijevog obrvnog luka, Otok desnog jagodičnog predjela. Navedene povrede posljedica su najmanje dvostrukog dejstva (dva udarca) tupog, teškog i jako zamahnutog mehaničkog oruđa (moguće i pesnica) na odgovarajuće predjele tijela - glave. Navedena rana i otok predstavljaju i pojedinačno i u svom zbiru, laku tjelesnu povredu, a rascjep bubne opne predstavlja tešku tjelesnu povredu. Uslijed rascjepa bubne opne teško je narušeno zdravlje N. B.. Oštećen je sluh, a uslijed rascjepa nastaje direktna komunikacija lobanjske duplje odnosno moždanog tkiva sa spoljašnjom sredinom, što je prijetnja zarazi i mogućim fatalnim posljedicama. Pucanjem bubne opne direktno je ugrožen centar za održavanje ravnoteže. Vještak je na glavnom pretresu dodao da rascjep bubne opne predstavlja tešku tjelesnu </span><span class="s2">povredu i to običnu. Usled sudsko medicinskih karakteristika povreda, odnosno njihove vrste i tačne lokalizacije, vještak je u nalazu i mišljenju naveo da su na glavu djelovala najmanje dva udarca, a moguće i više. </span>
</p>
<p class="p5"></p>
<p class="p7">
<span class="s2">Iz izvoda iz kaznene evidencije na ime optuženog PJ Bar br. 24-03/3-245/09-6840/2 od 28.08.2009. godine, izvršen je uvid u Č. S. utvrđeno je  da je optuženi </span><span>osuđivan presudama : Osnovnog suda u Baru K broj 349/97 od 10.12.1997. godine, zbog krivičnog djela nedozvoljena trgovina iz čl. 131 st.1 KZ RCG, novčanom kaznom u iznosu od 500 dinara, Osnovnog suda u Baru K broj 334/99 od 13.12.1999. godine, zbog krivičnog djela falsifikovanje isprave iz čl. 207 st.3 u vezi st.1 KZ RCG, kaznom zatvora od 6 mjeseci uslovno za 1 godinu, Okružnog suda u Beogradu K broj 255/00 od 26.09.2000. godine, zbog krivičnog djela neovlašćena proizvodnja i stavljanje u promet opojnih droga </span><span class="s2">iz čl. 245. st.1  KZ SRJ, kaznom zatvora od jedne godine, </span><span>Osnovnog suda u Kotoru K broj 113/00 od 16.02.2005. godine, zbog krivičnog djela neosnovano dobijanje i korišćenje kredita i druge pogodnosti iz čl. 256 st.1 KZ CG, kaznom zatvora od 4 mjeseca uslovno za 1 godinu.</span>
</p>
<p class="p8"></p>
<p class="p8">
<span>Ocjenom izvedenih dokaza utvrđeno je da je optuženi učinio krivično djelo na način predstavljen u dispozitivu. optuženi u svojoj odbrani ne priznaje da je učinio krivično djelo. Sud je odbranu optuženog cijenio kao neosnovanu i kao pokušaj izbjegavanja krivice. </span>
</p>
<p class="p8"></p>
<p class="p4">
<span>Optuženi je učinio krivično djelo na način što je oštećenom zadao udarac </span><span class="s2">pesnicom u predjelu lijevog obrvnog luka i u predjelu lijevog uha i udarac u predjelu desnog jagodičnog predjela, nanoseći mu sledeće povrede : ranu prskotinu u predjelu lijevog obrvnog luka, otok desnog jagodičnog predjela i rascjep bubne opne lijevog uha, od kojih rascjep bubne opne lijevog uha predstavlja tešku tjelesnu povredu. </span>
</p>
<p class="p4"></p>
<p class="p4">
<span class="s2">Činjenično stanje predstavljeno u dispozitivu utvrđeno je iz iskaza svjedoka oštećenog N. B., svjedoka R. B.a i medicinske dokumentacije na ime oštećenog koja je bila predmet vještačenje od starne vještaka medicinske struke Š. M. koji je nalaz i mišljenje pojasnio na glavnom pretresu. </span>
</p>
<p class="p4"></p>
<p class="p4">
<span class="s2">Svjedok oštećeni N. B. je po ocjeni suda jasno, objektivno i detaljno opisao predmetni događaj. On je od strane oštećenog fizički napadnut, jer je želio da napusti posao, kada je otišao na parking prostor iza restorana „...“ vlasništvo optuženog, optuženi je otišao za njim i zadao mu je zatvorenim šakama obje ruke udarce po glavi. Oštećenom je pomoć ukazana u prostorijama službe hitne pomoći Doma zdravlja Bar, a dana 28.07.2010. godine oštećeni se obratio i Ambulanti za bolesti uva nosa i grla »Anatylus« u Baru kojom prilikom mu je dijagnostikovana povreda u predjelu lijevog uva. Odmah nakon povrjeđivanja oštećeni je pozvao policiju, a nakon dolaska policajca – svjedoka R. B.a oštećeni je prijavio da je fizički napad na njega izvršio optuženi, što je utvrđeno iz iskaza svjedoka R.a, čiji iskaz je sud cijenio kao objektivan i istinit. </span>
</p>
<p class="p4"></p>
<p class="p15">
<span class="s2">Oštećeni je pored dvije lake zadobio i tešku tjelesnu povredu – rascjep bubne opne lijevog uha. Vrsta i težina tjelesnih povreda utvrđena je iz nalaza i mišljenja vještaka medicinske struke i pojašnjenja na glavnom pretresu. Rascjep bubne opne lijevog uha predstavlja običnu tešku tjelesnu povredu iz čl. 151 st.1 Krivičnog zakonika. Optuženom je optužnicom stavljeno na teret da je učinio krivično djelo teška tjelesna povreda iz čl. 151 st.2 u vezi st.1 Krivičnog zakonika, što predstavlja kvalifikovani oblik koji podrazumijeva da je se oštećeno lice </span><span>teško tjelesno povrijedi ili mu zdravlje naruši tako teško da je usljed toga doveden u opasnost život povrijeđenog ili je uništen ili trajno i u znatnoj mjeri oštećen ili oslabljen neki važan dio njegovog tijela ili važan organ ili je prouzrokovana trajna nesposobnost za rad povrijeđenog ili trajno i teško narušenje njegovog zdravlja ili unakaženost, što predstavlja tzv osobito tešku tjelesnu povredu. Vještak Š. M. je na glavnom pretresu izjavio da je oštećeni zadobio običnu tešku tjelesnu povredu, a ne osobito tešku tjelesnu povredu, što je sud prihvatio iz kojih razloga je vještaka i pozvao na glavni pretres. Kako je sud krivično djelo pravno kvalifikovao kao krivično djelo teška </span><span class="s2">tjelesna povreda iz čl. 151 st.1 Krivičnog zakonika, iz dispozitiva optužnice je izostavio dio u kome je navedeno : ... „ i na taj način narušio zdravlje teško i trajno i u znatnoj mjeri oštetio bubnu opnu, tako da je pucanjem iste kod oštećenog oštećen sluh i direktno ugrožen centar za održavanje ravnoteže“... , iz dva razloga. Prije svega, navođenjem citiranih djelova dispozitiv presude bi se opterećivao detaljima koji predstavljaju obrazloženje povrede od starne vještaka medicinske struke, što po ocjeni suda ne treba da bude dio dispozitiva. Osim toga, vještak je u citiranom dijelu naveo da usljed rascjepa bubne opne „teško narušeno zdravlje N.a B.“, a u optužnici je pored toga navedeno da je optuženi oštećenom „trajno i u znatnoj mjeri oštetio bubnu opnu“, što ni jednim izvedenim dokazom nije utvrđeno, a ni vještak medicinske struke to ne navodi u nalazu i mišljenju. Sud je osim što je izostavio navedeni dio iz dispozitiva naveo da teška tjelesna povreda predstavlja rascjep bubne opne lijevog uha. </span><span>Ocijenjeno je da precizirani dispozitiv presude preciznije predstavlja utvrđeno činjenično stanje, da se navedenim preciziranjem ostaje u okviru istog životnog događaja i da se ne narušava identitet optužnice i presude.</span>
</p>
<p class="p8"></p>
<p class="p8">
<span>Oštećeni nije doprinio nastanku predmetnog događaja. Njegova želja da napusti posao ne može biti opravdanje optuženom za upotrebu fizičke sile prema oštećenom.    </span>
</p>
<p class="p4"></p>
<p class="p5">
<span class="s2">	</span><span>Optuženi je krivično djelo učinio sa direktnim umišljajem. Postupajući na način predstavljen u dispozitivu optuženi je </span><span class="s2">bio je svjestan da može teško tjelesno povrijediti oštećenog, što je i htio.  </span>
</p>
<p class="p4"></p>
<p class="p16">
<span>Sud je optuženog osudio na kaznu zatvora u trajanju od 6 mjeseci. Za predmetno krivično djelo propisana je kazna zatvora u trajanju od 6 mjeseci do 5 godina. Na strani optuženog nije bilo olakšava​jućih okolnosti. Od otežavajućih okolnosti sud je cijenio raniji život jer je optuženi osuđivan. Izrečena kazna po ocjeni suda odgovara težini izvršenog krivičnog djela i krivici optuženog i predstavlja mjeru koja je neophodna da bi se postigla svrha kažnjavanja.</span>
</p>
<p class="p4"></p>
<p class="p17">
<span class="s2">Oštećeni N. B. je radi ostvarivanja imovinsko pravnog zahtjeva upućen na parnicu na osnovu čl. 212 st. 2 ZKP jer je postavio imovinsko pravni zahtjev koji nije precizirao, pa sud o istom nije mogao odlučiti ni djelimično ni u cjelini.</span>
</p>
<p class="p4"></p>
<p class="p18">
<span>        Na osnovu čl. 51 Krivičnog zakonika u kaznu zatvora optuženom je uračunato vrijeme provedeno u pritvoru </span><span class="s2">od </span><span>07.10.2010. godine do 21.10.2010. godine. Novčana kazna izrečena u postupku Područnog organa za prekršaje u Baru </span><span class="s2">broj 102/09-3 od 20.07.2009. godine</span><span> </span><span class="s2">broj 102/09-3 od 20.07.2009. godine u iznosu od 550 € optuženom nije uračunata u kaznu zatvora, </span><span>jer je optuženi u svojoj odbrani izjavio da je </span><span class="s2">spreman da umjesto novčane kazne ode u zatvor, a iz spisa predmeta Područnog organa za prekršaje proizilazi da novčana kazna nije plaćena. Prema </span><span>čl. 51 st.3 Krivičnog zakonika novčana kazna koju je osuđeni </span><a name="SADRZAJ_303"><span>platio za prekršaj ili privredni prestup, uračunava se u kaznu izrečenu za krivično djelo čija obilježja obuhvataju i obilježja prekršaja, privrednog prestupa, odnosno povrede vojne discipline. Dakle, uslov za uračunavanje jeste da je novčana kazna plaćena, a optuženi novčanu kaznu nije platio. </span></a>
</p>
<p class="p4"></p>
<p class="p4">
<span>Odluka o troškovima krivičnog postupka zasniva se na odredbi čl. 202 st.1 ZKP. Optuženi je dužan da plati troškove branioca po službenoj dužnosti Mila Bulatovića u iznosu od  100 €, troškove izrade nalaza i mišljenja vještaka medicinske struke Š. M. u iznosu od 101,75 €, troškove angažovanja vještaka na glavnom pretresu u iznosu od 165 € i troškove za rad suda koji su određeni prema trajanju, složenosti krivičnog postupka i imovinskim prilikama optuženog. </span>
</p>
<p class="p4"></p>
<p class="p19">
<span>Na osnovu izloženog odlučeno je kao u izreci presude</span>
</p>
<p class="p13"></p>
<p class="p13">
<span class="s1">OSNOVNI SUD U BARU</span>
</p>
<p class="p13">
<span class="s1">Dana 21.10.2010. godine</span>
</p>
<p class="p5"></p>
<p class="p5"></p>
<p class="p11">
<span class="s1"> ZAPISNIČAR,				      PREDSJEDNIK VIJEĆA-SUDIJA</span>
</p>
<p class="p11"></p>
<p class="p5">
<span class="s1">M. M.				                          G. Š. </span>
</p>
<p class="p5"></p>
<p class="p20"></p>
<p class="p20"></p>
<p class="p20"></p>
<p class="p20">
<span class="s1">PRAVNA POUKA</span><span>:Protiv ove presude može se </span>
</p>
<p class="p20">
<span>izjaviti žalba Višem sudu u Podgorici u roku od</span>
</p>
<p class="p20">
<span>15 (petnaest) dana od dana prijema pismenog otpravka.</span>
</p>
<p class="p20">
<span>Žalba se predaje ovom sudu u dva primjerka.</span>
</p>
<p class="p11"></p>
<p class="p21"></p>
<p class="p11">
<span class="s1">DNA</span><span>  - ODT</span>
</p>
<p class="p11">
<span>           - optuženom </span>
</p>
<p class="p11">
<span>           -  braniocu M. B. </span>
</p>
<p class="p22">
<span>-  oštećenom N. B.u nakon pravosnažnosti, preko oglasne table</span>
</p>
<p class="p11">
<span>            - u spise   </span>
</p>
<p class="p23"></p>
<p class="p23"></p>
<p class="p24"></p>


</body>
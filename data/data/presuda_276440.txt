<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p>
<span></span>
</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:right">
<span class="span1">K. br. 629/17</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">Osnovni sud u Podgorici, sudija pojedinac Rade Ćetković, uz učešće zapisničarke Edine Kraje, u krivičnom postupku protiv okrivljenog A. E., zbog krivičnog djela neosnovano dobijanje i korišćenje kredita i drugih pogodnosti iz čl. 245 st. 1 Krivičnog zakonika Crne Gore, nakon održanog javnog glavnog pretresa od 15.12.2017. godine, u prisustvu zastupnice optužbe Danijele Ivanović - savjetnice u Osnovnom državnom tužilaštvu Podgorica i okrivljenog, dana 18.12.2017. godine izrekao je i objavio, </span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>&nbsp;</p>
<p>
<span class="span1">Okrivljeni: A. E., JMB ..., od oca S. i majke A., rođene H., rođen ... godine u B., sa prebivalištem u P.., državljanin Crne Gore, razumije crnogorski jezik, koji je i njegov jezik, sportista, neoženjen, bez djece, pismen, završio srednju školu, srednjeg imovnog stanja, ranije neosuđivan, protiv kojeg se ne vodi postupak za drugo krivično djelo.</span>
</p>
<p>
<span class="span1">&nbsp;</span>
</p>
<p style="text-align:center;">
<span class="span1">Kriv je</span>
</p>
<p>
<span class="span1">&nbsp;</span>
</p>
<p>
<span class="span1">Što je:</span>
</p>
<p>
<span class="span1">Dana 10.08.2016. godine, u poslovnici L. banke, u ul. ., u Podgorici, svjestan svog djela čije je izvršenje htio i znajući da je isto zabranjeno, lažnim prikazivanjem činjenica dobio za sebe kredit, iako za to nije ispunjavao propisane uslove, na način što je lažne isprave - potvrdu o zaposlenju navodno izdatu od z. za H. M. P.. Crne Gore pod brojem 857 od 10.08.2016. godine i rješenje o administrativnoj zabrani za dužnika - žiranta navodno izdato od Z. za H. M. P. Crne Gore pod brojem 857 od 10.08.2016. godine, u kojima su bili unijeti neistiniti podaci da je zaposlen u Z. za H. M.p. Crne Gore, počev od 21.02.2013. godine i da ostvaruje neto mjesečnu platu u iznosu od 640,00 eura, upotrijebio kao prave, tako što ih je priložio uz zahtjev za dobijanje kredita kod AD "L. banka" - P., pa je tako doveo u zabludu bankarskog službenika da ispunjava uslove za dobijanje kredita </span><span class="span1">propisane Uslovima odobravanja standardnog gotovinskog kredita određenih stavom 1 Kataloga proizvoda za stanovništvo označene banke</span><span class="span1"> i time ga naveo da sa njim zaključi ugovor o gotovinskom kreditu broj ... po osnovu čega mu je isplaćen novac u iznosu od 8.000,00 eura,</span>
</p>
<p>&nbsp;</p>
<p>
<span class="span1">- čime je izvršio krivično djelo neosnovano dobijanje i korišćenje kredita i druge pogodnosti iz čl. 245 st. 1 Krivičnog </span><span class="span1">zakonika Crne Gore.</span><span class="span1"> </span>
</p>
<p>
<span class="span1">&nbsp;</span>
</p>
<p>
<span class="span1">Pa mu sud za navedeno krivično djelo primjenom  čl. 4 st. 2, čl. 42 st. 1, čl. 52 st. 2, čl. 53 i čl. 54 Krivičnog zakonika Crne Gore i čl. 226, čl. 229 i čl. 374 Zakonika o krivičnom postupku, izriče </span>
</p>
<p>&nbsp;</p>
<p style="text-align:center;">
<span class="span1">USLOVNU OSUDU</span>
</p>
<p>&nbsp;</p>
<p>
<span class="span1">Kojom mu utvrđuje kaznu zatvora u trajanju od 6 (šest) mjeseci i istovremeno određuje da se ona neće izvršiti, ako okrivljeni u roku od 2 (dvije) godine po pravosnažnosti presude ne učini novo krivično djelo.            </span>
</p>
<p>&nbsp;</p>
<p>
<span class="span1">Obavezuje se okrivljeni da plati na ime troškova krivičnog postupka iznos od 50,00 €, u roku od 15 dana po pravosnažnosti presude, pod prijetnjom izvršenja.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>&nbsp;</p>
<p>
<span class="span1">Optužnim predlogom Osnovnog državnog tužilaštva Podgorica Kt. br. 1425/16 od 25.09.2017. godine je okrivljenom A. E. stavljeno na teret da je izvršio krivično djelo neosnovano dobijanje i korišćenje kredita i drugih pogodnosti iz čl. 245 st. 1 Krivičnog zakonika Crne Gore. </span><span class="span1">Zastupnica optužbe je na glavnom pretresu izmjenila činjenični opis optužnog akta na način kako je to predstavljeno u izreci presude. U završnoj riječi je ostala pri izmijenjenom optužnom predlogu i predložila sudu da okrivljenog oglasi krivim i osudi po zakonu.</span>
</p>
<p>
<span class="span1">Okrivljeni A. E. je u odbrani datoj u prethodnom postupku i na glavnom pretresu u bitnom saglasno naveo</span><span class="span1"> da ga je u avgustu 2016. godine zamolio drug D. A. da mu bude žirant kod „...“ banke, pa je pitao D... kako može da mu žirira kada nigdje ne radi, na šta mu je D. odgovorio da ne brine i da će sve to završiti njegova poznanica koja radi u „.“ banci. Nedelju dana nakon tog razgovora ga je pozvao D. A. i rekao da pođe da ispuni formular u toj banci, na T. V., kao i da se javi ženskoj osobi koja radi na odobravanju kredita, pri čemu mu nije rekao kako se ta osoba zove, već da se predstavi kada dođe, te da će ta ženska osoba znati o kome se radi. Pošao je istog dana i sa sobom ponio jedino ličnu kartu, a kada je došao u banku javio se službenici koja radi na odobravanju kredita i ista mu je dala Ugovor o kreditu, koji je glasio na njegovo ime i na iznos od 8.000,00 eura. Potpisao je predmetni ugovor u 2 primjerka, ali nije uzeo primjerak za sebe, nakon čega je pošao iz banke. Istog dana pozvao ga je D. i rekao mu da je zvala radnica iz banke koja mu je saopštila da mu je kredit odobren, pa je tog dana otišao do filijale banke i preuzeo novac od kredita u iznosu od 8.000,00 eura. Prilikom podizanja novca ništa nije potpisivao, a po preuzimanju je cijeli iznos predao D. A.. Nakon dva mjeseca, u oktobru 2016. godine, pozvao ga je D. A. i donio mu 7.700,00 eura, koje je odnio u filijalu „...“ banke gdje su mu rekli da je kredit zatvoren. Osim Ugovora o kreditu, potpisao je još dva, tri papira, čiju sadržinu ne zna, jer iste nije čitao. Znao je da se u banci potpisuje kao nosilac kredita, a ne kao žirant, ali je pristao da podigne taj kredit, jer mu je D. rekao da će sve biti isplaćeno u roku i da nema o čemu da se brine. Par dana nakon što je podigao kredit, D. ga je častio 50,00 eura. Nikada nije bio zaposlen u Z. za h. M. P., niti bilo ko od njegove porodice tamo radi. Mjesec dana nakon što je podigao kredit, bio je sa D. na turniru u S., kada mu je D. rekao da je kredit podignut na osnovu potvrde da je on zaposlen u Z. za H. M. P. i da ima platu oko 600,00 eura. Na glavnom pretresu</span><span class="span1"> je dodao da je svjestan svoje greške i da je potpisao dokumenta u kojima su bili sadržani neistiniti podaci, ali nije falsifikovao pečate na toj dokumentaciji. Saopštio je D. da nije zaposlen i da ne ispunjava uslove da bude žirant, niti nosilac kredita, a i službenica banke je znala da je nezaposlen u momentu kada je potpisivao dokumentaciju. Nakon što je potpisao veliki broj papira koji mu je dala ta službenica, ista ga je uputila na šalter banke da otvori račun i nakon toga je otišao kući. Nije vršio bilo kakve uplate rata po tom kreditu, već je sve to vršio D. i kada su ga zvali iz policije, D. mu je dao preostali iznos koji je ponio na šalter banke i zatvorio taj kredit. Nikad nije upisivao fakultet niti je bio student i to je D. vrlo dobro znao. Potvrdio je da se njegov potpis nalazi na predmetnom ugovoru o kreditu, </span><span class="span1">rješenju o administrativnoj zabrani i potvrdi o zaposlenju. U završnoj riječi je naveo da za ovo djelo ne osjeća krivicu.</span>
</p>
<p>
<span class="span1">Sud je u dokaznom postupku saslušao ovlašćenu predstavnicu Z. za H. M. P. - svjedoka M. R., svjedoka T. G. i</span><span class="span1"> svjedoka D. A., na saglasan predlog stranaka pročitao iskaz ovlašćenog predstavnika "..." banke - svjedoka N. K. koji je dat na zapisniku o saslušanju svjedoka Osnovnog državnog tužilaštva Podgorica Kt. br. 1425/16 od 26.04.2017. godine,</span><span class="span1"> pročitao</span><span class="span1"> </span><span class="span1">Ugovor o gotovinskom kreditu broj 00-400-0101789.8 od 10.08.2016. godine,</span><span class="span1"> </span><span class="span1">rješenje o administrativnoj zabrani za dužnika/žiranta broj 857 od 10.08.2016. godine,</span><span class="span1"> </span><span class="span1">potvrdu o zaposlenju J.. .... CG broj 857 od 10.08.2016. godine, </span><span class="span1">Katalog kredita za stanovništvo Lovćen banke od 16.05.2016. godine i </span><span class="span1">izvod iz registra kaznenih evidencija Ministarstva pravde KE 1480/2017 od 09.10.2017. godine.</span>
</p>
<p>
<span class="span1">Ovlašćeni predstavnik “Lovćen” banke AD Podgorica, svjedok N.K., je u iskazu datom u prethodnom postupku, koji je na saglasan predlog stranaka pročitan na glavnom pretresu, u bitnom naveo da je predmetni kredit, koji je zaključen između “...” banke i okrivljenog A. E., u poslovnici u ul. ..., bio predmet interne revizije zbog</span><span class="span1"> neredovne otplate kredita. Banka se zvanično obratila Z. za H. M. P. C. G., s obzirom da je prema dokumentaciji okrivljeni bio zaposlen u toj zdravstvenoj ustanovi, ali su od te ustanove dobili obavještenje da isti nije njihov radnik, niti je bilo kada bio. Tada su shvatili da su bili obmanuti prilikom zaključenja ugovora o kreditu, s obzirom da im je okrivljeni lažno predstavio činjenicu da je zaposlen u pomenutoj ustanovi, iako to nije bio, te da su potvrda o zaposlenju i rješenje o administrativnoj zabrani bili nevalidni. Nakon podnošenja krivične prijave, predmetni kredit im je isplaćen u cjelosti. Nije se pridružio krivičnom gonjenju protiv okrivljenog, niti je postavio imovinskopravni zahtjev.</span>
</p>
<p>
<span class="span1">Ovlašćena predstavnica Z. za H. m. p.- s. M. R. je u iskazu datom u prethodnom postupku i na glavnom pretresu u bitnom saglasno navela da je zaposlena kao šef računovodstva u Z. za H. m. p. C. G., kao i da je provjerom kroz evidenciju utvrdila da okrivljeni A. E. nije zaposlen u tom Z., niti je bilo kada bio zaposlen u istom. Upravo zbog navedenog, imenovanom licu nije mogla biti izdata potvrda o zaposlenju, niti rješenje o administrativnoj zabrani. Na glavnom pretresu je dodala da se njen potpis ne nalazi ni na predmetnom rješenju o administrativnoj zabrani, niti na potvrdi o zaposlenju, koja pored toga nema ni potpisa ovlašćenje osobe bez koga takva potvrda ne može biti izdata.</span>
</p>
<p>
<span class="span1">Svjedok T. G. je u iskazu datom u prethodnom postupku i na glavnom pretresu u bitnom saglasno navela je da je zaposlena u “.” banci, gdje je ranije radila posao kreditnog referenta u ekspozituri centrale u ulici ... Kao kreditni referent, uvjek je postupala shodno pravilima koje nalaže banka i predviđenim procedurama, odnosno svaki klijent je morao sam doći da se raspita u banku za uslove kredita i potrebnu dokumentaciju, dok je bila u obavezi da pita koji je razlog podizanja kredita, nakon čega je klijentu davala da ispuni zahtjev za kredit, saglasnost za provjeru zaduženja koju vrše u C. b., predavala mu potvrdu o zaposlenju i administrativnu zabranu, koju stranka treba da ovjeri u firmi gdje radi, tako da se podaci o firmi, zaposlenju i iznosu plate, unose u računovodstvu firme koja te podatke i ovjerava. Dakle, u potvrdama o zaposlenju i administrativnim zabranama, kao banka su dužni da unesu samo ime i prezime klijenta i iznos kredita za koji se aplicira, a ostale podatke unosi nadležna služba firme. Kada stranka donese popunjene potvrde i administrativne zabrane, dužna je da provjeri da li sadrže djelovodni broj, pečat i ostale potrebne podatke, pa ukoliko su podaci potpuni, stranka se upućuje na šalter radi otvaranja računa, kupovine mjenice i ispunjavanja zahtjeva za kredit. Nakon što izvrše provjeru zaduženja u C. b., a na osnovu prethodno navedenih dokumenata, kreditni referent odlazi kod direktora sektora za poslovanje sa stanovništvom, koji treba da dâ saglasnost. S obzirom na veliki broj ugovora o kreditu koji je zaključila sa građanima ne sjeća se konkretnog ugovora zaključenog sa okrivljenim A. E., niti se sjeća njegovog lika, ali je sigurna da je u tom predmetu, kao i u svim ostalim, ispoštovala predviđenu proceduru. Ne poznaje D. A.. Na glavnom pretresu</span><span class="span1"> je dodala da </span><span class="span1">nije moguće da neko bez bilo</span><span class="span1"> </span><span class="span1">kakve dokumetnacije dođe i traži kredit, odnosno neophodno je da klijent prethodno na šalteru otvori račun, zatim da uplati iznos od 3,50 eura takse za provjeru njegovog kreditnog zaduženja kod C. banke, da kupi mjenicu koja košta 2 eura, a neophodno je i da donese uredno popunjenu i ovjerenu administrativnu zabranu i potvrdu o zaposlenju koje su sastavni dio njegovog kreditnog fajla i predstavljaju nužan preduslov za dobijanje kredita, te da bez te dokumentacije, klijent ne ispunjava uslove za dobijanje kredita i kredit ne može dobiti. Nosilac kredita je morao lično da dođe i da dostavi svu potrebnu kreditnu dokumentaciju i nikada se nije desilo, niti je to bila praksa banke, da bilo ko umjesto nosioca kredita predaje kreditnu dokumentaciju, a da se nosilac kredita naknadno pojavi i samo potpiše istu.</span><span class="span1"> </span><span class="span1">Nije moguće da je okrivljeni prvo došao kod nje u kancelariju i potpisao svu kreditnu dokumentaciju, jer se u istoj između ostalog nalazi i ugovor o kreditu koji ne može formirati, a da prethodno klijent nema otvoren račun u banci, jer se svi podaci potrebni za ugovor o kreditu generišu u računarskom sistemu banke i vezani su za njegov račun. </span>
</p>
<p>
<span class="span1">Svjedok D. A. je u iskazu datom u prethodnom postupku u bitnom naveo da poznaje okrivljenog A. E. , s obzirom da su obojica fudbaleri. Na jednom od zajedničkih treninga, neko od fudbalera je pričao da se u "." banci na jednostavan način dobijaju krediti za studente, pa je pitao okrivljenog da ukoliko ima uslova, podigne kredit za njega, iz razloga što je bio već kreditno zadužen, pa nije bio u mogućnosti da bude nosilac kredita. U avgustu 2016. godine okrivljeni mu je rekao da su ga zvali iz banke i da postoji mogućnost da podigne kredit, na šta mu je rekao da ne brine, jer će sve rate na vrijeme otplaćivati. Ubrzo nakon toga, okrivljeni ga je pozvao i rekao da je podigao novac od kredita u iznosu od 8.000,00 eura i isti mu je predao. Uredno je okrivljenom davao rate u iznosu od oko 300,00 eura, iz četiri navrata, nakon čega je dobio angažman koji mu je donio veći prihod, pa je odlučio da u potpunosti zatvori taj kredit, zbog čega je pozvao okrivljenog i predao mu 7.000,00 eura, tj. ostatak neplaćenog kredita, kojim novcem je kredit u cjelosti isplaćen. Nije mnogo razgovarao sa okrivljenim o procedure za dobijanje kredita, osim što mu je isti rekao da je banka sve završila i da je sve u redu. Ne poznaje nikoga ko radi u “.” banci, a misli da je saopštio ime službenice okrivljenom, jer je njeno ime saznao od druga sa treninga. Nije čašćavao okrivljenog na ime podignutog kredita. Okrivljeni je bio student, ali nije znao kojeg fakulteta, igrao je fudbal i u vrijeme predmetnog događaja nije bio zaposlen. Poznaje se sa okrivljenim 5 - 6 godina, često zajedno putuju na turnire, gdje se i druže. Nije znao na osnovu kojih dokumenata je okrivljeni podigao kredit, pa samim tim istom nije mogao govoriti o postojanju potvrde o njegovom zaposlenju u bilo kojoj ustanovi. Na glavnom pretresu je različito naveo</span><span class="span1"> da je moguće da ga je zvala službenica iz banke, jer postoji mogućnost da su sa njegovog broja zvali i da su se interesovali za mogućnost dobijanja kredita, pa da je iz tog razloga i poziv od banke bio na njegov broj telefona. Otplaćivao je rate za taj kredit na način što je uplate vršio direktno na žiro račun. Nije se mogao sjetiti da je kod tužioca rekao da je okrivljenom dao u 4 navrata novac u iznosu od po 300 eura, kako bi okrivljeni uplaćivao rate za taj kredit. Ako to tako piše na zapisniku koji je potpisao, onda je to tako izjavio, ali ne zna zašto je to tako rekao, jer je sigurno sam uplaćivao taj novac. </span>
</p>
<p>
<span class="span1">Iz </span><span class="span1">ugovora o gotovinskom kreditu broj 00-400-0101789.8 od 10.08.2016. godine, proizilazi da je isti zaključen između okrivljenog A. E., kao korisnika kredita i “.” banke AD Podgorica, da je banka dala korisniku kredita</span><span class="span1"> nenamjenski kredit u iznosu od 8.000,00 eura, pod uslovima propisanim Ugovorom. U članu 4 tački 4.05. je propisano da je potpisom predmetnog ugovora korisnik kredita potvrdio da je primio Plan otplate kredita i instrukcije korišćenja i vraćanja kredita, kao i da je upoznat sa uslovima davanja, korišćenja i vraćanja kredita i da ih prihvata. U članu 9 tački 9.01. je između ostalog propisano da su se ugovarači sporazumjeli da korisnik kredita obezbijedi i preda banci administrativnu zabranu na platu/penziju koja glasi na njegovo ime, kao instrument obezbjeđenja vraćanja kredita. Ugovor je ovjeren pečatom banke i potpisan od strane </span><span class="span1">ovlašćenih službenika iste, kao i potpisom okrivljenog u rubrici koja je namijenjena za potpis korisnika kredita.</span>
</p>
<p>
<span class="span1">Iz rješenja o administrativnoj zabrani za dužnika - žiranta ovjerenog od strane Z. za H. m. p. C. G. broj 857 od 10.08.2016. godine, proizilazi da je ista izdata navedenog dana na zahtjev i uz saglasnost okrivljenog A. E., da je imenovani zaposlen od 21.02.2013. godine, </span><span class="span1">da ima mjesečnu platu u iznosu od 640,00 eura, na koju platu se stavlja administrativna zabrana u korist L. banke AD Podgorica, kao obezbjeđenje otplate kredita u iznosu od 8.000,00 eura. Rješenje je ovjereno pečatom </span><span class="span1">Z. za H. m. p. C. G.</span><span class="span1">, te potpisano od strane klijenta tj. okrivljenog i ovlašćene osobe u toj ustanovi. </span>
</p>
<p>
<span class="span1">Iz </span><span class="span1">potvrde o zaposlenju, ovjerene od strane Z. za H. m. p. C. G. broj 857 od 10.08.2016. godine, proizilazi</span><span class="span1"> da je ista izdata od strane </span><span class="span1">Z. za H. m. p. C. G.</span><span class="span1">, navedenog dana, da se izdaje na zahtjev njihovog radnika A. E., koji je zaposlen kod njih od 21.02.2013. godine i da mu neto mjesečna plata iznosi 640,00 eura. Potvrda je ovjerena pečatom </span><span class="span1">Z. za H. m. p. C. G.</span><span class="span1">, te potpisana od strane ovlašćene osobe u preduzeću i radnika, tj.okrivljenog.</span>
</p>
<p>
<span class="span1">Iz K</span><span class="span1">ataloga kredita za stanovništvo "Lovćen banke" AD Podgorica broj 02-18/e-1/1 od 16.05.2016. godine, proizilazi da su u dijelu koji se odnosi na kredite pod tačkom 1. propisani uslovi za odobravanje standardnog gotovinskog kredita. Prvi uslov za obezbjeđenje kredita predstavlja administrativna zabrana na platu/penziju klijenta/žiranta</span><span class="span1">.</span>
</p>
<p>
<span class="span1">Nakon savjesne ocjene svakog dokaza pojedinačno i u vezi sa ostalim dokazima, dovodeći ih u vezu sa odbranom okrivljenog, sud je utvrdio da je </span><span class="span1">okrivljeni izvršio krivično djelo u vrijeme, mjestu i na način kako je to opisano u izreci presude.</span>
</p>
<p>
<span class="span1">Činjenično stanje je utvrđeno </span><span class="span1">iz</span><span class="span1"> iskaza </span><span class="span1">svjedoka N. K. - ovlašćenog predstavnika AD L. banke, koji je naveo da je "L." banka pokrenula postupak interne revizije, u kojoj je vršena kontrola kredita okrivljenog A. E. i da su tom prilikom izvršili provjeru dokumentacije, koju im je priložio okrivljeni prilikom podnošenja zahtjeva za kredit, u kojoj je stajalo da je okrivljeni zaposlen u Z. za h. M. P. C. G., nakon čega su se obratili toj ustanovi i dobili obavještenje da okrivljeni nije njihov radnik, pa su shvatili da su bili obmanuti prilikom zaključenja ugovora o kreditu, s obzirom da im je okrivljeni lažno predstavio činjenicu da je zaposlen, a status zaposlenja je jedan od uslova za dobijanje kredita, koji okrivljeni očigledno nije ispunjavao. Sud je prihvatio iskaz ovog svjedoka kao istinit, jer je potvrđen materijalnim dokazima izvedenim na glavnom pretresu, i to prevashodno ugovorom zaključenim između okrivljenog i "L. banke" AD Podgorica - sa sjedištem u ul. ..., </span><span class="span1">broj ... od 10.08.2016. godine</span><span class="span1">, iz kojeg je utvrđeno da je predmet navedenog ugovora bio nenamjenski kredit u iznosu od 8.000,00 eura, kao i da je okrivljeni svojim potpisom potvrdio da je upoznat sa uslovima davanja, korišćenja i vraćanja kredita i da ih prihvata, kao i da se saglasio da obezbijedi i preda banci administrativnu zabranu na platu/penziju koja glasi na njegovo ime, kao instrument obezbjeđenja vraćanja kredita. Iskaz svjedoka N. K. je u saglasnosti i sa potvrdom o zaposlenju </span><span class="span1">ovjerenom od strane Z. za H. m. p. C. G. broj 857 od 10.08.2016. godine</span><span class="span1"> i</span><span class="span1"> rješenjem o administrivnoj zabrani za dužnika - žiranta ovjerenom od strane Z. za H. m. p. C. G. broj 857 od 10.08.2016. godine,</span><span class="span1"> </span><span class="span1">u </span><span class="span1">kojima je navedeno da je okrivljeni zaposlen u Z. za H. M. P. C. G., počev od 21.02.2013. godine, i da na mjesečnom nivou ostvaruje zaradu u iznosu od 640,00 €. Sud je prihvatio navedene materijalne dokaze kao vjerodostojne, posebno imajući u vidu da stranke nisu imale primjedbi na sadržinu istih, kao i činjenicu da okrivljeni nije sporio da je svojeručno potpisao svaki od navedenih materijalnih dokaza. Da su u navedenom rješenju o administrativnoj zabrani i potvrdi o zaposlenju bili unijeti neistiniti podaci, odnosno da okrivljeni </span><span class="span1">nije u radnom odnosu u Z. za H. m. p. C. G., niti je ranije bio, </span><span class="span1">sud je utvrdio iz </span><span class="span1">iskaza svjedoka M. R. - ovlašćene predstavnice Z. za H. m. p. C. G., koji nije doveden u sumnju nijednim provedenim dokazom, niti su stranke na isti imale primjedbi, pa je sud njen iskaz prihvatio kao istinit. Pritom je sud imao u vidu da ni okrivljeni nije sporio da nikada nije radio u Z. za H. m. p. </span><span class="span1">C. G. Takođe, sud je prilikom utvrđivanja činjeničnog stanja imao u vidu i da okrivljeni nije sporio da je predmetni </span><span class="span1">kredit u iznosu od 8.000.00 €, podigao 10.08.2016. godine kod "." banke, u poslovnici na T. V., odnosno u ul. ..</span><span class="span1">. </span>
</p>
<p>
<span class="span1">U katalogu kredita za stanovništvo "L." banke AD Podgorica broj 02-18/e-1/1 od 16.05.2016. godine, u dijelu koji se odnosi na kredite pod tačkom 1. su propisani uslovi za odobravanje standardnog gotovinskog kredita. Prvi uslov za obezbjeđenje kredita predstavlja administrativna zabrana na platu/penziju klijenta/žiranta. Imajući u vidu da je okrivljeni bankarskim službenicima predao falsifikovane isprave, odnosno lažne isprave u kojima su bili unijeti neistiniti podaci da je zaposlen u Z. za H. M. P. C. G., počev od 21.02.2013. godine i da ostvaruje neto mjesečnu zaradu u iznosu od 640,00 eura, koje lažne isprave je upotrijebio kao prave, ovom sudu je nesumnjivo da okrivljeni nije ispunjavao uslove koje je banka tražila za obezbjeđenje kredita, a koji su propisani navedenim katalogom kredita za stanovništvo.</span>
</p>
<p>
<span class="span1">Cijeneći subjektivni odnos okrivljenog prema izvršenom krivičnom djelu, sud nalazi da je okrivljeni postupajući na prethodno opisani način, bio svjestan da lažnim prikazivanjem činjenica navedenih u p</span><span class="span1">otvrdi </span><span class="span1">o zaposlenju ovjerenoj od strane Z. za H. m. p. C. G. broj 857 od 10.08.2016. godine</span><span class="span1"> i rješenju o </span><span class="span1">administrivnoj zabrani za dužnika - žiranta ovjerenom od strane Z. za H. m. p. C. G. broj 857 od 10.08.2016. godine, </span><span class="span1">dobija za sebe kredit, </span><span class="span1">iako za to ne ispunjava propisane uslove</span><span class="span1">, jer nije bio zaposlen u Z. za H. M. P. C. G., pa je samim tim bio svjestan da time čini krivično djelo, što je i htio, postupajući tako sa direktnim umišljajem, čime je pored objektivnih ostvaren i subjektivni element bića krivičnog djela </span><span class="span1">neosnovano dobijanje i korišćenje kredita i druge pogodnosti iz čl. 245 st. 1 Krivičnog zakonika Crne Gore.</span>
</p>
<p>
<span class="span1">Sud je cijenio navode odbrane okrivljenog A. E. da ga je drug D. A. zamolio da mu bude žirant kod </span><span class="span1">"L." banke, u kojoj mu radi poznanica, da bi tek naknadno u banci od te službenice dobio Ugovor o kreditu, koji je glasio na njegovo ime i na iznos od 8.000,00 eura, pa je isti potpisao, kao i još dva, tri papira, koje nije čitao, da bi istog dana, samo u popodnevnim časovima, otišao do filijale banke i preuzeo novac koji je predao D. A., koji ga je častio 50,00 eura, a nakon dva mjeseca mu je donio 7.700,00 eura, koje je odnio u banku i zatvorio kredit. </span><span class="span1">Ovakvu odbranu sud nije prihvatio, s obzirom da je ista opovrgnuta iskazom svjedoka T. G. koja je navela da nije bilo izuzetaka u proceduri koja se odnosi za dobijanje kredita i da je i okrivljeni, kao i svaki drugi klijent banke, morao više puta doći lično u banku, i to da preda zahtjev za kredit i svu potrebnu dokumentaciju, zatim da otvori račun u banci, nakon toga da potpiše ugovor o kreditu kada mu isti bude odobren, i u konačnom da podigne novac, te da nijednu od ovih radnji ne može da preduzme bilo ko drugi umjesto klijenta, te da nije moguće </span><span class="span1">da je okrivljeni prvo došao kod nje u kancelariju i potpisao svu kreditnu dokumentaciju, jer se u istoj između ostalog nalazi i ugovor o kreditu koji se ne može formirati, a da prethodno klijent nema otvoren račun u banci, jer se svi podaci potrebni za ugovor o kreditu generišu u računarskom sistemu banke i vezani su za njegov račun. Sud je u potpunosti prihvatio iskaz svjedoka T. G., jer je ista na logičan i uvjerljiv način predstavila sudu proceduru za dobijanje kredita, pritom ističući da ne poznaje ni okrivljenog, niti svjedoka D. A., koji je to i potvrdio, pa kako njen iskaz nije doveden u sumnju, to sud nije imao razloga da mu ne pokloni punu vjeru. Osim navedenog, odbrana okrivljenog je protivrječna</span><span class="span1"> iskazu svjedoka D. A. koji je naveo da je od okrivljenog od samog starta tražio da podigne kredit na svoje ime, jer je on bio kreditno prezadužen, dakle nije mu tražio da mu bude žirant, niti ga je za to čašćavao. Po nalaženju suda, navodi okrivljenog da on nije predao predmetnu dokumentaciju prilikom podnošenja zahtjeva za kredit su nelogični i očigledno sračunato dati u cilju izbjegavanja krivice. Sasvim je logično i očekivano da je nosilac kredita taj koji dostavlja svu potrebnu dokumentaciju za kredit, pa sud nalazi da su navodi okrivljenog da je prvo trebalo da bude žirant svjedoku D. A., što taj svjedok nije potvrdio, upravo dati sa ciljem da okrivljeni opravda svoje navode da je u banku otišao navodno bez bilo kakvog </span><span class="span1">dokumenta, osim lične karte, a kojim navodima je okrivljeni pokušao da izbjegne krivicu. Njegovi navodi da mu je službenica banke dala svu neophodnu dokumentaciju su apsurdni, jer bi to značilo da se ta službenica banke bez bilo kakvog ličnog interesa i mimo svojih poslovnih zaduženja, dakle potpuno besplato i dobrovoljno potrudila da prikupi svu neophodnu dokumentaciju, koja je trebala da osigura obezbjeđenje kredita koji je podigao okrivljeni, i koja dokumentacija je još uz sve to bila lažna. Ako se to dovede u vezu sa činjenicom utvrđenom tokom postupka da ni okrivljeni, niti svjedok D. A. nisu od ranije poznavali svjedoka T. G. koja je bila kreditni referent banke u konkretnom slučaju, evidentno je da su navodi orkivljenog lišeni bilo kakvog koherentnog i logičkog smisla, jer bi podrazumjevali da je ista zloupotrijebila svoj položaj u banci kako bi u predmetu kojim je bila zadužena kao obrađivač, i za koji je snosila odgovornost, nepoznatom licu obezbijedila da dobije novac u izuzetno velikom iznosu, odnosno u iznosu od 8.000,00 eura. Takođe, navodi okrivljenog da prilikom potpisivanja Ugovora nije uzeo primjerak za sebe, osim što su nelogični, su i potpuno neubjedljivi i neživotni, jer se ne može očekivati da okrivljeni potpiše Ugovor kojim se obavezuje da banci vrati ne mali iznos kredita, i to sa kamatom, a da pritom ne uzme za sebe jedan primjerak tog dokumenta koji bi mu kasnije poslužio kao dokaz ukoliko bi došlo do bilo kakve vrste spora. Navodi okrivljenog da ga je svjedok D. A. naknadno upoznao da mu je kredit odobren na osnovu potvrde da je zaposlen u Z. za H. P. i da ima platu od oko 600,00 eura su protivrječni navodima svjedoka D. A. da nije znao na osnovu kojih dokumenata je okrivljeni podigao kredit, niti da je sa okrivljenim razgovarao o postojanju potvrde o njegovoj zaposlenosti u bilo kojoj ustanovi.</span>
</p>
<p>
<span class="span1">Sud je cijenio i iskaz svjedoka D. A., ali isti nije prihvatio iz razloga što je isti protivrječan, i to kako sam sebi u različitim fazama postupka, tako i odbrani okrivljenog. Naime, njegovi navodi iz prethodnog postupka da je nakon podizanja kredita uredno davao okrivljenom rate u iznosu od oko 300,00 eura, su protivrječni njegovim navodima sa glavnog pretresa da je lično uplaćivao rate direktno na žiro račun. U prethodnom postupku je naveo da ga je okrivljeni obavjestio da su ga zvali iz banke i rekli mu da postoji mogućnost da dobije kredit, dok je na glavnom pretresu naveo da postoji mogućnost da su iz banke zvali njega, a ne okrivljenog, jer su se prethodno sa njegovog telefona interesovali o mogućnostima za dobijanje kredita. Njegovi navodi da je okrivljeni student, su protivrječni navodima okrivljenog da nikad nije upisivao fakultet, niti je bio student, i da je to svjedoku Abramoviću vrlo dobro poznato. Navodi ovog svjedoka da misli da je okrivljenom saopštio ime službenice kojoj treba da se javi u banci su protivrječni odbrani okrivljenog da mu svjedok Abramović nije saopštio ime službenice kojoj treba da se javi, već mu je samo rekao da se on predstavi, te da će ta službenica znati o kome se radi. Sve navedene protivrječnosti, kada se dovedu u vezu sa činjenicom da su okrivljeni i ovaj svjedok drugovi, te da je okrivljeni činio uslugu ovom svjedoku podižući kredit na svoje ime i predajući mu novac, jasno dovode do zaključka da je iskaz ovog svjedoka pristrasan, neistinit i dat u cilju pomoći okrivljenom da izbjegne krivicu.</span>
</p>
<p>
<span class="span1">Prilikom odlučivanja o krivičnoj sankciji, sud je u smislu čl. 42 st. 1 Krivičnog zakonika Crne Gore cijenio sve okolnosti koje utiču na njen izbor i visinu, pa je od olakšavajućih okolnosti na strani okrivljenog cijenio stav oštećene banke koja se nije pridružila krivičnom gonjenju, i njegov raniji život, odnosno raniju neosuđivanost, a što je sud utvrdio iz </span><span class="span1">izvoda iz registra kaznenih evidencija Ministarstva pravde KE 1480/2017 od 09.10.2017. godine</span><span class="span1">, pa je u odsustvu otežavajućih okolnosti, okrivljenom, shodno čl. 53 i čl. 54 Krivičnog zakonika Crne Gore, izrekao uslovnu osudu kao u izreci presude, nalazeći da prema okrivljenom nije nužno primjeniti kaznu radi krivično pravne zaštite, jer se može očekivati da će se i sa upozorenjem uz prijetnju kaznom zatvora u trajanju od šest mjeseci i vremenom provjeravanja u periodu od dvije godine na okrivljenog u dovoljnoj mjeri uticati da ubuduće ne vrši krivična djela, čime će se sa uspjehom ostvariti </span><span class="span1">svrha uslovne osude iz čl. 52 st. 2 Krivičnog zakonika Crne Gore, a u okviru opšte svrhe propisivanja i izricanja krivičnih sankcija iz čl. 4 st. 2 Krivičnog zakonika Crne Gore.</span>
</p>
<p>
<span class="span1">Na osnovu čl. 226 i čl. 229 Zakonika o krivičnom postupku, sud je obavezao okrivljenog da na ime troškova krivičnog postupka plati iznos od 50,00 eura, </span><span class="span1">koji iznos se odnosi na ime sudskog paušala kao dijela troškova krivičnog postupka, a koji je odmjeren srazmjerno trajanju i složenosti postupka i imovnom stanju okrivljenog.</span>
</p>
<p>
<span class="span1">Na osnovu navedenog, a shodno čl. 374 Zakonika o krivičnom postupku, odlučeno je kao u izreci presude.</span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U PODGORICI</span>
</p>
<p style="text-align:center;">
<span class="span1">Dana, 18.12.2017. godine</span>
</p>
<p>&nbsp;</p>
<p>
<span class="span1">ZAPISNIČARKA                                                                          S U D I J A</span>
</p>
<p>
<span class="span1"> </span><span class="span1">Edina Kraja,s.r.                                                                       Rade Ćetković,s.r.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1">                     PRAVNA POUKA: Protiv ove presude dozvoljena je</span>
</p>
<p>
<span class="span1"></span><span class="span1">              </span><span class="span1">         žalba u roku od 8 dana od dana </span>
</p>
<p>
<span class="span1"></span><span class="span1">                              prijema prepisa iste, Višem sudu</span>
</p>
<p>
<span class="span1"></span><span class="span1">                              u Podgorici, a preko ovog suda.</span>
</p>
<p>&nbsp;</p>
<p style="text-align:center;">
<span class="span1">ZTO. Edina Kraja</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
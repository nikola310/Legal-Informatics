<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 0.75in 1.0in 1.25in;}
.p1{text-align:start;hyphenate:auto;font-family:Times New Roman;font-size:12pt;}
.p2{text-align:center;hyphenate:auto;font-family:Dotum;font-size:12pt;}
.p3{text-align:end;hyphenate:auto;font-family:Dotum;font-size:12pt;}
.p4{text-align:justify;hyphenate:auto;font-family:Dotum;font-size:12pt;}
.p5{margin-bottom:0.083333336in;text-align:start;hyphenate:auto;font-family:Dotum;font-size:12pt;}
.p6{margin-right:-0.125in;text-align:justify;hyphenate:auto;font-family:Dotum;font-size:12pt;}
.p7{margin-right:-0.125in;text-align:center;hyphenate:auto;font-family:Dotum;font-size:12pt;}
.p8{text-align:start;hyphenate:auto;font-family:Dotum;font-size:12pt;}
.p9{margin-right:0.125in;text-align:justify;hyphenate:auto;font-family:Dotum;font-size:12pt;}
.p10{margin-right:0.125in;text-align:start;hyphenate:auto;font-family:Dotum;font-size:12pt;}
.s1{font-style:italic;}
</style>
<title>K</title>
<meta content="vesna.kovacevic" name="author">
</head>
<body class="b1 b2">
<p class="p1"></p>
<p class="p2">
<!--Image link to '0.jpg' can be here-->
</p>
<p class="p2">
<span>U IME CRNE GORE                                                                                                                                                                                                                                                                           </span>
</p>
<p class="p3">
<span>                                                                                                K.br. 71/12</span>
</p>
<p class="p4">
<span>                                                           </span>
</p>
<p class="p4">
<span>OSNOVNI SUD U NIKŠIĆU, kao prvostepeni krivični, sudija Perović Ivan, uz sudjelovanje Ćuzović Plane kao zapisničara, odlučujući u krivičnom predmetu okrivljenog J* M*a  kome se sudi u odsustvu,  zbog krivičnog djela  iz čl.152 st. 2 u vezi st. 1   KZ, po optužnom  predlogu ODT-a Nikšić Kt.br. 922/11-2   od 25.01.2012.g., nakon dovršenog glavnog i javnog pretresa, dana 5.12.2012.g., u prisustvu zamjenika  ODT-a Lukovac Sofije i branioca okrivljenog J* M*a, K* S* advokata iz Nikšića,  donio je i istog dana javno objavio     </span>
</p>
<p class="p4">
<span>                                                                                                                              </span>
</p>
<p class="p4">
<span>                                               P R E S U D U</span>
</p>
<p class="p4">
<span>Okrivljeni :</span>
</p>
<p class="p4">
<span>J* M*    od oca V*   majke D*  rođene Đ*,    rođen 5.10.1*2.g. u Nikšiću, nastanjen u mjestu rođenja Liverovići bb,  državljanin Crne Gore, završio srednju školu, srednjeg imovnog stanja, oženjen, ranije osuđivan presudom Osnovnog suda Danilovgrad K.br. 14/07 od 1.06.2010.g. zbog krivičnog djela iz čl. 240 st. 1 tač. 2 i st. 2 KZ CG na kaznu zatvora od jedne godine – uslovno na tri godine,  </span>
</p>
<p class="p4"></p>
<p class="p5">
<span>                                                  K r i v    j e,</span>
</p>
<p class="p5">
<span>Što je:</span>
</p>
<p class="p6">
<span>Dana 20.11.2011.g., u Nikšiću ispred kafe bara London u ulici Serdara Šćepana oštećenom M* D* nanio laku tjelesnu povredu u vidu razderne rane u tjemenom dijelu poglavine sa lijeve strane dužine oko 2 cm na način što ga je drvenom štakom kao sredstvom podobnim da tijelo teško povrijedi ili zdravlje teško narušu udario u predjelu gl*,</span>
</p>
<p class="p6"></p>
<p class="p6">
<span> čime je učinio krivično djelo laka tjelesne povreda iz čl. 152 st. 2 u vezi st. 1  Krivičnog zakonika, </span>
</p>
<p class="p6"></p>
<p class="p6">
<span>Pa sud okrivljenom za n*deno krivično djelo primjenom čl. 4 st. 2, čl. 42, čl. 52, čl. 53 i čl. 54 Krivičnog zakonika i čl. 374 Zakonika o krivičnom postupku izriče</span>
</p>
<p class="p6"></p>
<p class="p6"></p>
<p class="p7">
<span>USLOVNU OSUDU</span>
</p>
<p class="p6"></p>
<p class="p6">
<span>Kojom mu utvrđuje kaznu zatvora u trajanju od  6 /šest/ mjeseci  i istovremeno određuje da se ova kazna neće izvršiti ako okrivljeni u roku od 2 /dvije/ godine po pravosnažnosti presude ne učini novo krivično djelo. </span>
</p>
<p class="p4"></p>
<p class="p4">
<span>Ob*zuje se okrivljeni da na ime troškova krivičnog  postupka  plati iznos od 101,50 eura, u roku od 15 dana po pravosnažnosti presude, pod prijetnjom prinudnog izvršenja na  žiro-račun ovoga suda br.832-152-32.</span>
</p>
<p class="p4"></p>
<p class="p4">
<span class="s1">                                             </span><span>O b r a z l o ž e n j e</span>
</p>
<p class="p8"></p>
<p class="p4">
<span>ODT iz Nikšića optužnim predlogom Kt.br. 922/11-2   stavio je na teret okrivljenom J* M*u  izvršenje krivičnog djela iz čl.152 st. 2 u vezi st. 1   KZ, pa je zamjenik  ODT-a Lukovac Sofija koja je zastupala  optužbu na glavnom pretresu  ostala   u završnoj riječi pri istoj,  predlažući sudu da okrivljenog oglasi krivim i osudi  po zakonu.</span>
</p>
<p class="p4"></p>
<p class="p4">
<span>Okrivljeni J* M* negirao je izvršenje krivičnog djela navodeći u svojoj odbrani da je dana 20.11.2011.g. sa svojim bratom od tetke T* N* svratio u kafe bar »London«, da je za šankom primijetio grupu mladića među kojima je prepoznao M* D* i momka za koga zna da se preziva B*, da je M* D* u jednom momentu prilazio da se sa njim pozdravi pa je primijetio da je u pijanom stanju, M* je nešto galamio i kretao se po kafani tako da je u nekoliko navrata padao. Nikakvog nesporazuma između njega i M* D* i njegovog društva nije bilo a takođe niko od M*evog društva nije stupao u razgovor sa T* N*. T* N* je u jednom momentu izašao iz lokala da nešto uzme iz vozila ali se ponovo vratio u lokal a M* D* i njegovi drugovi su napustili lokal prije njega i T*a. Ne zna šta se dešavalo ispred lokala niti se sa M*em i njegovim drugovima sretao po izlasku iz lokala. Toga dana je imao na lijevoj nozi gips zbog povrede koju je od ranije zadobio i kretao se uz pomoć štaka od aluminijuma a sa M* D*m se nije svađao niti sa njegovim društvom. Takođe nije primijetio da je između njih i T* N* došlo do nesporazuma pa i nije imao razloga da udara M* D*. Zbog gipsa na nozi i štaka teško se kretao pa i nije bio u mogućnosti da nekoga napadne i da mu nanese povrede. Kako se u lokalu nalazilo više lica, između ostalih tu su bili gazda kafane i muzičar U* Vladan, svi oni mogu potvrditi da u lokalu nije bilo svađe između njega i M* D* a vjerovatno su mogli vidjeti šta se dešavalo ispred lokala, jer u momentu kada on i N* napuštaju lokal isti se zatvarao pa su svi gosti kao i gazda i muzičar izašli vani. Ne zna zašto ga je M* D* prijavio da mu je nanio povrede. M*a poznaje još od srednje škole i nikada nije imao nesporazum sa njim. M* je te noći prišao stolu za kojim su bili on i T*, poljubio se sa njim a ne sjeća se da li je M* imao povreda po glavi. M* je galamio zbog čega je i upozoravan od strane obezbjeđenja da se pristojnije ponaša. M* i njegovi drugovi su napuštili lokal nakon raspr* sa radnikom obezbeđenja. Gips mu je bio do iznad koljena do polovine butine. </span>
</p>
<p class="p4"></p>
<p class="p4">
<span>Shodno čl. 324 ZKP-a okrivljenom J* M*u je suđeno u odsustvu budući da je za istim bila raspisana potjernica a predlog za takvo suđenje stavio je ODT Nikšić pri čemu su po ocjeni suda postojali uslovi za primjenu ovog instituta imajući u vidu samu težinu krivičnog djela stavljenog na teret okrivljenom. </span>
</p>
<p class="p4"></p>
<p class="p4">
<span>Branilac okrivljenog n*o je u završnoj riječi da smatra kako nije dokazano da je okrivljeni počinio krivično djelo jer je on jasno i uvjerljivo opisao kritični događaj a odbrana okrivljenog je potvrđena svjedočkim iskazom T* N* i djelimično iskazom svjedoka B* D*a.  U konačnom je predložio da sud oslobodi od optužbe okrivljenog. </span>
</p>
<p class="p4"></p>
<p class="p4">
<span>Sud je u dokaznom postupku pročitao iskaz svjedoka oštećenog M* D* sa glavnog pretresa od 17.04.2012.g., pročitao iskaze svjedoka Z* N*e, B* D*a, V* Mi* sa glavnog pretresa od 03.05.2012.g., saslušao svjedoke U* V* i T* N*, na saglasan predlog stranaka pročitao nalaz i mišljenje sudskog vještaka medicinske struke dr. B* V*a od 12.12.2011.g., kog vještaka je neposredno saslušao na glavnom pretresu i pročitao izvod iz kaznene evidencije za okrivljenog.</span>
</p>
<p class="p4"></p>
<p class="p4">
<span>Svjedok oštećeni M* D* n*o je u svom iskazu da je dana 20.11.2011.g., u kasnim večernjim satima sa svojim drugovima Z* N*, B* D*om i V* M* bio u kafani »London« da su sjedjeli za šankom kada je primijetio da u lokal ulazi J* M* u društvu momka za koga je kasnije saznao da se zove T* N* pri čemu je M* na desnoj nozi imao gips i nosio je drvenu štaku pa je u jednom momentu poslao piće za sto J*a i T*a, da bi T* kada je krenuo do WC-a prolazeći pored šanka rekao mu » šta me gledaš » ili » šta gledaš« a on je odgovorio da ga ne gleda i da nema ništa protiv njih jer im inače ne bi slao piće. Negdje ispred zatvaranja lokala primijetio je da je T* izašao vani dok je J* ostao u lokalu a nakon 15-tak minuta on je sa svojim društvom krenuo kući pa je odmah po izlasku vidio T* N* koji mu se obratio riječima » dođi trebaš mi« a kada je prišao T*u ovaj ga je otvorenom šakom – šamarom nekoliko puta udario u predjelu lica. Odmah nakon toga prišao im je J* M* koji je u međuvremenu izašao iz kafane i drvenom štakom ga dva – tri puta udario u predjelu gl* i jednom u predjelu butine lijeve noge. U tom momentu su njegovi drugovi kao i ostali gosti lokala stali između njih i uspjeli da ih razdvoje. Nije ni pokušavao da se brani od ovih udaraca jer ga je ovakvo ponašanje iznenadilo budući da nije znao zašto su ga napali. Kritične noći popio je sedam osam manjih čaša vina i nije padao u kafani jer je uprkos popijenom alkoholu normalno hodao a nikada ranije nije imao konflikt sa J* M*om niti je te noći imao konflik sa radnikom obezbeđenja Jovovićem. U momentu kada mu je T* N* zadao više </span>
</p>
<p class="p4"></p>
<p class="p4">
<span>udaraca šamarom njegovi drugovi su kretali ka izlazu iz lokala jer je on bio izašao prije njih. Istakao je da se pridružuje krivičnom gonjenju protiv okrivljenog. </span>
</p>
<p class="p4"></p>
<p class="p4">
<span>Svjedok V* M* n*o je u svom iskazu da je kritičnom prilikom u društvu M* D*, B* D*a i Z* N* boravio u kafe baru »london«, da je popio tri četiri »beks« piva dok su sjedjeli za šankom, da su za susjednim stolom bila dva mladića od kojih je jedan imao štake a drugi je bio izrazito krupan, za njega je kasnije saznao da se zove T* N*, koji je u jednom momentu prišao šanku i vikao na M* D* a misli da mu je govorio » ćuti pij piće » ali nije siguran. Jedino je B* D* smirivao T* N* koji se vratio za svoj sto a zatim izašao vani a oni su još pola sata bili u lokalu. Nije vidio da je M* D* prilazio stolu okrivljenog i nije vidio da se M* sa nekim svađao u kafiću a takođe ne zna da li je M* imao konflikt sa radnikom obezbjeđenja. Ne zna da li je M* bio u pijanom stanju tom prilikom. Izašli su iz kafane i tada je vidio kako T* N* izlazi iz svoga vozila » golf 3 » i nasrće na M* D* kome je zadao par udaraca otvorenom pesnicom u predjelu gl* a tada je ono lice sa štakama prišlo sa leđa M* D* i udarilo ga štakama po glavi, misli dva puta, nakon čega su oni povezli M*a u bolnicu. Siguran je da tokom boravka u lokalu M* D* nije padao na pod. </span>
</p>
<p class="p4"></p>
<p class="p4">
<span>Svjedok B* D* n*o je u svom iskazu da se zbog proteka vremena ne sjeća dobro ovog događaja ali zna da je sa M* D*m, Z* N* i V* M* popio nekolike boce vina. Misli da je M* D* prišao stolu za kojim su bili okrivljeni i jedan krupni mladić jer je neko iz njihovog društva poslao tim licima piće. M* nije bio previše pijan, nije padao u lokalu i nije se svađao sa obezbeđenjem lokala. Sjeća se da je došlo do neke čarke – lice u društvo okrivljenog ustalo se pokazalo rukom prema M*u i obratilo mu se riječima » sjedi tamo popij piće« ali nije im prilazio. Nije čuo da je okrivljeni bilo šta dobacivao. On je sam te noći poslednji izašao iz lokala jer je bio u toaletu pa je po izlasku vidio fizički sukob između M*a, okrivljenog i onog krupnog momka ali nije vidio da neko nekoga udara već su se međusobno gurali i pokušavali su da se udaraju. Pokušao je da ih razdvoji i sukob se tako okončao. Sjeća se da je M* imao posjekotinu na glavi, krvario je,  pa je i povežen je u bolnicu. Iako je muzika u lokalu te noći bila veoma jaka on je čuo riječi koje je T* uputio M*u zahvaljujući malom rastojanju od šanka i stola okrivljenog. T* je išao prema toaletu a kada je prolazio pored njih nije bilo nikakvog sukoba. Nije vidio da je okrivljeni udario štakom M* D*.</span>
</p>
<p class="p4"></p>
<p class="p4">
<span>Svjedok Z* N*a n*o je  u svom iskazu da je kritičnom prilikom za društvom stajao za šankom u kafe baru » London« dok su za susjednim stolom bili J* M* i T* N*, da M* D* nije bio nešto posebno pijan i nije padao u lokalu ali je nazdravljao T*u i J*u i misli da nije prilazio njihovom stolu pa je došlo do verbalne raspr* sa T*em i J*em jer je M* bio navalentan svojim nazdravljanjem pa mu je T* kazao – pij za svoj sto da bi u jednom momentu T* prišao njihovom dijelu šanka i opsovao M*a govoreći mu da se smiri, dok se njemu lično nije obraćao. T* se vratio za svoj sto a zatim je i kafić napustio ali je došlo do nove raspr* između M*a i J*a koji je kazao – smiri se nemoj da ti zovem N* na što mu je ovaj odgovorio » slobodno ga zovi ali nema potrebe za tim ». Kasnije su izašli iz lokala i on je već bio sjeo u svoje vozilo a kada je M* krenuo da sjede u isto, čini mu se da je T* istrčao iz svoga vozila koje je bilo parkirano iza pa je krenuo da udari M*a. Počeli su da se guraju pa su i oni iskočili iz vozila a T* je uspio jednom ili dva puta otvorenom šakom da udari M*a. Vidio je J*a koji je hodao uz pomoć štaka i koji je štakom udario M* D* po glavi u predjelu potiljka pri čemu je siguran da ga je jedan put udario a drugi put je M* rukom odbio udarac. Sukob se tako završio i oni su odveli M*a u bolnicu radi ukazivanja medicinske pomoći. </span>
</p>
<p class="p4"></p>
<p class="p4">
<span>Svjedok U* V* n*o je u svom iskazu da je u novembru 2011.g. svirao u kafe baru »london« da je sjedio za klavijaturama uz šank za kojim je stajao M* D* sa društvom dok su za jednim stolom bili J* i T*. M* je te noći naručivao pjesmu a ne zna da li je bio u pijanom stanju. Kako se radi o veoma malom prostoru – čitav lokal je na nekolika metra kvadratna, on bi morao primijetiti da je neko padao na pod ili da je neko nekoga udario a takve se stvari nijesu desile. Nije obraćao pažnju da li je M* prilazio stolu J*a a da je do sukoba ispred lokala došlo saznao je kasnije kada je u jednoj kafani sreo M*a koji mu je to ispričao. Oko 21 čas te noći započeo je sa svirkom a nakon 23 časa lokal je zatvoren. J* M* je imao jednu ili dvije štake i noga mu je bila u gipsu te noći. </span>
</p>
<p class="p4"></p>
<p class="p4">
<span>Svjedok T* N* n*o je u svom iskazu da je kritičnom prilikom bio u kafe baru »London« sa J* M*om možda su malo bili pijani i sjeća se da ga je kao i ostale goste u kafani provocirao M* D* pa je on sa njim pregovarao da prestane sa takvim ponašanjem ali nije prilazio M*evom stolu, dok M* jeste prišao njegovom stolu. Nikakvog fizičkog kontakta nije imao sa M* D*m niti u kafani niti ispred nje, a misli da su on i J* prvi napustili kafanu. Dok su bili u kafani M* D* je padao na pod ali se ne može detaljno sjetiti kako i na koji način. </span>
</p>
<p class="p4"></p>
<p class="p4">
<span>Nalazom i mišljenjem vještaka medicinske struke dr. B* V*a od 12.12.2011.g. n*deno je da je M* D* zadobio povrede lake prirode u vidu razderne rane u tjemenom dijelu poglavine sa lijeve strane dužine oko 2 cm, koja je mogla nastati dejstvom tupo tvrde sile srednjeg do jakog intenziteta djelovanja – udarcem većom drvenom motkom, metalnom šipkom, drškom od pištolja, bezbol palicom, kamenom i slično kao i nagnječenja u predjelu lijeve strane čela i obraza i nagnječenja u predjelu lijeve lopatice koja su nagnječenja mogla nastati dejstvom tupo tvrde sile srednjeg intenziteta djelovanja – udarcem stisnutom pesnicom, otvorenim dlanom to jest šamarom, manjom drvenom motkom i slično. </span>
</p>
<p class="p4"></p>
<p class="p4">
<span>Sudski vještak medicinske struke dr. B* V* na glavnom pretresu od 5.12.2012.g. n*o je da u cjelosti ostaje pri ranije datom nalazu i mišljenju a da  je povreda u vidu razderne rane u tjemenom dijelu poglavine sa lijeve strane dužine oko 2cm mogla nastati udarcem štakom a sigurno nije mogla nastati usled pada osim u slučaju da oštećeni pri padu glavom udara od neki drveni ili metalni stub jer je lokalizacija povrede tipična za povredu nastalu dejstvom udarca, pa je nemoguće da nastane usled pada osim na prethodno opisani način. Mogućnost da oštećeni zadobije povredu u vidu razderne rane tako što pada i pri padu udara od šank ili stolicu manje je vjerovatna ali postoji. Povrede u vidu razderne rane poglavine te nagnječenja lijeve strane čela, obraza i lijeve lopatice nijesu mogle nastati od jednog udarca a razderna rana lijevog tjemenog dijela poglavine i nagnječenje u predjelu čela i obraza nijesu mogle nastati dejstvom jednog udarca. </span>
</p>
<p class="p4"></p>
<p class="p6">
<span>Sud nalazi da je na nesumnjiv način utvrđeno da je okrivljeni J* M* dana 20.11.2011.g., u Nikšiću ispred kafe bara London u ulici Serdara Šćepana oštećenom M* D* nanio laku tjelesnu povredu u vidu razderne rane u tjemenom dijelu poglavine sa lijeve strane dužine oko 2 cm na način što ga je drvenom štakom kao sredstvom podobnim da tijelo teško povrijedi ili zdravlje teško narušu udario u predjelu gl*, kojim radnjama je ostvario sva bitna obilježja krivičnog djela laka tjelesna povreda  iz čl. 152 st. 2 u vezi st. 1  KZ. </span>
</p>
<p class="p6"></p>
<p class="p4">
<span>Kako je okrivljeni bio svjestan da će tjelesno povrijediti oštećenog udarajući ga štakom kao sredstvom podobnim da tijelo teško povrijedi ili zdravlje teško naruši što je očito i htio, jasno je da je djelovao sa direktnim umišljajem.</span>
</p>
<p class="p4"></p>
<p class="p4">
<span>Sud ne prihvata odbranu okrivljenog J* M*a kao ni iskaz svjedoka T* N* nalazeći da su kazivanja ovih lica neosnovana i opovrgnuta drugim dokazima a takođe su međusobno nesaglasna, neralna i nelogična.</span>
</p>
<p class="p4"></p>
<p class="p4">
<span>Najprije, okrivljeni J* M* navodi da tokom kritične noći kao ni prije nje nije imao bilo kakvih nesporazuma sa oštećenim M* D*m. Utoliko prije je nerealno ako već ne postoji neki stari sukob koji bi motivisao oštećenog da okrivljenog lažno prijavi, da bi oštećeni Mi* D* bez bilo kakvog osnova tvrdio da ga okrivljeni napada i nanosi mu povrede.</span>
</p>
<p class="p4"></p>
<p class="p4">
<span>Svjedok T* N* n*o je da ga je oštećeni provocirao a kako se radi o objektu malih dimenzija, okrivljeni bi to navodno provociranje morao primijetiti što se nije dogodilo. </span>
</p>
<p class="p4"></p>
<p class="p4">
<span>Znači da je čak i iskaz svjedoka T* N* koji je očito dat u namjeri pomaganja okrivljenom u izbjegavanju odgovornosti, u suprotnosti sa odbranom </span>
</p>
<p class="p4"></p>
<p class="p4"></p>
<p class="p4">
<span>okrivljenog u pogledu opisivanja ponašanja oštećenog - da li provocira ili ne T* N*. </span>
</p>
<p class="p4"></p>
<p class="p4">
<span>Tvrdnje okrivljenog i svjedoka T* N* da je oštećeni u više navrata padao u unutrašnjosti kafića predstavljaju po ocjeni suda običan pokušaj objašnjavanja porijekla povreda kod oštećenog ali su takvi navodi okrivljenog i svjedoka T* N* opovrgnuti ne samo kazivanjem svjedoka oštećenog M* D* već i kazivanjem svjedoka U* V* iz koga jasno proizilazi da ovaj svjedok i ako ne bi mogao vidjeti svaku najsitniju pojedinost u kafiću, svakako bi mogao registrovati višestruko padanje na pod bilo koje osobe pa tako i oštećenog te kako svjedok U* V*n navodne višestruke padove oštećenog nije primijetio, za sud jedini zaključak da do istih nije ni došlo.</span>
</p>
<p class="p4"></p>
<p class="p4">
<span>Sud je u cjelosti poklonio vjeru iskazu svjedoka oštećenog M* D* budući da je njegova tvrdnja da ga okrivljeni J* M* udara štakom u predjelu gl* potvrđena rezultatima vještačenja medicinske struke u pogledu lokalizacije povrede i mogućeg sredstva njenog nanošenja.</span>
</p>
<p class="p4"></p>
<p class="p4">
<span>Iskazi svjedoka Z* N*, B* D*a i V* Mi* nijesu identični u pogledu svih okolnosti kritičnog događaja - tako Z* Ni* i V* M* kažu da je u društvu u kome je bio oštećeni M* D* za šankom prišao T* N* dok sam oštećeni nije prilazio stolu okrivljenog a B* D* kaže da T* N* nije njima prilazio ali jeste M* D* stolu za kojim su bili okrivljeni i T*. Međutim, ovakve razlike u iskazima svjedoka koji su po sopstvenom priznanju konzumirali alkohol kritične noći zbog čega je i očekivano da ne  mogu reprodukovati događaj iz prošlosti identično, ne mogu u cjelosti devalvirati njihove tvrdnje da svjedok oštećeni nije padao na pod tokom boravka u lokalu, kao ni tvrdnje Z* N* i V* Mi* da primjećuju kako T* N* zadaje udarce otvorenom pesnicom oštećenom nakon čega ga okrivljeni udara štakom. </span>
</p>
<p class="p4"></p>
<p class="p4">
<span>Svjedok B* D* zaista kaže da nije vidio kako okrivljeni štakom udara oštećenog ali kada se uzme u obzir da ovaj svjedok kako sam kaže izlazi poslednji iz kafane – nakon svojih drugova i vidi guranje oštećenog, okrivljenog i T* N* kao što vidi i da M* D* krvari i ima posjekotinu na glavi, jasno je da je i iskaz ovog svjedoka potvrda da M* D* biva napadnut ispred kafića što objašnjava porijeklo njegove povrede jer da je posjekotina nastala ranije, prilikom pada u kafiću a kako to impliciraju kazivanja okrivljenog i T* N*, B* D* bi morao povredu vidjeti još tokom boravka u kafiću što nije slučaj.</span>
</p>
<p class="p4"></p>
<p class="p4">
<span>Sud je iz činjeničnog opisa izostavio povrede u vidu nagnječenja čela i obraza budući da su iste shodno rezultatima medicinskog vještačenja mogle nastati udarcem otvorenom pesnicom – šamarom a upravo je oštećeni n*o kao i svjedoci V* M*š i Z* N*a da je T* N* zadao više udaraca oštećenom otvorenom pesnicom koji udarci T* N* objašnjavaju porijeklo povreda čela i obraza . </span>
</p>
<p class="p4"></p>
<p class="p4">
<span>Prilikom odlučivanja o krivičnoj sankciji sud je u smislu čl. 42 KZ kao olakšavajuće okolnosti okrivljenom  cijenio porodičnost - isti je oženjen,  a kao otežavajuću okolnost  raniju osuđivanost utvrđenu iz izvoda iz kaznene evidencije, pa je sa mišljenjem da okrivljenom  nije bilo nužno  izricati efektivnu kaznu zatvora, primjenom čl. 53 i 54 KZ istome izrekao uslovnu osudu, utvrđujući mu kaznu zatvora u trajanju od 6 mjeseci  istovremeno određujući da se ova kazna neće izvršiti ukoliko okrivljeni u roku od dvije  godine po pravosnažnosti presude ne učini novo krivično djelo, nalazeći da će se u konkretnom slučaju sa uspjehom ostvariti svrha uslovne osude iz čl. 52 KZ a u okviru opšte svrhe propisivanja i izricanja krivičnih sankcija iz čl. 4 st. 2 KZ. </span>
</p>
<p class="p4"></p>
<p class="p9">
<span>Sud je ob*zao okrivljenog  na plaćanje troškova krivičnog postupka shodno čl. 226 i čl. 229 ZKP-a u iznosu od 101,50  eura, od čega se iznos od 71,50  eura odnosi na naknadu vještaku medicinske struke a iznos od 30,00 eura na paušal srazmjeran složenosti i trajanju krivičnog postupka te imovnim prilikama okrivljenog.</span>
</p>
<p class="p4"></p>
<p class="p4">
<span>Iz iznijetih razloga, na osnovu čl.374 ZKP-a odlučeno je kao u izreci presude.</span>
</p>
<p class="p4"></p>
<p class="p2">
<span>OSNOVNI SUD U NIKŠIĆU, dana  5.12.2012.g.</span>
</p>
<p class="p2"></p>
<p class="p4">
<span>                    Zapisničar,                                                     S U D I J A,</span>
</p>
<p class="p9">
<span>                  Ćuzović Plana s.r.                                          Perović Ivan s.r.</span>
</p>
<p class="p10">
<span>                         ZA TAČNOST OTPRAVKA TVRDI:</span>
</p>
<p class="p10">
<span>                                            radnik suda</span>
</p>
<p class="p10"></p>
<p class="p9">
<span>PRAVNA POUKA: Protiv ove presude  nezadovoljna stranka ima</span>
</p>
<p class="p9">
<span>                           pravo žalbe u roku od 8 dana od dana prijema iste </span>
</p>
<p class="p4">
<span>                           preko ovog suda, VIŠEM SUDU PODGORICA</span>
</p>
<p class="p4"></p>
<p class="p1"></p>


</body>
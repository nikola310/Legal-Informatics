<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.625in 1.0in 1.0in 1.0in;}
.s1{font-weight:bold;}
.s2{font-family:Arial;font-size:12pt;font-weight:bold;}
.s3{font-size:12pt;}
.s4{color:black;}
.p1{margin-right:-0.125in;margin-bottom:0.1388889in;text-align:start;hyphenate:auto;font-family:Calibri;font-size:11pt;}
.p2{margin-right:-0.125in;margin-bottom:0.1388889in;text-align:center;hyphenate:auto;font-family:Arial;font-size:12pt;}
.p3{text-indent:0.375in;margin-right:-0.125in;margin-bottom:0.1388889in;text-align:justify;hyphenate:auto;font-family:Arial;font-size:12pt;}
.p4{margin-right:-0.125in;margin-bottom:0.1388889in;text-align:justify;hyphenate:auto;font-family:Arial;font-size:12pt;}
.p5{margin-left:3.0in;margin-right:-0.125in;margin-bottom:0.1388889in;text-align:justify;hyphenate:auto;font-family:Arial;font-size:12pt;}
.p6{text-indent:0.5in;margin-left:1.5in;margin-right:-0.125in;margin-bottom:0.1388889in;text-align:justify;hyphenate:auto;font-family:Arial;font-size:12pt;}
.p7{margin-right:-0.125in;margin-bottom:0.1388889in;text-align:start;hyphenate:auto;font-family:Arial;font-size:12pt;}
.p8{text-indent:0.5in;margin-left:2.0in;margin-right:-0.125in;margin-bottom:0.1388889in;text-align:justify;hyphenate:auto;font-family:Arial;font-size:12pt;}
.p9{margin-right:-0.125in;margin-bottom:0.1388889in;text-align:justify;hyphenate:auto;font-family:Arial;font-size:11pt;}
.p10{text-indent:0.5in;margin-left:2.5in;margin-right:-0.125in;margin-bottom:0.1388889in;text-align:justify;hyphenate:auto;font-family:Arial;font-size:12pt;}
.p11{text-indent:0.5in;margin-left:2.0in;margin-right:-0.125in;text-align:justify;hyphenate:auto;font-family:Arial;font-size:12pt;}
.p12{margin-left:2.5in;margin-right:-0.125in;text-align:justify;hyphenate:auto;font-family:Arial;font-size:12pt;}
.p13{margin-right:-0.125in;text-align:justify;hyphenate:auto;font-family:Arial;font-size:12pt;}
.p14{margin-bottom:0.1388889in;text-align:start;hyphenate:auto;font-family:Calibri;font-size:11pt;}
</style>
<meta content="sudnica2" name="author">
</head>
<body class="b1 b2">
<p class="p1">
<span class="s1">						          </span><span> HYPERLINK "http://bs.wikipedia.org/wiki/Slika:Coat_of_arms_of_Montenegro.svg" \o "Grb Crne Gore"  INCLUDEPICTURE "http://upload.wikimedia.org/wikipedia/commons/thumb/2/23/Coat_of_arms_of_Montenegro.svg/100px-Coat_of_arms_of_Montenegro.svg.png" \* MERGEFORMAT </span>
<!--Image link to '0.png' can be here--><span class="s1">                                                                                                                                  					           		        				              </span><span class="s2">K.br.76/11</span>
</p>
<p class="p2">
<span class="s1">U IME CRNE GORE</span>
</p>
<p class="p3">
<span class="s1">OSNOVNI SUD U ULCINJU, </span><span>po</span><span class="s1"> </span><span>sudiji Đokaj Amiru, uz učešće namještenika suda M.č Roze kao zapisničara, u krivičnom predmetu protiv okrivljenog M. M. iz Ulcinja, kojeg brani branilac adv. Čapunović Budimir iz Ulcinja, zbog krivičnog djela građenje objekta bez građevinske dozvole iz čl. 326a Krivičnog zakonika u sticaju sa krivičnim djelom protivpravno zauzimanje zemljišta iz čl.254 st.1 Krivičnog zakonika, odlučujući po optužnici Osnovnog državnog tužilaštva u Ulcinju Kt.br.113/09 od 03.03.2011.godine, nakon održanog glavnog i javnog pretresa, dana 06.03.2012 godine, u prisustvu savjetnika kod ODT-a u Ulcinju Resulbegović Faruka, okrivljenog i njegovog branioca, donio je, a dana 08.03.2012.godine  javno objavio,</span>
</p>
<p class="p3"></p>
<p class="p2">
<span class="s1">P R E S U D U</span>
</p>
<p class="p2"></p>
<p class="p4">
<span class="s1">	Okrivljeni M. M.</span><span>, JMBG xxxxxxxxxxxxx, od oca L. i majke V., rođ. R., rođen xx.xx.19xx.godine u U. , sa prebivalištem u U., Ul. xx n. bb, državljanin Crne Gore, pismen, završio srednju školu, kuvar, oženjen, otac četvoro djece, srednjeg imovnog stanja, osuđivan presudom Opštinskog suda u Ulcinju, K.br.31/79 od 16.11.1979.godine, zbog krivičnog djela iz čl.48 KZSRCG i odmjerena mu je sankcija – sudska opomena, i presudom Okružnog suda u Titogradu K.br.46/83 od 06.03.1984.godine, zbog krivičnog djela iz čl.190/1 u vezi čl.185/1 KZSRCG i odmjerena mu je sankcija uslovna osuda 8 (osam) mjeseci na jednu godinu.</span>
</p>
<p class="p4">
<span class="s1">	</span><span>Na osnovu čl.373 st.1 tač.2 Zakonika o krivičnom postupku</span>
</p>
<p class="p5">
<span class="s1">I.</span>
</p>
<p class="p6">
<span class="s1">OSLOBAĐA SE OD OPTUŽBE</span>
</p>
<p class="p4">
<span>	Da je:</span>
</p>
<p class="p4">
<span>	U  oktobru 2008.godine u naselju Meterizi u Ulcinju, kao investitor suprotno odredbama člana 69 Zakona o uređenju prostora i izgradnji objekata započeo gradnju objekta – stepeništa, bez prethodno pribavljene građevinske dozvole, na način što je započeo izgradnju vanjskog stepeništa na kat.par. 2723 KO Ulcinj, svojina oštećenih B. V. i M. V.. </span>
</p>
<p class="p7">
<span>	-čime bi izvršio krivično djelo  građenje objekta bez građevinske dozvole iz čl. 326a Krivičnog zakonika.</span>
</p>
<p class="p7">
<span>	Troškovi krivičnog postupka padaju na teret budžetskih sredstava suda.</span>
</p>
<p class="p7">
<span>	Na osnovu čl. 372 st.1 tač.3 Zakona o krivičnom postupku</span>
</p>
<p class="p5">
<span class="s1">       II.	</span>
</p>
<p class="p8">
<span class="s1">ODBIJA SE OPTUŽBA</span>
</p>
<p class="p4">
<span class="s1">	Da</span><span> </span><span class="s1">je</span><span>: </span>
</p>
<p class="p4">
<span>	U septembru 2007.godine u naselju Meterizi u Ulcinju, protivpravno zauzeo tuđe zemljište označeno kao kat.parcela 2723 KO Ulcinj, svojina oštećenih B. V. i M. V., na način što je započeo izgradnju vanjskog stepeništa pri čemu je zauzeo dio kat.parcele oštećenih u površini od 4m2.</span>
</p>
<p class="p4">
<span>	-čime bi izvršio krivično djelo protivpravno zauzimanje zemljišta iz čl.254 st.1 Krivičnog zakonika.</span>
</p>
<p class="p4">
<span>	Troškovi krivičnog postupka padaju na teret budžetskih sredstava suda.</span>
</p>
<p class="p8">
<span class="s1">O b r a z l o ž e nj e </span>
</p>
<p class="p8">
<span class="s1">               I.</span>
</p>
<p class="p4">
<span>	Optužnicom Osnovnog državnog tužilaštva Kt.br.113/09 od 03.03.2011.godine stavljeno je na teret okrivljenom M. M. da je izvršio krivično djelo građenje objekta bez građevinske dozvole iz čl.326a Krivičnog zakonika u sticaju sa krivičnim djelom protivpravno zauzimanje zemljišta iz čl. 254 st.1 Krivičnog zakonika. </span>
</p>
<p class="p4">
<span>	Okrivljeni</span><span class="s1"> </span><span>M. M. je u svojoj odbrani naveo da živi kao podstanar u kući pokojne M. D., njegove daljne strine i da su predmetne stepenice na tom mjestu oduvjek postojale, samo ih je on sada proširio i dodatno izbetonirao dio u produžetku istih. Nije znao da je zemljište na kome je izvršio te radove tuđe, tj. u vlasništvu porodice B. i M. V., već je mislio da je to zemljište njegove daljne strine. Ističe da je sa radovima na tim stepenicama i drugo što je uradio započeo u septembru 2007.godine, a da je radove završio početkom 2008.godine. Tvrdi da stepenice ne bi napravio da je znao da je zemljište tuđe. U završnoj riječi u potpunosti je prihvatio završnu riječ svog branioca. </span>
</p>
<p class="p4">
<span>	Sud je u dokaznom postupku saslušao svjedoka-oštećenog B. V., i svjedoke B. D., i A.A.a, pročitao zapisnik o izvršenoj inspekcijskoj kontroli Komunalne inspekcije opštine Ulcinj od 19.12.2008.godine, dopis Sekretarijata za urbanizam i uređenje prostora Opštine Ulcinj br. 05-861/1-10 od 14.03.2010.godine, nalaz i mišljenje vještaka geodetske struke Bejtović Dauta od 18.02.2011.godine, izvod iz KE izdat od UP PJ Bar, Ispostava Ulcinj br. 03-245-804 od 15.03.2010. godine, i izvod iz MR umrlih za pokojnu M. V.. </span>
</p>
<p class="p4">
<span>	Svjedok-oštećeni B. V. je izjavio da je vlasnik stambenog objekta u naselju Meterizi, u Ul.8 br.10, a u toj kući živi njegov stariji sin Srđan sa porodicom. Navodi da je suvlasnik pristupnog puta sa kat.parcele br.2723 LN br. 2628 KO Ulcinj zajedno sa suvlasnikom M. V. koja je sada pokojna. Okrivljeni M. M. koji živi u kući sada pokojne M. D. koja se nalazi pored njegovog imanja na kojem su izgrađene stepenice, njemu i pokojnoj Vidosavi uzurpirao pristupni put i to na kat.parceli br. 2723 i ispod potpornog zida njegove kuće izbetonirao trotoar na šta nije imao pravo. On je njegovog prvog komšju M. M. zamolio da mu ne uzurpira put na šta mu je isti odgovorio da se radi o opštinskom putu. Predmetne stepenice je okrivljeni M. M. izgradio u novembru 2007.god. ili početkom 2008.godine  ne može se tačno sjetiti, ali zna da je bila zima, jer je tada dolazio iz Srbije gdje sada živi u Ulcinj. Tražio je da se ukloni stepenište i trotoar i taj dio koji je izbetonirao obzirom da se nalazilo na njegovm zemljištu i zemljištu M. V. i da se taj dio vrati u prvobitno stanje. Predmetne stepenice su izgrađene na zemljištu koje je susvojina M. V. i njegovo.Kao oštećeni pridružio se krivičnom gonjenju protiv okrivljenog, a nije postavio imovinsko pravni zahtjev.</span>
</p>
<p class="p4">
<span>	Svjedok B. D. je izjavila da živi sa svojim suprugom u kući u Ul. 8 br.10 u naselju Meterizi, a koje je vlasništvo njenog svekra B. V., pored koje kuće se nalazi kuća M. D. u kojoj kao podstanar živi M. M.. Njen svekar V. živi u Kruševcu, a ona i njen suprug i djeca žive u kuću njenog svekra. Na dijelu zemljišta koje je vlasništvo njenog svekra i pokojne M. V., a koje se nalazi u zadnjem dijelu njihove kuće gdje imaju ulaz – izlaz  i kapiju, M. je izgradio stepenište i to bez pitanja.Istakla je da ne zna kada je M. M. izgradio to stepenište, jer u tom dijelu ona i njen suprug nisu prolazili obzirom da je njen sin izgubio ključ od te kapije, kada je imao godinu dana, a sada isti ima osam godina. Kako je ta kapija stare proizvodnje, a samim tim i ključ iste nisu mogli napraviti, pa nisu tuda mogli ni prolaziti, a imali su prolaz sa prednje strane kuće.Da je M. M. izgradio stepenice saznala je nakon što je njen svekar B. V. dolazio iz Kruševca, jer je on obilazio dvorište i tada je primjetio da su izgrađene stepenice. Ona nije obraćala pažnju kada je M. M. izgradio stepenice, obzirom da je on izvodio određene radove na kuću, a predmetne stepenice M. koristi za ulazak u kuću. </span>
</p>
<p class="p4">
<span>	Svjedok</span><span class="s1"> </span><span>A.A. je izjavio da radi na poslovima i radnim zadacima komunalnog inspektora pri sekretarijatu za inspekcijske poslove Opštine Ulcinj i da je dana 16.12.2008.godine dobio pismeni zahtjev od strane B. D. i po njenoj prijavi izašao je na lice mjesta dana 19.12.2008.godine i vidio da su na nekom pristupnum putu između kuća M.a i B. izgrađene betonske stepenice u površini od 2x1m2 bez odobrenja nadležnih organa. Kako se radilo o mjestu gdje nije bio siguran da je to privatno ili društveno vlasništvo, iako je dao nalog da se isto vrati u prvobitno stanje u roku od 7 dana, postupak nije dalje nastavljen jer za tako nešto komunalna policija nije nadležna. Dodao je da kada je toga dana izašao na lice mjesta stepenice su već bile izgrađene i to tako da  nijesu ometale prolaz drugima u njihove objekte.Nije siguran na čijem su zemljištu izgrađene, jer se tu radilo o imovinskom sporu između dvije porodice. Kada je izašao na lice mjesta, po njegovom mišljenju, te stepenice su bile izgrađene godinu ili dvije unazad, jer u blizini tog objekta nije bilo nikakvog materijala, koji bi ukazivao na to da su stepenice izgrađene tada kada je on izašao na lice mjesta. </span>
</p>
<p class="p4">
<span>	Iz zapisnika o inspekcijskoj kontroli Komunalne inspekcije opštine Ulcinj od 19.12.2008 godine, proizilazi da je inspektor A.A. izašao na lice mjesta u naselju Meterizi u ul. 8, i konstatovao da  M. M.  u oktobru mjesecu 2008 godine je izbetonirao stepenište u površini cca 2mx1m, pored ulaza u svoju kuću na pristupnom putu Ul.8, bez saglasnosti nadležnih organa, zbog čega mu je naređeno da u roku od 7 dana poruši stepenice i pristupni put – javnu površinu vrati u prvobitno stanje. </span>
</p>
<p class="p4">
<span>	Iz dopisa Sekretarijata za urbanizam i uređenje porostora Opštine Ulcinj   br. 05-861/1-10 od 14.03.2010.god., proizilazi da ovaj sekretarijat M. M. nije izdavao građevinsku dozvolu za izgradnju stambenog objekta na kat.parceli br.2723 KO Ulcinj.</span>
</p>
<p class="p4">
<span>	Iz nalaza i mišljenja vještaka geodetske struke, dipl.ing. Bejtović Dauta proizilazi, da je vještak izlaskom na lice mjesta i uvidom u kat.operatu i elaboratu KO Ulcinj, konstatovao da se radi o kat.parceli br.2723 površine od 4m2, upisan u LN br.2628 KO Ulcinj na ime B. P. V. i M. T.V., na kojoj parceli je okrivljeni izgradio stepenište čije je površina i dio platoa ispred stepeništa, u ukupnoj površini od 4m2.</span>
</p>
<p class="p9">
<span>	</span><span class="s3">Sud je nalaz i mišljenje vještaka geodetske struke cjenio kao objektivan, jasan i argumentovan, zasnovan na pravilima struke i nauke, pa je iz tih razloga isti u cijelosti i prihvatio.</span>
</p>
<p class="p4">
<span>	Iz izvoda iz KE izdatog od UP PJ Bar, Ispostav Ulcinj br. 03-245-804 od 15.03.2010.godine za okrivljenog M. M., proizilazi da je isti osuđivan presudom Opštinskog suda u Ulcinju, K.br.31/79 od 16.11.1979.godine, zbog krivičnog djela iz čl.48 KZSRCG i odmjerena mu je sankcija – sudska opomena, i presudom Okružnog suda u Titogradu K.br.46/83 od 06.03.1984.godine, zbog krivičnog djela iz čl.190/1 u vezi čl.185/1 KZSRCG i odmjerena mu je sankcija uslovna osuda, 8 (osam) mjeseci na jednu godinu.</span>
</p>
<p class="p4">
<span>	Iz izvoda iz MR umrlih za M. V. broj 19 – UPI – 204/12/374, proizilazi da je ista peminula dana 24.05.1984.god.</span>
</p>
<p class="p9">
<span>	</span><span class="s3">Ocjenom navoda optužbe i odbrane okrivljenog, te svih izvedenih dokaza na glavnom pretresu, kako pojedinačno tako i u njihovoj međusobnoj povezanosti, i dovodeći iste u vezu sa navodima odbrane okrivljenog, sud je našao da nije dokazano da je okrivljeni M. M. izvršio krivično djelo građenje objekta bez građevinske dozvole iz čl. 326a Krivičnog zakonika, činjenično i pravno pliže opisano u st. I izreke presude.  </span>
</p>
<p class="p4">
<span>	Naime, u postupku nije dokazano da je okrivljeni M. M. u  oktobru 2008.godine u naselju Meterizi u Ulcinju, kao investitor suprotno odredbama člana 69 Zakona o uređenju prostora i izgradnji objekata započeo gradnju objekta – stepeništa, bez prethodno pribavljene građevinske dozvole, na način što je započeo izgradnju vanjskog stepeništa na kat.par. 2723 KO Ulcinj, svojina oštećenih B. V. i M. V.. </span>
</p>
<p class="p4">
<span>	Prednje je sud nesumnjivo utvrdio na osnovu navoda odbrane okrivljenog M. M., koje navode je sud cijenio kao jasne, objektivne i uvjerljive, i kao takve ih prihvatio, a koji je naveo da živi kao podstanar u kući pokojne M. D., njegove daljne strine i da su predmetne stepenice na tom mjestu oduvjek postojale, samo ih je on proširio i dodatno izbetonirao dio u produžetku istih, da je sa radovima na tim stepenicama i drugo što je uradio započeo u septembru 2007.godine, a radove je završio početkom 2008.godine. Nije znao da je zemljište na kome je izvršio te radove tuđe, tj. u vlasništvu porodice B. i M. V., već je mislio da je to zemljište njegove daljne strine. Navodi odbrane okrivljenog ničim nijesu dovedeni u sumnju, već su čak potvrđeni iskazom oštećenog B. V. koji je naveo da je u zimu kada je u Ulcinju došao iz Srbije i to u novembru 2007.godine ili početkom 2008.godine primjetio da je M. M. na dijelu parcele koja je suvlasništvo njega i M. V. izbetonirao stepenice i plato ispred istih, što je dalje potvrđeno i iskazom B. D., snahe oštećenog, koja je navela da ona zajedno sa njenim suprugom i djecom živi u kući njenog svekra i da ne zna kada je M. M. izgradio predmetne stepenice, već da je za iste saznala tek po dolasku njenog svekra iz Kruševca, koji je obilazio dvorište i vidio šta je M. uradio na djelu parcele koja pripada njenom svekru. Naprjed navedeno je potvrđeno i iskazom svjedoka A.A.a koji je naveo da je kao komunalni inspektor dana 19.12.2008.godine izašao na lice mjesta, u Ul.8 br.10 u naselju Meterizi,i vidio da su na nekom pristupnum putu između kuća M.a i B. izgrađene betonske stepenice u površini od 2x1m2 bez odobrenja nadležnih organa. Toga dana kada je izašao na lice mjesta stepenice su već bile izgrađene i to tako da  nijesu ometale prolaz drugima u njihove objekte, a po njegovom mišljenju, te stepenice su bile izgrađene godinu ili dvije unazad, jer u blizini tog objekta nije bilo nikakvog materijala, koji bi ukazivao na to da su stepenice izgrađene tada kada je on izašao na lice mjesta. Iskaze oštećenog B. V. i svjedoka B. D. i A.A.a, sud je cijenio kao jasne, uvjerljive i objektivne, koji su o odlučnim činjenicama i međusobno saglasni, i kao takvima im poklonio punu vjeru.   </span>
</p>
<p class="p4">
<span> 	Na osnovu nalaza i mišljenja vještaka geodetske struke dipl.ing. Bejtović Dauta od 18.02.2011.godine, sud je utvrdio površinu izgrađenog objekta, odnosno stepeništa, kao i kat.parcelu na kojoj su izgrađene. Da okrivljeni M. M. nije imao građevinsku dozvolu za izgradnju predmetnih stepenica, sud je utvrdio na osnovu dopisa Sekretarijata za urbanizam i uređenje prostopra Opštine Ulcinj br. 05-861/1-10 od 14.03.2010.godine, koji je sud cijenio kao vjerodostojan, jer je izdat od strane nadležnog organa Opštine Ulcinj, na koji stranke nijesu imale primjedbi.  </span>
</p>
<p class="p4">
<span>           Krivično djelo građenje objekta bez građevinske dozvole iz čl.326a Krivičnog zakonika, čini ono lice koje protivno propisima o izgradnji objekata, planiranju i uređenju prostora, započne građenje objekta bez prethodno pribavljene građevinske dozvole ili gradi objekat suprotno izdatoj građevinskoj dozvoli i tehničkoj dokumentaciji ili odluci nadležnog organa o zabrani građenja. U krivičnom zakoniku ovo krivično djelo propisano je Zakonom o izmjenama i dopunama Krivičnog zakonika (Sl.list RCG 70/03 i 47/06) gdje se naziv glave dvadeset pet mijenja i glasi "Krivična djela protiv životne sredine i uređenja prostora" pa se poslije čl.326 dodaju dva nova člana, 326a, građenje objekta bez građevinske dozvole, i 326b, protivpravno priključenje gradilišta na tehničku infrastrukturu, koji Zakon je objavljen u "Službenom listu CG" br.40/2008 od 27.06.2008. godine, a stupio na snagu osmog dana od dana objavljivanja u "Sl.list CG" .</span>
</p>
<p class="p4">
<span>	Naime, imajući u vidu da u postupku je nesumnjivo utvrđeno da je okrivljeni gradnju predmetnog objekta,  tj. stepenica i plato ispred istih započeo u septembru 2007 godine, a zavšio početkom 2008. godine, a imajući u vidu da je krivično djelo građenje objekta bez građevinske dozvole  iz čl.326a,koje se okrivljenom stavlja na teret, u Krivičnom zakoniku propisano Zakonom o izmjenama i dopunama Krivičnog zakonika  (Sl.list RCG 70/03 i 47/06) koji Zakon je objavljen u "Službenom listu CG" br.40/2008 od 27.06.2008.godine, a stupio je na snagu osmog dana od dana objvljivanja u "Sl.list CG", nesumnjivo je da je okrivljeni započeo gradnju prije donošenja i stupanja na snagu Zakona o izmjenama i dopunama Krivičnog zakonika ( "Sl.list CG" br.40/2008) od 27 juna 2008 godine, kojim se građenje objekta bez građevinske dozvole inkriminiše kao krivično djelo iz čl.326a, odnosno nesumnjivo je da u vrijeme kada je okrivljeni započeo gradnju predmetnih stepenica i platoa ispred istih, ta radnja koju je okrivljeni preduzeo nije predstavljala krivično djelo, već je spadala u domen prekršaja.Pa imajući u vidu odredbu čl.2 Krivičnog zakonika kojom je propisano da kazna ili druga krivična sankcija može se izreći samo za djelo koje je, prije nego što je učinjeno, bilo zakonom određeno kao krivično djelo i za koje je bila zakonom propisana kazna, sud nalazi da se okrivljeni M. M. ne može oglasiti krivim za krivično djelo građenje objekta bez građevinske dozvole iz čl.326a, koje mu je optužnicom stavljeno na teret, jer radnja koju je okrivljeni preduzimao, u to vrijeme nije predstavljala krivično djelo, već prekršaj.</span>
</p>
<p class="p4">
<span>	Dakle, cijeneći sve naprijed navedeno, sud je našao da u konkretnom slučaju nijesu potvrđeni činjenični navodi optužbe, odnosno da nije  dokazano da je okrivljeni M. M. izvršio krivično djelo</span><span class="s4"> </span><span>građenje objekta bez građevinske dozvole iz čl.326 a Krivičnog zakonika, zbog čega ga  je sud na osnovu čl.373 st.1 tač. 2 Zakonika o krivičnom postupku oslobodio od optužbe.</span>
</p>
<p class="p4">
<span>	Sud je cijenio i zapisnik o inspekcijskoj kontroli Komunalne inspekcije opštine Ulcinj od 19.12.2008 godine, ali ga nije  prihvatio, jer je inspektor A.A. koji je sačinio isti, u svom iskazu, kome je sud poklonio vjeru, osporio sadržinu navedenog zapisnika, navodeći između ostalog da kada je kritičnog dana izašao na lice mjesta, stepenice su već bile izgrađene i to tako da  nijesu ometale prolaz drugima u njihove objekte, da nije siguran na čijem su zemljištu izgrađene, jer se tu radilo o imovinskom sporu između dvije porodice, a kada je izašao na lice mjesta, po njegovom mišljenju, te stepenice su bile izgrađene godinu ili dvije unazad, jer u blizini tog objekta nije bilo nikakvog materijala, koji bi ukazivao na to da su stepenice izgrađene tada kada je on izašao na lice mjesta.Takođe sadržina ovog zapisnika je u suprotnosti i sa drugim dokazima kojima je sud poklonio vjeru, i to iskazima oštećenog B. V. i svjedoka B. D., kao i nalazem i mišljenjem vještaka geodetske struke Bejtović Dauta.  </span>
</p>
<p class="p4">
<span>	Takođe sud je cijenio i izvod iz KE izdat od UP PJ Bar, Ispostava Ulcinj br. 03-245-804 od 15.03.2010. god i izvod iz MR umrlih za pokojnu M. V., ali je našao da su bez uticaja na odlučivanje u ovoj krivičnoj stvari. </span>
</p>
<p class="p10">
<span class="s1">II.</span>
</p>
<p class="p4">
<span>	Optužnicom Osnovnog državnog tužilaštva u Ulcinju Kt.br.113/09 od 03.03.2011.godine okrivljenom M. M. stavljeno je na teret da je izvršio  krivično djelo protivpravno zauzimanje zemljišta  iz čl. 254. st.1 Krivičnog zakonika, na način što je u oktobru 2008.godine u naselju Meterizi u Ulcinju, protivpravno zauzeo tuđe zemljište označeno kao kat.parcela 2723 KO Ulcinj, svojina oštećenih B. V. i M. V. na način što je započeo izgradnju vanjskog stepeništa pri čemu je zauzeo dio kat.parcele oštećenih u površini od 4m2.</span>
</p>
<p class="p4">
<span>	Međutim, izvedenim dokazima u postupku nesumnjivo je utvrđeno da je okrivljeni M. M. ovo krivično djelo izvršio u septembru mjesecu 2007 godine, kada je započeo gradnju objekta – stepeništa, na kat.parceli 2723 KO Ulcinj, svojini oštećenih B. V. i M. V., kako je to naprijed navedeno u obrazloženju ove presude, a ne u oktobru 2008 godine kako je to predstavljeno u činjeničnim navodima optužnice. </span>
</p>
<p class="p9">
<span>	</span><span class="s3">Naime za krivično djelo protivpravno zauzimanje zemljišta iz čl. 254 st.1 Krivičnog zakonika, propisana  je novčana kazna ili kazna zatvora do jedne godine. Članom 124 st.1 tač.7  Krivičnog zakonika, propisano je da se krivično gonjenje ne može preduzeti kada proteknu 2 (dvije) godine, od izvršenja krivičnog djela za koje se po zakonu može izreći kazna zatvora do 1(jedne) godine ili novčana kazna, a čl. 125 st. 6 istog zakona propisano je da zastarjelost krivičnog gonjenja nastaje u svakom slučaju kada protekne dvostruko vrijeme koje se po zakonu traži za zastarjelost krivičnog gonjenja. Sud je u postupku nesumnjivo utvrdio da je okrivljeni M. M. ovo krivično djelo izvršio u septembru mjesecu 2007 godine, kada je započeo gradnju predmetnog objekta – stepeništa,  a glavni pretres je završen dana 06.03.2011 godine. Imajući u vidu da se u konkretnom slučaju radi o trajnom krivičnom djelu, to znači  da je glavni pretres završen nakon isteka rokova navedenih u čl.124 st.1 tač.7 i 125 st.6 Krivičnog zakonika.</span>
</p>
<p class="p9">
<span>	</span><span class="s3">Cijeneći sve naprijed navedeno, u odnosu na krivično djelo protivpravno zauzimanje zemljišta  iz čl. 254. st.1 Krivičnog zakonika, primjenom čl.372 st.1 tačka 3 ZKP-a, odlučeno je kao u st.II izreke presude, odnosno odbijena je optužba, jer je nastupila apsolutna zastarjelost krivičnog gonjenja.</span>
</p>
<p class="p9">
<span>	</span><span class="s3">Shodno čl. 230 st.1 ZKP-a odlučeno je da troškovi krivičnog postupka padaju na teret budžetskih sredstava suda, a koji se odnose  na troškove vještačenja po vještaku geodetske struke u iznosu od 77,00 eura i sudski paušal.</span>
</p>
<p class="p4">
<span>	Sa izloženog odlučeno je kao u izreci presude.</span>
</p>
<p class="p4"></p>
<p class="p11">
<span class="s1">OSNOVNI SUD U ULCINJU</span>
</p>
<p class="p12">
<span class="s1">  Dana 08.03.2012. godine</span>
</p>
<p class="p13"></p>
<p class="p13">
<span class="s1">ZAPISNIČAR,  </span><span>									  </span><span class="s1">S U D I J A,</span>
</p>
<p class="p13">
<span>M.č Roza,s.r.						                                           Đokaj Amir,s.r. </span>
</p>
<p class="p13"></p>
<p class="p13"></p>
<p class="p13"></p>
<p class="p13"></p>
<p class="p13">
<span>PRAVNA POUKA:   Protiv ove presude dozvoljena je žalba u roku od 8 dana od dana                         			 dostavljanja prepisa iste, Višem sudu u Podgorici, a preko ovog 				  suda.</span>
</p>
<p class="p13"></p>
<p class="p13"></p>
<p class="p13"></p>
<p class="p13"></p>
<p class="p13">
<span>       ZTO</span>
</p>
<p class="p13">
<span>M.č Roza   </span>
</p>
<p class="p14"></p>


</body>
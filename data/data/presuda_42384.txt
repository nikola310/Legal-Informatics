<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.p1{margin-left:-0.16666667in;margin-right:-0.052083332in;text-align:justify;hyphenate:auto;font-family:Times New Roman;font-size:12pt;}
.p2{margin-left:-0.16666667in;margin-right:-0.052083332in;text-align:end;hyphenate:auto;font-family:Arial;font-size:12pt;}
.p3{margin-right:-0.052083332in;text-align:center;hyphenate:auto;font-family:Arial;font-size:12pt;}
.p4{text-indent:0.5in;margin-right:-0.052083332in;text-align:justify;hyphenate:auto;font-family:Arial;font-size:12pt;}
.p5{text-indent:0.5in;margin-right:-0.052083332in;text-align:center;hyphenate:auto;font-family:Arial;font-size:12pt;}
.p6{margin-right:-0.052083332in;text-align:justify;hyphenate:auto;font-family:Arial;font-size:12pt;}
.p7{text-indent:0.5in;margin-right:-0.052083332in;text-align:start;hyphenate:auto;font-family:Arial;font-size:12pt;}
.p8{margin-right:-0.052083332in;text-align:end;hyphenate:auto;font-family:Arial;font-size:12pt;}
.p9{text-align:start;hyphenate:auto;font-family:Arial;font-size:12pt;}
.p10{text-align:center;hyphenate:auto;font-family:Arial;font-size:12pt;}
.p11{text-align:justify;hyphenate:auto;font-family:Arial;font-size:12pt;}
.p12{text-align:end;hyphenate:auto;font-family:Arial;font-size:12pt;}
.p13{margin-left:0.5in;text-align:justify;hyphenate:auto;font-family:Arial;font-size:12pt;}
.p14{text-indent:0.5in;text-align:justify;hyphenate:auto;font-family:Arial;font-size:12pt;}
.p15{text-align:start;hyphenate:auto;font-family:Times New Roman;font-size:12pt;}
.td1{width:2.7in;padding-start:0.075in;padding-end:0.075in;}
.td2{width:3.75in;padding-start:0.075in;padding-end:0.075in;}
.td3{width:1.95in;padding-start:0.075in;padding-end:0.075in;}
.td4{width:3.5in;padding-start:0.075in;padding-end:0.075in;}
.r1{keep-together:always;}
.t1{table-layout:fixed;border-collapse:collapse;border-spacing:0;}
</style>
<title>K</title>
<meta content="dragisa.baletic" name="author">
</head>
<body class="b1 b2">
<p class="p1">
<span> HYPERLINK "http://sr.wikipedia.org/wiki/%D0%A1%D0%BB%D0%B8%D0%BA%D0%B0:Coat_of_arms_of_Montenegro.svg" </span>
</p>
<p class="p2">
<span>K. br. 1438/12                                                                                                                                                                                        </span>
</p>
<p class="p3"></p>
<p class="p3"></p>
<p class="p3">
<span>U IME CRNE GORE</span>
</p>
<p class="p4"></p>
<p class="p4">
<span>OSNOVNI SUD U PODGORICI, kao prvostepeni, krivični, po sudiji Jovović Željki, uz učešće Rajković Danijele kao zapisničara, u krivičnom predmetu protiv okrivljenog S. D. iz Podgorice, zbog krivičnog djela teško djelo protiv bezbjednosti javnog saobraćaja iz čl. 348 st.1 u vezi čl. 339 st.1 Krivičnog zakonika, rješavajući po optužnici ODT Podgorica Kt.br.1460/12 od 26.12.2012. godine, nakon održanog gavnog i javnog pretresa u prisustvu zastupnika optužbe Nastić Andrijane zamjenika ODT Podgorica i okrivljenog, dana 13.03.2013. godine, donio je i istog dana javno objavio</span>
</p>
<p class="p4"></p>
<p class="p5">
<span>P R E S U D U</span>
</p>
<p class="p4"></p>
<p class="p4">
<span>Okrivljeni   </span>
</p>
<p class="p4">
<span>S. D., JMB xxxxxxxxxxxxx, od oca M. i majke Lj., rođene M., rođen 25. 07. 19xx . godine u Podgorici, sa prebivalištem u Podgorici - Ljajkovići bb, državljanin Crne Gore, pismen, nezaposlen, neoženjen, lošeg imovnog stanja, neosuđivan</span>
</p>
<p class="p4"></p>
<p class="p5">
<span>Kriv je</span>
</p>
<p class="p5"></p>
<p class="p4">
<span>Što je:</span>
</p>
<p class="p4">
<span>Dana 04. 06. 2012. godine oko 22,00 časova, na putu M2 Podgorica - Golubovci, u mjestu Mahala, ne pridržavajući se saobraćajnih propisa iz čl. 22 st. 1, čl. 200 i čl. 222 Zakona o bezbjednosti saobraćaja na putevima ugrozio  saobraćaj i doveo u opasnosti život i tijelo ljudi, na način što je upravljajući putničkim vozilom marke "Volkswagen Caddy" registarskih oznaka PG xxxxx, u pijanom stanju pri koncentraciji od 1,68 promila apsolutnog alkohola u krvi, prije sticanja prava na upravljanje motornim vozilom, otpočeo radnju uključivanja vozilom sa parking prostora ispred restorana "Plavi 10" na magistralni put Podgorica-Golubovci, a da se prethodno nije uvjerio da tu radnju može da izvrši bez opasnosti za druge učesnike u saobraćaju, ne vodeći pri tom računa o položaju vozila, pravcu i brzini kretanja, u kom trenutku je sa njegove lijeve strane iz pravca Podgorice naišao motocikl marke "TGB", registarskih oznaka PG xxxxx, kojim je upravljao - oštećeni Š. M., usljed kojih propusta je došlo do sudara vozila i motocikla, kojom prilikom je oštećeni Š. M. zadobio tešku tjelesnu povredu u vidu otvorenog višestrukog preloma čašice lijevog koljena, višestrukog preloma lopatice sa iščašenjem desnog ključno-lopatičnog zgloba i oguljotinu lijeve šake, dok je saputnik na motociklu-oštećeni B. M.zadobio laku tjelesnu povredu u vidu nagnječenja glave, kojom prilikom je okrivljeni S. D. u odnosu na osnovno krivično djelo postupao sa eventualnim umišljajem, jer je bio svjestan da tako upravljajući vozilom i ulaskom na magistralni put ugrožava javni saobraćaj i dovodi u opasnost život i tijelo ljudi, pa je na to pristao, dok je u odnosu na težu posljedicu-tešku tjelesnu povredu oštećenog Š. M. postupao sa svjesnim nehatom, jer je znao da njegovom radnjom takva posljedica može nastupiti, ali je olako držao da do toga neće doći.</span>
</p>
<p class="p4"></p>
<p class="p4">
<span>- čime je izvršio krivično djelo teško djelo protiv bezbjednosti javnog saobraćaja iz čl. 348 st. 1 u vezi čl. 339 st.1 Krivičnog zakonika.</span>
</p>
<p class="p4"></p>
<p class="p4">
<span>Pa mu Sud za navedeno krivično djelo primjenom  čl. 4 st. 2, čl. 42 st. 1, čl. 52 st. 2, čl. 53 i 54 Krivičnog zakonika i čl. 226, 229 i 374 Zakonika o krivičnom postupku, izriče </span>
</p>
<p class="p4"></p>
<p class="p5">
<span>USLOVNU OSUDU</span>
</p>
<p class="p4"></p>
<p class="p4">
<span>Kojom mu predhodno utvrđuje kaznu zatvora u trajanju od 1 (jedne) godine i istovremeno određuje da se ista neće izvršiti, ako okrivljeni u roku od 3 (tri) godine po pravosnažnosti presude ne izvrši novo krivično djelo. </span>
</p>
<p class="p4"></p>
<p class="p4">
<span>Obavezuje se okrivljeni da plati na ime troškova krivičnog postupka iznos od 195,00€, u roku od 15 dana po pravosnažnosti presude, pod prijetnjom prinudnog izvršenja.</span>
</p>
<p class="p6"></p>
<p class="p3">
<span>O b r a z l o ž e nj e</span>
</p>
<p class="p3"></p>
<p class="p4"></p>
<p class="p4">
<span>Optužnicom ODT Podgorica Kt.br.1460/12 od 26.12.2012. godione, stavljeno je na teret okrivljenom S. D. izvršenje krivičnog djela teško djelo protiv bezbjednosti javnog saobraćaja iz čl. 348 st.1 u vezi čl.339 st.1 Krivičnog zakonika. Zastupnik optužbe, zamjenik ODT Podgorica Andrijana Nastić je u završnoj riječi u cjelosti ostala pri podnijetoj optužnici, nalazeći da je priznanjem okrivljenog i provedenim dokazima na glavnom pretresu, na nesumnjiv način utvrđeno da je okrivljeni izvršio krivično djelo stavljeno mu na teret, pa je predložila, da sud okrivljenog oglasi krivim i osudi po zakonu.</span>
</p>
<p class="p4">
<span>Okrivljeni je u svojoj odbrani u predhodnom postupku, na zapisniku od 05.11.2012. godine pred ovlašćenim tužiocem ODT-a Podgorica izjavio da je dana 04.06.2012. godine, oko 20,30 časova, vozilom marke "Volkswagen Caddy" reg. oznaka PG xxxxx. započeo uključivanje sa parkinga ispred restorana "Plavi 10" koji se nalazi u mjestu Mahala, na magistralni put Golubovci - Podgorica. Imao je namjeru da skrene u lijevo i da nastavi put prema Podgorici. Sa vozilom je izašao na magistralni put i to samo prednjim dijelom. U tom trenutku, sa njegove lijeve strane, iz pravca Podgorice naišao je motocikl koji je udario u prednji lijevi dio vozila kojim je upravljao. Odmah je izašao iz vozila i vidio da su dva momka koja su se nalazila na motociklu povrijeđena, pa im je prišao kako bi pokušao da im pomogne. Takođe je prišao jedan čovjek koji je ta dva momka prevezao u Urgentni centar, obzirom da su bili povrijeđeni, a on je ostao na licu mjesta i sačekao policiju koja je došla poslije 2-3 sata. Na mjestu gdje se uključivao na magistralni put, sa njegove lijeve strane, postoji zemljano proširenje obraslo žbunjem, zbog kojeg nije mogao da uoči motocikl koji mu je dolazio sa lijeve strane. Nije polagao vozači ispit i nema vozačku dozvolu za upravljanje vozilima "B" kategorije. Prije nego što je započeo upravljanje vozilom, odnosno prije predmetne saobraćajne nezgode popio je 5-6 piva od po 0,5 litara. Sa konzumiranjem alkohola je prestao sat do sat i po prije nezgode. Na glavnom pretresu odžanom dana 13.03.2013. godine je, prihvatajući odgovornost za saobraćajnu nezgodu, naveo da je na motociklu kojim je upravljao oštećeni bila upaljena svjetlosna signalizacija. Objasnio je da inače ne upravlja vozilom jer nema položen vozački ispit, ali je predmetnom prilikom morao nešto da završi pa je vozio Caddy posudio od poznanice. Toga dana je popio 5-6 piva i nije bio svjestan koliko je popio i sam se začudio kada je vidio koja količina alkohola je utvrđena, jer se osjećao potpuno normalno.</span>
</p>
<p class="p4">
<span>U završnoj riječi je naveo da mu je žao što je došlo do predmetne saobraćajne nezgode i da od nezgode više ne konzumira alkohol. </span>
</p>
<p class="p4">
<span>Sud je u dokaznom postupku saslušao svjedoke - oštećene B. M. i Š. M., pročitao zapisnik o uviđaju saobraćajne nezgode UP PJ Podgorica br.1731/12 od 06.07.2012. godine, izvršio uvid u skicu lica mjesta predmetne saobraćajne nezgode, izvršio uvid u medicinsku dokumentacije na ime oštećenih, na saglasan predlog stranaka pročitao nalaz i mišljenje sudskog vještaka medicinske struke dr. N. R. Kri.br.93/12 od 18.12.2012. godine i nalaz i mišljenje sudskog vještaka saobraćajne struke ing Č. G. Kri.br.93/12 od 07.12.2012. godine i pročitao uzvještaj UP PJ Podgorica iz kaznene evidencije na ime okrivljenog od 28.01.2013. godine.</span>
</p>
<p class="p4">
<span>Ocjenom navoda optužbe, odbrane kao i svih provedenih dokaza, sud je na nesumnjiv način utvrdio, da je okrivljeni izvršio krivično djelo stavljeno mu na teret, na način, u vrijeme i na mjestu, kako je to predstavljeno izrekom ove presude, pa ga je sud oglasio krivim i izrekao mu sankciju kao u izreci presude, iz sledećih razloga:</span>
</p>
<p class="p4">
<span>Iz uviđajne dokumentacije - zapisnika o uviđaju i skice lica mjesta UP PJ Podgorica br.1713/12 od 06.07.2012. godine, utvrđeno je da je lice mjesta saobraćajne nezgode na magistralnom putu Podgorica – Golubovci, naspram restorana "Plavi 10", u mjestu Mahala. Kolovoz je asvaltni, prav, ravan, uzdužnom isprekidanom linijom podijeljen na dvije kolovozne trake. Plato ispred restorana "Plavi 10" je asvaltni. Motocikl "Honda" bez reg. oznaka zatečen je u desnoj kolovoznoj traci, prevrnut na lijevu bočnu stranu, iskošen u desno, prednjim dijelom okrenut u pravcu Golubovaca, gledano od pravca Podgorice, dok je vozilo PG xx xxx pomjereno sa lica mjesta i zatečeno u neposrednoj blizini. Od materijalnih tragova na licu mjesta zatečena je kaciga od motocikliste Š. M., u lijevoj kolovoznoj traci. U nezgodi su učestvovali S. D., koji je upravljao putničkim motornim vozilom marke "Volkswagen Caddy" reg. oznaka PG xx xxx, Š. M. koji je upravljao motociklom marke " TGB" reg. oznaka PG xxxxx i B. M. u nezgodi učestvovao kao saputnik na motociklu. </span>
</p>
<p class="p4">
<span>Svjedok oštećeni Š. M., je u predhodnom postupku na zapisniku od 23.11.2012. godine pred ovlašćenim tužiocem ODT-a Podgorica izjavio da se 4 juna 2010. godine, motociklom marke "TGB" reg. oznaka PG xxxxx kretao magistralnim putem Podgorica - Petrovac i to iz pravca Podgorice prema Golubovcima. Saputnik na motociklu tom prilikom je bio njegov kum B. . U jednom trenutku, kada se nalazio u mjestu Mahala, sa parkinga ispred restorana "Plavi 10" na magistralni put kojim se kretao se uklučilo i jedno bijelo vozilo marke "Pik ap". To vozilo je došlo sa njegove desne strane. Sve se desilo veoma brzo i iznenada, pa i ako se kretao brzinom  od 50 km/h nije uspio da reaguje, već je motociklom udario u to vozilo. Od tog udara je pao i izgubio svijest,nakon čega je liječen u bolnici, o čemu posjeduje medicinsku dokumentaciju. Nije se predružio krivičnom gonjenu i nije postavio imovinskopravni zahtjev. Na glavnom pretresu održanom dana 13.03.2013. godine, je dodao, da je okrivljeni nakon nezgode sa roditeljima dolazio da ga posjeti i da su mladi, da bi okrivljeni zbog svega što se desilo trpio posledice.</span>
</p>
<p class="p4">
<span>Svjedok - oštećen B. M. je izjavio da je dana 4. juna 2012. godine oko 21:30 časova, bio na motociklu kojim je upravljao njegov kum Š. M.. Kretali su se magistralnim putem iz pravca Podgorica prema Zeti. U jednom trenutku, kada su se nalazili u mjesto Mahala, tačnije ispred restorana "Plavi 10" čuo je kako je njegov kum viknuo "aj", a zatim je osjetio udar motocikla u jedno vozilo. Odmah su pali, izgubio je svijest, ali je vrlo brzo došao k sebi i vidio svog kuma Š. M. kako u besvjesnom stanju leži na asvaltu nedaleko od njega. Vozilo u koje su udarili nije primijetio na licu mjesta nakon nezgode, ali je čuo da je bilo parkirano nedaleko od lica mjesta. Ubrzo nakon toga je jedan čovjek koji je naišao vozilom njega i Š. M. prevezao u Urgentni centar. U nezgodi je zadobio povrede i o tome posjeduje medicinsku dokumentaciju. Nakon što je njegov kum viknuo pogledao je ispred motocikla i vidio je bijelo vozilo "Pikap" kako se uključuje na magistralni put, sa parkinga ispred restorana "plavi 10". Nije se pridružio krivičnom gonjenju i nije postavio imovinskopravni zahtjev.</span>
</p>
<p class="p4">
<span>Iz nalaza i mišljenja vještaka saobraćajne struke ing. Č. G. utvrdjeno je da se motocikl  "TGB" PG xxxxx kretao magistralnim putem iz pravca Podgorice u pravcu Golubovaca a vozilo " VW Caddy", PG xxxxx kretalo se platoom ispred rastorana "Plavi 10", sa namjerom vozača da se uključi na magistralni put skretanjem lijevo u pravcu Podgorice. Vozilo "VW Caddy", PG xxxxx, kretalo se brzinom od 7,50 km/h a motocikl "TGB" PG xxxxx neposredno prije kontakta brzinom od 48,00 km/h. Motocikl "TGB" PG xxxxx, kretao se magistralnim putem, iz pravca Podgorice u pravcu Golubovaca, vozilo "VW Caddy" PG xxxxx kretalo se platoom ispred restorana "Plavi 10", sa desne strane magistralnog puta za smjer kretanja motocikla, sa namjerom vozača da se uključi na magistralni put skretanjem lijevo u pravcu Podgorice. Na osnovu smjerova kretanja vozila i motocikla i zatečenih pozicija motocikla i kacige motocikliste, može se konstatovati da je mjesto kontakta vozila i motocikla bilo, gledano po uzdužnoj osi magistralnog puta, na oko 25,00 (m) poslije ST, gledano iz pravca Podgorice u pravcu Golubovaca, a gledano po poprečnoj osi magistralnog puta na oko 1,50 - 2,00 (m) lijevo od desne ivice kolovoza, gledano iz pravca Podgorice u pravcu Golubovaca (smjer kretanja motocikla). Kontakt je ostvaren čeonim dijelom motocikla sa prednjim bočnim lijevim dijelom vozila "VW Caddy" PG xxxxx, koje je u kontaktnu poziciju došlo motociklu sa desne strane-sa platoa restorana "Plavi 10" skretanjem lijevo u pravcu Podgorice (suprotno smjeru kretanja motocikla). Nakon kontakta, vozilo je pomjereno, dok je motociklista od udara u vozilo izgubio ravnotežu, prevrnuo se s motociklom na lijevi bok, a motocikl se zaustavio u zatečenoj poziciji na desnoj kolovoznoj traci, po kojoj se kretao prije kontakta iz pravca Podgorice. Opasna situacija pretvorena u saobraćajnu nezgodu, nastala je na način što se vozač vozila "VW Caddy", PG xxxxx, prilikom uključivanja sa platoa pored puta sa desne strane sa skretanjem ulijevo, nije uvjerio da navedenu radnju može izvršiti bezbjedno, što je bio obavezan da učini, jer je motociklista imao prioritet u prolazu. Ovakav način upravljanja vozilom posledica je greške  u upravljanju u dijelu nepoštovanja propisa koji obavezuju vozača da prilikom vršenja radnje uključivanja u saobraćaj mora da propusti sve učesnike u saobraćaju koji se kreću tim putem, što nije učinio, a što predstavlja osnovni i jedini uzrok nastanka predmetne saobraćajne nezgode. Vozač motocikla "TGB" , PG xxxxx, svojim postupkom nije uticao na nastanak nezgode, jer mu je vozilo uključivanjem u saobraćaj sa desne strane ušlo u putanju kretanja.</span>
</p>
<p class="p4">
<span>Ovako dati nalaz i mišljenje vještaka saobraćajne struke sud je u potpunosti prihvatio kao stručan jasan, objektivan i zasnovan na pravilima saobraćajne struke.</span>
</p>
<p class="p4">
<span>Iz nalaza i mišljenja vještaka medicinske struke utvrdjeno je da je oštećeni Š. M. u nezgodi zadobio povrede i to otvoreni višestruki prelom čašice lijevog koljena, višestruki prelom lopatice sa iščašenjem desnog ključno-lopatičnog zgloba i oguljotine lijeve šake. Sve zadobijene povrede posledice su dejstva tupine mehaničke sile, odnosno nastale su usled inercionog kretanja tijela, nakon udara motocikla u predmetno putničko vozilo, odnosno izbacivanja tijela iz sjedišta motocikla i pada na podlogu, a sve u vrijeme odigravanja predmetne saobraćajne nezgode. Moguće je da su sve povrede posledica pada i udara u tvrdu i neravnu podlogu. U vrijeme zadobijanja, preloma čašice koljena i preloma lopatice sa iščašenjem ključno-lopatičnog zgloba kvalifikuju se kao teška, a oguljotine šake kao laka tjelesna povreda. Dakle, u predmetnom dogadjaju, zadobijene povrede Š. M. se zbirno kvalifikuju kao teška tjelesna povreda. Oštećeni B. M. je u nezgodi zadobio povredu nagnječinu glave, koja povreda je posledica dejstva tupine mehaničke sile, odnosno nastala je usled inercionog kretanja tijela nakon udara motocikla u predmetno putničko vozilo, odnosno izbacivanje tijela iz sjedišta motocikla i udara glavom u predmetno putničko vozilo ili usled pada na tvrdu i neravnu podlogu, a sve u vrijeme odigravanja predmetne saobraćajne nezgode, a kvalifikuje se kao laka tjelesna povreda. Vještak medicinske struke je dao mišljenje i u pogledu koncentracije apsolutnog alkohola u krvi u vrijeme predmetne saobraćajne nezgode i objasnio da je nakon saobraćajne nezgode koja se dogodila dana 04.06.2012. godine u 21:50 časova, izvršeno alkotestiranje okrivljenog S. D., (nije navedeno tačno vrijeme) kojom prilikom je utvrdjena koncentracija alkohola u krvi od 1,68 promila. Nakon 115 minuta od predmetne saobraćajne nezgode, izvadjena je krv za analizu alkoholisanosti i tada je utvrdjena koncentracija od 1,43 promila apsolutnog alkohola u krvi. Nije izvrešna analiza koncentracije alkohola u urinu, niti krvi "u drugom vremenu". U svojoj izjavi S. D. je naveo da je sa ispijanjem alkoholnih pića prestao oko sat i po prije saobraćajne nezgode. S obzirom da je alkotestiranjem (koja je orjentaciona metoda za utvrdjivanje alkoholemije), a koje je pak učinjeno nakon saobraćajne nezgode, dobijena viša vrijednost koncentracije alkohola od dobijene koncentracije alkohola prilikom laboratorijskog testiranja, te na osnovu izjave okrivljenog da je sa ispijanjem prestao oko sat i po prije predmetne nezgode, može se zaključiti da je u vrijeme predmetne nezgode i u vrijeme uzorkovanja krvi za laboratorijsku analizu S. D. bio u fazi eliminacije alkohola, što dozvoljava primjenu formule za retrogradno preračunavanje alkohola in tempore criminis. Iz dostavljene dokumentacije za preračunavanje alkohola (nedostaje analiza krvi u "drugom vremenu") nije moguće utvrditi lični eliminacioni faktor, za okrivljenog, zbog čega se u konkretnom slučaju uzimaju standardne vrijednosti eliminacionog faktora, za većinu populacije, i to minimalna 0,13 promila/h, maksimalna 0,17 promila/h i srednja 0,15 promila/h, te se dobija da je u vrijeme saobraćajne nezgode Stijepović Dražen imao najmanje 1,68 promila, najviše 1,76 promila, srednja vrijednost 1,72 promila. Za sve navedene vrijednosti alkohola u krvi osoba se nalazi u pijanom stanju. </span>
</p>
<p class="p4">
<span>Nalaz i mišljenje vještaka medicinske struke,  u pogledu povreda koje su oštećeni zadobili u predmetnoj saobraćajnoj nezgodi, kao i u dijelu izjašnjenja o prisustvu apsolutnog alkohola u krvi kod okrivljenog u vrijeme saobraćajne nezgode, sud je u potpunosti prihvatio, obzirom da se vještak na vrlo jasan i precizan način izjasnio u pogledu naprijed navedenih činjenica.</span>
</p>
<p class="p4">
<span>Cijeneći provedene dokaze, uviđajnu dokumentaciju, nalaz i mišljenje vještaka medicinske i saobraćajne struke, iskaze svjedoka oštećenih i dovodeći ih u vezu sa odbranom okrivljenog u kojoj prihvata odgovornost za uzrokovanje saobraćajne nezgode i potvrđuje da je vozilom upravljao pod dejstvom alkohola i bez položenog vozačkog ispita, sud je na nesumnjiv način utvrdio da je okrivljeni dana 04. 06. 2012. godine oko 22,00 časova, na putu M2 Podgorica - Golubovci, u mjestu Mahala, ne pridržavajući se saobraćajnih propisa iz čl. 22 st. 1, čl. 200 i čl. 222 Zakona o bezbjednosti saobraćaja na putevima ugrozio  saobraćaj i doveo u opasnosti život i tijelo ljudi, na način što je upravljajući putničkim vozilom marke "Volkswagen Caddy" registarskih oznaka PG xxxxx, u pijanom stanju pri koncentraciji od 1,68 promila apsolutnog alkohola u krvi, prije sticanja prava na upravljanje motornim vozilom, otpočeo radnju uključivanja vozilom sa parking prostora ispred restorana "Plavi 10" na magistralni put Podgorica-Golubovci, a da se prethodno nije uvjerio da tu radnju može da izvrši bez opasnosti za druge učesnike u saobraćaju, ne vodeći pri tom računa o položaju vozila, pravcu i brzini kretanja, u kom trenutku je sa njegove lijeve strane iz pravca Podgorice naišao motocikl marke "TGB", registarskih oznaka PG xxxxx, kojim je upravljao - oštećeni Š. M., usljed kojih propusta je došlo do sudara vozila i motocikla, kojom prilikom je oštećeni Š. M. zadobio tešku tjelesnu povredu a saputnik na motociklu-oštećeni B. M. zadobio laku tjelesnu povredu, koje povrede je sud utvrdio iz nalaza i mišljenja vještaka medicinske struke, kako je to navedeno u izreci presude, čime su se u radnjama okrivljenog stekli svi bitni objektivni i subjektivni elementi bića krivičnog djela teško djelo protiv bezbjednosti javnog saobraćaja iz čl. 348 st. 1 u vezi čl. 339 st.1 Krivičnog zakonika.</span>
</p>
<p class="p4">
<span>Dakle, okrivljeni se kritičnom prilikom nije pridržavao saobraćajnih propisa iz čl. 22 st.1, čl. 200 i čl. 222 Zakona o bezbjednosti saobraćaja na putevima, koji su ga obavezivali da ukoliko namjerava da na putu izvrši neku radnju vozilom (uključivanje vozilom u saobraćaj, pomjeranje vozila udesno ili ulijevo,mijenjanje saobraćajne trake, preticanje, obilaženje, zaustavljanje, skretanje udesno ili ulijevo, polukružno okretanje, vožnja unazad, prestrojavanje i sl. ), smije da otpočne takvu radnju samo ako se prethodno uvjerio da to može da učini bez opasnosti za druge učesnike u saobraćaju ili imovinu, vodeći pri tom računa o položaju vozila, pravcu i brzini kretanja, i da ne smije da upravlja vozilom u saobraćaju na putu niti da počne da upravlja vozilom ako je pod dejstvom alkohola i prije sticanja prava na upravljanje motornim vozilima, pri čemu je morao biti svjestan, da upravljajući vozilom na naprijed opisani način može ugroziti saobraćaj i dovesti u opasnost život i tijelo ljudi, pa je na to pristao, i doveo sebe u situaciju da u pijanom stanju, pri koncentraciji od 1,68 promila apsolutnog alkohola u krvi, prije sticanja prava na upravljanjem motornim vozilom, otpočne radnju uključivanja vozila sa parking prostora, na magistralni put Podgorica-Golubovci, ne uvjerivši se da tu radnju može izvršiti bez opasnosti po druge učesnike u saobraćaju, u trenutku kada je sa njegove lijeve strane iz pravca Podgorice naišao motocikl kojim je upravljao oštećeni Š. M. usled čega je došlo do sudara vozila i motocikla i tjelesnog povredjivanja oštećenih Š. M. i B. M. saputnika na motociklu, pri čemu je okrivljeni u odnosu na  težu posljedicu -tešku tjelesnu povredu oštećenog Š. M. postupao sa svjesnim nehatom jer je znao da njegovom radnjom takva posledica može nastupiti ali je olako držao da do toga neće doći.</span>
</p>
<p class="p4">
<span>Prilikom izbora krivične sankcije, sud je u smislu čl. 42 Krivičnog zakonika, cijenio sve okolnosti, koje utiču da kazna bude manja ili veća (olakšavajuće i otežavajuće okolnosti) u okviru zakonom propisanog minimuma i maksimuma za predmetno krivično djelo, pa je od olakšavajućih okolnosti na strani okrivljenog cijenio njegovu relativnu mladost, činjenicu da se radi o osobi bez zaposlenja, lošeg imovnog stanja, njegovo ranije dobro ponašanje i s tim u vezi raniju neosudjivanost, a što je sud utvrdio iz izvoda iz kaznene evidenicje na ime okrivljenog izdat od UP PJ Podgorica, ponašanje okrivljenog po izvršenju djela u smislu da se okrivljeni interesovao za zdravlje oštećenog Š.j .M., i kod istog bio u posjeti zajedno sa roditeljima, a što je svjedok oštećeni Š. M. potvrdio na glavnom pretresu, a posebno stav oštećenih koji se nijesu pridružili krivičnom gonjenju protiv okrivljenog, dok otežavajućih okolnosti van elemenata bića predmetnog krivičnog djela nije bilo, pa je sud cijeneći naprijed navedene okolnosti, primjenom čl. 53 i 54 Krivičnog zakonika istom predhodno utvrdio kaznu zatvora u trajanju od jedne godine i istovremeno odredio da se ova kazne neće izvršiti ukoliko okrivljeni u roku provjeravanja od tri godine po pravosnažnosti presude ne izvrši novo krivično djelo, nalazeći da će se i uslovnom osudom kao mjerom upozorenja u dovoljnoj mjeri uticati na okrivljenog da u buduće ne vrši krivična djela, odnosno da će se u svemu ostvariti svrha izricanja uslovne osude iz čl. 52 Krivičnog zakonika u okviru opšte svrhe propisivanja i izricanja krivičnih sankcija iz čl. 4 st.2 Krivičnog zakonika, uz uvjerenje suda da se njegovo popravljanje može postići i uslovnom osudom.</span>
</p>
<p class="p4">
<span>Odluka o troškovima krivičnog postupka donijeta je na osnovu čl. 226 i 229 Zakonika o krivičnom postupku, a isti se u iznosu od 82,50 eura odnose na troškove nastale povodom saobraćajnog vještačenja i troškove medicinskog vještačenja u iznosu od 82,50 eura,  dok je paušal u iznosu od 30,00 eura odmjeren shodno dužini trajanja postupka, njegovoj složenosti i imovnim prilikama okrivljenog.</span>
</p>
<p class="p4">
<span>Na osnovu izloženog, u smislu čl. 374 Zakonika o krivičnom postupku odlučeno je kao u izreci presude. </span>
</p>
<p class="p6"></p>
<p class="p7">
<span>OSNOVNI SUD U PODGORICI, dana 13.03.2013. godine</span>
</p>
<p class="p8"></p>
<p class="p8"></p>
<table class="t1">
<tbody>
<tr class="r1">
<td class="td1">
<p class="p9">
<span>             ZAPISNIČAR:</span>
</p>
</td><td class="td2">
<p class="p10">
<span>S U D I J A:</span>
</p>
</td>
</tr>
<tr class="r1">
<td class="td1">
<p class="p10">
<span>Danijela Rajković,s.r.</span>
</p>
<p class="p9"></p>
</td><td class="td2">
<p class="p10">
<span>Željka Jovović,s.r.</span>
</p>
<p class="p9"></p>
</td>
</tr>
</tbody>
</table>
<p class="p11"></p>
<table class="t1">
<tbody>
<tr class="r1">
<td class="td3">
<p class="p12">
<span>PRAVNA POUKA:</span>
</p>
</td><td class="td4">
<p class="p9">
<span>Protiv ove presude dozvoljena je žalba u roku od 8 dana od dana prijema pismenog otpravka iste, preko ovog suda Višem sudu u Podgorici. </span>
</p>
<p class="p10"></p>
</td>
</tr>
</tbody>
</table>
<p class="p10">
<span>ZTO Danijela Rajković</span>
</p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<table class="t1">
<tbody>
<tr class="r1">
<td class="td1">
<p class="p9">
<span>             ZAPISNIČAR:</span>
</p>
</td><td class="td2">
<p class="p10">
<span>S U D I J A:</span>
</p>
</td>
</tr>
<tr class="r1">
<td class="td1">
<p class="p10">
<span>Rajković Danijela</span>
</p>
<p class="p9"></p>
</td><td class="td2">
<p class="p10">
<span>Jovović Željka</span>
</p>
<p class="p9"></p>
</td>
</tr>
</tbody>
</table>
<p class="p11">
<span>           DN-a: Po primjerak presude dostaviti:</span>
</p>
<p class="p13">
<span>- ODT Podgorica,</span>
</p>
<p class="p13">
<span>- Okrivljenom,  </span>
</p>
<p class="p13">
<span>- A/a.</span>
</p>
<p class="p14">
<span>Postupljeno dana ______________</span>
</p>
<p class="p14">
<span>Radnik suda __________________</span>
</p>
<p class="p14"></p>
<p class="p14"></p>
<p class="p14"></p>
<p class="p14"></p>
<p class="p14"></p>
<p class="p14"></p>
<p class="p14"></p>
<p class="p14"></p>
<p class="p14"></p>
<p class="p14"></p>
<p class="p14"></p>
<p class="p14"></p>
<p class="p14"></p>
<p class="p14"></p>
<p class="p14"></p>
<p class="p9"></p>
<p class="p9"></p>
<p class="p9"></p>
<p class="p15"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.49930555in 0.9166667in 0.0in 0.9166667in;}
.p1{text-align:start;hyphenate:auto;keep-with-next.within-page:always;font-family:Verdana;font-size:11pt;}
.p2{text-align:start;hyphenate:auto;font-family:Verdana;font-size:11pt;}
.p3{text-align:center;hyphenate:auto;keep-with-next.within-page:always;font-family:Verdana;font-size:11pt;}
.p4{text-indent:0.5833333in;text-align:justify;hyphenate:auto;font-family:Verdana;font-size:11pt;}
.p5{text-indent:0.5833333in;text-align:center;hyphenate:auto;font-family:Verdana;font-size:11pt;}
.p6{text-indent:0.5in;text-align:justify;hyphenate:auto;font-family:Verdana;font-size:11pt;}
.p7{text-align:justify;hyphenate:auto;font-family:Verdana;font-size:11pt;}
.p8{text-indent:0.5833333in;margin-left:0.16666667in;text-align:center;hyphenate:auto;font-family:Verdana;font-size:11pt;}
.p9{text-align:center;hyphenate:auto;font-family:Verdana;font-size:11pt;}
.p10{text-align:start;hyphenate:auto;font-family:Times New Roman;font-size:12pt;}
.s1{text-decoration:underline;}
</style>
<meta content="violeta.raicevic" name="author">
</head>
<body class="b1 b2">
<p class="p1">
<span>OSNOVNI SUD U BIJELOM POLJU</span>
</p>
<p class="p1">
<span class="s1">K.br.77/11</span>
</p>
<p class="p2"></p>
<p class="p3">
<span>U IME NARODA</span>
</p>
<p class="p2"></p>
<p class="p2"></p>
<p class="p4">
<span>OSNOVNI SUD U BIJELOM POLJU, kao prvostepeni krivični sud, u vijeću sastavljenom od sudije Violete Raičević kao predsjednika vijeća i sudija porotnika Kovijanić Vuka i Bećirović Gana, kao članova vijeća, sa zapisničarem Ljiljanom Joksimović,  postupajući po optužnici ODT-a u Bijelom Polju, Kt.br. 93/10 od 31.01.2011.godine,  izmijenjenoj dana 07.04.2011.godine, protiv optuženog S.r.a iz Bijelog Polja, zbog krivičnog djela ugrožavanje sigurnosti iz čl.168.st.1.Krivičnog zakonika Crne Gore, nakon održanog usmenog, glavnog i javnog pretresa u prisustvu zamjenika ODT-a u B.Polju J.LJ., okrivljenog S.r.a i  oštećene P.D., donio je i javno objavio dana 07.04.2011.godine;</span>
</p>
<p class="p4">
<span> </span>
</p>
<p class="p4"></p>
<p class="p5">
<span>P R E S U D U</span>
</p>
<p class="p4"></p>
<p class="p6">
<span>Okrivljeni </span><span class="s1">S.R., </span><span> od oca H. i majke Dž., rodjene B., rodjen .....godine,  u Bijelom Polju, sa prebivalištem u ul. V. br.3. opština Bijelo Polje, Musliman, državljanin Crne Gore, završio osnovnu školu, po zanimanju vozač, nezaposlen,  udovac,  otac dvoje djece, vojsku služio 1975.godine u Nišu, lošeg imovnog stanja, osudjivan. </span>
</p>
<p class="p4"></p>
<p class="p4"></p>
<p class="p4"></p>
<p class="p5">
<span>K R I V   J E</span>
</p>
<p class="p4">
<span>Što  je:</span>
</p>
<p class="p4"></p>
<p class="p6">
<span>- dana  25.12.2009.godine, oko 20,45 h  u stanu vlasništvo  B.V.a u ul. V. br.3 u Bijelom Polju  ugrozio sigurnost  oštećene P.D. prijetnjom da će napasti na njen život  i život njoj bliskih lica kćerki mldb. A. i  T. na način što je  u alkoholisanom stanju  nakon izlaska iz njihovog stana  rukom polomio staklo od prozora govoreći "platićete mi ovo krvavo, gdje mi je sjekira da vas zakoljem", nakon čega je sjekirom  nekoliko puta udario  u ulazna vrata stana oštećene.</span>
</p>
<p class="p6"></p>
<p class="p6">
<span>-čime je izvršio krivično djelo ugrožavanje sigurnosti iz čl.168.st.1.Krivičnog zakonika Crne Gore.</span>
</p>
<p class="p4"></p>
<p class="p4">
<span>-pa mu sud primjenom citiranih zakonskih propisa i čl. 2, 4, 5, 13, 15, 32, 39, 42,  Krivičnog zakonika Crne Gore /KZ/ i čl. 199, 202 i 364 Zakonika o krivičnom postupku Crne Gore /ZKP</span>
</p>
<p class="p5"></p>
<p class="p4"></p>
<p class="p5"></p>
<p class="p3">
<span>O S U Đ U J E</span>
</p>
<p class="p7"></p>
<p class="p7"></p>
<p class="p4">
<span>Na novčanu kaznu u iznosu 600,00  €  (šest stotine evra), koju je dužan da plati u roku od 3 /tri/ mjeseca po pravosnažnosti presude na račun depozita novčanih kazni, troškova postupka i paušala CG 832-151-35,  stim što  je dokaz o uplati dužan dostaviti  krivičnoj pisarnici ovog suda.</span>
</p>
<p class="p4"></p>
<p class="p4">
<span>Ako okrivljeni ne plati novčanu kaznu u određenom roku,  ista će se  zamijeniti tako što će se za svakih započetih 25,00 /dvadeset pet eura/ € novčane kazne odrediti jedan dan zatvora, a ako osuđeni isplati samo dio novčane kazne ostatak će se srazmjerno pretvoriti u zatvor, a ako osuđeni isplati ostatak novčane kazne izvršenje kazne zatvora će se obustaviti.</span>
</p>
<p class="p4"></p>
<p class="p4">
<span>Okrivljeni se obavezuje na plaćanje paušala ovom sudu u iznosu od 30 € /trideset eura/, te troškova krivičnog postupka u iznosu od 37,00 € /trideset sedam eura/  u roku od 15 dana po pravosnažnosti presude, pod prijetnjom prinudnog izvršenja na račun broj 831-151-35.</span>
</p>
<p class="p6"></p>
<p class="p4"></p>
<p class="p8">
<span>O b r a z l o ž e nj e</span>
</p>
<p class="p7"></p>
<p class="p4"></p>
<p class="p4">
<span>Optužnicom ODT-a u  B.Polju, Kt.br. 93/10 od 31.01.2011.godine, okrivljenom S.r.u iz Bijelog Polja, stavljeno je na teret izvršenje   krivičnog djela nasilničko ponašanje iz čl.399.Krivičnog zakonika Crne Gore.</span>
</p>
<p class="p4"></p>
<p class="p6">
<span>Glavni pretres je održan u prisustvu zamjenika ODT-a, okrivljenog i oštećene.</span>
</p>
<p class="p4"></p>
<p class="p4">
<span>Na glavnom pretresu održanom dana 07.04.2011.godine, zamjenik ODT-a  je izmijenila optužnicu u dijelu  činjeničnog opisa i pravne kvalifikacije te okrivljenom stavila na teret izvršenje krivičnog djela ugorožavanje sigurnosti iz čl.168.st.1. Krivičnog zakonika Crne Gore.</span>
</p>
<p class="p7"></p>
<p class="p4">
<span>U završnoj riječi zamjenik ODT-a je ostala pri preciziranoj optužbi i tražila da  sud okrivljenog  oglasi krivim i osudi na kaznu po zakonu.</span>
</p>
<p class="p4"></p>
<p class="p4">
<span>Oštećena P.D.a se nije pridružila krivičnom gonjenju protiv okrivljenog i nije postavila imovinsko pravni zahtjev.</span>
</p>
<p class="p4"></p>
<p class="p4">
<span>Okrivljeni  </span><span class="s1">S.R. </span><span>  u svojoj odbrani  u istražnom postupku je istkao da sa P.D.om živi u istoj zgradi i sjeća se situacije  kada je  u decembru mjesecu 2009.godine sa teretnim vozilom došao ispred zgrade, parkirao se  i počeo iz vozila da izbacuje stvari i to lance, sjekiru, motornu šegu,  koje je unosio u podgrum zgrade. Dok je unosio stvari neko ga je kamenom gadjao sa terase  gdje stanuje P.D.a,  a on je tada rekao "ko gadja to kamenom, djubradi jedna, ne mogu više da  vas trpim toliko vremena". Kada je počeo da galami i viče D.a se pojavila na terasi  pa joj je rekao "ne mogu više da vas trpim sveću vas pobiti, djubradi jedna, gadjate me, pljujete, maltretirate, pravite mi štetu, nijesam ja vama  J.K., da me bijete".Na lice mjesta odmah je došla policija.Na glavnom pretresu jepojasnio da je kritičnom prilikom  bio u jako alkoholisanom stanju, a razlog zbog čega je došao u stan oštećenih jeste taj što ga je  neko iz zgrade gadjao kamenom dok je unosio stvari u podrum. Posumnjao je da ga neko gadja iz porodice oštećenih, jer se njihova terasa nalazila odmah iznad njega. Istakao je da je djelimično tačno da je preduzimao neke radnje koje mu se stavljaju na teret. U zgradi u ulici V., u stanu, živi već 26 godina  a 12 godina u istoj zgradi u drugom stanu živi B.V.sa svojom porodicom kod kojeg se P.D.a doselila sa svojom djecom prošle godine.Sa istima je bio u dobrim  medjuljudskim odnosima, pomagao mi je, pozajmljivao novac, dogonio drva.</span>
</p>
<p class="p4"></p>
<p class="p4">
<span>Radi utvrdjivanja odlučnih činjenica i kriviče odgovornosti okrivljenog, sud je u dokaznom postupku izveo dokaze: saslušao oštećenu  P.D.u u svojstvu svjedoka, uz saglasnost stranaka pročitao iskaz  svjedoka B.V.a, sa zapisnika u istražnom postupku Ki.br.29/10 od 30.06.2010.godine,  izvršio uvid u potvrdu o privremeno oduzetim predmetima Uprave policije  PJ B.Polje od 25.12.2009.godine, izvršio uvid u izvod iz KE na ime okrivljenog. Drugih predloga za dopunu dokaznog postupka nije bilo. </span>
</p>
<p class="p4"></p>
<p class="p4">
<span>Naime, iz  iskaza  oštećene P.D. proizilazi  da je dana 25.12.2009.godine, u vrijeme oko 20,45 h,  u stan njenog svekra B.V.a, u kojem stanu živi porodica  njenog djevera i njena porodica, došao S.R.koji im je komšija.Te večeri u stanu su bili njen djever B.V.koji je bolestan i nepokretan, njegove kćerke D.a, T.a i A.a i njene kćerke  A.a i T.. S.R.je bio u alkoholisanom stanju  i nepristojno se ponašao. Njenu kćerku Teu prislonio  je uz svoju glavu. Nakon  toga okrenuo se ka njoj i rekao joj "kako si da ti vidim grudi". Rekla mu je da nema potrebe da  joj se tako obraća ali je on i dalje nastavio sa vrijedjanjem govoreći njenoj kćerki T." jebo ti R.S.majku", a zatim se opet okrenuo  njoj obraćajući joj se riječima " hoćeš li da mi pokažeš sise", govoreći da mu se svidja, da bi trebalo da razgovaraju nasamo i da vode ljubav.Dok je to govorio sjedio  je na  fotelji i trljao se rukama izmedju nogu, govorio joj  je  još  vulgarnije riječi zbog čega je počela da plače a i djeca su se uznemirila i počela da vršte i plaču.Istakla je da ne može riječima opisati sitauciju kakva se u tom  momentu desila u njihovoj kući.R.S.je  izašao iz stana ispred zgrade, došao pod prozor od stana  koji se nalazi u prizemnom dijelu zgrade, a koji  prozor se nalazi na visini od oko 1 m od zemlje, i udario je rukom od staklo od prozora usled čega se staklo razbilo govoreći "platiće te mi ovo krvavo, gdje mi je sjekira da vas zakoljem". Zatim se odmakao od prozora krenuo ka kamionu  iz kojeg je uzeo sjekiru  došao do ulaznih  vrata njihovog stana, nekoliko puta sjekirom udario u vrata a koja vrata su oni u medjuvremenu nakon  njegovog izlaska iz stana zaključali.Od takvog postupanja okrivljenog S.r.a osjećala se nezaštićeno i uplašeno, plašila se i za sebe i za svoju djecu zbog čega je morala da pozove policiju i prijavi dogadjaj. Bila je jako uplašena  a obzirom da se S.r. nalazio u jako pijanom stanju nije  mogla da procijeni šta je bio  spreman da uradi. </span>
</p>
<p class="p4"></p>
<p class="p4">
<span>Iz iskaza svjedoka B.V.a sud nije mogao utvrditi pravno relevante činjenice  vezane za kritični dogadjaj obzirom da je isti izjavio da zbog razloga bolesti nije mogao da se sjeti dogadjaja i detalja u vezi sa istim.</span>
</p>
<p class="p4"></p>
<p class="p4">
<span>Sud je cijeneći dokaze pojedinačno i u medjusobnoj povezanosti dovodeći ih u vezu sa navodima odbrane okrivljenog utvrdio činjenično stanje  i na osnovu istog  zaključio da je okrivljeni S.r. izvršio krivično djelo ugrožavanje sigurnosti  iz čl.168.st.1.KZ zbog čega je kriv.</span>
</p>
<p class="p4"></p>
<p class="p4">
<span>Naime  sud je cijenio odbranu okrivljenog  i stim u vezi iskaz oštećene P.D. pa je  zaključio  da nije sporno  što i okrivljeni priznaje na glavnom pretresu  da je isti kritičnom prilikom  u alkoholisanom stanju  ušao u stan oštećene. Medjutim, navode koje je istakao  u pogledu okolnosti  da se ne sjeća  i da ne zna  da li je upućivao inkriminisane riječi koje su mu stavljene  na teret u smsilu prijetnje oštećenoj i njoj bliskim licima sud ne prihvata i cijeni ih sračunatim na izbjegavanje krivične odgovornosti. Ovo posebno  što  su njegovi navodi u tom  dijelu demantovani iskazom  oštećene  P.D.koja  je saslušana u svojstvu svjedoka a čiji iskaz je  sud u potpunosti prihvatio  obrziom da je bila ubjedljiva i kategorična u pogledu odlučnih činjenica da je okrivljeni kritičnom prilikom  ugrozio njenu sigurnost prijetnjom da će napasti na njen život i život njoj bliskih lica jer je u alkoholisanom stanju  nakon izlaska  iz njihovog stana  rukom polomio staklo od prozora govoreći da  će mu platiti krvavo i pitao se gdje mu je sjekira da  ih zakolje nakon čega je sjekirom nekoliko puta udario u ulazna vrata stana oštećene.</span>
</p>
<p class="p4"></p>
<p class="p4">
<span>Iz potvrde o privremeno oduzetim predmetima Uprave policije PJ Bijelo Polje  sud je utvrdio da je dana 25.12.2009.godine, od okrivljenog S.r.a oduzeta sjekira  srednje veličine sa drvenim nasadom dužine 100 cm.</span>
</p>
<p class="p4"></p>
<p class="p4">
<span>Krivično  djelo ugrožavanje sigurnosti iz čl.168.st1. KZ postoji kada počinilac ugrozi sigurnost  nekog lica prijetnjom  da će napasti na život ili  tijelo  tog lica  ili njemu bliskog lica. Radnja krivičnog djela  je  prijetnja  koja se mora odnositi na lišavanje života ili  povredu tjelsnog integirteta.Mada zakonik posebno ne ističe da se mora raditi o ozbiljnoj  prijetnji, ona je krivično pravno relevantna  samo kada je  ozbiljna a ozbiljna je kada je objektivno  podobna da kod onoga  kome se prijeti  izazove osjećaj straha ili uopšte osjećaj nesigurnosti pri čemu učinilac treba da je  svjestan da drugome prijeti i da se  prijetnja odnosi na napad na život ili tjelesni integritet nekog lica  i njemu bliskih lica koja moraju biti individualno odredjena. </span>
</p>
<p class="p4"></p>
<p class="p6">
<span>Pod ozbiljnom prijetnjom,  treba razumjeti  takvu prijetnju  koja je  po svom karakteru  i okolnostima  pod kojima je izražena  objektivno podobna  da kod lica  kojima je upućena  izazove osjećaj  lične ugroženosti. Sa krivično pravnog stanovišta nije odlučno  da li je učinilac  upućujući drugom prijetnju pri tom ozbiljno mislio, već je sud cijenio to da li je  od strane oštećene  ova prijetnja  mogla biti  ozbiljno shvaćena i da li je na taj način  u osjećajnom životu oštećene izazvala  izvjesne promjene u vidu  uzbudjenosti  i straha.Dakle ozbiljnost prijetnje  i objektivnost mogućnosti da se ona ostvari, sud je cijenio sa gledišta  lica  kome je okrivljeni prijetio, pa je sa tih razloga iskaz oštećene prihvatio u potpunosti, jer je bila kategorična u pogledu odlučnih činjenica, da je zbog upućenih  prijetnji, osjećala veliki strah i nesigurnost,  što je i po ocjeni suda osnovano i logično a posebno imajući u vidu okolnosti pod kojima je okrivljeni izvršio krivično djelo.</span>
</p>
<p class="p6"></p>
<p class="p6">
<span>Po ocjeni suda  imajući u vidu izloženo prijetnja okrivljenog je bila objektivno podesna  da kod  osobe  tj. oštećene  izazove osjećaj straha, nesigurnosti  i lične ugroženosti, kako za sebe tako i njoj bliska lica. Stoga sa krivično pravnog stanovišta  nije od uticaja  za postojanje  ovog krivičnog djela  da li je postojala namjera  da se prijetnja  izvrši i da li je učinilac djela od takve prijetnje odustao.</span>
</p>
<p class="p4"></p>
<p class="p4">
<span>U konkretnom slučaju  okrivljeni se neposredno  pred preduzimanje radnji za koje je oglašen krivim nalazio u stanu oštećene u alkoholisanom stanju gdje su se izmedju ostalih članova šire porodice oštećene nalazile i njene dvije kćerke,  upućujući im razne uvredljive riječi i ponašajući se ne primjereno, a zatim je izlazeći iz stana prijetio  da će mu platiti krvavo  te da  će sve da ih zakolje  nakon čega je sjekirom nekoliko puta udrio  u ulazna vrata stana, pa  nema sumnje da je oštećena P.D.a  usled  takvog ponašanja okrivljenog  bila dovedena u stanje  straha i lične nesigurnosti  u znatnom stepenu  jer je, s obzirom  na sve navedene okolnosti  bila ubijedjena da se njen život  i život njenih kćerki nalazi u neposrednoj opasnosti, a  činjenica je da je oštećena ozbiljno shvatila prijetnju, jer je odmah  pozvala policiju  i zaključala vrata stana. Pri tom je okrivljeni bio svjestan da  drugom  prijeti  i da se prijetnja odnosi na napad na život ili tjelesni integritet  oštećene i njoj bliskih lica pa se  u njegovim radnjama stiču sva obilježja krivičnog djela ugrožavanje sigurnosti iz čl.168.st.1.KZ.</span>
</p>
<p class="p4"></p>
<p class="p4">
<span>Iz  izvoda iz kaznene evidencije na ime okrivljenog utvrdjuje se da je isti osudjivan presudom  Okružnog suda  u Bijelom Polju K.br.80/74 od 11.11.1974.godine  zbog krivičnog djela iz čl.250/1 tač.1. 2 godine  st. zatvora  (kaznu izdržao 23.05.1977.godine), presudom Opštinskog suda u B.Polju K.br.123/79 od 14.04.1981.godine zbog krivičnog djela iz čl.46.st.2. KZ 30 dana zatvora, presudom  Opštinskog suda u B.Polju K.br.268/81 od 29.12.1982.godine zbog krivičnog djela iz čl.152/1 7 mjeseci zatvora,  presudom  Opštinskog suda u Sjenici  K.br.235/81 od 10.05.1982.godine zbog krivičnog djela iz čl.166.st.1. 10 mjeseci zatvora, presudom Okružnog  suda u B.Polju   K.br.135/83 od 14.12.1983.godine zbog krivičnog djela iz čl.190.st.1. 1 godina i 2 mjeseca zatvora, presudom  Opštinskog suda u Skoplju K.br.1440/88   iz čl.137.st.1. 3 mjeseca zatovra  uslovno za jednu godinu, presudom K.br.224/07 od 10.05.2007.godine  zbog krivičnog djela iz čl.381/1 novčanom kaznom u iznosu od 600 €,  presudom Višeg suda u B.Polju Kž.br.770/08 od 24.11.2008.godine  zbog krivičnog djela iz čl.381 KZ CG novčanom kaznom u iznosu od 1.200 €. </span>
</p>
<p class="p4"></p>
<p class="p4">
<span>Za predmetno krivično djelo u krivičnom zakoniku zaprijećena je novčana kazna ili  kazna zatvora do jedne godine.</span>
</p>
<p class="p4"></p>
<p class="p4">
<span>Odlučjući o vrsti i visini kazne okrivljenom  sud je cijenio sve okolnosti iz čl.42.KZ pa je na strani okrivljenog od olakšavajućih okolnosti našao da se radi o ocu dvoje djece koji je nezaposlen, lošeg imovnog stanja, a posebno okolnost da se oštećena nije pridružila krivičnom gonjenju portiv okrivljenog. Raniju osudjivanost okrivljenog sud nije cijenio  kao otežavajuću okolnost  a posebno sa razloga  što je isti osudjivan  za neistovrsna  krivična djela,  pa sud ovoj činjenici nije pridavao poseban značaj  kod izbora krivične sankcije te je okrivljenog osudio na novčanu kaznu u naznačenom iznosu cijeneći  da će se sa  novčanom kaznom   postići svrha kažnjavanja shodno čl.32.KZ, koja podrazumijeva  sprečavanje učinioca da čini krivična djela i uticanje na njega da ubuduće  ne čini  krivična djela, uticanje na druge da ne čine krivična djela, izražavanje društvene osude za krivično djelo i obaveze poštovanja zakona, jačanje morala  i uticaj na razvijanje društvene odgovornosti.</span>
</p>
<p class="p4"></p>
<p class="p4">
<span>Prilikom odmjeravanja novčane kazne sud je posebno cijenio imovno stanje okrivljenog zbog čega je istu odredio u granicama zakonskog minimuma, obzirom da je članom 39.st.tač.3.KZ propisano  da se novčana kazna za krivična djela za koje je zaprijećena  kazna zatvora do jedne godine može izreći  u iznosima od  600,00 do 8.000,00 €.</span>
</p>
<p class="p4"></p>
<p class="p4">
<span>Sud je obavezao okrivljenog na plaćanje paušala u iznosu od  30 €, koji troškovi paušala su određeni obzirom na složenost i trajanje postupka, te imovinskim prilikama okrivljenog, ovo shodno odredbi čl. 199 ZKP.</span>
</p>
<p class="p4"></p>
<p class="p4">
<span>Sud je obavezao okrivljenog na plaćanje troškova krivičnog postupka u iznosu od 37,00 € koji troškovi se odnose na troškove za  svjedoka, a koji su unaprijed isplaćeni iz predračunskih sredstava suda, shodno čl.202.ZKP-a.</span>
</p>
<p class="p4"></p>
<p class="p4">
<span>Sa izloženog odlučeno je kao u izreci presude, shdono  čl.364.ZKP-a.</span>
</p>
<p class="p4"></p>
<p class="p4"></p>
<p class="p9">
<span>OSNOVNI SUD U BIJELOM POLJU</span>
</p>
<p class="p4">
<span>                              Dana, 07.04.2011.godine</span>
</p>
<p class="p5"></p>
<p class="p7">
<span>Zapisničar,								Predsjednik vijeća-sudija,</span>
</p>
<p class="p7">
<span>Ljiljana Joksimović         			                                 Violeta Raičević </span>
</p>
<p class="p7"></p>
<p class="p10"></p>
<p class="p10"></p>


</body>
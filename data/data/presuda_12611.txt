<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:center;hyphenate:auto;font-family:Times New Roman;font-size:12pt;}
.p2{text-align:end;hyphenate:auto;font-family:Times New Roman;font-size:12pt;}
.p3{text-align:justify;hyphenate:auto;font-family:Times New Roman;font-size:12pt;}
.p4{text-align:start;hyphenate:auto;font-family:Times New Roman;font-size:12pt;}
</style>
<meta content="lidija.maros" name="author">
</head>
<body class="b1 b2">
<p class="p1"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2">
<span>Posl.br.K. 195/12/12                                                                                                                                                             </span>
</p>
<p class="p1">
<span>U IME CRNE GORE!</span>
</p>
<p class="p3"></p>
<p class="p3">
<span>Osnovni sud u Kotoru, kao nadležni prvostepeni krivični sud, po sudiji Danijeli Samardžić,, uz učešće zapisničara Zorice Vasiljević, u predmetu protiv okrivljenog Š M, zbog krivičnog djela uništenje i oštećenje tudje stvari iz člana 253 stav 1 Krivičnog zakonika, koji se vodi po privatnoj tužbi tužilaca B Pa i B B, koje zastupa punomoćnik advokat Đ M iz K, nakon održanog glavnog i javnog pretresa dana 24.10.2012 godine u prisustvu punomoćnika privatnih tužilaca, a u odsustvu uredno pozvanog a predhodno ispitanog okrivljenog, donio je i javno objavio dana 25.10.2012 godine sledeću</span>
</p>
<p class="p1"></p>
<p class="p1">
<span>P R E S U D U</span>
</p>
<p class="p1"></p>
<p class="p3">
<span>Okrivljeni Š M , JMBG  , od oca N i majke B, rođene Ž, rođen   godine u V, opština A, stalno nastanjen u B - D br.2, oženjen, otac troje djece od kojih je jedno maloljetno, SSS, privatnik, lošeg imovnog stanja, neosuđivan, protiv kojeg se ne vodi postupak za drugo krivično djelo </span>
</p>
<p class="p3"></p>
<p class="p1">
<span>Kriv je,</span>
</p>
<p class="p3"></p>
<p class="p3">
<span>Što je,</span>
</p>
<p class="p3">
<span>dana 16.02.2012. godine u P postupajući kao angažovano lice u izvršnom predmetu posl.br. I. 138/10, nakon odlaska suda sa lica mjesta porušio stilski uradjenu kamenu klupu od tesanog kamena, dužina 1,5 m koja klupa se nalazila ispred kuće privatnih tužilaca, a čije rušenje nije bilo predvidjeno u Zaključku o izvršenju od 19.01.2012. godine, niti je bilo naloženo od strane postupajuće sudije, čime je privatnim tužiocima pričinio štetu u iznosu od 750, 00 eura. </span>
</p>
<p class="p3"></p>
<p class="p3">
<span>-čime je učinio krivično djelo uništenje i oštećenje tudje stvari iz čl. 253 st. 1 KZ-a </span>
</p>
<p class="p3"></p>
<p class="p3">
<span>Pa mu sud na osnovu naprijed navedene krivičnopravne odredbe i čl. 2, 4, 5, 8, 13, 15, 36, 42, 52, 53, 54. Krivičnog zakonika i čl.227, 229,368., i 374.,  ZKP-a, izriče </span>
</p>
<p class="p3"></p>
<p class="p1">
<span>USLOVNU OSUDU</span>
</p>
<p class="p1"></p>
<p class="p3">
<span>Kojom utvrđuje kaznu zatvora u trajanju od 30 (trideset)  dana i istovremeno određuje da se kazna neće izvršiti ukoliko okrivljena za vrijeme od jedne godine od dana pravosnažnosti presude ne učini novo krivično djelo.</span>
</p>
<p class="p3"></p>
<p class="p3">
<span>Dužan je okrivljeni dana ime troškova krivičnog postupka uplatiti iznos od 171,60 eura, i na ime sudskog paušala uplati iznos od 30,00 eura u roku od tri mjeseca od dana pravosnažnosti presude na žiro račun Osnovnog suda Kotor br. 832-16-52.</span>
</p>
<p class="p3"></p>
<p class="p3">
<span>Dužan je okrivljeni da privatnim tužiocima isplati iznos od 750,00 eura na ime pričinjene štete, u roku od tri mjeseca dana od dana pravosnažnosti presude. </span>
</p>
<p class="p3"></p>
<p class="p1">
<span>O b r a z l o ž e n j e</span>
</p>
<p class="p1"></p>
<p class="p3">
<span>Privatni tužioci B P i B B su preko svog punomoćnika advokata Đ M  iz K podnijeli ovom sudu privatnu krivičnu tužbu dana 04.05.2012 godine protiv Š M zbog krivičnog djela uništenje i oštećenje tudje stvari iz člana 253 st.1. Krivičnog zakonika.</span>
</p>
<p class="p3"></p>
<p class="p3">
<span>Okrivljeni nije pristupio na glavni pretres zakazan za dan 24.10.2012 godine iako je bio uredno pozvan pa je sud shodno čl.457 ZKP-a održao glavni pretres u njegovom odsustvu obzirom da je prethodno ispitan, a njegovo prisustvo po mišljenju suda nije bilo nužno.</span>
</p>
<p class="p3"></p>
<p class="p3">
<span>Okrivljeni je u svojoj odbrani naveo da ne priznaje izvršenje krivičnog djela stavljenog mu na teret ni krivicu za isto,  da je sa ekipom došao na lice mjesta, da su tada srušili dva zida i klupu koja je bila na zidu, odnosno koja je visila na zidu, da je sve to uradio po nalogu sudije i advokata, a da ništa nije radio samovoljno. Objasnio je da nije bilo moguće srušiti zid a da se ne sruši klupa, da ih je angažovao jedan preduzetnik iz B, da mu je sudija na licu mjesta rekla da sruši zid , da mu nije rekla da sruši i klupu, ali da je klupa stajala naslonjena na zid, te da je klupa bila postavljena dužinom cijelog zida, te da su srušeni i zid i klupa jer se nije moglo srušiti jedno bez drugog. Nakon što je izvršio uvid u fotografije naveo je da je na tri fotografije prikazano rušenje zida i da je to klupa koja se nalazila uz zid i da je ona cijelokupno srušena dok druge dvije fotografije ne potiču iz tog perioda ili su napravljene prije ili kasnije te da su oni nakon rušenja sve počistili.</span>
</p>
<p class="p3"></p>
<p class="p3">
<span>Sud je u dokaznom postupku radi utvrđivanja činjeničnog stanja i krivice okrivljenog proveo sledeće dokaze: saslušao privatnog tužioca B P i svjedoke R D i S Č pročitao nalaz i mišljenje vještaka građevinske struke  B M i neposredno saslušao vještaka, pročitao  zaključak posl.br. I. 138/10/07 od 19.01.2012. godine, zapisnik sa lica mjesta od 16.02.2012. godine, službena zabilješka posl.br. I. 138/10/07 od 21.02.2012. godine, izvršio je uvid u fotografije-5kom.</span>
</p>
<p class="p3"></p>
<p class="p3">
<span>Privatni tužilac B P je izjavio da nije bio prisutan kritičnog dana na licu mjesta, da je u Perast došao nakon 2-3 dana i da su mu ljudi iz komšiluka rekli šta se kritičnog dana desilo, odnosno da nakon što je sud otišao sa lica mjesta okrivljeni je sa svojim radnicima porušio klupu Objasnio je da je 2/3 klupe polomljeno i odnijeto, da je ta kamena klupa radjena od kamena, da je klupa bila cjelom dužinom dvorišta , da su oštećena dvorišta i klupe prikazana na fotografijama  i danas vidljiva na terenu tj. da je na današnji dan klupa dužine kao što je na fotografijama. Objasnio je da je klupa prikazan na fotografijama uradjena prije 7-8 godine, a da su prije mjesec dana njegovi radnici napravili klupu, da ne zna da li je dao nalog radnicima da dograde i dio koji je ostao nakon rušenja ili da rade novu jer je nalog dala njegova supruga, te da ne zna kakva je sada klupa obzirom da je neposredno prije sudjenja došao iz B.</span>
</p>
<p class="p3"></p>
<p class="p3">
<span>Svjedok D R je izjavila da je na osnovu pravosnažne presude po tužbi za smetanje posjeda proveden postupak izvršenja, da je sud izašao na lice mjesta kako bi se porušio sporni zid, da je na licu mjesta bio vještak geodetske struke koji je identifikovao zid te je bila ekipa radnika koja je srušila što im je naloženo u prisustvu suda a zatim su svi napustili lica mjesta. Tom prilikom je srušeno sve kako stoji u pravosnažnoj presudi odnosno cijeli zid koji je bio predmet izvršenja, da je na licu mjesta bila postavljena nastrešnica i prilikom rušenja dužnici su pokušali da spriječe rušenje , navodeći da ukoliko se sruši zid, pašće i nastrešnica medjutim sud je naložio da se zid sruši, a što je bilo sa nastrešnicom nije znala. Objasnila je da nakon izvršenja suda niko nije mogao ući u prostor osim dužnika koji je promjenio bravu na vratima, da ne zna da li je zid srušen do kraja, ali da misli da je ostao jedan dio zida ali ne zna tačno koliko a da je sve zavedeno u zapisniku suda sa licu mjesta. Dalje je navela da je sa sudom napustila lice mjesta, da je na licu mjesta ostao punomoćnik privatnih tužilaca i dužnik, ali da nije sigurna da li je ostao dužnik, da nije imala komunikaciju sa okrivljenim šta treba da sruši a šta ne, da je to bio postupak suda i da ona nije mogla davati nalog ispred sudije. Dodala je da je nakon rušenja ostao jedan dio tog kamenog zida, da ne zna da li je to klupa, ali ne zna koje dužine odnosno da je porušen zid, ali je ostao jedan dio kamene klupe, a ne da li je sud dao nalog da se sruši taj dio zida nije joj bilo poznato. </span>
</p>
<p class="p4"></p>
<p class="p3">
<span>Svjedok Č S, sudija ovog suda, je izjavila da sve što je uradjeno kritične prilike evidentirano je u izvršnim spisima I 138/10/07, da je po nalogu suda srušeno sve što je trebalo da se sruši po izvršnoj ispravi, da je kasnije kada je izašla na lice mjesta u predmetu I 273/11 dana 22.02.2012 godine vidjela je da je na licu mjesta srušena i kamena klupa a koja nije bila predmet izvršenja i koja nije bila srušena dok je sud dana 16.02.2012 godine bio na licu mjesta, pa pretpostavlja da je to neko srušio nakon odlaska suda. Objasnila je da je ključ od predmetnog dvorišta ostavljen adv. D R, po izvršnoj ispravi i da je nakon odlaska suda odnosno dok je bila na licu mjesta naložila radnicima da uklone šut koji je tamo bio. Dalje je navela da kada je ona izašla na lice mjesta u drugom predmetu cijela klupa nije bila srušena ali jeste njen dio, i objasnila da se radi o klupi koja je bila cjelom dužinom zida koji gleda prema moru do kuće a izmedju objekata koji se nalaze na kat.parc. 35/1 i 35/2, da je otprilike 1,5 m te klupe srušeno i to pri ulasku u dvorištu sa lijeve strane te da su radnici nakon odlaska suda sa lica mjesta ostali zbog čišćenja šuta. Nakon uvida u slike u spisima odgovara da je to klupa o kojoj je pričala.</span>
</p>
<p class="p3"></p>
<p class="p3">
<span>Iz zaključka I br. 138/10/07 od 199.01.2012 godine je utvrdjeno da je isto donijeto u izvršnom predmetu povjerioca P-B D i P J koje zastupa advokat D R protiv dužnika B P i B B, koja zastupa advokat Đ M, da je na osnovu izvršne isprave pravosnažnog rješenja ovog suda P br. 607/04 od 01.06.2006 godine i rješenja o izvršenju ovog suda I br. 454/07 od 28.12.2007 godine odredjeno sprovodjenje istog, radi uspostave predjašnjeg stanja posjeda uklanjanjem, izmedju ostalog , betonskog zida postavljenog po sredini dvorišnog prostora sa donje strane objekta I na kat.parc. 35/1 i 35/2 KO Perast (prema moru) i to u dužini od 5,90 m, visine 2,30 i širine 10 cm, te da je sprovodjenje navedenog izvršenja odredjeno za dan 16.02.2012 godine.  </span>
</p>
<p class="p4"></p>
<p class="p3">
<span>Iz zapisnika sa lica mjesta od 16.02.2012 godine I br. 138/10/07 je utvrdejno da su na lice mjesta radi spovodjenja izvršenja, izašli Sudija Č S, zapsničar G J, da su bili pristuni punomoćnici stranaka advokati R D i Đ M, da su pristupili UP PJ Kotor T R te iz vatrogasne jedinice P, Ž M te da je naknadno pristupio u sudski vještak M Č koji identifikuje predmet izvršenja. U zapisnik je između ostalog konstatovano da je vještak identifikovao sporni zid i da je zid srušen.</span>
</p>
<p class="p3"></p>
<p class="p3">
<span>Iz službene zabilješke I br. 138/10/07 od 21.02.2012 godine izvršnog sudije ovog suda S Č proizilazi da je dana 21.02.2012 godine sud izašao na lice mjesta u predmetu I 273/11 te je na licu mjesta utvrdio da je kamena klupa koja se nalazila na pola dvorišta izmedju objekta na kat.parc. 35/1 i35/2 i koja nije bila predmet rušenja, srušena odprilike 1,50 m od zida sa lijeve strane od ulazih vrata a što u predmetu I br- 138/10/07 nije naloženo da se ruši niti je dana 16.02.2012 godine naloženo radnicima da se ruši dio kamene klupe već je navedeno srušeno po odlasku suda sa lica mjesta jer je sud u zapisniku od 16.02.2012 godine I br. 138/10/07 jasno naveo što je kritične prilike srušen i šta treba da se ruši, a koji zapsinik je uredno potpisan.</span>
</p>
<p class="p4"></p>
<p class="p3">
<span>Na priloženim forografijama (3 kom) je prikazano rušenje zida a na ostalim fotografijama ( 2 kom) utvrđen je bliži izgled kamene klupe. </span>
</p>
<p class="p3">
<span>         </span>
</p>
<p class="p3">
<span>Iz nalaza i mišljenja vještaka gradjevinske struke B M proizilazi da je vještak na osnovu priloženih fotogrfija utvrdio da je dužina srušene klupe bila 1,50 m, da je bila dimenzija sjedala 50 cm, visina klupe 45 cm, a da iz izjave privatnog tužioca proizilazi da je klupa bila od kamena te da je na osnovu tih podataka utvrdio vrijednost betonsko-kamene klupe tj. da se ista može napraviti za 750,00 eura od čega je materijal 500,00 eura a radna snaga 250,00 eura.	</span>
</p>
<p class="p3">
<span>	 </span>
</p>
<p class="p3">
<span>Cijeneći sve provedene dokaze pojedinačno i u uzajamnoj povezanosti, sud je utvrdio činjenično stanje opisano u izreci odluke. Krivičnopravno ocijenjujući utvrdjeno činjenično stanje, sud je našao da je okrivljeni Š M učinio krivično djelo uništenje i oštećenje tudje stvari iz člana 253 stav 1 Krivičnog zakonika.</span>
</p>
<p class="p3"></p>
<p class="p3">
<span>Naime, okrivljeni je u svojoj odbrani naveo da je sa ekipom došao na lice mjesta, da su tada srušili dva zida i klupu koja je bila na zidu, odnosno koja je visila na zidu, da je sve to uradio po nalogu sudije i advokata a da ništa nije radio samovoljno. Objasnio je da nije moguće srušiti zid a da se ne sruši klupa, da ih je angažovao jedan preduzetnik iz B, da mu je sudija na licu mjesta rekla da sruši zid, da mu nije rekla da sruši i klupu ali da je klupa stajala naslonjena na zid, da je klupa bila postavljena dužinom cijelog zida i da su srušeni i zid i klupa jer se nije moglo srušiti jedno bez drugog. Odbranu okrviljenog u djelu da je srušio predmetnu klupu i zid po nalogu suda, da nije uradio ništa samovoljno sud nije prihvatio jer je ista u suprotnosti sa zapisnikom I br. 138/10/01 od 16.02.2012 godine i izjavom svjedoka S Č, koju izjavu je sud u cjelosti prihvatio, a iz kojih proizilazi da sud nije dao nalog okrivljenom da sruši predmetnu klupu i da je to okrivljeni nije uradio po nalogu suda.	Naime, i iz samog zaključka I br. 138/10/07 od 19.01.2012 godine proizilazi da rušenje sporne kamene klupe nije bilo predvidjeno u istom tako da pri činjenici da iz izjave svjedoka S Č i samog zapisnika proizilazi da sporna klupa nije srušena po nalogu suda i za vrijeme dok je sud bio na licu mjesta, a da je okrivljeni ostao na lice mjesta nakon odlaska suda, pa proizilazi da je okrivljeni spornu klupu srušio nakon odlaska suda sa lica mjesta. Vrijednost klupe je utvrdjena iz nalaza i mišljenja vještaka gardjevinske struke koji nalaz je sud prihvatio kao jasan i stručan, dat po pravilima nauke i struke a na koji stranke nijesu imale primjedbi.</span>
</p>
<p class="p3"></p>
<p class="p3">
<span>Dakle, za sud je bilo nesporno da su se u radnjama okrivljenog ostvarila sva bitna obilježja krivičnog djela uništenje i oštećenje tudje stvari iz člana 253 stav 1 Krivičnog zakonika obzirom da je bio svjestan da svojim radnjama uništava tudju stvar postupajući kao angažovano lice u izvršnom predmetu posl.br. I. 138/10, nakon odlaska suda sa lica mjesta porušio stilski uradjenu kamenu klupu od tesanog kamena, dužina 1,5 m koja klupa se nalazila ispred kuće privatnih tužilaca, a čije rušenje nije bilo predvidjeno u Zaključku o izvršenju od 19.01.2012. godine, niti je bilo naloženo od strane postupajuće sudije, a što je i htio,  tako da su se u njegovim radnjama pored objektivnih stekli i subjektivni elementi bića krivičnog djela stavljenog mu na teret.</span>
</p>
<p class="p3"></p>
<p class="p3">
<span>Odlučujući o vrsti i visini krivične sankcije koju okrivljenom treba izreći sud je imao u vidu da je za ovo krivično djelo u zakoniku propisana novčana kazna ili zatvor do 6 mjeseci. Sud je okrivljenom izrekao uslovnu osudu kojom mu je utvrdio kaznu zatvora u trajanju od 30 dana uz istovremeno odredjenje da se kazna neće izvršiti ukoliko okrivljeni za vrijeme od jedne godine od dana pravosnažnosti ne učini novo krivično djelo. Kao olakšavajuće okolnosti na strani okrvljenog sud je cijenio da je porodičan čovjek, otac troje djece od kojih je jedno maloljetno, dok otežavajućih okolnosti nije bilo, pa je sud našao da su se u konretnom slučaju stekli uslovi za izricanje uslovne osude, imajući u vidu olakšavajuće okolnosti koje stoje na strani okrivljenog kao i krivično djelo koje mu se stavlja na teret, tako da će se upozorenjem uz prijetnju kaznom dovoljno uticati na okrivljenog da ubuduće ne vrši ovakva i slična krivična djela.</span>
</p>
<p class="p3"></p>
<p class="p3">
<span>Imajući u vidu napred navedeno te primjenom čl. 2, 4, 5, 8, 13, 15, 36, 42, 52, 53 i 54 KZ-a i čl. 227, 229, 368 i 374 ZKP-a, rješeno je kao u izreci.</span>
</p>
<p class="p4"></p>
<p class="p3">
<span>Sud je okrivljenog obavezao  da na ime troškova postupka uplati iznos od 171,60 eura, koji troškovi se odnose na troškove vještačenja po vještaku gradjevinske struke  kao i na ime sudskog paušala iznos od 30,00 eura, na žiro račun ovog suda broj 832-16-52 u roku od tri mjeseca od dana pravosnažnosti presude i da dokaz o uplati dostavi ovom sudu s pozivom na broj K. 195/12/12. Paušal je shodno čl. 226 stav 3 ZKP-a odredjen prema trajanju i složenosti postupka i imovnom stanju okrivljenog.</span>
</p>
<p class="p3"></p>
<p class="p3">
<span>Sud je obavezao okrivljenog da privatnim tužiocima na ime imovinsko pravnog zahtjeva shodno čl. 239 ZKP-a uplati iznos od 750,00 eura u roku od 3 mjeseca od dana pravosnažnosti presude, a imajući u vidu da je iz nalaza i mišljenja vještaka gradjevinske struke utvrdjena vrijednost predmetne betonsko-kamene klupe. </span>
</p>
<p class="p3"></p>
<p class="p3">
<span>		                         OSNOVNI SUD U KOTORU</span>
</p>
<p class="p3">
<span>				        Dana, 25.10.2012 godine</span>
</p>
<p class="p3"></p>
<p class="p3"></p>
<p class="p3"></p>
<p class="p3">
<span>	Zapisničar,		                                                                    SUDIJA,</span>
</p>
<p class="p3">
<span>Zorica Vasiljević, s.r.		                                                      Danijela Samardžić,  s.r.</span>
</p>
<p class="p3"></p>
<p class="p3">
<span>	</span>
</p>
<p class="p3"></p>
<p class="p3">
<span>PRAVNA POUKA:Protiv ove presude ima se pravo žalbe u roku od 8 dana od dana prijema iste, Višem sudu u Podgorici, a preko ovog suda.</span>
</p>
<p class="p4"></p>


</body>
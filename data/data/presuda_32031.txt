<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.25in 0.82708335in 0.82708335in 0.82708335in;}
.s1{font-weight:bold;}
.p1{text-align:start;hyphenate:auto;font-family:Times New Roman;font-size:12pt;}
.p2{text-align:justify;hyphenate:auto;font-family:Times New Roman;font-size:12pt;}
.p3{text-align:center;hyphenate:auto;font-family:Times New Roman;font-size:12pt;}
</style>
<meta content="ljiljana.popovic" name="author">
</head>
<body class="b1 b2">
<p class="p1">
<span class="s1"> </span>
</p>
<p class="p1">
<span class="s1"> HYPERLINK "http://upload.wikimedia.org/wikipedia/commons/2/23/Coat_of_arms_of_Montenegro.svg" </span>
<!--Image link to '0.png' can be here-->
</p>
<p class="p2">
<span class="s1">		                                                                                               K.br.92/12</span>
</p>
<p class="p2"></p>
<p class="p3">
<span class="s1">U IME CRNE GORE</span>
</p>
<p class="p2"></p>
<p class="p2">
<span>		Osnovni sud u Pljevljima, kao prvostepeni krivični sud, po sudiji Ljiljani Popović uz sudjelovanje zapisničara Zore Leković u krivičnom predmetu protiv optuženog T. M. iz P., koga brani  advokat G. M. iz P., zbog krivičnog djela ugrožavanje sigurnosti iz čl.168 st.1 Krivičnog zakonika po optužnom predlogu ODT Pljevlja Kt.br.132/12 od 21.06.2012.godine, nakon održanog glavnog i javnog pretresa u prisustvu  zamjenika ODT Pljevlja Golubović Sanje,oštećenog D. M.,optuženog T. M. i branioca optuženog G. M.,  dana 16.07.2012.godine, donio je i javno objavio </span>
</p>
<p class="p2"></p>
<p class="p2"></p>
<p class="p3">
<span class="s1">P R E S U D U</span>
</p>
<p class="p2"></p>
<p class="p2">
<span>		</span><span class="s1">Optuženi T. M., JMBG ....., </span><span> od oca M. i majke M. rodjene Š., rodjen u P. dana ........godine,sa prebivalištem u P. .., državljanin CG, neoženjen, bez djece, nezaposlen, pismen, završio srednju školu, govori srpskim jezikom, razumije crnogorski jezik, srednjeg imovnog stanja, osudjivan.</span>
</p>
<p class="p2"></p>
<p class="p2"></p>
<p class="p3">
<span class="s1">K R I V    J E</span>
</p>
<p class="p2"></p>
<p class="p2">
<span>	</span><span class="s1">	 Što je :</span>
</p>
<p class="p2"></p>
<p class="p2">
<span>		Dana 28.05.2012.godine  oko 23,00 časova  u   P. ugrozio sigurnost oštećenom D. M. iz P. prijetnjom da će napasti na život i tijelo oštećenog na način što je oštećenom D. M.uputio riječi prijetnje : "Kidaću ti komade mesa, ubiću te pičko, živim zato da umreš, platiću u zatvoru  da te ubiju",</span>
</p>
<p class="p2"></p>
<p class="p2">
<span>		</span><span class="s1">čime je izvršio krivično djelo ugrožavanje sigurnosti  iz čl.168 st.1  Krivičnog Zakonika,</span>
</p>
<p class="p2"></p>
<p class="p2">
<span class="s1">	</span><span>	pa ga sud na osnovu već citiranog zakonskog propisa te primjenom čl.4,5,13,15, 32,33,39 i 42 Krivičnog Zakonika  te čl. 226, 229  i 374  Zakonika o krivičnom postupku   </span>
</p>
<p class="p2">
<span> </span><span class="s1">  </span>
</p>
<p class="p2">
<span>								</span>
</p>
<p class="p3">
<span class="s1">O S U DJ U J E</span>
</p>
<p class="p3"></p>
<p class="p2">
<span class="s1">		Na novčanu kaznu u iznosu od 600,00 (šeststotina) € koja će se u slučaju nenaplativosti  zamijeniti kaznom zatvora  tako što će se za svakih započetih 25,00 € novčane kazne odrediti jedan dan zatvora.</span>
</p>
<p class="p2"></p>
<p class="p2">
<span class="s1">		Izrečenu novčanu kaznu  optuženi je dužan platiti u roku od 3 (tri) mjeseca po pravosnažnosti presude. 		</span>
</p>
<p class="p2"></p>
<p class="p2">
<span>		</span><span class="s1">Optuženi je dužan platiti ovom sudu  na ime  paušala  iznos od 27,50 eura,</span>
</p>
<p class="p2"></p>
<p class="p2">
<span class="s1">		a ovo u roku od 15.dana po pravosnažnosti presude pod  prijetnjom prinudnog izvršenja. </span>
</p>
<p class="p2"></p>
<p class="p2">
<span class="s1">		 Imovinsko pravnog zahtjeva nije bilo.</span>
</p>
<p class="p2"></p>
<p class="p2"></p>
<p class="p3">
<span class="s1">O b r a z l o ž e nj e</span>
</p>
<p class="p2"></p>
<p class="p2">
<span class="s1">		 </span><span>Osnovno državno tužilaštvo u Pljevljima optužnim predlogom Kt.br.132/12 od 21.06.2012.godine,optužilo je T. M. iz P. da je izvršio krivično djelo ugrožavanje sigurnosti iz čl.168 st.1 Krivičnog zakonika a na  način, mjesto i vrijeme bliže opisano izrekom ove presude  i u završnoj riječi zamjenik ODT Pljevlja  predložio  je da ga sud oglasi krivim i  osudi po zakonu.</span>
</p>
<p class="p2"></p>
<p class="p2">
<span>		 Oštećeni D. M. se pridružio krivičnom gonjenju ističući da ga neinteresuje  da li će optuženi biti kažnjen  ili ne jer on samo želi  da se optuženi  okane od njega  i da se ponaša  kao da ga nikad  u životu nije sreo. Imovinsko pravni  zahtjev nije postavio. </span>
</p>
<p class="p2"></p>
<p class="p2">
<span>		Optuženi T. M. u odbrani  datoj tužilaštvu  navodi da se dana 28.05.2012. godine oko 22,30 časova  nalazio i to pored zgrade u kojoj živi  i u jednom momentu vidio D. M. koji je izašao iz  zgrade u kojoj živi. Dalje je kazao da D. M. poznaje, da  su komšije  jer D. živi u zgradi do njegove  i D. je sjeo u svoje vozilo  pa je prišao tom vozilu i pošto je bio otvoren prozor  od vrata sa strane vozača  pitao je D. "zašto si mi pucao u auto" našta mu je D.  odgovorio "nisam ja, mene su nagovorili". D. mu je rekao i to " mene štite šefovi, mene štite šefovi SUP-a i niko mi ništa ne može" a on rekao D. "jednog  dana će doći vrijeme  i svi će morati  da polažu svoje račune za ono  što su uradili" na koje riječi mu je D.  odgovorio da će mu smjestiti policiju i da će ga zaboljeti glava kao i što je  mnoge zaboljela.  Optuženi T. dalje u svoju odbranu navodi  da je tada vozilom naišao D. D. koji je parkirao auto  i iz istog izašao, prišao mu i rekao " pusti ga odmah će te  prijaviti policiji". D. je tom prilikom pitao D. kada će mu vratiti  pare koje mu je dužan  a nakon čega je sjeo u vozilo i otišao.Optuženi ističe   da je on tada rekao D. "idi slobodno prijavi me lažno kao što si me prijavio i prošli put  da sam te tjerao pištoljem". Optuženi je tvrdio  da je kritične večeri  bio sam a  i da je D. bio sam u vozilu  i dok je razgovarao sa D.  na stepeništu zgrade na udaljenosti do jednog metra od njega i D.  stajao je D. V.. Dok je  razgovarao sa D.  u ruci je držao baterijsku lanpu dužine  10 cm koja je bila upaljena  da bi osvijetlio D., da D. nebi opet izvadio  pušku ili pištolj. Optuženi je tvrdio da kritične večeri  ni u jednom momentu  nije upućivao  riječi prijetnje D.  niti je  izgovorio riječi prijetnje  koje su navedene u krivičnoj prijavi  i on nezna  zašto je D.  kritične večeri  otišao u policiju i prijavio  ga. Dodao je i to  da je prošle godine  početkom novembra mjeseca D. M. pucao  u njegovo auto i da su policajci sklonili njegovu prijavu  i nisu po tom pitanju  ništa preduzimali  a D. je osudjen za krivično djelo nedozvoljeno držanje oružja i eksplozivnih materija iz čl.403 st.2 KZ na kaznu zatvora u trajanju od 45 dana  odlukom Osnovnog suda u Pljevljima K.br.241/11. Dalje  je kazao  da su mu D. V. i D. D. prenijeli  da mu je D. u policiji psovao mrtvu majku  i da je on sada na potezu  i da će da ga ubije  te da misli  da D. sve ovo što radi  radi svjesno uz pomoć  nekog iz policije  a to tvrdi zbog toga što je D. M. u novembru mjesecu 2011.godine  kada je pucao u njegovo auto u 07,00 časova  u  "F."  sjedio sa policajacem K. M. a tek poslije  8 sati je uhapšen. Na glavnom pretresu  nepriznajući izvršenje krivičnog djela ni svoju krivicu  i ostajući pri odbrani  datoj tužilaštvu  dodao je  da oštećenom  nije uputio riječi prijetnje koje mu se stavljaju na teret  kao i da su svo vrijeme njegovog razgovora sa oštećenim  bili prisutni D. D. i D.V.  i to na udaljenosti od 2 do 3 m  kao i da je kritične prilike u rukama imao ključeve od auta  sa priveskom  u vidu  baterijske lanpe.Komšija je sa D. i Dj.  i normalno je da se kao komšije druže  dok je sa oštećenim  u vrlo lošim odnosima, da se sa oštećenim  nije ni svadjao ni  tukao  a u lošim odnosima su  od  onda  od kad mu je pucao  u auto. </span>
</p>
<p class="p2"></p>
<p class="p2">
<span>		Branilac optuženog  u završnoj riječi je predložio  da sud optuženog  oslobodi od krivične odgovornosti  jer ni jednim izvedenim dokazom nije utvrdjeno  da je optuženi počinio krivično djelo koje mu se stavlja na teret  te da optuženi tvrdi da  kritične prilike  nije  prijetio oštećenom  niti mu upućivao  prijetnje koje stoje u optužnom  predlogu  a to nijesu potvrdili ni svjedoci koji su konkretne prilike  bili na licu mjesta  a ni na glavnom pretresu  ni okrivljeni ni  oštećeni nijesu potvrdili da su imali ranije medjusobne sukobe i medjusobne prijetnje  te da je kritičnog dana rasprava i prepiranje izmedju okrivljenog i oštećenog nastala zbog toga  što je u prethodnom periodu  oštećeni  iz automatske puške  pucao u vozilo  za koje je smatrao  da je vozilo  okrivljenog.Sav sukob i svo prepiranje  po navodima okrivljenog i oštećenog vezano je  za  pucanje na vozilo za koje je oštećeni  smatrao da je okrivljenog  i obzirom da nema  ni jednog dokaza  koje je tužilaštvo predložilo a koje potvrdjuje navode optužbe osim iskaza svjedoka oštećenog  predložio je da sud  optuženog  oslobodi od krivične odgovornosti jer je oštećeni  smišljeno prijavio  optuženog  za ovo krivično djelo. Tražio je da se optuženom naknade  troškovi  krivičnog postupka. </span>
</p>
<p class="p2"></p>
<p class="p2">
<span>		Optuženi T. M.  je u završnoj riječi  u cjelosti usvojio  odbranu  svog branioca.  </span>
</p>
<p class="p2"></p>
<p class="p2">
<span>		U dokaznom postupku sud je saslušao svjedoka–oštećenog Dj. M., saslušao svjedoke D. V. i D. D., izvršio uvid u spise predmeta Osnovnog suda u Pljevljima  Iks.br.24/12 i pročitao izvod iz   KE  za  okrivljenog.</span>
</p>
<p class="p2"></p>
<p class="p2">
<span>		Nakon provedenog dokaznog postupka i ocjene izvedenih dokaza kako svakog pojedinačno tako i u medjusobnoj povezanosti  a pri tom cijeneći odbranu optuženog  ovaj sud je utvrdio  činjenično stanje bliže opisano izrekom ove presude. 								</span>
</p>
<p class="p2">
<span>		Naime,  javna optužba  stavlja na teret  optuženom T. M. da je izvršio  krivično djelo ugrožavanje sigurnosti iz čl.168 st.1 Krivičnog Zakonika na  način što je dana  28.05.2012.godine oko 23,00 časova u P. ugrozio sigurnost  oštećenom  Dj. M. prijetnjom da će napasti na život i tijelo oštećenog tako što je  oštećenom uputio riječi prijetnje "kidaću ti komade mesa, ubiću te pičko, živim za to da umreš, platiću u zatvoru da te ubiju".Optuženi T.  medjutim negira izvršenje krivičnog djela i svoju krivicu tvrdeći da kritične prilike  nije upućivao oštećenom nikakve riječi prijetnje  pa ni  riječi prijetnje koje mu se stavljaju na teret  već da je  raspravljao  sa oštećenim  u vezi toga  što mu je oštećeni  novembra mjeseca 2011.godine  pucao  u auto. </span>
</p>
<p class="p2"></p>
<p class="p2">
<span>		Radi utvrdjivanja  činjenica  od značaja  za donošenje odluke  u ovoj krivično pravnoj stvari  sud je izveo  naprijed navedene dokaze. </span>
</p>
<p class="p2"></p>
<p class="p2">
<span>		Oštećeni Dj. M. navodi da je dana 28.05.2012.godine negdje oko 23,00 časova izlazio iz zgrade u kojoj stanuje u Ul..... i po izlasku iz zgrade primijetio sa lijeve strane jednog visokog  krupnog momka koji je bio obučen u bijelu duksericu sa kapuljačom, kapuljača od dukserice mu je bila na glavi i to lice je u rukama držalo nekakav veliki crni predmet  dužine oko 50 cm  i taj se momak ubrzanim koracima kretao prema njemu.Dalje je kazao  da je u istom momentu htio da se vrati i udje u zgradu ali pošto zgrada u kojoj živi ima interfon a on nije ponio  ključeve od vrata zgrade  znao  je da ne može ući u zgradu  pa je otrčao put svog vozila koje je bilo parkirano odmah  ispred  stepeništa zgrade.Dok se nalazio  na udaljenosti od  negdje 2 m  od svog vozila taj momak je bio na udaljenosti od njega oko 7 m  i kako mu je vozilo bilo otključano  ušao je u svoje vozilo a u istom  momentu pored njega,ispred vrata vozila  koja nije uspio da zatvori  našao se taj momak  i prepoznao je komšiju  T. M.  i odmah  čim ga je prepoznao  bacio se na suvozačevo sjedište  dok su  mu noge ostale ispružene prema otvorenim vratima  na mjstu vozača  i noge su mu bile van  a ledjima je bio oslonjen na suvozačevo mjesto. T.ga je predmetom koji je držao u rukama  a to je bila crna velika  metalna  baterijska lanpa  udario jednom ili dva puta u predjelu desne noge - cjevanice  i uputio mu riječi prijetnje "kidaću ti komade mesa, ubiću te pičko, živim za to da umreš". Dok mu je T. upućivao te riječi  on je ležao i dozivao u pomoć  a T. mu je pored toga rekao, obzirom da je osudjen na kaznu zatvora  od 45 dana  zbog krivičnog djela  iz čl.403 Kz  da će mu u zatvoru napraviti probleme  i T. mu je  rekao " platiću u zatvoru  da te ubiju" .Dok je zvao u pomoć  čuo je ženske glasove koji su govorili "ostavi ga M." i kad je čuo  te ženske glasove  primijetio je na stepeništu svoje zgrade  Dj. V.  a T. se udaljio nekih 5 m od njegovog vozila i nastavio da psuje  a on ostao u svom vozilu. Smirivala ga je činjenica  da desna vrata  suvozača  nemogu da se otvore  jer je brava razvaljena  i T. ne može proći sa te strane. Kad se T. udaljio od njegovog vozila  u Ul......  je došao D. D. koji je parkirao svoje vozilo pored njegovog,  izašao iz vozila  i prošao sa strane  gdje su na njegovom vozilu vrata bila otvorena.  Kad je došao sebi  sjeo je na mjesto vozača  i otišao u policiju i prijavio T.. D. D.  i T. M.  su nerazdvojni drugovi  a takodje je T. nerazdvojan  drug i sa Dj. V.. Ove riječi prijetnje koje mu je T. uputio  kod njega su izazvale osjećaj ugroženosti  i kod njega postoji strah za život i tjelesni integritet i taj strah osjeća i dan  danas. Kazao je da je tačno da je oktobra ili novembra mjeseca 2011.godine  pucao  u vozilo marke "F. G."  misleći da je to vozilo još uvijek vlasništvo optuženog T.  jer nije  znao da je T. to vozilo u medjuvremenu prodao Dj. Z.  i zbog nedozvoljenog držanja oružja osudjen je 45 dana zatvora  i 27.avgusta 2012.godine ide na izdržavanje  tih 45 dana zatvora.  Kazao je i to da je optuženi T. bio u istražnom zatvoru u B.  P. oko godinu dana  i zbog njegovih prijetnji osjetio se ugroženim. Non stop osjeća strah od optuženog, osjeća se ugroženim i ni na sudjenje nije došao sam, u hodniku suda je njegov drug. U vozilo optuženog je pucao  zbog toga što je  optuženi uradio neke stvari koje su mu nanijele i materijalnu i duhovnu štetu. Odmah nakon kritičnog dogadjaja  je optuženog prijavio u policiju.  </span>
</p>
<p class="p2"></p>
<p class="p2">
<span>		 Iskaz oštećenog Dj. M. po mišljenju suda je jasan, kategoričan i ubjedljiv pa ga  sud kao takvog i prihvata.Svjedok D. D. je  izjavio  da se dana  28.05.2012.godine oko 23,00 časa  sa svojim vozilom kretao ulicom  M.C.  i dok je prolazio pored zgrade u kojoj živi  oštećeni  i Dj. V.  vidio je da  oštećeni se nalazi  u svom vozilu "F. F."  a pored  vozila  oštećenog je stajao T. M.. Zaustavio je svoje vozilo i izašao iz vozila  i prišao vozilu u kome se nalazio D. i primijetio da je Dj. bio uznemiren, sjedio je na mjestu suvozača  a vrata  od strane vozača su bila otvorena kao i prozor od tih vrata a T.  je stajao pored Dj. auta. T. je u ruci  držao  nekakvu baterijsku lanpu dužine oko 10 cm.Svjedok D. je dalje kazao  da je kroz otvorena vrata  Dj. vozila  pitao Dj. "kad ćeš mi vratiti one pare koje sam ti pozajmio" a Dj. mu rekao  uznemirenim glasom "nemoj me, pusti to, pusti to". Ovaj svjedok je kazao i to da kada je  izašao iz svog vozila  čuo je glas jedne žene koja je  sa terase trećeg ili četvrtog sprata  govorila " M. nemoj ga, nemoj ga, pusti tu bijedu" i vjerovatno  je  te riječi upućivala T. M.. Nije osjetio strah u riječima  Dj. kad je Dj. govorio kada ga je pitao kad će mu vratiti pare "nemoj me, pusti to,pusti to".Kad je prišao autu Dj.  čuo je da T. pitao Dj. "što si mi pucao u auto" a Dj. mu odgovorio "to su me drugi nagovorili".T. i Dj. su se prepirali  ali on nije čuo  da je T. prijetio  Dj. niti je čuo  da T. prijeti Dj.. Zna da Dj. prijete neki drugi čija imena neće da kaže  kao i da je on u sukobu sa oštećenim  zato što mu oštećeni  nevraća  pare koje mu je pozajmio. Sa oštećenim je u sukobu  od ranije, nijesu u dobrim  odnosima ima već dvije godine upravo zbog para koje mu oštećeni duguje  a sa  optuženim T. je u dobrim odnosima. </span>
</p>
<p class="p2"></p>
<p class="p2">
<span>		Cijeneći iskaz  svjedoka D. D.  sud je stekao ubjedjenje  da ovaj svjedok  nije bio  krajnje istinit  i nepristrasan  u svom kazivanju.  Svjedok D.  je već dvije  godine  u negovoru i u lošim  odnosima sa oštećenim dok je sa optuženim u dobrim odnosima. Njegovi navodi  da nije čuo  riječi prijetnje  odnosno da nije čuo da je kritične prilike optuženi  prijetio oštećenom  su po mišljenju suda  navodi kojim je htio da pomogne  svom drugu  optuženom  T.  kako bi optuženi  olakšao svoj položaj  pred sudom. Zato ove navode da nije čuo  da je optuženi kritične prilike prijetio oštećenom  sud nije prihvatio kao istinit. Svjedok D. je kazao  da je kada je prišao autu oštećenog vidio da oštećeni Dj.sjedi  na mjestu suvozača  kao i da je bio  uznemiren  ali nije mogao da opiše  tu uznemirenost oštećenog  niti je u riječima oštećenog "nemoj me,pusti to, pusti to" kada ga je pitao kad će mu vratiti pozajmljeni novac prepoznao strah. Ove navode  svjedoka D. sud djelimično prihvata kao istinite, naime, prihvata njegove navode da je oštećeni sjedio na mjestu suvozača i da je bio  uznemiren dok ne prihvata navode  da nije prepoznao strah  u odgovoru  oštećenog. Nije logično  da neko  sjedi bez ikakvog razloga  na mjestu suvozača u svom vozilu  a pri tom  nikog drugog  nema u vozilu  a za to vrijeme  optuženi  stoji pored  otvorenih vrata  vozila. Dakle,  postojao je razlog  zbog koga je oštećeni  sjedio na mjestu suvozača  i sud prihvata navode oštećenog  da je  na mjestu suvozača sjedio zbog straha  od optuženog. Da optuženi  nije samo  razgovarao sa oštećenim  upućuju  i navodi  kako  oštećenog Dj.  tako i svjedoka D.  da se čuo  sa tarase  zgrade  ženski glas koji je  vikao "M. nemoj ga, nemoj ga, pusti tu  bijedu". Ove riječi se  ne upućuju  kod obične prepirke. Svjedok D. je kazao da je optuženi u rukama imao baterijsku lanpu  dužine oko 10 cm  a optuženi da je to lanpa koja je privezak na ključevima od auta dok je oštećeni kazao  da je optuženi u rukama imao  crnu  veliku baterijsku lanpu  i po mišljenju suda navodi oštećenog  o veličini te  lanpe  su istiniti  dok su  navodi optuženog  da se radi  o privesku za ključeve i svjedoka  D.  da je lanpa dužine oko desetak centimetara  navodi smišljeni u cilju pomaganja  da optuženi  izbjegne  krivicu. Navodi oštećenog  da je optuženi znao  u vrijeme kritičnog dogadjaja da oštećeni treba na izdržavanje kazne zatvora od 45 dana zbog pucanja u vozilo koje je optuženi prodao Dj. te da je to znao od zajedničkog društva su po mišljenju  suda tačni jer se iz spisa predmeta ovog suda IKS.br.24/12 utvrdjuje da je poziv za izdržavanje  ove kazne zatvora oštećeni Dj. primio dana 28.02.2012.godine kao i da mu je izvršenje ove kazne zatvora odloženo do 27.08.2012.godine a  kritični dogadjaj se desio 28.05.2012.godine. Sve  ovo upućuje na zaključak suda  da je oštećeni Dj. M.  bio istinit u svom kazivanju te da je vjerno  opisao  cijeli kritični dogadjaj i sud iskaz oštećenog Dj. M. prihvata u cjelosti kao istinit. </span>
</p>
<p class="p2"></p>
<p class="p2">
<span>                         Dakle,jasnim i  kategtoričnim a po mišljenju suda i istinitim iskazom oštećenog Dj. M. negirana je odbrana  optuženog T. M.  i na nesumnjiv način utvrdjeno da je optuženi T.  dana 28.05.2012.godine oko 23,00 časa u  P. oštećenom Dj. uputio riječi prijetnje "kidaću ti komade mesa, ubiću te pičko,živim za to da umreš, platiću uzatvoru da te ubiju" a oštećeni je zbog  ovih prijetnji koje je shvatio ozbiljno imao osjećaj ugroženosti zbog čega  je odmah dogadjaj prijavio policiji. Da je oštećeni Dj. imao osjećaj ugroženosti  potvrdjuju i navodi svjedoka D.  koji je kazao  da je oštećeni kritične večeri dok je optuženi stajao pored njegovih vrata sjedio na mjestu suvozača i bio uznemiren. Optuženi T. je bio svjestan  da navedenim riječima  prijetnje  ugrožava sigurnost  oštećenog Dj., dakle djelovao je sa direktnim umišljajem i u ovim radnjama optuženog T. M.stoje  svi bitni elementi bića krivičnog djela ugrožavanje sigurnosti iz čl.168 st.1 Kz  pa ga je sud  kao umišljajnog učinioca obzirom da je bio svjestan da na ovaj način  ugrožava  sigurnost oštećenog oglasio krivim  i osudio po  zakonu.</span>
</p>
<p class="p2"></p>
<p class="p2">
<span>		Prilikom  utvrdjivanja  krivice optuženog T.sud je cijenio i iskaz svjedoka Dj. V. koji je u svom iskazu datom u tužilaštvu kazao  da je dana 28.05.2012.godine  negdje oko 22,30 časova izašao iz  zgrade  u kojoj stanuje u Ul.M.C.  i dok je bio na stepeništu zgrade primijetio je  da Dj. M. sjedi u svom vozilu  marke "F." koje je bilo parkirano ispred stepeništa  zgrade, vozilo je bilo ugašeno a vrata  od vozila  i vozača i suvozača su bila zatvorena. Vidio je T. M. koji je stajao pored vozila Dj.-pored vrata vozača. Svjedok Dj. je kazao da nije mogao da vidi  da li su prozori vozila Dj. bila otvoreni ili zatvoreni i čuo je kako T. i Dj. se nešto raspravljaju  i T. pita Dj."što si mi pucao u auto" a Dj. je nešto odgovorio  ali obzirom da je bio u vozilu  nije čuo šta je Dj.  odgovorio. Nakon što je jednom ili dva puta  T. pitao Dj. što mu  je pucao u auto  T. se udaljio  i otišao ulicom a Dj. je upalio  auto, pomjerio ga u rikverc i otišao vozilom niz ulicu. Svjedok Dj. je kazao da nije vidio i da nezna  da li je T.  imao ikakav predmet u rukama i dok su se udaljavali sa lica mjesta T. i Dj.  vozilom je naišao D. D.  koji ga je pozdravio  tako što je svirnuo  i otišao niz ulicu. Dok je on stajao na stepeništu ispred svoje zgrade D. se nije zaustavljao  niti parkirao svoje vozilo u ulici. Ovaj svjedok je na pretresu tvrdio  da kritične prilike optuženi T. nije prijetio Dj. već ga samo pitao zašto mu je pucao u auto. Nije čuo  da je ikakve riječi prijetnje T. upućivao Dj.. Kazao je i to da taman kad su Dj. i T. krenuli da se razilaze  naišao je D. D.  sa autom, zastao pola minuta ili minut  i pitao Dj. nešto u smislu  kad će mu vratiti pare, Dj. je nešto odgovorio a D. koji nije izlazio iz svog auta  se odvezao ulicom. Optuženi je kritične prilike imao u rukama malu baterijsku lanpu kojom je osvjetljavao Dj.dok je sa njim razgovarao i ta lanpa  je bila  dužine  od prilike  desetak centimetara.Svjedok Dj. je kazao da se pred zgradom zadržao 3 do 4 minuta, da je ulica  osvijetljena  jer postoji gradska rasvjeta  ali  mjesto gdje su T. i Dj. stajali više je neosvijetljeno nego osvijetljeno. T. i Dj. su mu komšije, sa Dj. živi u istoj zgradi i u istom ulazu  a sa optuženim se povremeno druži. </span>
</p>
<p class="p2"></p>
<p class="p2">
<span>		Cijeneći iskaz svjedoka Dj. sud je stekao ubjedjenje da ovaj svjedok  nije posvjedočio sve što je kritične prilike  vidio i čuo već naprotiv  da je ovakvim svojim  kazivanjem  htio da pomogne optuženom  sa kojim se druži.Na ovakav zaključak suda  upućuje i činjenica  da je svjedok Dj. kazao  da  svjedok D. koji je naišao sa vozilom  se nije zaustavljao  niti vozilo parkirao u ulici niti izlazio iz svog vozila,već da ga je samo pozdravio svirenom i otišao a sam svjedok D. navodi  da kada je naišao  i vidio  da  optuženi T. stoji pored vozila Dj.,da je zaustavio vozilo i izašao je iz svog auta  i prišao  vozilu Dj. i vidio ga da sjedi  na sjedištu suvozača  i tada ga pitao kad će mu vratiti  novac koji mu je pozajmio. Dakle, svjedok D. je izlazio iz svog auta i prilazio autu oštećenog čime su negirani navodi svjedoka Dj. da D. D. nije izlazio iz svog auta.Iz ovih razloga sud nije prihvatio  kao iskren i istinit iskaz svjedoka Dj. V.. </span>
</p>
<p class="p2"></p>
<p class="p2">
<span>		Kako je sud u postupku utvrdio da je optuženi T. M.izvršio krivično djelo  ugrožavanje sigurnosti iz čl.168 st.1 Kz  na štetu oštećenog Dj. M. kako je to optuženom i stavljeno na teret javnom optužbom  to ga je sud oglasio krivim i osudio po zakonu a prilikom odlučivanja  o vrsti i visini kazne sud je cijeno sve okolnosti  koje utiču  kako na vrstu tako i na visinu kazne.Optuženi je  mlad čovjek, nezaposlen.Oštećeni je kazao  da ga ne interesuje  da li će optuženi biti osudjen ili ne i ove okolnosti a prevashodno stav oštećenog sud je uzeo kao olakšavajuće okolnosti na strani optuženog pa je bez obzira na činjenicu da je optuženi do sada osudjivan jedanput što je utvrdjeno iz izvoda iz KE a što je optuženom uzeto kao otežavajuća okolnost ovaj sud mišljenja  da se  i novčanom kaznom  koja je predvidjena za ovo  krivično djelo može postići svrha kažnjavanja i dovoljno uticati na optuženog da više ne vrši krivična djela pa je sa ovih razloga sud  optuženom   izrekao novčanu kaznu  u iznosu  od 600,00 € koja predstavlja minimum  novčane kazne  predvidjene  za ovo krivično djelo  smatrajući  da će se  ovim iznosom novčane kazne koji je iznos visok i za zaposlene ljude a ne  za nezaposlene kao što je optuženi u cjelosti postići svrha kažnjavanja.U smislu čl.39 Krivičnog Zakonika sud je odredio  da optuženi  izrečenu novčanu kaznu  plati  u roku od 3.mjeseca  po pravosnažnosti presude.  </span>
</p>
<p class="p2"></p>
<p class="p2">
<span> 		Shodno čl.226 i 229 ZKP-a  sud je  obavezao optuženog  da na ime paušala  plati  iznos od 27,50 € koji iznos je odmjeren obzirom na dužinu trajanja  i složenost krivičnog postupka  te imovno stanje  optuženog .</span>
</p>
<p class="p2"></p>
<p class="p2">
<span>		  Imovinsko pravnog zahtjeva nije bilo.</span>
</p>
<p class="p2"></p>
<p class="p2"></p>
<p class="p2"></p>
<p class="p3">
<span class="s1">OSNOVNI SUD U PLJEVLJIMA ,</span>
</p>
<p class="p3">
<span class="s1">Dana 16.07.2012.godine.</span>
</p>
<p class="p2"></p>
<p class="p2"></p>
<p class="p2">
<span class="s1">Zapisničar, 						    			 S u d i j a, </span>
</p>
<p class="p2">
<span class="s1">Zora Leković 						    			Ljiljana Popović </span>
</p>
<p class="p2"></p>
<p class="p2"></p>
<p class="p2"></p>
<p class="p2">
<span class="s1">PRAVNA POUKA</span><span>:</span>
</p>
<p class="p2">
<span>		    Protiv ove presude  dozvoljena je žalba u roku od 8.dana po </span>
</p>
<p class="p2">
<span>		    prijemu iste Višem sudu B. Polje, a preko ovog suda.</span>
</p>
<p class="p1"></p>
<p class="p1"></p>
<p class="p1"></p>
<p class="p1">
<span class="s1">DOSTAVITI:</span>
</p>
<p class="p1">
<span class="s1">1 x ODT Pljevlja</span>
</p>
<p class="p1">
<span class="s1">1 x Optuženom</span>
</p>
<p class="p1">
<span class="s1">1 x Braniocu optuženog</span>
</p>
<p class="p1"></p>
<p class="p1"></p>
<p class="p1"></p>


</body>
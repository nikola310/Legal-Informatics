<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:justify;hyphenate:auto;font-family:Times New Roman;font-size:12pt;}
.p2{text-align:start;hyphenate:auto;font-family:Times New Roman;font-size:12pt;}
</style>
<meta content="adisa.burdzevic" name="author">
</head>
<body class="b1 b2">
<p class="p1">
<span>OSNOVNI SUD U ROŽAJAMA</span>
</p>
<p class="p1">
<span>K.br.38/11.</span>
</p>
<p class="p1"></p>
<p class="p1">
<span>				U IME NARODA</span>
</p>
<p class="p1"></p>
<p class="p1">
<span>	OSNOVNI SUD U ROŽAJAMA i to Predsjednik suda Camić Zahit, kao sudija pojedinac, sa zapisničarem Burdžović Adisom, rješavajući po optužnom predlogu Osnovnog Državnog Tužilaštva iz Rožaja Kt.br.43/11. od 03. marta 2011. godine, protiv okrivljenog M. S. iz s. Besnika, Opština Rožaje, protiv okrivljene M. S. iz Besnika, opština Rožaje, zbog krivičnog djela nasilje u porodici ili u porodičnoj zajednici iz čl. 220.st. 2. u vezi st. 1. Krivičnog Zakonika, nakon održano glavnog i javnog pretresa u prisustvu Osnovnog Državnog Tužioca iz Rožaja Kalač Hajrana, oštećene M. S. i okrivljenog, dana 15.3.2011. godine, donio je i javno objavio</span>
</p>
<p class="p1"></p>
<p class="p1">
<span>					</span>
</p>
<p class="p1">
<span>				P R E S U D U</span>
</p>
<p class="p1"></p>
<p class="p1">
<span>	Okrivljeni M. S., JMBG ., od oca  . i majke ., rodj. ., rdojen .. godine, u Besniku, opština Rožaje, gdje i živi, drž. CG, pismen, završio osnovnu školu, nezapošljen, oženjen, otac šestoro djece, vojsku odslužio 1976.godine u Subotici, vodi se pri VE Rožaje, siromašnog imovnog stanja, osudjivan.</span>
</p>
<p class="p1">
<span>		</span>
</p>
<p class="p1">
<span>				K R I V    J E</span>
</p>
<p class="p1"></p>
<p class="p1">
<span>	Što je:</span>
</p>
<p class="p1">
<span>	Dana 25.02.2011. godine, oko 22,00 h, u porodičnoj kući u s. Besnik, opština Rožaje, primjenom grubog nasilja narušio tjelesni i duševni integritet člana svoje porodice - supruge M. S., na način što je poslije kraće prepirke gadjao pikslom (pepeljarom), sredstvom podobnim da tijelo teško povrijedi ili zdravlje teško naruši, ali je nije pogodio, zatim je udario šakom više puta po licu i jednom stisnutom pesnicom u predjelu desnog oka nanoseći joj laku tjelesnu povredu u vidu hematoma, a nakon toga je udario drvetom dužine  30 cm, debljine 2 cm, sredstvom podobnim da tijelo teško povrijedi ili zdravlje teško naruši u predjelu desne noge i nastavio da joj psuje majku,</span>
</p>
<p class="p1">
<span>	-čime je izvršio krivično djelo nasilje u porodici ili u porodičnoj zajednici iz čl. 220.st.2. u vezi st. 1. Krivičnog Zakonika.</span>
</p>
<p class="p1">
<span>	Pa ga sud na osnovu pomenutog zakonskog propisa, primjenom čl. 4.13.15. 32. 36. Krivičnog Zakonika i čl. 364. Zakonika o Krivičnom Postupku  </span>
</p>
<p class="p1">
<span>  </span>
</p>
<p class="p1"></p>
<p class="p1">
<span>				O S U DJ U J E</span>
</p>
<p class="p1"></p>
<p class="p1">
<span>	NA KAZNU ZATVORA u trajanju od 3 (tri) mjeseca. </span>
</p>
<p class="p1">
<span>	Da plati ovom sudu na ime troškova krivičnog postupka - paušala iznos od 150 eura u roku od 15 dana po pravnosnažnosti ove presude.</span>
</p>
<p class="p1"></p>
<p class="p1">
<span>				O b r a z l o ž e n j e</span>
</p>
<p class="p1"></p>
<p class="p1">
<span>	ODT iz Rožaja podnio je optužni predlog Kt.br.43/11. od 03. marta 2011. godine, protiv okrivljenog M. S. iz s. Besnik, opština Rožaje, zbog krivičnog djela nasilje u porodici ili u porodičnoj zajednici iz čl. 220.st.2. u vezi st. 1. KZ.</span>
</p>
<p class="p1">
<span>	Na glavnom pretresu zamjenik ODT-a iz Rožaja precizirao je dispozitiv optužnog predloga kao u izreci ove presude. Istakao je da je na osnovu priznanja okrivljenog i izvedenih dokaza utvrdjeno da je okrivljeni izvršio krivično djelo koje mu se optužbom stavlja na teret. Predložio je da sud okrivljenog oglasi krivim za izvršeno krivično djelo i osudi ga po Zakonu. </span>
</p>
<p class="p1">
<span>	Oštećena M. S. pridužila se krivičnom gonjenju ODT-a u odnosu na okrivljenog, a odštetni zahtjev nije postavila.</span>
</p>
<p class="p1">
<span>	Okrivljeni M. S. na glavnom pretresu priznao je izvršenje krivičnog djela i krivicu za krivično djelo za koje se optužuje.</span>
</p>
<p class="p1">
<span>	Na glavnom pretresu dao je potrebna objašnjenja u vezi izvršenje krivičnog djela, te je istakao:</span>
</p>
<p class="p1">
<span>	-da sa oštećenom kao bračnom suprugom živi u braku od 1984. godine. Izrodili su šestoro djece tako da im prvo dijete po radjanju sada ima 23 godine, dok su ostala djeca mladja. Imaju troje unučadi. Sa djecom i suprugom živi u istoj kući. Dana 25.02. ove godine u kući su gledali TV  "Vijesti". U pauzi sserije koja se prikazivala na tom kanalu prebacio je na kanal TV "Pink" i gledao seriju "Dvor". Supruga mu je za to vrijeme izašla iz sobe i kada se vratila tražila je da prebaci na kanal TV "Vijesti". Saopštio joj je da voli da gleda seriju na TV "Pink", na šta mu je odgovorila "zašto gledaš te pedere, koji se svadjaju, ako si peder idi kod njih". To ga je povrijedilo, obzirom da su im se u sobi nalazila djeca, snaha i unučad. Uzeo je jednu pepeljaru i istu bacio put oštećene, ali je nije pogodio. Ustao je i otvorenom šakom oštećenu je udario jednom u predjelu lica, nakon toga je uzeo jednu drvenu letvu od šporeta i istom je udario u predjelu desne noge. Oštećena je izašla iz sobe i pošla kod njihove ćerke. Sjutra dan istu je pitao gdje je bila i ona mu je kazala da je spavala kod ćerke. Saopštio joj je "ako se još jednom tako bude ponašala da preda tužbu za razvod braka". Kada su dobili poziv za glavni pretres zamolio je oštećenu da povuče prijavu jer se stidi od toga i kazao joj je da podje kod njene sestre, što je ista i učinila. Još nijesu uspostavili dobre odnose i pored toga što izražava iskreno kajanje za svoje postupke.  Do sada je sa oštećenom živio dobro i nijesu imali nikakvih problema. </span>
</p>
<p class="p1">
<span>	Na glavnom pretresu sud je izveo dokaze:  saslušanjem u svojstvu svjedoka - oštećene M. S., pročitao izvještaj ljekara jedinice za HMP Rožaje od 28.02.2011. godine, izvještaj ljekara specijaliste Doma zdravlja Rožaje od 28.02.2011. godine i izvršio uvid u izvod iz kaznene evidencije na ime okrivljenog. </span>
</p>
<p class="p1">
<span>	Svjedok - oštećena M. S. istakla je da sa okrivljenim u braku živi od 1984.godine. Izrodili su šestoro djece. Jedan sin im je oženjen, jedna ćerka im je udata, dok je jedna razvedena i sa djetetom živi kod njih. Žive u istoj kući. Za vrijeme trajanja bračne zajednice preživljava neprijatnosti od okrivljenog, koji je često puta maltretira kao i njihovu djecu. Sve je to trpjela u cilju očuvanja njihovog braka. Prije dvije godine okrivljeni je nasrtao na njihovog sina sjekirom, tako da je u vezi toga kod njihove kuće dolazila i policija. Dana 25.02. ove godine bila je u kući sa djecom i snahom i gledali su TV program. U pauzi serije koju su gledali okrivljeni je promijenio kanal i gledao TV "Pink". Bila je u sobi sa ćerkom koja ima 11 godina. Pošto je na TV kanalu bila emisija na kojoj su se čule vulgarnosti, ćerka je zamolila da kaže okrivljenom da promijeni kanal. Okrivljenom je to saopštila. Okrivljeni je ustao i obratio im se riječima "imam li ja pravo u ovoj kući da gledam šta hoću". Okrivljenom je kazala da ne treba da gleda na tom TV kanalu pedere, ako je peder da ide kod njih. Okrivljeni je ustao , uzeo jednu metalnu pepeljaru i bacio je put nje, ali je nije pogodio. Prišao je do nje i otvorenom šakom je nekoliko puta udario po licu, a jednom i stisnutom pesnicom u predjelu desnog oka. Od šporeta je uzeo drvo za loženje dužine oko 30 cm u prečniku oko 2 cm i sa istim je udario 2-3 puta u predjelu desne nadkoljenice. Iz druge sobe je došla njihova ćerka i pitala ih je šta se dogodilo. Okrivljeni je njihovoj ćerki kazao da sa tim nema ništa i da može da izadje. kada je došao njihov sin koji je bio izašao iz kuće, pitao ih je šta se dogodilo, te mu nije pričala, jer se plašila da se sa okrivljenim ne posvadja. Na insistiranje sina istom je kazala da pita okrivljenog šta se dogodilo, na  šta mu je okrivljeni odgovorio "ona mene da naziva pederom". Sjutra dan kada je ustala skuvala je okrivljenom kafu koju isti nije ispio. Naredne noći spavala je kod ćerke u drugu sobu. Kada se okrivljeni vratio kući u kasnim satima uključio je TV aparat i pustio ton tako da nije nije mogao da to podnese i stavljala je jastuk na uvo da bi zaspala. Pošla je u drugu sobu da spava kod djece. U ponedjeljak je pošla na posao  i kada se vratila okrivljeni je pitao gdje je spavala to veče i kazala mu je, kod ćerke. Kazao joj je ako joj se to još jednom ponovi da podnese tužbu za razvod braka. Nakon toga došla je u policiji u Rožajama i okrivljenog je prijavila. Policija je privela okrivljenog istog dana. Pošla je kod ljekara zbog vidne povrede ispod desnog oka u vidu hematoma. Ljekar je pregledao. Kada je pošla kući izbjegavala je svaki kontakt sa okrivljenim. Djeca su je molila da povuče prijavu koju je podnijela protiv okrivljenog govoreći joj ako to ne učini da će je on ubiti . Dana 11 trećeg ove godine okrivljeni je pitao da li je dobila poziv da se javi u sudu te mu je kazala da nije. Kazao joj je da će dobiti poziv i da povuče prijavu. Odgovorila mu je da to neće učiniti. Okrivljeni joj  je kazao da izadje iz kuće i ukoliko to ne učini da će joj odseći glavu. Uplašila se od toga, pa je istog dana pošla kod svoje sestre u Rožajama da sačeka ishod sudjenja. Traži garanciju od suda da može da se vrati u kuću jer je od okrivljenog strah. U svemu ovome osjeća krivicu što je do sada trpjela ovakvo ponašanje okrivljenog prema njoj, jer je trebala i ranije da ga prijavi zbog njegovog odnosa prema njihovoj djeci i njoj.  U cilju očuvanja braka to nije učinila. To veče okrivljeni joj je psovao majku i to čini redovno. Nema oca jer je isti poginuo tako da se istog i ne sjeća. Majka joj živi u Turskoj i osjeća se nezaštićenom. Veoma teško joj pada kada joj okrivljeni opsuje majku, tako da se i to veče veoma neprijatno osjećala. Traži garancije od državnih organa da može da se vrati u kuću kod svoje djece i da bude bezbijedna od okrivljenog. U porodici niko ne radi osim nje. Nije  joj poznat postupak za razvod braka, obzirom da je odlučila da sa okrivljenim brak razvede jer ocjenjuje da više sa istim ne može da živi obzirom na njegovo ponašanje prema njoj. </span>
</p>
<p class="p1">
<span>	Sud je cijenje priznanje okrivljenog za izvršeno krivično djelo, izvedene dokaze, pojedinačno i u vezi sa ostalim izvedenim dokazima i na osnovu takve ocjene utvrdio činjenično stanje opisano u izreci ove presude. </span>
</p>
<p class="p1">
<span>	Utvrdjeno činjenično stanje proizilazi iz priznanja okrivljenog za izvršeno krivično djelo i  svih izvedenih dokaza. Priznanje okrivljenog za izvršeno krivično djelo, sud je uzeo kao dokaz, jer je u tome potvrdjeno izvedenim dokazima. Medjutim, njegova data objašnjenja u vezi toga, koliko puta i čime je sve udarao oštećenu, sud je ocijenio kao njegovo nastojanje da u tom pogledu sebi olakša položaj u pogledu krivičnoprvne odgovornosti. Naime, iz datog objašnjenja okrivljenog  se vidi da je on pomenutog dana u svojoj kući u verbalnoj prepirci sa oštećenom prema oštećenoj bacio jednu pepeljaru sa kojom je nije pogodio, da je nakon toga prišao do oštećene i udario je otvorenom šakom u predjelu lica, a onda uzeo jedno drvo od šporeta dužine oko 30 cm, debljine oko 2 cm, i udario je u predjelu desne noge. Kada je dobio poziv za glavni pretres molio je oštećenu da povuče prijavu koju je podnijela protiv njega i saopštio joj je da podje kod njene sestre. Sa oštećenom nije uspostavio dobre odnose. Ovo objašnjenje okrivljenog sud je prihvatio jer se iz istog vidi redosled radnji koje je preduzeo prema oštećenoj kao bračnoj supruzi. Medjutim, isti je u tom objašnjenju izostavio druge radnje koje je preduzeo prema oštećenoj tako da je u tom dijelu nastojao da sebi olakša položa ju pogledu krivičnopravne odgovornosti i njegovo objašnjenje u tom dijelu je dopunjeno  iskazom oštećene. </span>
</p>
<p class="p1">
<span>	Iz iskaza svjedoka - oštećene S. se vidi da ona sa okrivljenim živi u braku od 1984. godine u kojem su izrodili šestoro djece. Da je za svoj vrijeme trajanja bračne zajednice preživljavala neprijatnosti sa okrivljenim koji je često puta maltretira kao i njihovu djecu. Okrivljenog nije prijavljivala za takvo ponašanje u cilju očuvanja njihovog braka. Da je pomenutog dana došlo do verbalne prepirke izmedju nje i okrivljenog. Okrivljeni je tog dana u njihovoj kući put nje bacio metalnu pepeljaru sa kojom je nije pogodio, a nakon toga prišao do iste i otvorenom šakom je nekoliko puta udario po licu, a jednom i stisnutom pesnicom u predjelu desnog oka. Da je uzeo drvo od šporeta dužine oko 30 cm, u prečniku oko 2 cm, i sa istim je udario 2-3 puta u predjelu desne nadkoljenice. Kada je nakon dva dana pošla na posao i vratila se kući okrivljeni je pitao gdje je spavala prethodne dvije večeri, istom je kazala u kući kod njihove ćerke. Da joj je odgovorio ako joj se to još jednom ponovi da podnese tužbu za razvod braka. Nakon toga je pošla u policiju i okrivljenog prijavila, a onda kod ljekara radi pregleda od povreda koje je imala, a koje joj je nanio okrivljeni. Sa okrivljenim je izbjegavala svaki kontkat u kući kada se vratila. Kada su dobili poziv za glavni pretres, okrivljeni je tražio od nje da povuče prijavu koju je podnijela, na šta mu je odgovorila da to neće učiniti. Okrivljeni joj je saopštio da napusti kuću i ukoliko to ne učini da će joj odsjeći glavu. Uplašila se od takvog ponašanja okrivljenog, pa je došla kod svoje sestre u Rožajama, da sačeka ishod sudjenja. Da su je djeca molila da povuče prijavu koju je podnijela protiv okrivljenog govoreći joj ako te ne učini da će je okrivljeni ubiti. Da joj je otac poginuo tako da se istog i ne sjeća, a da joj majka živi u Turskoj i ima osjećaj nezaštićenosti. Okrivljeni joj  je to veče psovao majku što joj je takodje teško palo i neprijatno se osjećala. Imajući u vidu iskaz oštećene, sud je njen iskaz u cjelosti prihvatio kao tačan, odredjen i kao takav ničim nedoveden u sumnju, jer se i u datim objašnjenjima od strane okrivljenog u odlučnim činjenicama podudara sa istim, kao i sa ostalim izvedenim dokazima. </span>
</p>
<p class="p1">
<span>	Iz medicinske dokumentacije koja je izdata na ime oštećene od HMP u Rožajama, i ljekara specijaliste se vidi da se oštećena zbog povreda koje je zadobila javila ljekaru radi ukazivanja ljekarske pomoći Da je u medicinskoj dokumentaciji konstatovano da je kod  iste prilikom pregleda bio vidan hematom ispod desnog oka. Ove dokaze je sud prihvatio kao objektivne i kao takvi saglasni sa iskazom oštećene, te i datim objašnjenjima okrivljenog, obzirom da isti nije sporio činjenicu da je oštećenu udario u predjelu glave. </span>
</p>
<p class="p1">
<span>	Iz utvrdjenog činjeničnog stanja sud je našao da su u radnjama okrivljenog sadržani svi bitni elementi krivičnog djela nasilje u porodici ili u porodičnoj zajednici iz čl. 220. st.2. u vezi st. 1.  KZ, čija je radnja izvršenja bliže opisana u izreci ove presude.  Naime, okrivljeni je pomenutog dana primjenom grubog nasilja, koje se ogleda u primjeni sile prema oštećenoj, jer je istu gadjao metalnom pepeljarom, nakon prethodne verbalne prepirke, sa kojom je nije pogodio, a nakon toga je više puta otvorenom šakom udario po licu, a jednom i stisnutom pesnicom u predjelu desnoj oka, nanoseći joj laku tjelesnu povredu u vidu hematoma, a onda drvetom dužine 30 cm, debljine 2 cm, kao sredstvom podobnim da tijelo teško povrijedi ili zdarvlje teško naruši u predjelu desne noge, nastavljajući da joj psuje majku. Da je nakon dva dana od iste tražio da povuče prijavu koju je protiv njega podnijela, prijeteći joj ukoliko to ne učini da podnese tužbu za razvod braka, a što je ponovio i prilikom dobijanja poziva za glavni pretres kada joj je i prijetio ukoliko to ne učini da će joj odsjeći glavu i da napusti njegovu kuću, što je ista i učinila. U konkretnom slučaju radi se o kontinuiranom preduzimanju radnje izvrsenja  od strane okrivljenog prema oštećenoj, kao članu porodice. Ocjenjujući preduzete radnje od strane okrivljenog prema oštećenoj objektivno, izvodi se zaključak da su te radnje dovele do narušavanja tjelesnog i duševnog integriteta kod oštećene. U konkretnom slučaju okrivljeni je postupao sa umišljajem jer je bio svjestan svog djela i htio je njegovo izvršenje iz kojeg su u konkretnom slučaju nastupile i posledice na štetu oštećene. </span>
</p>
<p class="p1">
<span>	Za izvršeno krivično djelo sud je okrivljenog oglasio krivim, pošto je našao da nema elemenata koji bi isključivali njegovu krivičnopravnu odgovornost i osudio ga na kaznu zatvora u trajanju od 3 mjeseca.</span>
</p>
<p class="p1">
<span>	Prilikom odmjeravanja kazne okrivljenom za izvršeno krivično djelo u granicama koje su Zakonom propisane za ovo krivično djelo, a imajući u vidu svrhu kažnjavanja i uzimajući u obzir sve okolnosti koje utiču da kazna bude manja ili veća (olakšavajuće i otežavajuće), a posebno stepen krivice, jačinu ugrožavanja zaštićenog dobra, okolnosti pod kojima je djelo učinjeno, sud je kao olakšavajuću okolnost okrivljenom uzeo u obzir njegovo priznanje za izvršeno krivično djelo, kao i kajanje, njegove porodične prilike, njegovo imovno stanje, dok mu je kao otežavajuću okolnost  uzeo u obzir to što je do sada osudjivan za krivično djelo iz Krivičnog Zakonika protiv života i tijela, pa ga je sud u tom smislu osudio na kaznu zatvora u naznačenom trajanju, ubijedjen da će se sa istom postići svrha kažnjavanja iz čl. 4. u vezi čl. 32. KZ.</span>
</p>
<p class="p1">
<span>	U smislu čl. 202. u vezi čl. 199. st.3. ZKP sud je obavezao okrivljenog da plati ovom sudu na ime troškova krivičnog postupka - paušala iznos od 150 eura, a ovo imajući u vidu trajanje i složenost krivičnog postupka.</span>
</p>
<p class="p1"></p>
<p class="p1">
<span>	OSNOVNI SUD U ROŽAJAMA, dana 15.3.2011.godine</span>
</p>
<p class="p1"></p>
<p class="p1"></p>
<p class="p1">
<span>ZAPISNIČAR							PREDSJEDNIK SUDA</span>
</p>
<p class="p1">
<span>Burdžović Adisa s.r.						        Camić Zahit s.r.  </span>
</p>
<p class="p1"></p>
<p class="p1">
<span>PRAVNA POUKA: Protiv ove presude, može se </span>
</p>
<p class="p1">
<span>izjaviti žalba u roku od 8 dana od dana prijema</span>
</p>
<p class="p1">
<span>iste i to Višem sudu u Bijelom Polju, a preko ovog suda.</span>
</p>
<p class="p1">
<span>	 </span>
</p>
<p class="p2"></p>


</body>
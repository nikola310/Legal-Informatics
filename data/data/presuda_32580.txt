<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.p1{text-align:justify;hyphenate:auto;font-family:Times New Roman;font-size:12pt;}
.p2{text-align:center;hyphenate:auto;font-family:Times New Roman;font-size:12pt;}
.s1{font-weight:bold;}
</style>
<meta content="dragisa.baletic" name="author">
</head>
<body class="b1 b2">
<p class="p1">
<!--Image link to '0.jpg' can be here-->
<span>							    </span>
</p>
<p class="p1">
<span>										K.br.123/12</span>
</p>
<p class="p1"></p>
<p class="p1"></p>
<p class="p1"></p>
<p class="p2">
<span class="s1">U IME CRNE GORE</span>
</p>
<p class="p1"></p>
<p class="p1"></p>
<p class="p1"></p>
<p class="p1">
<span>	Osnovni sud u Pljevljima, kao prvostepeni krivični sud po sudiji Branku Pejoviću uz sudjelovanje zapisničara Djondović Milenke u krivičnom predmetu protiv okrivljengo D. M. iz sela O. opština P., zbog krivičnog djela nasilje u porodici ili u porodičnoj zajednici iz čl.220. st.1. Krivičnog zakonika po optužnom predlogu ODT Pljevlja Kt.br.211/12 od 31.08.2012. godine, nakon održanog glavnog i javnog pretresa u prisustvu zamjenika ODT Gačević Božidarke, okrivljenog i oštećene D. S., dana 01.10.2012. godine, donio je i javno objavio</span>
</p>
<p class="p1"></p>
<p class="p1"></p>
<p class="p2">
<span class="s1">P R E S U D U</span>
</p>
<p class="p1"></p>
<p class="p1"></p>
<p class="p1"></p>
<p class="p1">
<span>	Okrivljeni </span><span class="s1">D. M.</span><span>,  JMBG .... od oca T. i majke M.  rodjena P., rodjen .... godine u selu O. opština P. gdje i živi, državljanin  CG, govori srpskim jezikom, razumije crnogorski jezik, oženjen, otac troje djece, pismen završo srednju školu, lošeg imovnog stanja, ranije osudjivan presudom ovog suda K.br.237/90 od 15.02.1991. godine, zbog krivičngo djela iz čl.152. st.1. KZ SRCG izrečena mu uslovna osuda, presudom Okružnog suda u Užicu K.br.41/96 od 05.05.1997. godine, zbog krivičnog djela iz čl.168. st.1. KZ RS, izrečena mu uslovna osuda, presudom ovog Suda K.br.259/98 od 04.01.1999. godine zbog krivičnog djela iz čl.136. st.1. KZ RCG, izrečena mu novčana kazna, presudom ovog Suda K.br.113/02 od 03.07.2002. godine, zbog krivičnog djela iz čl.136. st.1. KZ RCG izrečena mu novčana kazna i presudom ovog Suda K.br.225/10 od 27.05.2011. godine, zbog krivičngo djela iz čl.324. st.1. KZ CG izrečena mu kazna zatvora od 30 dana i novčana kazna u iznosu od 200,00 eura.</span>
</p>
<p class="p1"></p>
<p class="p1"></p>
<p class="p2">
<span class="s1">K r i v  j e</span>
</p>
<p class="p1"></p>
<p class="p1"></p>
<p class="p1">
<span>	Što je:</span>
</p>
<p class="p1">
<span>	dana 25.08.2012. godine oko 11,00 časova u selu O.  opština P. ispred porodične kuće primjenom grubog nasilja narušio tjelesni i duševni integritet člana svoje porodice , supruge - oštećene D. S., na način što joj je uputio sledeće prijetnje: "zašto nisi otišla, izlazi mi iz kuće kurvo, odrobijaću te, jebaću ti majku, ovo je kuća moga oca ti nemaš šta da tražiš, ti si završila sa svojim životom", nakon čega je pošao put oštećene i stisnutom pesnicom je udario u predjelu glave od kog udarca je pala na klupu koja se nalazila pored nje, a potom je jedanput udario nogom obuvenom u gumene opanke u predjelu trbuha i grudne kosti, pri čemu je u daljim radnjama spriječen od strane D. S. i D.  S., nanijevši oštećenoj tom prilikom lake tjelesne povrede u vidu: u predjelu gornjeg dijela trbuha i donjeg dijela grudne kosti oguljotinu na koži 4x2 cm,</span>
</p>
<p class="p1">
<span>	čime je izvršio krivično djelo nasilje u porodici ili u prodičnoj zajednici iz čl.220. st.1. Krivičnog zakonika,</span>
</p>
<p class="p1">
<span>	pa ga sud na osnovu već citiranog zakonskog propisa, a primjenom članova 4, 5, 13, 15, 32, 33, 36, 42. i 51. Krivičnog zakonika te članova 226. i 229. ZKP CG </span>
</p>
<p class="p1"></p>
<p class="p1"></p>
<p class="p2">
<span class="s1">O S U D J U J E</span>
</p>
<p class="p1"></p>
<p class="p1"></p>
<p class="p1">
<span>	Na kaznu zatvora u trajanju od 30 dana u koju kaznu mu se ima uračunati vrijeme provedeno u pritvoru počev od 25.08.2012. godine pa do dana 27.08.2012. godine.</span>
</p>
<p class="p1">
<span>	Okrivljeni se obavezuje da na ime troškova vodjenja krivičnog postupka plati ovom sudu iznos od 60,50 eura, a na ime paušala iznos od 27,50 eura.</span>
</p>
<p class="p1">
<span>	Troškove krivičnog postupka i paušal okrivljeni će platiti ovom sudu u roku od 15 dana po pravnosnažnosti ove presude pod prijetnjom prinudnog izvršenja.</span>
</p>
<p class="p1"></p>
<p class="p1"></p>
<p class="p2">
<span class="s1">O b r a z l o ž e n j e</span>
</p>
<p class="p1"></p>
<p class="p1"></p>
<p class="p1">
<span>	Osnovno državno tužilaštvo iz Pljevalja optužnim predlogom Kt.br.211/12 od 31.08.2012. godine optužilo je okrivljenog  D. M. iz sela O. opština P.  zbog krivičnog djela nasilje u porodici ili u porodičnoj zajednici iz čl. 220. st.2. u vezi st. 1. Krivičnog zakonika, a na glavnom pretresu od dana 01.10.2012. godine zamjenik ODT Pljevlja je prekvalifikovao optužni prdlog s tim što je istakao da se radi o krivičnom djelu nasilje u porodici ili u porodičnoj zajednici iz čl.220. st.1. Krivičnog zakonika. </span>
</p>
<p class="p1">
<span>	U završnoj riječi zamjenik ODT Pljevlja je u cjelosti ostao pri preciziranom optužnom predlogu i predložio da sud okrivljenog oglasi krivim i osudi po zakonu.</span>
</p>
<p class="p1">
<span>	Okrivljeni D. M. u svoju odbranu na zapisnik pred zamjenikom ODT Pljevlja je istakao da živi u kućnoj zajednici sa suprugom S. i troje djece u porodičnoj kući koja je vlasništvo njegovog počivšeg oca u selu O. Dana 24.08.2012. godine nalazio se u večernjim časovima negdje oko 21,30 časova u svojoj kući zajedno sa oštećenom, zatim sinom M. i ćerkom S., pa su sjeli da večeraju i tada je pitao svoju suprugu gdje su bili prethodni dan, pa mu je supruga odgovorila "što ti moraš da znaš i neću da ti kažem, što tebe interesuje", a i posle toga mu je uputila više pogrdnih riječi. Nakon toga on je bacio tanjir i tako iznerviran skočio je i uhvatio suprugu za ruku i jako je stegao, a onda joj rekao da do 06,00 časova ujutru napusti kuću, pa je ona rekla da pristaje na to. Zatim je pokušao da je udari ali se ona otrgla i pobjegla. Dana 25.08.2012. godine oko  07,00 časova njegova supruga je pustila stoku iz štale iako je znala da ima u planu da radi nšto sa volovima. Tada ju je upozorio da to neradi, ona se okrenula prema njemu rukom se udarila po zadnjici i rekla mu  "kurac ćeš ih sad uhvatiti". Kasnije negdje oko 11,00 časova kada se oštećena vratila sreli su se ispred kuće, pa je on bio iznerviran njenim ponašanjem i pitao ju je što mu je pustila volove i tom prilikom ju je udario nogom u predjelu stomaka i grudi, a ona je bježala i sakrila se iza svoje jetrve. Cijelo to vrijeme je tu bila prisutna njihova ćerka S., kao i njegova snaha S. koje su stajale izmedju njih i branile da nedodje do fizičkog sukoba. Na kraju je istakao da je spreman da joj sve oprosti i da se vrati kući, a nekaje se što ju je udario i ako još jednom pokuša opet će je udariti. Posebno ističe da je tačna činjenica da je oštećenoj opsovao majku, zatim da joj je rekao da je to kuća njegovog oca i da tu nema šta da raži, da je sa njim sve završila, ali joj nije prijetio.</span>
</p>
<p class="p1">
<span>	Na glavnom pretresu je istakao da se kod Područnog organa za prekršaje vodio postupak protiv njega isto tako zbog nasilja u porodici i to kod sudije M. V. da je pretres zaključen, ali do današnjeg dana nije dobio presudu. Dodao je da je na nogama imao gumene opanke, a ne cipele pošto cipele zadnjih 20 godina nije obuo na noge. </span>
</p>
<p class="p1">
<span>	U završnoj riječi je istakao da se ne osjeća krivim da ne priznaje krivicu, pa je na kraju svoju odgovornost ostavio sudu na slobodnu procjenu.</span>
</p>
<p class="p1">
<span>	U dokaznom postupku sud je saslušao svjedoka - oštećenu D. S. kao i svjedokinje D. S. i D. S., pročitao izvještaj ljekara J. za  HMP u P. od 25.08.2012. godine na ime oštećene, pročitao nalaz i mišljenje vještaka hirurga dr. P.  M. i pročitao izvještaj iz KE za okrivljenog izdat od strane UP PJ Pljevlja br. 03-245/12-8643/2 od 17.09.2012. godine.</span>
</p>
<p class="p1">
<span>	Nakon provoedenog dokaznog postupka i nakon ocjene svih izvedenih dokaza kako skupa tako i pojedinačno i u njihovoj medjusobnoj povezanosti jednog sa drugim, a imajući u vidu i odbranu okrivljenog sud je utvrdio da je okrivljeni D. M. iz sela O. opština P. izvršio krivično djelo koje mu je preciziranim optužnim predlogom ODT-a stavljeno na teret, a na način mjesto i vrijeme kako je to bliže opisano u izreci ove presude. Ovakvu svoju odluku sud je zasnovao na činjenicama koje slijede iz dokaza izvedenih na glavnom pretresu kao i na potpunom priznanju okrivljenog.</span>
</p>
<p class="p1">
<span>	Naime, svjedok - oštećena D. S. je na glavnom pretresu istakla da sa okrivljenim već 23 godine živi u bračnoj zajednici, da je okrivljeni sklon alkoholu i da su od samog početka trajanja bračne zajednice izmedju njih se pojavljivale nesuglasice sve do današnjeg dana. Dodaje i to da je okrivljeni pored alkohola sklon i ljubomori. Dana 25.08.2012. godine oko 11,00 časova vršio je nasilje prema njoj na način što ju je udarao, a zatim se obraćao riječima i prijetnjama zašto nije otišla od kuće, da je kurva da će je ubiti, da će je odrobijati, da će joj jebati majku, da nema u kući šta da raži, da je završila sa svojim životom itd. , a nakon toga je udarao stisnutim pesnicama u predjelu glave od kojih udaraca je pala na klupu, a potom je jedanput udario nogom obuvenom u cipele u predjelu trbuha i grudnog koša. Svo to vrijeme su tu bile prisutne njihova ćerka D. S. kao i njena jetrva D. S. Te prilike joj je okrivljeni nanio tjelesne povrede, pa se nakon toga javila u hitnu službu gdje su joj konstatovane povrede. Posebno napominje da je u julu mjesecu ove godine okrivljeni takodje kod Područnog organa za prekršaje odgovarao zbog nasilja u porodici da su bili na sudu i sudija M. V. kada je zaključila pretres je rekla da će mu izreći novčanu kaznu, ali ona nezna da li je okrivljeni to rješenje primio.</span>
</p>
<p class="p1">
<span>	Svjedokinja D. S. je istakla da je ćerka okrivljenog i oštećene i zna da njeni roditelji imaju stalne trzavice u braku i da se stalno svadjaju. Kritičnog dana je bila u kući kada je ispred kuće čula neku vrisku i kada je izašla iz kuće vidjela je da se oštećena zaklonila iza njene strine - svjedokinje D. S., a okrivljeni pokušava da je udari. Dalje dodaje da nije vidjela da je okrivljeni udario oštećenu ali je čula kada je oštećena rekala  "joj meni što me udari". Takodje, objašnjava da je dobro čula da je okrivljeni oštećenoj upućivao prijeteće riječi "ubiću te, odrobijaću te, ti si završila sa svojim životom, jebaću ti majku i sl.".</span>
</p>
<p class="p1">
<span>	Svjedokinja D.  S. je istakla da je njoj okrivljeni djever, a oštećan jetrva te da živi u selu Obarde u istoj kući sa okrivljenim i oštećenom i ulaze na isti ulaz, ali su im domaćinstva na dvije različite strane. Poznato joj je dobro da oštećena i okrivljeni često galame te da se svadjaju, kako se izjašnjava "i kada treba i kada netreba". Kritičnog dana je bila ispred kuće i vidjela je da je oštećena okrivljenom pokazala lakat ili šipak nezna kako da se izrazi pa je to uvrijedilo okrivljenog i on je poletio put nje da je bije, a zatim se oštećena zaklonila iza njenih ledja i nije vidjela da li je okrivljeni udario oštećenu ili nije, ali je čula da je oštećena zapomagala i da je rekla "udari me". Nakon toga je čula da je okrivljeni prijetio oštećenoj, pa su otišli iza kuće, a ona se sklonila u kuću da nebi dalje slušala uvrede i prijetnje. </span>
</p>
<p class="p1">
<span>	Sud je u cjelosti prihvatio iskaz oštećene kao i svjedokinja D. S.  i D. S. iz čijih kazivanja je sud u potpunosti zaključio da je okrivljeni prijetio oštećenoj govoreći joj da će je ubiti, da će je odrobijati, da će joj jebati majku, te da je završila sa svojim životom, a zatim su svjedokinje D. S. i D. S. istakle da nisu vidjele kada je okrivljeni udario oštećenu, ali su čule kada je zapomagala i kada je rekla "joj udari me". </span>
</p>
<p class="p1">
<span>	Sud je djelimično odbacio odbranu okrivljenog i to u dijelu gdje ističe da oštećenoj nije prijetio i u tom dijelu njegova odbrana je u potpunosti obezvrijedjena iskazima kako oštećene tako i svjedoka D. S. i S. koje su jednoglasno istakle da je okrivljeni oštećenoj izgovorio niz prijetećih riječi kao što su ubiću te, odrobijaću te, jebaću ti majku, ti si završila sa svojim životom itd. </span>
</p>
<p class="p1">
<span>	Vještak hirurg dr. P. M. u svom nalazu i mišljenju je istakao da uvidom u medicinsku dokumentaciju na ime D. S. stoji da dolazi u pratnji policije te da na koži lijeve nadlaktice postoji difuzan krvni podliv 6x4 cm, na koži u predjelu gornjeg dijela trbuha i donjeg dijela grudne kosti oguljotina na koži 4x2 cm. U dijagnozama na latinskom jezku kada se prevedu na naš jezik stoji kontuzija sa pritiskom na lijevu nadklakticu i kontuzija sa oguljotinom kože u gornjem dijelu trbuha. Vještak se izjašnjava da se radi o lakim tjelesnim povredama te da je kontuzija gornjeg dijela trbuha nastala od zamahnute tupe sile moguće pesnicom, nogom i sl. </span>
</p>
<p class="p1">
<span>	Sud u cjelsoti prihvatio nalaz i mišljenje ovog vještaka pošto je isti u potpunosti saglasan sa iskazima kako oštećene tako i svjedokinja D. S. i S. i sa priznanjem okrivljenog u tom dijelu. Sud je mišljenja da je vještak veoma stručno i objektivno vještačio u skladu sa strukom i naukom, a inače radi se o stalnom sudskom vještaku. </span>
</p>
<p class="p1">
<span>	Iz izvještaja J.  HMP od 25.08.2012. godine na ime oštećene se zaključuje da je oštećena toga dana pregledana od strane ljekara HMP u J. u P. 	</span>
</p>
<p class="p1">
<span>	Iz izvoda iz kaznene evidencije izdatog od strane UP PJ Pljevlja od dana 17.09.2012. godine se zaključuje da je okrivljeni do sada osudjivan 5 puta za razna krivična djela i to dva puta na uslovnu osudu, dva puta na novčanu kaznu i jedanput na kaznu zatvora i novčanu kaznu. </span>
</p>
<p class="p1">
<span>	Kod ovakvog činjeničnog stanja sud je na osnovu svih izvedenih dokaza utvrdio da je okrivljeni primjenom grubog nasilja narušio tjelesni i duševni integritet čalan svoje porodice - supruge oštećene D. S. na način što joj je upućujući razne prijetnje da će je ubiti, da će je odrobijati, da će joj jebati majku i da je završila sa svojim životom, a zatim istu i udario nogom u predjelu grudne kosti i trbuha nanijevši joj tom prilikom oguljotinu na koži veličine 4x2 cm u predjelu donjeg dijela grudne kosti i gornjeg dijela trbuha. Dakle, u radnjam okrivljenog stekli su se svi bitni elementi bića utuženog krivičnog djela pa je sud okrivljenog i oglasio krivim i osudio po zakonu.</span>
</p>
<p class="p1">
<span>	Prilikom odredjivanja vrste kazne i prilikom odmjervanja njene visine sud je u okviru opšte svrhe krivičnih sankcija cijenio i svrhu kazne zatvora, pa je sud mišljenja da je u konkretnom slučaju jedino opravdano okrivljenom izreći kaznu zatvora kojom će se prema okrivljenom po mišljenju suda jedino ostvariti svrha kažnjvanja predvidjena u čl.32. Krivičnog zakonika. Sud je okrivljenom izrekao kaznu zatvora u trajanju od 30 dana u koju mu je u smislu člana 51. Krivičnog zakonika uračunao vrijeme provedeno u pritvoru od dana 25.08.2012. godine pa do dana 27.08.2012. godine. Sud je kao otežavajuće okolnosti okrivljenom uzeo u obzir činjenicu da je okrivljeni do sada osudjivan pet puta za razna krivična djela, a jedanput i na kaznu zatvora, kao i činjenicu da okrivljeni nije izrazio kajanje već je istakao da će opet ponoviti isto ponašanje ukoliko bi navodno okrivljena ponovila isto ponašanje.  Na kraju sud je mišljenja da je izrečena krivična sankcija okrivljenom adekvatna i primjerena stepenu društvene opasnosti konkretno učinjenog djela, kao i nastalim posledicama te da izrečana krivična sankcija prema okrivljenom predstavlja onu mjeru koja je neophodna da bi se prema okrivljenom ostvarila svrha kažnjavanja.</span>
</p>
<p class="p1">
<span>	U smislu člana 226. i 229. ZKP CG sud je obavezao okrivljenog da na ime troškova vodjenja krivičnog postupka plati ovom sudu iznos od 60,50 eura, a isti iznos predstavlja naknadu i nagradu vještaku hirurgu za izvršeno vještačenje, a iznos paušala od 27,50 eura sud je odredio imajući u vidu dužinu trajanja i složenost krivičnog postupka kao i imovno stanje okrivljenog.</span>
</p>
<p class="p1">
<span>	Sa iznijetog odlučeno je kao u izreci presude.</span>
</p>
<p class="p1"></p>
<p class="p2"></p>
<p class="p2">
<span class="s1">OSNOVNI SUD U PLJEVLJIMA</span>
</p>
<p class="p2">
<span class="s1">dana 01.10.2012. godine</span>
</p>
<p class="p2"></p>
<p class="p1"></p>
<p class="p1">
<span class="s1">Zapisničar,								  S u d i j a,</span>
</p>
<p class="p1">
<span>Djondović Milenka							Branko Pejović</span>
</p>
<p class="p1"></p>
<p class="p1"></p>
<p class="p1"></p>
<p class="p1">
<span class="s1">PRAVNA POUKA</span><span>: protiv ove presude dozvoljena je žalba u roku od 8 dana po prijemu iste</span>
</p>
<p class="p1">
<span>                                  Višem sudu u Bijelom Polju, a preko ovog suda.</span>
</p>
<p class="p1"></p>
<p class="p1"></p>
<p class="p1"></p>
<p class="p1">
<span class="s1">DOSTAVLJENO:</span>
</p>
<p class="p1">
<span>1x ODT Pljevlja</span>
</p>
<p class="p1">
<span>1x okrivljenom</span>
</p>
<p class="p1">
<span>6x u predmet</span>
</p>
<p class="p1"></p>
<p class="p1"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.s1{text-decoration:underline;}
.p1{margin-right:-0.052083332in;text-align:end;hyphenate:auto;font-family:Arial;font-size:12pt;}
.p2{text-align:start;hyphenate:auto;font-family:Arial;font-size:12pt;}
.p3{text-align:center;hyphenate:auto;font-family:Arial;font-size:12pt;}
.p4{text-align:justify;hyphenate:auto;font-family:Arial;font-size:12pt;}
.p5{text-align:center;hyphenate:auto;keep-with-next.within-page:always;font-family:Arial;font-size:12pt;}
.p6{text-align:justify;hyphenate:auto;keep-with-next.within-page:always;font-family:Arial;font-size:12pt;}
.p7{text-indent:0.5in;text-align:justify;hyphenate:auto;font-family:Arial;font-size:12pt;}
.p8{text-align:start;hyphenate:auto;font-family:Times New Roman;font-size:12pt;}
</style>
<meta content="ivan.adamovic" name="author">
</head>
<body class="b1 b2">
<p class="p1">
<span>						</span><span class="s1">K. br. 492/11</span>
</p>
<p class="p1"></p>
<p class="p2"></p>
<p class="p3">
<!--Image link to '0.jpg' can be here-->
</p>
<p class="p3"></p>
<p class="p2"></p>
<p class="p3">
<span>U IME CRNE GORE</span>
</p>
<p class="p2"></p>
<p class="p4"></p>
<p class="p4">
<span>	OSNOVNI SUD U BIJELOM POLJU, sudija pojedinac Ivan Adamović, uz učešće namještenika suda Jovanke Raičević, kao zapisničara, u krivičnom predmetu protiv okrivljenog V.Ž.a, iz P.a, opština Mojkovac, zbog krivičnog djela laka tjelesna povreda iz čl. 152 st. 2 u vezi st. 1 Krivičnog zakonika, po optužnom predlogu Osnovnog državnog tužilaštva u Bijelom Polju, Kt. br. 441/11-2 od 13. 12. 2011. godine,  nakon održanog usmenog, glavnog i javnog pretresa, u prisustvu zamjenika u ODT-a u Bijelom Polju Cmiljane Perović, okrivljenog V.Ž.a, njegovog branioca adv. J.S., iz Bijelog Polja, oštećenog M.K.a i njegovog punomoćnika adv. Đ.R., iz Mojkovca, dana 05. 03.  2012. godine, donio je i objavio,  </span>
</p>
<p class="p4"></p>
<p class="p4"></p>
<p class="p5">
<span>P R E S U D U</span>
</p>
<p class="p2"></p>
<p class="p3">
<span>	  </span>
</p>
<p class="p4">
<span>	Okrivljeni V.Ž.O, od oca M., majke J., rođene Ć., rođen ..... godine u Mojkovcu, nastanjen u mjestu rođenja-naselje P.e, drž. CG, privatni preduzetnik, zaposlen, oženjen, otac dvoje mldb. djece, završio SSS, srednjeg imovnog stanja, osuđivan presudama Osnovnog suda u Bijelom Polju, K. br. 563/87 od 13. 07. 1990. godine, za KD iz čl. 46 st. 1 KZ SRCG kažnjen 30 dana zatvora i Osnovnog suda u Nikšiću K. br. 504/07 od 08. 02. 2008. godine za KD iz čl. 339 st. 3 u vezi st. 1 KZ kažnjen 30 dana zatvora uslovno za 1.godinu, </span>
</p>
<p class="p4"></p>
<p class="p4"></p>
<p class="p2"></p>
<p class="p3">
<span>K R I V  J E</span>
</p>
<p class="p3"></p>
<p class="p3"></p>
<p class="p4">
<span>	Zato što je:</span>
</p>
<p class="p4"></p>
<p class="p4">
<span> 	-Dana 12. 10. 2011. godine, oko 16,00 h, u mjestu Žari, opština Mojkovac, lako tjelesno povrijedio oštećenog M.K.a, na način što ga je, nakon kraće svađe, pogodio pivskom flašom u predjelu lijevog oka, sredstvom podobnim da tijelo teško povrijedi i zdravlje teško naruši, kojom prilikom mu je nanio povrede u vidu otoka oba kapka lijevog oka, razderotine u nosnom dijelu donjeg kapka i krvnog podliva na vežnjači ,</span>
</p>
<p class="p4"></p>
<p class="p4">
<span>	-čime je izvršio  krivično djelo laka tjelesna povreda iz čl. 152 st. 2 u vezi st. 1 Krivičnog zakonika,</span>
</p>
<p class="p4"></p>
<p class="p4">
<span>	-pa ga sud, primjenom citiranog zakonskog propisa, te čl. 2, 4, 5, 13, 15, 32, 39, 42, 45 i 46 Krivičnog zakonika (Kz-a) i čl. 226, 229, 239 i 374 Zakonika o krivičnom postupku (Zkp-a), </span>
</p>
<p class="p4"></p>
<p class="p4"></p>
<p class="p6">
<span>O S U Đ U J E</span>
</p>
<p class="p4"></p>
<p class="p4">
<span>	</span>
</p>
<p class="p7">
<span>Na novčanu kaznu u iznosu od 1.600,00 € (hiljaduišeststotinaeura),  koju kaznu je dužan da plati ovom sudu u roku od 3 (tri) mjeseca, po pravosnažnosti presude, a ako osuđeni ne plati novčanu kaznu u određenom roku, sud će novčanu kaznu zamijeniti kaznom zatvora, tako što će za svakih započetih 25,00 eura novčane kazne odrediti jedan dan zatvora, a ako osuđeni plati samo dio novčane kazne, sud će ostatak kazne srazmjerno zamijeniti kaznom zatvora, pa ako osuđeni isplati ostatak novčane kazne, izvršenje kazne zatvora će se obustaviti.  </span>
</p>
<p class="p6">
<span> </span>
</p>
<p class="p7">
<span>Okrivljeni se obavezuje da ovom sudu plati na ime  paušala  iznos od 25,00€,  kao i na ime ostalih troškova krivičnog postupka iznos od 110,00€, koje iznose će uplatiti na račun Depozita novčanih kazni, troškova postupka i paušala CG, broj: 832-151-35, u roku od 15 dana, po pravosnažnosti presude, pod prijetnjom prinudnog izvršenja, s tim što je dokaz o uplati istih  dužan dostaviti krivičnoj pisarnici ovog suda.  </span>
</p>
<p class="p4"></p>
<p class="p4">
<span>	Oštećeni M.K., radi ostvarivanja imovinsko - pravnog zahtjeva, upućuje se na parnični postupak. </span>
</p>
<p class="p4"></p>
<p class="p7"></p>
<p class="p5">
<span>O b r a z l o ž e nj e</span>
</p>
<p class="p2"></p>
<p class="p2"></p>
<p class="p7">
<span>Optužnim predlogom Osnovnog državnog tužilaštva u Bijelom Polju, Kt. br. 441/11-2 od 13. 12. 2011. godine, optužen je V.Ž.o, iz P.a, opština Mojkovac, zbog krivičnog djela laka tjelesna povreda iz čl. 152 st. 2 u vezi st. 1 Krivičnog zakonika, s tim što je sud shodno utvrđenom činjeničnom stanju promijenio činjenični opis optužbe, pa je u tom smislu sadržano u izreci presude. </span>
</p>
<p class="p7"></p>
<p class="p7">
<span>Glavni pretres je održan i zaključen  u prisustvu prisustvu zamjenika u ODT-a u Bijelom Polju Cmiljane Perović, okrivljenog V.Ž.a, njegovog branioca adv. J.S., iz Bijelog Polja, oštećenog M.K.a i njegovog punomoćnika adv. Đ.R., iz Mojkovca.</span>
</p>
<p class="p7"></p>
<p class="p4">
<span>	 Zamjenik ODT-a u završnoj riječi je izjavila da ostaje pri podnijetom optužnom predlogu i predložila je sudu da okrivljenog oglasi krivim i osudi na kaznu po zakonu. </span>
</p>
<p class="p4"></p>
<p class="p4">
<span>	Oštećeni M.K., u završnoj riječi, je izjavio da se pridružuje krivičnom gonjenju protiv okrivljenog i postavio je imovinsko-pravni zahtjev koji će ostvarivati u parničnom postupku. </span>
</p>
<p class="p4"></p>
<p class="p4">
<span>	Okrivljeni V.Ž.o je u svojoj odbrani na zapisniku Kt. br. 441/11-2 od 18. 11. 2011. godine, je izjavio da njegova supruga posjeduje Otkupni centar »V.« iz Mojkovca i isti se bavi otkupom već 12 godina šumskih plodova i bilja. Takođe, izjavio je  da je prije tri-četiri godine za njih i njihovu firmu otkupljivao pečurku M.K., pa kao nepouzdanu i nepoverljivu osobu nijesu ga zadnjih dvije – tri godine angažovali u daljem poslu. Poznato mu je da je on počeo samovlasno da vrši otkup pečurke za sebe i druge. Dana 12. 10. 2011. godine, u vremenu oko 16,00 h, došao je u prostorije kuće pok. V.a B.a, gdje se vrši otkup pečurke, pa je došao da, ukoliko postoji pečurke, istu otkupi, a inače tim pravcem prolazi svakog dana kada je u toku otkup pečurke i produžava preko Žari, Razboja i silazi u Zekića Rijeku, radi otkupa pečurke. Dalje je naveo da kada je ušao u tu prostoriju primijetio je Ž. B.a, B. V.a i Ć.R.. Primijetio je da je B. Ž. sjedio sam, a on (okrivljeni) je sjeo za sto gdje su sjedjeli B. V.o i Ć.R.a. U međuvremenu je u ovu prostoriju ušao M.K., koji inače radi kao lugar, a takođe se bavi otkupom pečurke i on  ga je pozvao da sjedne za njihov sto, što je ovaj prihvatio i sjeo sa njegove (okrivljenog) desne strane. Isti je bio u vidno pripitom stanju a ovo je zaključio po njegovom ponašanju, djelovao je agresivno i bučno.  Smatra da se agresivno ponašao zato što je njega (okrivljenog) tu našao, a to je njegov teren gdje on 12 godina dolazi i otkupljuje pečurku kod tih ljudi, a on (M.K.) kao lugar mislio je da će imati veći ugled i da će mu narod prodavati pečurku. M. je inicirao priču o cijenama pečurke, ko remeti posao, ko nudi veću cijenu za pečurku i slično, pa je zbog toga došlo do žučnije raspravke i to najviše između njega i M.a. Rekao je M.u da on nije remetilački faktor u otkupu. U tom momentu M. mu se okrenuo i rekao da laže, što ga je iziritiralo i uputio mu uvredljive riječi, kada je M. ustao i prošao iza B. V.a i R.Ć. i pozvao ga da izađu vani da se fizički obračunaju. Dalje je naveo da nije prihvatio poziv M.a i ostao je da sjedi na mjestu gdje je sjedio. Ova lica koja su sjedjela sa njim su ustala i stali ispred M.a, kako bi ga spriječili  da ga fizički napadne i odgurali su ga iz prostorije, vani. Dalje je naveo da je on poslije 10 minuta izašao iz ove prostorije s namjerom da krene dalje u otkup pečurke. Ispred kuće pok. B. V.a bila su sva pomenuta lica koja su bila u prostoriji i kada je izašao iz prostorije nije se upućivao prema ovim licima već se uputio u pravcu svog kombi vozila, sjeo u isto i sačekao da M.K. prvi upali svoje vozilo i ode sa lica mjesta gdje su stajali. Dalje je naveo da tog dana između njega i M.K.a nije bilo nikakvog fizičkog kontakta jer to nijesu dozvolila lica koja su bila u njihovom društvu. Kod M.K.a, tog dana, nije primijetio da ima neku povredu, a poznato mu je da je policiji prijavio događaj oko 20,00 časova, pa mu je čudno zašto je toliko čekao da prijavi događaj ako je zadobio povrede u vremenu oko 14,00 h, kada su se sreli i boravili zajedno u prostoriji pok. B. V.a. Ne priznaje izvršenje krivičnog djela koje mu se stavlja na teret.  </span>
</p>
<p class="p4"></p>
<p class="p4">
<span>	Na glavnom pretresu je ponovio odbranu datu u istražnom postupku, s tim što je dodao da je objekat gdje su se nalazili nekada bio kafana a u vremenu kada se desio kritični događaj koristi se kao otkupni centar. On je kritičnog dana sjedio zajedno sa B. V.om i Ć.R.om, a za drugim stolom u istoj prostoriji sjedio je B. Ž., a da je tom prilikom pio kafu a lica sa kojima je sjedio su pila rakiju. Na njegovom stolu nije bilo nikakvog piva, niti flaša od piva, a u prostoriji je primijetio gajbe sa praznim flašama piva. Naveo je da ne zna na koji način je oštećeni zadobio povredu, ali je tvrdio da mu on povrede nije nanio. </span>
</p>
<p class="p4"></p>
<p class="p4">
<span>	U završnoj riječi je izjavio da u potpunosti prihvata završnu riječ svog branioca, koji je u istoj izjavio da izvedenim dokazima nije potvrđena optužba da je okrivljeni V.Ž.o lako tjelesno povrijedio oštećenog M.a. Da je Ž. nanio povrede M.u jedino tvrdi M., dok su saslušani svjedoci očevici događaja izričiti u tvrdnji da on tom prilikom i na mjestu kako opisuje optužba nije povrijeđen. Dalje je naveo da u prilog subjektivnih pokazatelja ide i nalaz vještaka med. struke koji kaže da povreda nije mogla nastati na način kako to opisuje oštećeni (da je udaren dnom pivske flaše), odnosno da je mala vjerovatnoća da povreda nastaje na taj način jer bi intezitet i površina iste na mjestu udara bila znatno veća. Pored toga, optužbu u bitnom dijelu, vezano za način nanošenja povreda, nije potvrdio ni sam oštećeni, optužba kaže da je udarac zadat pivskom flašom i to zamahom iz ruke, a oštećeni tvrdi suprotno da je gađan pivskom flašom sa odstojanja od oko metar ipo do dva, što je vještak med. struke imajući u vidu to odstojanje ocijenio kao skoro nevjerovatnim. Kada se imaju u vidu iznijete okolnosti i dokazi koji idu u prilog teze odbrane predložio je da sud okrivljenog oslobodi od optužbe, jer nije dokazano da je izvršio krivično djelo za koje je optužen. No, ukoliko sud ne prihvati tezu odbrane i nađe suprotno, predložio je da se prethodno iznijete okolnosti uzmu kao osobito olakšavajuće, vezane za okolnost nastanka događaja, te da cijeni raniji život okrivljenog koji je neporočan, te činjenicu da se u konkretnom radi o porodičnom čovjeku koji izdržava dvoje mldb. djece, da svemu tome primjeri svoju odluku ako eventualno nađe da je okrivljeni izvršio djelo. </span>
</p>
<p class="p4"></p>
<p class="p4">
<span>	Radi utvrđivanja odlučnih činjenica i donošenja pravilne i zakonite odluke, sud je izveo dokaze: saslušao oštećenog M.K.a u svojstvu svjedoka; saslušao svjedoke Ć.R.; B. V.a i R.N., pročitao iskaz svjedoka B. Ž. sa zapisnika Kt. br. 441/11-2 od 18. 11. 2011. godine; pročitao medicinsku dokumentaciju na ime oštećenog M.K.a; pročitao nalaz vještaka med. struke dr S.M.a i saslušao istog vještaka na glavnom pretresu i izvršio uvid u izvod iz kaznene evidencije na ime okrivljenog. </span>
</p>
<p class="p4"></p>
<p class="p7">
<span>Nakon analize izvedenih dokaza, njihove svestrane i brižljive ocjene, cijeneći ih svaki pojedinačno i u sveukupnosti, dovodeći ih u vezu jedne sa drugim i u kontekstu sa navodima iz odbrane okrivljenog, sud je utvrdio činjenično stanje i na osnovu tako utvrdjenog činjeničnog stanja zaključio je, da je okrivljeni izvršio krivično djelo, na način, opisan u dispozitivu ove presude, za koje je i kriv.</span>
</p>
<p class="p7"></p>
<p class="p7">
<span>Naime, sud je cijenio iskaz oštećenog M.K.a, koji je saslušan u svojstvu svjedoka u istražnom postupku i koji je u bitnom naveo da je, dana 12. 10. 2011. godine, kao lugar obilazio teren zv. “Lepenački Žari” i da je oko 14,00 h, došao ispred kuće pok. B. V.a koja se nalazi u mjestu Žari. Razlog zašto je svratio ispred ove kuće je bespravna sječa drva koja su se tu nalazila. Ispred kuće primijetio je B. O.a, koji je izašao iz kuće dok je on parkirao kombi vozilo, a kuća se nalazi pored glavnog seoskog puta. Dalje je naveo, da O.a B.a zovu Ogo, pa mu se obratio tim imenom sa pitanjem odakle mu ova drva iz bespravne sječe pred njegovu kuću, na šta je on odgovorio da ga ne uznemirava, nakon čega je ispred ove kuće, u kojoj se inače jedan dio koristi kao kafana, izašao i V.Ž.o. Istovremeno su ga oba lica pozvala da uđe u prostoriju ove kuće koja se koristi kao kafana. Prihvatio je njihov poziv, ušao sa njima zajedno u ovu prostoriju i sjeli za jedan sto za kojim je sjedio Ć.R.a, a koliko se sjeća za tim stolom su prethodno sjedjeli i V.Ž.o i B. O. jer je ispred njih stajalo piće. Sjeo je za sto, tako da mu je sa lijeve strane sjedio V.Ž.o, sa desne B. O. a na čeonoj strani sjedio je Ć.R.a. Ponovo je pitao B. O.a vezano za drva koja je našao ispred njegove kuće, a koja su bespravno posječena i prevezena i dobio isti odgovor kao ispred kuće. U razgovor se uključio V.Ž.o i rekao mu: „Ti dolaziš ovdje da uznemiravaš ovaj narod zbog drva“ i nakon izvjesnog vremena započeo je razgovor o otkupu pečurke, bio je ljut na njega(oštećenog) zašto mu nije predavao pečurku u mjestu „Prošćenske Žari“ gdje on (oštećeni) boravi  preko ljeta na katunu. Dalje je naveo da mu je okrivljeni rekao da će on njega da makne sa terena i da ga ostavi bez posla jer uznemirava narod i rekao mu je da će da ga bije. Osjetio je da se stvorila neprijatna situacija za stolom, ustao iza stola, okrenuo se da pomjeri stolicu koja se nalazila iza B. O.a kako bi krenuo da izađe vani, pa kada se nalazio u položaju pomjeranja stolice sa desne u lijevu stranu, u okretu u lijevu stranu zadobio je udarac pivskom flašom u predjelu lijevog oka od V.Ž.a, koji je u odnosu na njega bio sa lijeve strane, a pretpostavlja da ga je udario desnom rukom u kojoj mu se nalazila pivska flaša. Naveo je da je siguran da ga je V.Ž.o udario pivskom flašom jer ispred ostalih lica sa kojima je sjedio bile su rakijske čaše. Nije vidio momenat kada ga je udario flašom, jer je prema njemu bio okrenut ukoso, ali je nakon zadobijenog udarca primijetio V.Ž.a da sjeda na svoje mjesto a ova dva lica koja su sjedjela bila su na svojim mjestima. Dalje je izjavio da, s obzirom na položaj kakav je zauzeo u odnosu na V.Ž.a, najvjerovatnije ga je udario desnom rukom, obzirom da je lijevom stranom glave i tijela bio okrenut V.u i da su to mogli da vide B. O. i Ć.R.a, a mogao je da vidi i B. Ž. koji se nalazio za šankom, s tim što nije siguran da li je tog momenta bio usresređen pogledom u njih. Naveo je i to da je u kafani sjedjelo i jedno lice koje se preziva K. i radi kao taksi vozač u Mojkovcu. Objasnio je da ga je, nakon zadobijenog udarca, prihvatio B. Ž. kako ne bi pao, pomogao mu je da izađe iz kuće i poveo ga do kombi vozila, kada je ušao u vozilo i otišao do kuće R.a gdje je tražio pomoć, osvježio se, pozvao policiju i prijavio slučaj, a zatim je otišao u Hitnu pomoć. </span>
</p>
<p class="p7"></p>
<p class="p4">
<span>	Na glavnom pretresu ponovio je izjavu datu u istražnom postupku i dodao da po njegovom mišljenju flašom nije udaren, već je pogođen a nakon što ga je flaša pogodila ista se razbila i odmah, nakon udara došlo je do krvarenja. Događaj se desio oko 14:15 h – 14:20 h,  nakon čega je svratio u kuću R.a, gdje mu je ukazana pomoć, a po izlasku iz ove kuće negdje oko 15:40 h, telefonom je pozvao policiju i prijavio slučaj. Takođe, naveo je da kritičnog dana nije konzumirao alkohol, da se u samoj prodavnici zadržao 2-3 minuta, najviše 5 minuta i da nije vidio V.a da ga je gađao flašom, s tim što je to zaključio jer kada je pogođen flašom primijetio je okrivljenog kako sjeda na stolicu, što znači da je bio ustao i zbog toga što je ispred njega bila pivska flaša  a ostali su pili rakiju. Dalje je naveo da nikada nije imao nikakav konflikt sa suprugom okrivljenog V.a, ali da se sjeća da se negdje tokom ljeta 2011. godine okrivljeni V. ljutio na njega zbog toga što on i njegova porodica ne predaju njemu (okrivljenom) pečurku. Kritičnog dana prije samog događaja okrivljenom nije upućivao nikakve uvredljive riječi, a okrivljeni je njemu upućivao riječi prijetnje. Takođe je dodao da kada je događaj prijavio policiji telefonom, nakon toga javio se Hitnoj pomoći u Mojkovcu, nakon čega su ga oni prevezli do službe Hitne pomoći u Bijelom Polju, a iz Bijelog Polja se vratio kući negdje oko 19:00 h, nakon čega je kod njega došla patrola policije kada je dao izjavu u svojoj kući. Tačno je da je, u trenutku kada je kretao svojim vozilom sa lica mjesta, stiglo neko vozilo ali da ne zna ko je bio u njemu i da je moguće da je u istom bio Ć.S-. Pojasnio je i da je nadimak B. V.u „Ogo“, te da je iskaz u istrazi mislio na B. V.a zv Ogo.</span>
</p>
<p class="p4"></p>
<p class="p4">
<span>	Iskaz oštećenog sud je u potpunosti prihvatio kao jasan određen i objektivan, podudaran sa iskazom svjedokine R. i potvrđen nalazom i mišljenjem vještaka med. srtuke dr. Stojovića. </span>
</p>
<p class="p7"></p>
<p class="p7">
<span>Sud je cijenio iskaz svjedoka Ć.R.e, dat u istražnom postupku, iz kojeg proizilazi da mu je poznato da M.K. i V.Ž.o otkupljuju pečurku od građana sa područja Mojkovca i da se skupljaju u kuću pok. V.a B.a gdje je ranije bila kafana. Toga dana oko 16:00 h, u toj prostoriji je bio prisutan jer je donio da proda pečurku, a bili su prisutni B. Ž. i B. V.o, koji su takođe donijeli pečurku za otkup. M.K. i V.Ž.o su kasnije došli u ovu prostoriju gdje se vrši otkup pečurke i između njih dvojice je došlo do verbalnog konflikta zbog cijene pečurke, koji je u početku bio slabijeg intenziteta, a oni prisutni nijesu dozvolili da to preraste u svađu ili tuču, već su ih jednog po jednog izgurali vani i kada su obojica bili napolje kod kuće pok. V.a B.a oni su sa samoinicijativno razišli. M.K. sa svojim vozilom je otišao u pravcu mjesta Cer, a V.Ž.o u suprotnom smjeru u pravcu mjesta zv. Razboj. Dalje je naveo da te noći nije bilo fizičkog kontakta između V.Ž.a i M.K.a, osim raspravke koju su oni spriječili, tj. on i B. V.o i B. Ž.. Takođe je izjavio da nije primijetio povrede na glavi M.K.a a da ih je bilo primijetio bi, obzirom da je bio dan i da je obraćao pažnju prema njemu u momentu kada ga je sprečavao da ne dođe do fizičkog obračuna između njih dvojice. </span>
</p>
<p class="p7">
<span>Na glavnom pretresu ponovio je iskaz dat u istražnom postupku i dodao da ne zna da li je M. pozivao okrivljenog da se tuku, a postojala je neka vrsta provokacije koju je M. uputio V.u, a on, B. V.o i Ž. nijesu dozvolili da dođe do konflikta između M.a i V.a.  Sud je cijenio iskaz svjedoka Ć.R.e i isti ne prihvata, nalazeći da je isti usmjeren na olakšavanje krivično pravnog položaja okrivljenog, neuvjerljiv i protivrječan iskazu oštećenog te medicinskoj dokuentaciji na ime oštećenog. </span>
</p>
<p class="p7"></p>
<p class="p7">
<span>Sud je cijenio iskaz svjedoka B. V.a zv. Ogo, dat u istražnom postupku, koji je u bitnom istakao da je, dana 12. 10. 2011. godine, u vremenu oko 16:00 h, bio u kući pok. B. V.a u mjestu Žari, opština Mojkovac, u kojoj se vrši otkup pečurke i to prostoriji gdje je nekada bila kafana a sada se u istoj ljudi okupljaju radi otkupa pečurke. U toj prostoriji bili su M.K., V.Ž.o, B. V.o i B. Ž. a drugih lica nije bilo. Vodili su svi razgovor o cijeni i kilaži pečurke i u jednom momentu došlo je do verbalnog konflikta između V.Ž.a i M.K.a a vezano za prodaju pečurke. Došlo je do bučnih riječi, nakon čega su svi izašli napolje i on (svjedok), B. Ž. i Ć.R.a nijesu dozvolili da se fizički obračunaju. Tvrdio je da nije bilo fizičkog kontakta između V.Ž.a i M.K.a. M.K. se uputio u pravcu mjestu zv. Cer, kombi vozilom kojim je sam upravljao, a V.Ž.o se uputio isto, vozilom u suprotnom pravcu put mjesta zv. Razboj. Izjavio je da je prilikom konflikta V.a i M.a, obojici rekao da neće biti svađe ispred kuće pok. B. V.a, što se nije ni desilo. V.Ž.o i M.K. otišli su ispred kuće pok. B. V.a, a on, (svjedok), B. Ž. i Ć.R.a su otišli zajedno kod njega, na čemu se događaj i završio, a nije mu poznato da li su se kasnije sretali M.K. i V.Ž.o. Takođe, izjavio je da toga dana dok je M.K. bio u ovoj prostoriji gdje se otkupljuje pečurka i ispred kuće pok. B. V.a na M.u nije primijetio nikakvu povredu, a da li se kasnije te noći povrijedio njemu nije poznato, niti je istog sretao. </span>
</p>
<p class="p7"></p>
<p class="p7">
<span>Na glavnom pretresu ponovio je iskaz dat u istražnom postupku i dodao da nije oštećenom M.u davao nikakav peškir i da nije vidio na licu istog nikakve povrede, niti krvarenje. Sud je cijenio iskaz svjedoka B. V.a i isti nije prihvatio već ga cijeni usjerenim na olakšavanje krivično pravnog položaja okrivljenom, obzirom da je po  osnovu medicinske dokumentacije i nalaza vještaka medicinske struke nasporno utvrđeno da je oštećeni kritičnom prilikom zadobio tjelesne povrede. </span>
</p>
<p class="p7"></p>
<p class="p7">
<span>Sud je cijenio iskaz svjedoka R. N., dat u istražnom postupku, koja je u bitnom istakla da sa svojom majkom živi u mjestu Žari i da je dana 12. 10. 2011. godine, sjedjela je sa majkom ispred vrata. Ne može tačno da kaže koliko je bilo sati kada se iznad njihove kuće zaustavilo kombi vozilo, bijele boje, iz kojeg je izašao M.K., koga ona poznaje s obzirom da je isti lugar na njihovom terenu.  Kada je K. izašao iz kombi vozila teturao se, a kasnije kada se približio na jedno 20-ak metara od nje i majke, primijetila je da je M.K. povrijeđen, da je krvav po licu i da mu je oko zatvoreno. Dalje je izjavila da je pošla u K.ovom pravcu, a K. put nje i kada je prišla bliže, pozvala ga je da sjedne ispred njihove kuće, što je on učinio. Dalje je kazala da mu je donijela sok i dala kvasnu maramicu da stavi na oko. Pitala je M.K.a: „Ko te je to tako nagrdio“, na šta joj je on objasnio da je sjedio kod V.a B.a u kafani u Žarima i da ga je pivskom flašom udario V.Ž.o, kao i da je u kafani bilo više osoba, a što joj je rekao na njeno pitanje ko je bio u kafani. Kako je M., po njenom zapažanjnu, bio dosta povrijeđen, pitala ga je da mu ona ukaže pomoć, tako što bi ga svojim vozilom prevezla do Hitne službe u Mojkovcu, ili do njegove kuće, na šta M. nije pristao, već nakon jedan sat vremena upalio kombi i uputio se u pravcu Mojkovca i dalja dešavanja nijesu joj poznata.</span>
</p>
<p class="p7"></p>
<p class="p7">
<span>Na glavnom pretresu ponovila je iskaz dat u istražnom postupku i dodala da se sa sigurnošću ne sjeća, a misli da je M.u bilo povrijeđeno lijevo oko. M. joj je tom prilikom kazao da su u kafani bili i Ć.R.a, B. Ž. i B. V.o, s tim što joj nije rekao da su ga oni udarali, a ne zna, niti se sjeća, da li joj je M. kritičnom prilikom govorio koliko je puta udaren. Sud je cijenio iskaz svjedokinje R. N. i isti u potpunosti prihvata kao jasan određen i objektivan.</span>
</p>
<p class="p7"></p>
<p class="p7">
<span>Sud je cijenio iskaz svjedoka B. Ž., dat u istražnom postupku, koji je u bitnom istakao da je, dana 12. 10. 2011. godine, oko 16:00h, bio u kući pok. B. V.a i to u prostoriji u kojoj je nekada bila kafana, a sada se tu otkupljuje pečurka. Toga dana sjedio je za šankom, na barskoj stolici i gledao televizor, a iza njega za jednim stolom sjedjeli su njegov brat B. V.o, Ć.R.a, V.Ž.o i M.K.. Dalje je naveo da on na ova lica nije obraćao pažnju, ali da je čuo da se nešto raspravljaju oko cijene pečurke. Ova rasprava je trajala vremenski nešto oko 2 minuta, pa je primijetio da su svi ustali i on je izašao zajedno sa njima ispred kuće, da ne bi došlo do žučnije prepirke između M.K.a i V.Ž.a.  On je stao između njih dvojice i rekao im: „Nemoj da se svađate jer za to nema potrebe“. Bez dalje svađe i tuče oni su se razišli, tako što je M.K. ušao u svoje vozilo i otišao, a za njim je V.Ž.o, takođe sa svojim kombi vozilom, otišao i siguran je da su otišli u različitim pravcima. Dalje je naveo, da u ovoj prostoriji gdje se otkupljuje pečurka M.K. je došao naknadno i sjeo za sto gdje je sjedio V.Ž.o, B. V.o i Ć.R.a. S obzirom da nije obraćao pažnju na M.K.a, niti na ostala lica koja su sjedjela za istim stolom, nije mogao da vidi da li je M.K. imao povrede, ali kada je izašao vani i stao između njih dvojice nije na M.K.u primijetio da ima neke povrede. Sud je cijenio iskaz svjedoka B. Ž. i isti ne prihvata, cijeneći da je  usmjeren na olakšavanje krivično pravnog položaja okrivljenom V.u, a protivrječan iskazu oštećenog i medicinskoj dokumentaciji na ime oštećenog. </span>
</p>
<p class="p7">
<span>  </span>
</p>
<p class="p7">
<span>Sud je cijenio nalaz i mišljene vještaka medicinske struke, dr S.M.a, a koji je dat po osnovu priložene medicinske dokumentacije na ime oštećenog. Vještak je istakao da je oštećeni prvo pregledan od strane ljekara Hitne službe u Mojkovcu, a da su kliničkim pregledom kod oštećenog bile vidljive povrede u vidu krvnih podliva gornjeg i donjeg kapka koji su zatvarali lijevo oko i jača prokrvljenost vežnjače. Istog dana oštećenog je pregledao i specijalista za očne bolesti koji je u svom izvještaju konstatovao povrede kod oštećenog u vidu, otoka oba kapka lijevog oka, razderotine u nosnom dijelu donjeg kapka i krvnog podliva na vežnjači. Prema mišljenju vještaka opisan povrede kod oštećenog spadaju u lake tjelesne povrede i najvreovatnije su nastale od udarca tupotvrdom mehaničkom silom u predjelu lijevog oka i mogle su nastati od udarca pivskom flašom. U pjašnjenju nalaza  mišljenja na glavnom pretresu vještak dr. S. je osato pri osnovnom nalazu, pojašnjavajući da povrede kod oštećenog nijesu mogle nastati u slučaju da je bio okrenut leđima licu koje ga je gađalo, a da je mala vjerovatnoća da je oštećenom povreda nanijeta dejstvom dna flaše, s tim što ovu mogućnost nije isključio, ukoliko je flaša doletjela i nije držana rukom u trenutku udara. Vještak je i mišljenja da je mala vjerovatnoća da je oštećeni sam sebi zadao opisan povrede. Sud je u potpunosti prihvatio nalaz i mišljenje vještaka dr. S.a, jer je isti dat po osnovu pravila struke i nauke i po osnovu medicinske dokumentacije na ime oštećenog. Shodno opisu povreda kod oštećenog a koje je u svom izvještaju opisao specijalista za očne bolesti (oftamolog), kako je to u svom nalazu naveo vještak dr. S., sud je i promijenio činjenični opis u pogledu povreda koje je oštećeni kritičnom prilikom zadobio, iz razloga što je po ocjeni ovog suda spec. Oftamolog preciznije opisao uočene povrede, shodno specijlističkim znanjima a pregled je vršio istog dana kao i ljekar u Hitnoj službi u Mojkovcu. </span>
</p>
<p class="p4">
<span>	</span>
</p>
<p class="p4">
<span>	Iz izvoda iz kaznene evidencije na ime okrivljenog, sud je utvrdio da je isti do sada dva puta osuđivan.  </span>
</p>
<p class="p4"></p>
<p class="p4">
<span>	Odbranu okrivljenog ovaj sud cijeni sračunatom isključivo u cilju izbjegavanja sopstvene krivice. Naime po osnovu medicinske dokumentacije na ime oštećenog kao i na osnovu nalaza i mišljenja vještaka Dr S.a, nedvosmisleno je utvrđeno da je oštećeni kritičnom prilikom zadobio lake tjelesne povrede.</span>
</p>
<p class="p4"></p>
<p class="p4">
<span>	Okrivljeni se branio da kritičnom prilikom, nije nanio povrede oštećenom jer, navodno između njega i oštećenog je bilo samo verbalnog sukoba. Međutim ovakva odbrana okrivljenog obezvrijeđena je jasnim i dosladnim iskazom oštećenog koji je jasno naveo da mu je okrivljeni nanio povrede, i to pivskom flašom, kojom ga je pogodio u predjelu lijevog oka. Navode oštećenog da je zadobio povrede, potvrdila je i svjedokinja R. koja je opisala da je vidjela kod oštećenog povredu u predjelu lijevog oka, nakon čega mu je i ukazala pomoć. Iskaz oštećenog potvrđen je i medicinskom dokumentacijom na ime oštećenog, te nalazom i mišljenjem vještaka madicinske struke dr. S.a, shodno čijem mišljenju, oštećeni je mogao zadobiti opisane povrede, dejstvom pivske flaše, dok je po njegovom mišljenju mala vjerovatnoća da je oštećeni sam sebi nanio povrede, što prihvata i ovaj sud.  </span>
</p>
<p class="p4"></p>
<p class="p4">
<span>	Dakle, ne prihvatajući odbranu okrivljenog, a iz izvedenih dokaza, sud je kao nesumnjivo zaključio da je okrivljeni kritičnog dana i vremena  lako tjelesno povrijedio oštećenog M.a, na način što ga je, nakon kraće svađe, pogodio pivskom flašom (sredstvom podobnim da tijelo teško povrijedi i zdravlje teško naruši), u predjelu lijevog oka, kojom prilikom mu je nanio povrede u vidu otoka oba kapka lijevog oka, razderotine u nosnom dijelu donjeg kapka i krvnog podliva na vežnjači, pa je okrivljeni, postupajući na naprijed opisani način, u svojim radnjama ostvario elemente krivičnog djela stavljenog mu na teret optužbom, obzirom da je pivska flaša, kao stakleni tvrdi predmet, sredstvo podobno da se tijelo teško povrijedi ili zdravlje teško naruši. Okrivljeni je krivično djelo izvršio sa eventualnim umišljajem, jer je bio svjestan da postupajući na naprijed opisani način može nanijeti  povrede oštećenom i učiniti krivično djelo, ali je na to pristao.  Shodno iskazu oštećenog datog na glavnom pretresu sud je utvrdio da je okrivljeni pivskom flašom gađao i pogodio oštećenog, pa je sud u tom smislu intervenisao u dijelu činjeničnog opisa optuženja, na način sadržan u izreci presude. </span>
</p>
<p class="p7"></p>
<p class="p7">
<span>Za krivično djelo  laka tjelesna povreda iz čl. 152 st. 2 u vezi st. 1 Krivičnog zakonika, predvidjena je kazna zatvora do 3 godine.  </span>
</p>
<p class="p4"></p>
<p class="p4">
<span>	Odlučujući u pogledu vrste i visine kazne, a cijeneći sve okolnosti iz čl. 42 Krivičnog zakonika, sud je kod okrivljenog  od olakšavajućih okolnosti našao:  da se radi o porodičnoj osobi ocu dvoje djece, dok je od otežavajućih oklolnosti na strani okrivljenog, sud cijenio raniju osuđivanost okrivljenog, pa imajući u vidu da se ne radi o istovrsnim krivičnim djelima i da je protekao duži vremenski period od izricanja presuda, iste nije cijenio kao otežavajuće okolnosti, te je mišljenja da sve olakšavajuće okolnosti predstavljaju osobito olakšavajuće okolnosti i okrivljenog osudio blažom vrstom kazne,  shodno čl. 45 i čl. 46 st. 1  Krivičnog zakonika, osuđujući ga na novčanu kaznu u iznosu od 1.600,00€, cijeneći da će se izrečenom kaznom, postići svrha kažnjavanja iz čl. 32 Krivičnog zakonika. </span>
</p>
<p class="p4"></p>
<p class="p4">
<span>	Shodno čl. 226 i 229 Zakonika o krivičnom postupku, odlučeno je da okrivljeni plati  sudu na ime  troškova postupka iznos od 110,00 €,  koji se odnose na naknadu na ime vještačenja u istražnom postupku i na glavnom pretresu vještaka med. struke dr S.a, kao i da na ime  paušala, plati iznos od 25,00 €, pri tome imajući u vidu složenost i trajanje krivičnog postupka, te imovinske prilike okrivljenog.</span>
</p>
<p class="p4"></p>
<p class="p4">
<span>	Sud je oštećenog M.K.a, radi ostvarivanja imovinsko pravnog zahtjeva, uputio na parnični postupak obzirom da je isti postavio,  navodeći da će ga ostvarivati u parničnom postupku. </span>
</p>
<p class="p4"></p>
<p class="p7">
<span>Iz iznijetih razloga shodno čl. 374 Zakonika o krivičnom postupku, odlučeno je kao u izreci presude.</span>
</p>
<p class="p7"></p>
<p class="p5">
<span>OSNOVNI SUD U BIJELOM POLJU</span>
</p>
<p class="p3">
<span>dana  05. 03. 2012. godine,   </span>
</p>
<p class="p4"></p>
<p class="p4">
<span>Zapisničar,								       S u d i j a,</span>
</p>
<p class="p4">
<span>Jovanka Raičević, s.r.    						Ivan Adamović, s.r. </span>
</p>
<p class="p4"></p>
<p class="p4"></p>
<p class="p2"></p>
<p class="p8"></p>


</body>
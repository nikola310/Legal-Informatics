<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.90555555in 0.7875in 0.625in 0.9847222in;}
.p1{text-align:start;hyphenate:auto;font-family:Arial;font-size:12pt;}
.p2{text-align:center;hyphenate:auto;font-family:Arial;font-size:12pt;}
.p3{text-indent:0.375in;text-align:justify;hyphenate:auto;font-family:Arial;font-size:12pt;}
.p4{text-align:justify;hyphenate:auto;font-family:Arial;font-size:12pt;}
.p5{text-indent:0.5in;text-align:justify;hyphenate:auto;font-family:Arial;font-size:12pt;}
.p6{text-indent:0.25in;text-align:justify;hyphenate:auto;font-family:Arial;font-size:12pt;}
.p7{text-align:start;hyphenate:auto;font-family:Times New Roman;font-size:12pt;}
.s1{font-weight:bold;}
</style>
<meta content="rahmo.banda" name="author">
</head>
<body class="b1 b2">
<p class="p1"></p>
<p class="p1">
<span class="s1">OSNOVNI SUD U BIJELOM POLJU </span>
</p>
<p class="p1">
<span class="s1">	K. br. 320/2011</span>
</p>
<p class="p1"></p>
<p class="p2">
<span class="s1">U IME NARODA</span>
</p>
<p class="p1"></p>
<p class="p3">
<span>Osnovni sud u Bijelom Polju, kao prvostepeni krivični, u vijeću sastavljenom od sudije Rahma Bande kao predsjednika vijeća, i sudija porotnika Bećirović Gana i Kovijanić Vuka, kao članova vijeća, uz učešće zapisničara Ljiljane Popović, rješavajući u krivičnom predmetu protiv optuženog L.N.a iz N.P., Republika Srbija, zbog krivičnog djela krijumčarenje iz čl. 265. st. 1. Krivičnog Zakonika CG, postupajući po Optužnici ODT iz Bijelog Polja Kt.br.738/2010 od 16.11.2010. godine, nakon održanog, usmenog, glavnog i javnog pretresa u prisustvu zamjenika ODT iz Bijelog Polja Nišavić Tanje, optuženog L.N.a i njegovog branioca B.R.a adv. iz Mojkovca, donio je dana  06.07.2011. godine i javno objavio, </span>
</p>
<p class="p4"></p>
<p class="p2">
<span class="s1">P R E S U D U</span>
</p>
<p class="p4"></p>
<p class="p5">
<span class="s1">OSTAVLJA SE</span><span> u cjelosti na snazi presuda Osnovnog suda u Bijelom Polju K.br. 621/10 od 03.03.2011.godine, kojom je L.N. iz N.P., pravosnažno osudjen na kaznu zatvora u trajanju od 30 / trideset / dana i na novčanu kaznu u iznosu od 200,00 eura, zbog krivičnog djela krijumčarenje iz čl. 265. st. 1. Krivičnog Zakonika.</span>
</p>
<p class="p4"></p>
<p class="p5">
<span>Optuženom L.N.u u izrečenu kaznu ima se uračunati vrijeme provedeno u zatvoru od 09.06.2011.godine do 27.06.2011.godine, po osnovu započetog izdržavanja kazne, po presudi ovog suda koja se održava na snazi K.br.621/2010 od 03.03.2011.godine i vrijeme provedeno u pritvoru od 27.06.2011.godine do 06.07.2011.godine po rješenju ovog suda Kv.br. 292/11 od 27.06.2011.godine. </span>
</p>
<p class="p4"></p>
<p class="p5"></p>
<p class="p2">
<span class="s1">O b r a z l o ž e nj e</span>
</p>
<p class="p2"></p>
<p class="p6">
<span>       Osnovni državni tužilac u Bijelom Polju, Optužnicom Kt.br.738/2010 od 16.11.2010.  godine, optuženom L.N.u iz N.P., Republika Srbija, stavio je na teret izvršenje krivičnog djela krijumčarenje iz čl. 265. st. 1. Krivičnog Zakonika CG.</span>
</p>
<p class="p6"></p>
<p class="p3">
<span>Presudom ovog suda K.br. 621/2010 od 03.03.2011.godine, optuženi L.N. iz N.P., kome je sudjeno u odsustvu osudjen je na kaznu zatvora u trajanju od 30. dana i na novčanu kaznu u iznosu od 200,00 eura, zbog krivičnog djela krijumčarenje iz čl. 265. st. 1. KZ CG. Osudjeni je po navedenoj presudi započeo izdržavanje kazne dana 09.06.2011.godine. Rješenjem ovog suda Kv.br. 269/11, uvažen je zahtjev optuženog L.N.a i dozvoljeno ponavljanje krivičnog postupka završenog pravosnažnom presudom, pa je rješenjem ovog suda Kv.br. 292/2011 od 27.06.2011.godine, osudjenom L.N.u obustavljeno izvršenje kazne i odredjen mu je pritvor, koji mu je prestao dana 06.07.2011.godine, rješenjem K.br. 320/2011. </span>
</p>
<p class="p3"></p>
<p class="p5">
<span>Zamjenik ODT iz B.Polja Nišavić Tanja u završnoj riječi je izjavila, da ostaje u svemu pri podignutoj optužnici, jer iz svih izvedenih dokaza proizilazi da je optuženi izvršio krivično djelo stavljeno mu na teret. Predložila je sudu da ga oglasi krivim i osidi na kaznu po Zakonu. </span>
</p>
<p class="p5"></p>
<p class="p5">
<span>Optuženi L.N. u svojoj odbrani na glavnom pretresu je naveo, da živi u Novom Pazaru i sjeća se kritičnog dana je trebao da dodje u Crnu Goru i da usput ponese lijekove za svog rodjaka koji živi u Karajukića Bunare, Opština Sjenica. Tada je u kolima stavio robu – i to: - trenerke donji dio 56 komada, dukserice 54 komada, trenerke komplet 37 komada i neko pamučno platno 17 kgr. Zna da je toga dana trebao da dodje na granični prelaz Dobrakovo, ali zbog nevremena i noćnih uslova prešao je granicu izmedju Srbije i Crne Gore u mjestu Šenja. Mislio je da kada dodje u B.Polje da tu robu ocarini. Pošto je prešao granicu zaustavila ga je granična policija i to 2.ispektora i isti su kontrolisali njega i njegovo PMV ‘’lada – niva’’ NP-registracija. Tu robu je htio da ponese njegovim rodjacima u Bijelom Polju. On se inače ne bavi preprodajom niti prenošenjem robe. Tada su ga granični policajci priveli u UP PJ B.Polje, oduzeli su mu robu i njemu izdali potvrdu o oduzimanju robe. Ima rješenje da je platio novčanu kaznu za carinski prekršaj o čemu posjeduje priznanice da je to platio. </span>
</p>
<p class="p5"></p>
<p class="p5">
<span>Branilac optuženog  u završnoj riječi je izjavio, poštovani sude, poštovani tužioče i ostali prisutni, tačna je činjenica da je optuženi naznačenog dana u naznačeno vrijeme od strane granične policije CG, zaustavljen na teritoriji CG i da je prešao granicu mimo organizovanog graničnog prelaza. Medjutim, on moli sud da ima u vidu činjenicu da je to do juče bila jedna zajednička država, da taj put postoji vjekovima, da je optuženi rodom iz Crne Gore i da ima brojnu rodbinu u Crnu Goru, koji je takodje i državljanin Crne Gore. Budući da su uslovi vremenski prije svega bili loši, da je bila noć, padala kiša, a da je imao obavezu da ponese lijekove svom rodjaku, on nije ni shvatio da se našao na teritoriji Crne Gore. Robu koju je posjedovao u vozilu i koja je male količine i male vrijednosti, ponio je svojim rodjacima, jer se isti ne bavi organizovanom trgovinom niti krijumčarenjem. U krajnjem, obzirom na njegovu namjeru, obzirom na vrijednost robe, ovo djelo može predstavljati samo prkršaj ali ne i kriv.djelo krujumčarenje. Uostalom kada i pogledamo pravnu normu čl. 265. st. 1. Krivičnog Zakona, jasno je da ovo krivično djelo može izvršiti lice koje se bavi prenošenjem robe, što podrazumijeva kao organizovanu i trajnu djelatnost, ali ne i postupak jednog unošenja manje količine robe. Optuženi je u vezi sa ovim djelom platio carinski prekršaj i novčanu kaznu u iznosu od 500 eura kao i troškove prekršajnog postupka, a roba mu je dozvoljena za carinjenje, medjutim, firma koja ga je ovlastila da tu robu preuzme, to nije uradila, tako da je u konkretnom slučaju ostao bez robe, platio novčanu kaznu, odležao 30.dana zatvora, jer mu je sudjeno u odsustvu iako poziv on nikada nije primio odnosno predmetnu optužnicu nikada nije primio niti sa istom upoznat prije današnjeg dana. Smatra da u radnjama optuženog nema elemenata bića kriv.djela koje mu se stavlja na teret i predlaže i moli sud da donese oslobadjujuću presudu u konkretnom slučaju, a ukoliko sud ocijeni drugačije onda predlaže, da uzme u obzir sve olakšavajuće okolnosti a one su po njemu sledeće: - radi se o relativno mladom čovjeku, porodičnom čovjeku, o čovjeku koji nikada nije osudjivan, i predlaže da sud ima u vidu te okolnosti i da donese odluku kao da se radi o prvom sudjenju a ne o činjenici da je optuženi već praktično izdržao kaznu zatvora u trajanju od 30. dana, koju kaznu mu je sud izrekao u odsustvu. Pored toga napominje i sledeće, u glavi prava i slobode gradjana Ustava CG piše, da niko ne može biti dva puta kažnjen za isto djelo, a u ovom konkretnom slučaju okrivljeni je već novčano kažnjen za carinski prekršaj i kako je rekao ne postoje elementi bića kriv.djela. Ne može se na ovim sitnim prekršajima  doći do toga da imamo borbu protiv organizovanog kriminala i da zbog tih statističkih podataka donosimo ovakve presude. Nada se da će sud u ovom slučaju imati u vidu i donijeti adekvatnu presudu u skladu sa Zakonom. Predložio je da sud donese rješenje o ukidanju pritvora u slučaju bilo koje odluke i da se optuženi brani sa slobode.</span>
</p>
<p class="p5">
<span> </span>
</p>
<p class="p5">
<span>Optuženi L.N. u završnoj riječi je izjavio, u cjelosti prihvata završnu riječ svog branioca. </span>
</p>
<p class="p5">
<span class="s1"> </span>
</p>
<p class="p5">
<span>Radi utvrdjivanja odlučnih činjenica i krivice opruženog, sud je u dokaznom postupku saslušao svjedoka  P.LJ.a, na saglasni predlog stranaka pročitao potvrdu  Uprave Policije IGP Bijelo Polje br. 104 od 09.11.2010.godine o oduzimanju stvari od okrivljenog, pročitao zapisnik o primopredaji robe - Ispostave Granične Policije Bijelo Polje od 09.11.2010.godine, pročitao Službenu zabilješku - Sektora granične policije ( Ispostava granične policije - Bijelo Polje br. 11/10-1668), izvršio uvid u rješenje Uprave Carina CG br. 132/10 od 07.12.2010.godine, izvršio uvid u 2.uplatnice CKB na ime optuženog L.N.a i izvršio uvid u izvod iz KE na ime optuženog L.N.a, izdat od strane Uprave Policije – PJ Bijelo Polje br.2643 od 29.11.2010.godine, pa je cijeneći odbranu optuženog i dokaze pojedinačno i u kontekstu, shodno čl. 360. st. 2. ZKP-a,  utvrdio činjenično stanje kao u izreci presude.</span>
</p>
<p class="p5"></p>
<p class="p5">
<span>Naime, navode odbrane optuženog u kojoj je istakao da je kritičnog dana trebao da dodje u Crnu Goru i da usput ponese ljekove za rodjaka koji živi u mjestu Karajukića Bunare, Opština Sjenica, da je u svoje auto ‘’ lada – niva’’ stavio robu i to: - trenerke donji dio 56 komada, dukserice 54 komada, trenerke komplet 37 komada i neko pamučno platno 17 kgr., da donese svojim rodjacima koji žive u Bijelom Polju, sud je prihvatio. Medjutim, njegove navode u dijelu u kojem tvrdi da je zbog loših vremenskih uslova granicu izmedju Srbije i C.Gore, prešao u mjestu Šenja sa navedenom robom i da je mislio da kada dodje u B.Polje da tu robu ocarini, ovaj sud je cijenio da je ista usmjerena u izbjegavanju ili pak umanjenju sopstvene krivice. </span>
</p>
<p class="p5"></p>
<p class="p5">
<span>Pored toga takva odbrana je obezvrijedjena izvedenim dokazima na glavnom pretresu. Tako se iz iskaza svjedoka P.LJ.a se utvrdjuje, da je kritičnog dana bila pojačana kontrola na granici izmedju Srbije i Crne Gore u mjesto zv. ''Šenja'' a to mjesto je u blizini mjesta Moravac, Crna Gora, na putnom pravcu iz R.Srbije ( Ugao), gdje je granična linija. U saradnji sa Graničnom Policijom iz Srbije su imali zajedničko obavljanje poslova i imali su najavu da će tog dana na tom mjestu preći granicu više lica, zato su imali pojačanu kontrolu na granici. Sa njim bio je kolega Z.S.kao i kolege iz Granične Policije Srbije. Zna da je u jednom momentu granicu prošlo vozilo ''Lada Niva'' sa tablicama N.P. i to većom brzinom, a pošto su oni osmatrali i vidjeli to vozilo da je prošlo granicu, oni su isto vozilo pratili i izvršili presretanje i u jednom momentu zaustavili to vozilo. Prilikom kontrole u tom vozilu su bila dva lica i to L.N. i još jedno lice. U vozilu se nalazila tekstilna roba, za koju nije imala potrebna dokumentacija. Ista lica su priveli u Ispostavu Granične Policije B.Polje i predali ih ovlašćenim službenicima. Tada je on tom licu rekao da će biti podnešena prijava zbog nelegalnog prelaska Granice. Nije se tačno mogao izjasniti o kojoj se tekstilnoj robi radilo, ali je ista oduzeta i predata ispektorima za privredni kriminal Policije B.Polje. O svemu tome on je sačinio službenu zabilješku,a o oduzetoj robi izdata je potvrda i to od Granične Policije tj. ovlašćenog službenika. </span>
</p>
<p class="p5"></p>
<p class="p5">
<span>Iskaz predhodnog svjedoka sud je u podpunosti prihvatio jer je isti jasan i odredjen i kao takav neusmjeren na otežavanje krivice optuženog i istom nije prigovoreno. Osim toga isti je u punom saglasju sa pisanim dokazima. Tako se iz službene zabilješke IGP PJ B.Polje br. 11/10-1668 od 09.11.2010.godine, vidi da je ista sačinjena prilikom kontrole motornog vozila '' Lada Niva'' reg.br. NP 813-59, koje je prešlo graničnu liniju R.Crna Gora i ušlo u teritoriju Crne Gore u mjestu '' Šenja'', lokalnim putem kojim je upravljao optuženi L.N. iz N.P., Država Srbija. A kao saputnik se nalazio R.DŽ.. Prilikom pregleda u vozilu je pronadjena roba - 56 komada donjih djelova trenerki, 54 komada dukserica, 37 komplet trenerki i 17 kilograma pamučnog platna. Predmetna roba je oduzeta i izdata potvrda o oduzimanju, a lica privedena u prostoriji IGP Bijelo Polje.  A čitanjem potvrde UP IGP PJ Bijelo Polje br. 104 od 09.11.2010.godine se vidi, da je ovlašćeno službeno lice od L.N.a izvršilo privremeno oduzimanje : 56 komada donjih djelova trenerki, 54 komada dukserica, 37 komplet trenerki i 17 kilograma pamučnog platna. A iz zapisnika primopredaji robe IGP B.Polje se utvrdjuje, da su službenici IGP dana 09.11.2010.godine u 24 h, predali službenicima PJ B.Polje privremeno oduzetu robu od L.N.a iz N.P. po potvrdi br. 104 od navedenog datuma. </span>
</p>
<p class="p5"></p>
<p class="p5">
<span>Dakle, na osnovu predhodno izloženog sa podpunom izvjesnošću od strane ovog suda utvrdjeno je, da je optuženi L.N., izvršio radnju krivičnog djela krijumčarenje, kako je to ona bliže opisana u izreci presude. Naime, optuženi svjesno postupa kada sa svojim vozilom dolazi iz Srbije i prelazi graničnu liniju i ulazi u Crnu Goru lokalnim putem iz pravca Srbije u pravcu mjesta Moravac, Opština Bijelo Polje i u vozilu prevozi robu:- 56 komada donjih djelova trenerki, 54 komada dukserica, 37 komplet trenerki i 17 kilograma pamučnog platna, izbjegavajući mjere carinskog nadzora na carinskom prelazu od strane ovlašćenih carinskih organa. Ovakvo postupanje i konkretne radnje optuženog su karakteristične za klasični oblik krijumčarenja robe, radi izbjegavanja carinske kontrole i drugih legalnih obaveza. </span>
</p>
<p class="p4"></p>
<p class="p6">
<span>   Tako kod činjenice da optuženi sa robom bez prateće dokumentacije tj. preuzimanjem konkretnih radnji kao što je nabavljanje, prenošenje i izbjegavanje carinskog nadzora u radnjama optuženog sadržani su svi zakonski elementi bića krivičnog djela iz čl. 265. st. 1. KZ. </span>
</p>
<p class="p6"></p>
<p class="p6">
<span>Za konkretno krivično djelo u Krivičnom Zakoniku, propisano je da će se učinilac kazniti zatvorom od 6. mjeseci do 5. godina i novčanom kaznom. </span>
</p>
<p class="p6"></p>
<p class="p6">
<span>Prilikom odlučivanja o vrsti i visini kazne, sud je optuženom  uzeo u obzir sve okolnosti iz čl. 42. KZ, koje utiču da kazna bude veća ili manja, pa je od olakšavajućih okolnosti našao da se radi o porodičnom licu, otac četvoro djece od kojih je 3 maloljetno, njegovu raniju neosudjivanost, što ukazuje da do sada nije dolazio u sukob sa Zakonom, dok otežavajućih okolnosti nije našao. Imajući u vidu predhodno utvrdjene olakšavajuće okolnosti a koje je sud u njihom sveukupnom dejstvu cijenio kao naročito olakšavajuće i stao na stanovištu da se propisana zatvorska kazna može ublažiti i primjenom odredaba čl. 45 i 46. st. 1. tač. 5. KZ, istom ublažio kaznu ispod zakonom propisanog minimuma i osudio na kaznu zatvora u trajanju od 30. dana, a obzirom da je za konkretno krivično djelo kumulativno sa kaznom zatvora propisana i novčana kazna, to je sud istog osudio na novčanu kaznu preciziranu izrekom presude, primjenom čl. 39. Krivičnog Zakonika. Zbog svih navedenih okolnosti sud je stanovišta da će se sa izrečenim krivičnim sankcijama u konkretnom slučaju postići svrha kažnjavanja propisana čl. 32. u vezi čl. 4. st. 2. Krivičnog Zakonika, a time i ostvariti ciljeve opšte i specijalne prevencije.</span>
</p>
<p class="p6"></p>
<p class="p6">
<span>	Sud je cijenio i ostale izvedene dokaze – rješenje Uprave Carina CG br. 132/10 od 07.12.2010.godine i 2.uplatnice CKB na ime optuženog L.N.a, koje nije posebno obrazlagao nalazeći da isti nemaju karakter odlučnih činjenica na eventualno drugačije presudjenje u ovoj krivičnoj stvari, imajući u vidu ukupno činjenično stanje. </span>
</p>
<p class="p6"></p>
<p class="p5">
<span>Optuženom L.N.u u izrečenu kaznu ima se uračunati vrijeme provedeno u zatvoru od 09.06.2011.godine do 27.06.2011.godine, po osnovu započetog izdržavanja kazne, po presudi ovog suda koja se održava na snazi K.br.621/2010 od 03.03.2011.godine i vrijeme provedeno u pritvoru od 27.06.2011.godine do 06.07.2011.godine po rješenju ovog suda Kv.br. 292/11 od 27.06.2011.godine, shodno čl. 51. KZ-a.</span>
</p>
<p class="p4"></p>
<p class="p4">
<span>	U pogledu troškova krivičnog postupka, visine paušala i mjere bezbjednosti, ranija presuda se u cjelosti održava na snazi. </span>
</p>
<p class="p4"></p>
<p class="p4">
<span>	Sa naprijed iznijetih razloga odlučeno kao u izreci presude, a shodno čl. 364 i 420 Zakonika o krivičnom postupku CG. </span>
</p>
<p class="p5"></p>
<p class="p5"></p>
<p class="p4"></p>
<p class="p2">
<span class="s1">OSNOVNI SUD U BIJELOM POLJU</span>
</p>
<p class="p2">
<span class="s1">Dana: 06.07.2011. godine</span>
</p>
<p class="p2"></p>
<p class="p4"></p>
<p class="p4">
<span class="s1">Zapisničar,						          Predsjednik vijeća- sudija,</span>
</p>
<p class="p4">
<span class="s1">Ljiljana Popović      					         Rahmo Banda</span>
</p>
<p class="p4"></p>
<p class="p4"></p>
<p class="p1"></p>
<p class="p7"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 0.875in 1.0in 1.25in;}
.s1{font-weight:bold;}
.s2{color:black;}
.s3{font-size:12pt;}
.s4{font-weight:bold;color:black;}
.s5{font-family:Times New Roman;color:black;}
.p1{text-align:end;hyphenate:auto;font-family:Times New Roman;font-size:13pt;}
.p2{text-align:start;hyphenate:auto;font-family:Times New Roman;font-size:13pt;}
.p3{text-align:center;hyphenate:auto;font-family:Times New Roman;font-size:12pt;}
.p4{text-align:center;hyphenate:auto;font-family:Times New Roman;font-size:13pt;}
.p5{text-indent:0.5in;text-align:justify;hyphenate:auto;font-family:Times New Roman;font-size:13pt;}
.p6{text-indent:0.625in;text-align:justify;hyphenate:auto;font-family:Times New Roman;font-size:13pt;}
.p7{text-indent:0.5in;margin-left:2.0in;text-align:start;hyphenate:auto;font-family:Times New Roman;font-size:13pt;}
.p8{text-indent:0.5in;text-align:start;hyphenate:auto;font-family:Times New Roman;font-size:13pt;}
.p9{text-align:justify;hyphenate:auto;font-family:Times New Roman;font-size:13pt;}
.p10{text-align:center;hyphenate:auto;font-family:Times;font-size:13pt;}
.p11{text-indent:0.5in;text-align:justify;hyphenate:auto;font-family:Arial;font-size:13pt;}
.p12{text-indent:0.5in;text-align:justify;hyphenate:auto;font-family:Times New Roman;font-size:12pt;}
.p13{text-align:justify;hyphenate:auto;font-family:Times New Roman;font-size:12pt;}
.p14{text-indent:0.5in;text-align:justify;hyphenate:auto;font-family:Times;font-size:13pt;}
.p15{text-indent:0.49166667in;text-align:justify;hyphenate:auto;font-family:Times;font-size:13pt;}
.p16{text-indent:0.375in;text-align:justify;hyphenate:auto;font-family:Times;font-size:13pt;}
.p17{margin-right:0.0013888889in;text-align:justify;hyphenate:auto;font-family:Times New Roman;font-size:13pt;}
.p18{text-indent:0.5in;text-align:center;hyphenate:auto;font-family:Times New Roman;font-size:13pt;}
.p19{text-align:start;hyphenate:auto;font-family:Times New Roman;font-size:12pt;}
</style>
<meta content=" " name="author">
</head>
<body class="b1 b2">
<p class="p1">
<span class="s1">K. broj 257/11</span>
</p>
<p class="p2"></p>
<p class="p3"></p>
<p class="p4"></p>
<p class="p4">
<span>                                       </span>
</p>
<p class="p4">
<span>                        </span>
</p>
<p class="p4"></p>
<p class="p4">
<span class="s1"> </span>
</p>
<p class="p4">
<span class="s1"> </span>
</p>
<p class="p4">
<span class="s1">         U IME CRNE GORE</span>
</p>
<p class="p2"></p>
<p class="p5">
<span class="s1">OSNOVNI SUD U BARU</span><span>, kao prvostepeni krivični, sudija G. Š., kao sudija pojedinac, sa zapisničarom M. M., u krivičnom predmetu okrivljenih </span><span class="s1">B. A. i O. M.</span><span>, zbog krivičnog djela laka tjelesna povreda iz čl. 151 st.2 u vezi st.1 Krivičnog zakonika, po optužnom predlogu Osnovnog državnog tužilaštva u Baru Kt.br. 371/11 od 17.08.2011. godine, nakon održanog glavnog javnog pretresa u prisustvu savjetnika Osnovnog državnog tužilaštva C. A., i okrivljenih, dana 12.12.2011. godine donio je i javno objavio,</span>
</p>
<p class="p5"></p>
<p class="p6">
<span class="s1">                                          P R E S U D U</span>
</p>
<p class="p6"></p>
<p class="p6">
<span class="s1">                                                     I</span>
</p>
<p class="p6"></p>
<p class="p5">
<span class="s1">B. A.,  </span><span>od oca S.</span><span class="s2"> majke M., rođene K. rođen ... godine u K., sa prebivalištem u B., Š. kod S., državljanin Crne Gore, penzioner, oženjen otac 3 djece, lošeg  imovnog stanja, neosuđivan.</span>
</p>
<p class="p5"></p>
<p class="p7">
<span class="s1">K r i v   j e :</span>
</p>
<p class="p8"></p>
<p class="p8">
<span>Što je:</span>
</p>
<p class="p9"></p>
<p class="p5">
<span>Dana 30.06. 2011. godine oko 20,00 časova u naselju Š., Opština Bar, lako tjelesno povrijedio oštećenog O. L. na način što ga je udario u predjelu vrata, </span><span class="s3">drvenom</span><span> motkom - sredstvom podobnim da tijelo teško povrijedi ili zdravlje teško naruši, kojom prilikom je isti zadobio laku tjelesnu povredu -crvenilo kože sa otokom u predjelu zadnje strane vrata promjera 5x4 cm;</span>
</p>
<p class="p9"></p>
<p class="p5">
<span>- čime je učinio krivično djelo - </span><span class="s1">laka tjelesna povreda iz čl. 152 st. 2. u vezi st. 1 Krivičnog zakonika.</span>
</p>
<p class="p5"></p>
<p class="p5">
<span>pa mu sud primjenom čl. 4, 32, 36, 42, 52, 53 i 54 Krivičnog zakonika i čl. 369, 370 i 374  ZKP-a,  i z r i č e</span>
</p>
<p class="p2">
<span>      </span>
</p>
<p class="p4">
<span class="s1">USLOVNU OSUDU</span>
</p>
<p class="p2">
<span>        </span>
</p>
<p class="p9">
<span>           Kojom mu utvrđuje kaznu zatvora u trajanju od 30 (trideset) dana i istovremeno određuje da se kazna neće izvršiti ukoliko okrivljeni u roku od 1 (jedne) godine, od dana pravosnažnosti, ne učini novo krivično djelo.</span>
</p>
<p class="p5"></p>
<p class="p5">
<span>Okrivljeni je dužan da plati troškove krivičnog postupka u iznosu od 250,00 €, u roku od 15 dana od dana pravosnažnosti, pod prijetnjom izvršenja</span>
</p>
<p class="p5"></p>
<p class="p8">
<span class="s1">                                                   II</span>
</p>
<p class="p5"></p>
<p class="p5">
<span class="s1">Okrivljeni O. M., </span><span>o</span><span class="s2">d oca R. i majke V., rođene V., rođen ... godine u B., sa prebivalištem u B., Š.kod S., oženjen, otac 2 maloljetne djece, državljanin Crne Gore, zaposlen u ZIB Bar, srednjeg imovnog stanja, osuđivan presudom Osnovnog suda u Beranama K broj 175/00 od 04.01.2001. godine, zbog krivičnog djela laka tjelesna povreda iz čl. 37 st.1 KZ RCG, kaznom zatvora od 30 dana. </span>
</p>
<p class="p5"></p>
<p class="p8">
<span class="s1">Na osnovu čl. 373 tačka 2. ZKP-a </span>
</p>
<p class="p10"></p>
<p class="p10">
<span class="s4">  OSLOBAĐA SE OD OPTUŽBE</span>
</p>
<p class="p2"></p>
<p class="p5">
<span class="s2">Da je : </span>
</p>
<p class="p5"></p>
<p class="p5">
<span>Istog dana u isto vrijeme i na istom mjestu, kao u stavu prvom optužnog predloga, lako tjelesno povrijedio oštećenog B. A., na način što ga je snažno odgurnuo usled čega je isti pao na asfaltnu podlogu, sredstvo podobno da tijelo teško povrijedi ili zdravlje teško naruši, kojom prilikom je isti zadobio oguljotinu kože u predjelu desnog koljena promjera 3x2 cm.</span>
</p>
<p class="p5"></p>
<p class="p5">
<span>- čime bi učinio krivično djelo - </span><span class="s1">laka tjelesna povreda iz čl. 152 st. 2. u vezi st. 1 Krivičnog zakonika.</span>
</p>
<p class="p5"></p>
<p class="p5">
<span>Jer nije dokazano da je učinio djelo za koje je optužen.</span>
</p>
<p class="p5"></p>
<p class="p2">
<span>	Troškovi krivičnog postupka padaju na teret budžetskih sredstava suda.</span>
</p>
<p class="p6"></p>
<p class="p6">
<span class="s1">                                     O b r a z l o ž e n j e</span>
</p>
<p class="p6"></p>
<p class="p5">
<span> Optužnim predlogom Osnovnog državnog tužilaštva u Baru Kt.br. 371/11 od 17.08.2011. godine stavljeno je na teret okrivljenim izvršenje krivičnog djela bliže opisanih u dispozitivu. </span>
</p>
<p class="p9"></p>
<p class="p5">
<span>Okrivljeni </span><span class="s1">B. A.</span><span> je u svojoj odbrani izjavio da se dana </span>
</p>
<p class="p9">
<span class="s2">30.06.2011. godine oko 20,15 časova, nalazio u dvorištu svoje kuće. Tu su bili B. S., B. A. i B. M., članovi njegove porodice. On je drvenom metlom čistio dvorište kada je vozilom „Fiat punto“ naišla O. J.a koja je prolazila lokalnim putem međutim, ona je u jednom trenutku stala, a njen sin L. mu je pokazao srednji prst. On je tada J. rekao da to nije lijepo, ali ona je izašla iz vozila, rukama počela da ga gura, nakon toga je izašao njen sin L. koji je takođe počeo da je gura i udario ga pesnicom u leđa. Nakon toga, J. je L.u rekla da zove M.a svog supruga koji je ubrzo nakon toga došao, razvalio je kapiju  koja je od metala, upao u dvorište, nakon čega je skočio i sa nogom ga udario u predjelu grudi i desnih rebara i od tog udarca on je pao na leđa na beton. Na trenutak je izgubio svijest, izgubio je vazduh. M., ni bilo ko drugi ga nije udarao više nakon toga. O.i su nakon toga otišli, a nakon nekih pola sata došla je policija. On je u ovom događaju zadobio  više povreda i siguran je da je povreda u predjelu šaka zadobio kada je pao na leđa i rukama udario u beton, a za ostale povrede on se ne može precizno izjasniti kako ih je dobio. Takođe navodi da on nikoga nije fizički napao ili udario bilo rukama, nogama, bilo metlom ili nekih drugim predmetom. On se ne sjeća drugih detalja događaja.</span>
</p>
<p class="p11"></p>
<p class="p5">
<span class="s2">Okrivljeni  </span><span class="s4">O. M.</span><span class="s2"> je u svojoj odbrani svojoj odbrani izjavio  je dana 30.06.2011. godine oko 20 časova on je pomagao svom komšiji J. D. da postavlja keramičke pločice. U jednom trenutku došao je njegov mlađi sin D. koji je plakao i rekao mu da A. B. udara motkom njegovu suprugu J. On je krenuo prema mjestu na kome se sve to dešavalo i zatekao suprugu, sina L.a, B. A. i njegovog sina A. Približavajući se tom mjestu on je vidio da A. nekom motkom udara njegovog sina L.a u predjelu leđa, a kada ga je vidio krenuo je na njega, zamahnuo da ga udari tom motkom koja je ličila na držalo od metle, pri čemu nije imala donji dio odnosno radni dio metle, ali on je uspio taj udarac da blokira postavljajući lijevu ruku i dobio je udarac u predjelu podlaktice. Nakon toga on je A. odgurnuo rukama u predjelu grudi i on je od tog guranja pao na betonski put, nakon toga mu je taj drveni predmet ispao, ali je isti uzeo njegov sin A. i krenuo na njega i njegovog sina L.a, ali on je i njega uspio da uhvati rukama, da ga odgurne, on je pao na put i ispalo mu je to drveno držalo. Nakon toga on je uzeo kamen da bi nekog gađao, on mu je više puta ponovio da kamen baci i on ga je poslušao. Tada su izašle i komšije iz obližnjih kuća, a njegov sin L. i A. B. su počeli da se tuku na način što su se držali rukama i udarali nogama, ali su ih J. D. i on razdvojili. On je nakon toga direktno otišao u policiju i prijavio događaj.</span>
</p>
<p class="p11"></p>
<p class="p9">
<span>	U dokaznom postupku saslušani su : svjedok oštećeni O. L., svjedoci O. J.a, J. D., G. G., B. A., pročitani su : </span><span class="s2">izvještaj JZU Zavod za hitnu med. pomoć u Baru br. protokola 7527 na ime B. A., izvještaj JZU Zavod za hitnu medicinsku pomoć u Baru br. protokola 5727 od 30.06.2011. godine na ime B. A., izvještaj JZU  Zavod za hitnu medicinsku pomoć u Baru br. protokola 7542 od 1.07.2011. godine  na ime O. L., izvještaj JZU Opšta bolnica u Baru - Hirurška ambulanta br. protokola 2220 bez datuma na ime O. L., nalaz i mišljenje vještaka med.struke K. N. od 11.08.2011. godine, izvod iz kaznene evidencije na ime B. A. ispostave Kolašin br.19/3-245/11-1329/2 od 26.09.2011. godine, izvod iz kaznene evidencije na ime O. M.a UP PJ Berane br.03/3-245-6724 od 27.09.2011. godine.</span>
</p>
<p class="p2"></p>
<p class="p5">
<span>Svjedok oštećeni </span><span class="s1">O. L.</span><span> je izjavio da je dana, 30.06.2011. godine bio u vozilu sa majkom i bratom D. Majka je vozila, D. je sjedio pozadi, a on na mjestu suvozača. Kada su htjeli da se okrenu i izađu iz ulice, ispred kuće A. B.a isti je izašao i stao iza vozila sa nekom metlom, i na taj način onemogućio njegovoj majci da se kreće autom jer je išla u rikverc. Svirnuli su mu, a i kroz prozor rekli da se skloni što isti nije učinio. U jednom momentu je prišao vozačevoj strani i kroz prozor šipkom udario njegovu majku po lijevoj strani lica - obrazu. Majka i on su izašli iz auta gdje je A. počeo tom motkom da udara i to njega po desnoj strani vrata, a majku po lijevom ramenu i ruci kao i po vratu. D. je plačući otrčao da zove oca koji je ubrzo došao. Otac je odgurnuo A. kojem je ispala motka. Motku je A. sin A. uzeo i njom krenuo ka njegovom ocu. Spriječio ga je u tome. Nakon toga su počeli da se tuku, on ga je udario pesnicom po licu, a on mu je uzvratio udarce. Njegov otac ih je razdvojio nakon čega se situacija smirila. Otac i majka su otišli da prijave slučaj u Policiju. Kada je došla interventna policija da ga privede radi davanja iskaza i kada je on već bio u vozilu u vozilo je ušao A. B. i krenuo pesnicama na njega. Pripadnici policije su ga izveli iz vozila. U UP PJ Bar je opet sreo A. i A. pri čemu je A. ponovo nasrnuo na njega i počeo da ga juri. Pripadnici policije su ponovo morali da intervenišu. Nakon tog događaja on i dalje ima strah od cijele porodice B. jer mu  A. i A. kao i njegovi drugovi prijete, presreću ga, govore mu „platićeš one za ovo, srešćemo se“ i sl. Plaši se da izađe u grad jer će možda realizovati svoje prijetnje. Cijeli događaj se odigrao na ulici. Na početku događaja njegova majka zadobila je udarac drvenim predmetom u lijevu stranu lica od strane B. A..</span>
</p>
<p class="p12"></p>
<p class="p5">
<span>Svjedok </span><span class="s1">O. J.</span><span> je izjavila da se dana </span><span class="s2">30.06.2011. godine oko 20,00 časova kretala se svojim vozilom marke »Fiat Punto« kroz naselje Šušanj. Sa njom u vozilu su bili sinovi L. koji je sjedio na mjestu suvozača i D. koji je sjedio pozadi. Na raskrsnici kada je se kretala u rikverc kako bi izašla iz ulice izašao je A. B. i metlom počeo da čisti ulicu, zbog njega je morala da zaustavim auto, zamolila ga da se skloni, a i dva puta ga upozorila sirenom, međutim, on se nije sklanjao. U jednom momentu je prišao i kako je prozorsko staklo bilo otvoreno šipkom je udario po lijevoj strani lica - obrazu. Ona i sin L. su izašli iz auta, a D. je plačući otrčao da zove oca jer je vidio da ih A. i to nju i L.a udara motkom. Ubrzo je došao njen suprug M., odgurnuo je A. Motku koja je ispala A. uzeo je njegov sin S. koji se zaletio ka M.u. L. je skočio na S. i njih dvojica su se potukli. Razdvojio ih je njen suprug M.. Pošto se situacija smirila oni su slučaj prijavili policiji. Već duži vremenski period njena porodica, a i ostale komšije trpe razne neprijatnosti od A. B.a, ne može izaći na ulicu, a da je on ne vrijeđa upućuje pogrdne riječi, zove je kurvom, prostitutkom i slično. Desi se i da je pljuje. Njegovo ponašanje nije ničim izazvano. Na glavnom pretresu je dodala da je izjavila da je nju A. B. udario drvenom metlom u predjelu lica, a precizira da je to bilo u predjelu lijeve strane lica. Kada su L. i ona izašli iz vozila on je i nju i sina L.a udario metlom, tačnije samo držalom od metle u predjelu vrata i leđa i tada je naišao njen suprug M. koji je rukama u predjelu grudi odgurnuo A., a drveno držalo je uzeo njegov sin A. koji je krenuo prema njenom suprugu, ali je tada njen sin L. krenuo prema A. i došlo je do tuče između njih. Njen suprug ih je razdvojio, a zaboravila je da doda da je nakon tog razdvajanja A. uzeo kamen kojim je htio da gađa njih i odustao je od toga jer mu je njen suprug rekao više puta da baci kamen.</span>
</p>
<p class="p2"></p>
<p class="p9">
<span>	Svjedok </span><span class="s1">J. D.</span><span> je izjavio da je dana 30.06.2011. godine oko 20,00 časova, M. O. bio kod njega kući gdje mu je pomogao oko postavljanja keramike. U  jednom momentu trčeći i plačući je došao njegov mlađi</span>
</p>
<p class="p9">
<span>sin D. koji je rekao „tata, tata A. bije majku“. M. i on su se uputili ka mjestu gdje se sve odigralo. Na ulici ispred A. kuće bilo je parkirano vozilo M.ove supruge J. Na ulici su stajali J. i njen sin L. kao i A. supruga M., A. i njegov sin S. su bili u svom dvorištu. Vidio je da L. odmahuje rukom i kreće niz ulicu. Dok su M. i on prilazili vidio je A. kako se trčeći upućuje ka L.u mašući nekom motkom put njega. Isti ga je malo „zakačio“ tom motkom u predjelu glave. Pokušao je da ga spriječi i rukama uhvatio motku. M. je A. odgurnuo od sebe pa se on naslonio na ogradu i počeo da maše motkom i psuje. Njegov sin S. je izašao iz dvorišta i zaletio se ka M.u. M. ga je odgurnuo i S. je pao dolje. Uhvatio je motku koju je njegov otac ispustio iz ruku i ustao. Počeo je da mlati motkom ali nije vidio da li je koga udario,  ali je vidio da se uputio ka L.u. Pokušao je da smiri A. Rekao mu je da nije došao da se bije i svađa ni sa kim, a on mu je na to uputio brojne psovke. Kako je smirivao A. nije vidio kako je započeta tuča između L.a i S. I njih je razdvojio i rekao S.da ide kući na šta mu je on uputio brojne psovke i rekao da je on to napravio i da će mu platiti i da će ga izbosti nožem. Dok je razdvajao L.a i S., čuo je da je A. psovao J. upućujući joj riječi da je kurva, prostitutka, „stojiš na česmu tamo i izazivaš muškarce“. Supruga M. ga je odvukla u dvorište odakle su nastavili da prijete i psuju govoreći mu da je korumpirana mafija, da će platiti za to, poćiće u zatvor i psovali ga. S. se ponovo zaletio ka njemu rekao „Daj oni nož sad ću da ga izbodem“ ali zadržali su ga njegov otac i majka. Uputio mu je više uvreda „jebem ti mater, pička ti materina“,i sl. On se udaljio sa mjesta događaja dok su oni nastavili da viču. Par dana nakon cijelog događaja A. je u više navrata viđen u blizini njegovo kuće, tačnije kako stoji uz ogradu i čeka. Jednom prilikom sjedio je preko puta njegove ograde, a kada je on prolazio tuda čuo ga je kako preko telefona nekome govori „nije u zatvor, evo ga na slobodi, šta ti misliš neće on još dugo, jel da? i ti tako misliš e i on isto tako misli“. Siguran je da se priča odnosila na njega. I kritičnog dana kada je interventna došla da njega i L.a privede radi saslušanja A. je ušao u vozilo, nije ga udarao ali je vikao „evo vidite šta oni rade“, sve dok ga policija nije izbacila. I u UP PJ Bar kada su se sreli njih je psovao i govorio da će završiti u zatvor. </span>
</p>
<p class="p9"></p>
<p class="p9">
<span>	Svjedok </span><span class="s1">G. G.</span><span>e izjavio da je dana, 30.06.2011. godine oko 20,00 časova bio u kući D. J.a gdje su postavljali keramiku. U jednom momentu je dotrčao D. O. koji je plakao i vikao „tata tata, biju oni majku“. M. O., D. J. i on su se uputili ka mjestu gdje se sve desilo. Ispred kuće A. B. na ulici je bilo parkirano vozilo J. O.. Kod vozila su stajali J. i L. O. kao i A. i A. B.. Vidio je kako A. nekom motkom udara J. u predjelu glave tačnije u predjelu vrata. M. je odgurnuo A. koji se naslonio na kapiju i motka mu je ispala iz ruku. A. je za to vrijeme uzeo kamen i htio da gada M.a, ali ga je L. spriječio u tome. Nakon toga su se L. i A. potukli. Vidio je da su jedan drugog udarali pesnicama i to po licu. A. se za to vrijeme prepirao sa M.om a J. je uputio brojne psovke i pogrdne riječi. D. J. je rastavio A. i L.a, pri čemu ga je A. udario motkom po desnoj ruci. Nakon toga se smirila situacija a zna da su O.i otišli u UP PJ Bar da prijave slučaj. Kasnije je došla Policije i povela njega D. i L.a da daju iskaz. Ispred policije su sjedjeli majka i on kada je A. izašao i njegovoj majci uputio si riječi „kurvo šta ćeš ti ođe“, nazivao ju je pogrdnim imenima i psovao. Policajac je morao da interveniše kako bi se on smirio. Nakon cijelog događaja tačnije sjutradan sjedio je na terasi svoje kuće sa komšijom kada je A. B. prolazeći tuda rekao njemu „slomiću ti nos“, a njegov brat S. „svi ćete jedan pojedan završiti u Hitnoj.</span>
</p>
<p class="p13"></p>
<p class="p9">
<span>	Svjedok </span><span class="s1">B. A.</span><span> je izjavio da je dana </span><span class="s2">30.06.2011. godine oko 20,15 časova u dvorištu kuće radio nešto. U dvorištu kuće su bili njegov otac B. A., majka M. i njegov brat S. B.. On je u jednom trenutku čuo kako je naišla O. J. Izašao je u dvorište kuće. O. J. je naišla vozilom, u vozilu se nalazio i njen sin L. i zaustavili su svoje vozilo ispred njihove kapije, jer su pokušavali da okrenu vozilo. Međutim, on je to shvatio kao provokaciju jer malo niže ima veliki prostor ispred njihove kuće,  gdje se O. J. mogla okrenuti vozilom. On je vidio u jednom trenutku kako sin O. J., L., njegovom ocu pokazuje srednji prst. Nakon toga je njegov otac opomenuo O. J. da upozori svoga sina da se tako ne ponaša, Onda su J. i njen sin L. izašli iz vozila, a on je čuo kada je rekla njegovom ocu „invalidu jedan stari, policiju ću da ti zovem“. Nakon što je J. izašla iz vozila, ona je gurnula njegovog oca, tada se umiješao njen sin L. i nogom je udario sa leđa njegovog oca, zatim je on prišao svima njima da smiri situaciju i tada je čuo kako je J. rekla svom mlađem sinu D.u koji je u međuvremenu naišao i stajao ispred kapije ,,idi zovi M.a da ga ubijemo“. On u svoj toj gužvi nije nikog udario i njega nisu udarali niti L. niti J.. Minut kasnije naišao je i O. M., suprug O. J. i kako je kapija bila poluotvorena gurnuo je kapiju zbog čega je i razvalio kapiju jer je kapija pala i on je vidio kako je O. M. udario u predjelu grudi njegovog oca B. A.. On je raširio ruke pokušavajući da zaustavi O. M.a i u jednom trenutku se tu stvorio prijatelj O. M.a, koga zovu D., a misli da se preziva J. i tada je taj J. D. njega udario četiri puta pesnicom u predjelu oka i glave, nakon čega je pao. Nakon što je pao taj J. D. ga je udario i nogom dok je on ležao na zemlji. On se podigao i otrčao prema ulici da pobjegne, a taj D. je nastavio da trči za njim, nakon nekoliko metara za njim je krenuo da trči O. L.. Nakon što su ga sustigli L. i D., L. je krenuo ka njemu, međutim, on je L.a odgurnuo rukama nakon čega su se L. i D. povukli. Nakon 20 minuta došla je policija. Dakle, on je samo vidio kako O. M. udara njegovog  oca u predjelu grudi, čini mu se rukom od kog udarca je njegov otac pao na zemlju, a nakon toga je njega D., kao što je naprijed opisao počeo da udara i šta se dešavalo sa ocem on više ne zna. Već duže vrijeme O. J. i njen sin L. dolaze kod njihove kapije i svašta pričaju zajedno sa nekim komšijama i dešava se kada prođu da daskom L. prijeti put njega. Takođe se dešavalo da L. prijeti i njegovom ocu tako što stane namjerno na ulicu i prijeti daskom njegovom ocu, baca grede i baca sve na njegovog oca, tako se desilo i prije neki dan kada su se vraćali sa plaže on, njegov brat i drug, L. je stajao na ulici uzeo je neku plastiku i kao lomio plastiku gledajući i preteći put njih. Na glavnom pretresu je dodao da je u njegovoj izjavi u prethodnom postupku navedeno da je on opisujući predmetni događaj izjavio kako je O. M. udario u predjelu grudi njegovog oca B. A.. Precizirao je taj iskaz i naveo da on taj trenutak nije vidio, a da se to desilo njemu je kasnije to rekao mlađi brat B. S. i on je na taj način to i opisao u prethodnom postupku i ne zna zašto je navedeno da je izjavio da je to vidio. </span>
</p>
<p class="p9"></p>
<p class="p5">
<span class="s2">Iz izvještaja JZU Zavod za hitnu med. pomoć u Baru br. protokola 7527 na ime B. A. i izvještaja JZU Zavod za hitnu medicinsku pomoć u Baru br. protokola 5727 od 30.06.2011. godine na ime B. A. utvrđeno je koje povrede je zadobio okrivljeni. </span>
</p>
<p class="p5"></p>
<p class="p5">
<span class="s2">Iz izvještaja JZU Zavod za hitnu medicinsku pomoć u Baru br. protokola 7542 od 1.07.2011. godine  na ime O. L. i izvještaja JZU Opšta bolnica u Baru - Hirurška ambulanta br. protokola 2220 bez datuma na ime O. L. utvrđeno je koje povrede je zadobio oštećeni O. L.. </span>
</p>
<p class="p5"></p>
<p class="p5">
<span class="s2">Iz nalaza i mišljenja vještaka medicinske struke K. N. od 11.08.2011. godine utvrđeno je da je </span><span>B. A. zadobio sljedeće tjelesne povrede: više plitkih oguljotina kože u predjelu srednjeg. domalog i malog prsta lijeve šake, više plitkih oguljotina kože u predjelu palca, kažiprsta, srednjeg i domalog prsta desne šake, oguljotinu kože u predjelu desnog koljena promjera 3 x 2 cm i oguljotinu kože u predjelu desne potkoljenice dužine 1 cm. Navedene povrede predstavljaju u vrijeme nanošenja, procijenjene kako pojedinačno, tako i u svom ukupnom djelovanju, laku tjelesnu povredu. Više plitkih oguljotina kože u predjelu srednjeg, domalog i malog prsta lijeve šake i više plitkih oguljotina kože u predjelu palca, kažiprsta, srednjeg i domalog prsta desne šake nastale su najvjerovatnije, dejstvom hrapavog tupo-tvrdog predmeta kojeg je B. A. najvjerovatnije, držao u rukama. Oguljotina kože u predjelu desnog koljena nastala je najvjerovatnije uslijed pada imenovanog i njegovog kontakta sa podlogom, dok je oguljotina kože u predjelu desne potkoljenice nanešena najvjerovatnije dejstvom aktivno zamahnutog mehaničkog oruđa, u šta bi spadalo: noga i slično. B. A.je zadobio krvni podliv kože sa otokom u predjelu ispod desnog oka zahvatajući i desni jagodični predio promjera 12 x 10 cm. Navedena povreda predstavlja u vrijeme nanošenja laku tjelesnu povredu i nanešena je dejstvom tupine aktivno zamahnutog mehaničkog oruđa, u šta bi spadalo: stisnuta pesnica i slično. O. J. nije zadobila tjelesnu povredu. O. L. je zadobio crvenilo kože sa otokom u predjelu zadnje strane vrata promjera 5x4 cm. Navedena povreda predstavlja u vrijeme nanošenja laku tjelesnu povredu i nanešena je dejstvom tupine aktivno zamahnutog mehaničkog oruđa, u šta bi spadalo: stisnuta pesnica, metalna šipka, drvena motka, štangla i slično.</span>
</p>
<p class="p5"></p>
<p class="p5">
<span class="s2">Iz izvoda iz kaznene evidencije na ime B. A. ispostave Kolašin br.19/3-245/11-1329/2 od 26.09.2011. godine utvrđeno je da okrivljeni nije osuđivan. </span>
</p>
<p class="p5"></p>
<p class="p5">
<span class="s2">Iz izvoda iz kaznene evidencije na ime O. M.a UP PJ Berane br.03/3-245-6724 od 27.09.2011. godine utvrđeno je da je okrivljeni osuđivan presudom Osnovnog suda u Beranama K broj 175/00 od 04.01.2001. godine, zbog krivičnog djela laka tjelesna povreda iz čl. 37 st.1 KZ RCG, kaznom zatvora od 30 dana.</span>
</p>
<p class="p5"></p>
<p class="p5">
<span>Ocjenom izvedenih dokaza utvrđeno je da je okrivljeni B. A. učinio krivično djelo koje mu je stavljeno na teret, odnosno da je oštećenom O. L.u zadao udarac drvenom motkom u predjelu vrata, nanoseći mu tom prilikom laku tjelesnu povredu - crvenilo kože sa otokom u predjelu zadnje strane vrata promjera 5x4 cm. Okrivljeni u svojoj odbrani ne priznaje da je učinio krivično djelo. Sud je činjenično stanje utvrdio iz odbrane okrivljenog O. M.a, koji je izjavio da je dolaskom na lice mjesta vidio da okrivljeni B. njegovog sina L.a nekom motkom udara u predjelu leđa, oštećenog O. L.a koji je izjavio da je okrivljeni B. njega udario motkom po desnoj strani vrata, svjedoka O. J. koja je izjavila da je okrivljeni B. njenog sina L.a udario motkom i svjedoka J. D. koji je izjavio da je vidio da je okrivljeni B. motkom »zakačio« u predjelu glave oštećenog O. L.a. Okrivljeni O. M., oštećeni O. L., svjedok O. J. su članovi porodice O., a svjedok J. je njihov prijatelj, pa i pored činjenice da su svi imali interes da daju iskaz u korist okrivljenog O. M.a, sud je njihove iskaze cijenio kao istinite jer su isti potvrđeni medicinskom dokumentacijom koja je bila predmet vještačenja. Vještak </span><span class="s2">medicinske struke K. N. je u nalazu i mišljenju od 11.08.2011. godine </span><span>naveo da je O. L. zadobio crvenilo kože sa otokom u predjelu zadnje strane vrata promjera 5x4 cm.,  koja je nanijeta dejstvom tupine aktivno zamahnutog mehaničkog oruđa, u šta bi spadalo: stisnuta pesnica, metalna šipka, drvena motka, štangla i slično. Cijeneći nalaz i mišljenje vještaka, dovodeći isti u vezu sa odbranom okrivljenog B. A., oštećenog O. L.a i svjedoka O. J. i J. D. na nesumnjiv način je utvrđeno da je okrivljeni B. učinio krivično djelo koje mu je stavljeno na teret. Utvrđeno je i da je okrivljeni B. započeo predmetni sukob na način što je bez povoda predmetnom drvenom motkom napao oštećenog O. L.a i svjedoka O. J., a predmetni sukob je posledica loših odnosa porodica B. i O. </span>
</p>
<p class="p14"></p>
<p class="p14">
<span>Ocijenjeno je da drvena motka predstavlja sredstvo podobno da se tijelo teško povrijedi ili zdravlje teško naruši. Okrivljeni je krivično djelo učinio sa direktnim umišljajem. On je bio svjestan da predmetna motka predstavlja sredstvo podobno da se tijelo teško povrijedi ili zdravlje teško naruši.</span>
</p>
<p class="p15"></p>
<p class="p14">
<span>Sud je precizirao optužni predlog navodeći da je okrivljeni oštećenom zadao udarac drvenom motkom, jer u optužnom predlogu nije navedeno da je motka bila od drveta, a precizirana je i težina povrede koju je zadobio oštećeni O. L., na način što je sud naveo da je u pitanju laka tjelesna povreda što nije navedeno u činjeničnom opisu krivičnog djela. </span><span class="s5">Ocijenjeno je da se navedenim preciziranjem ne narušava identitet optužnog akta i presude. </span>
</p>
<p class="p16">
<span> </span>
</p>
<p class="p17">
<span>          Odlučujući se za krivičnu sankciju sud je na strani optuženog cijenio sve olakšavajuće i otežavajuće okolnosti iz čl. 42 Krivičnog zakonika. Od olakšavajućih okolnosti sud je cijenio lične prilike, jer je okrivljeni čovjek u ozbiljnim godinama, do sada neporočnog vladanja i porodične prilike jer je oženjen i otac troje djece, od kojih je dvoje maloljetno. Otežavajućih okolnosti nije bilo. Cijeneći kvalitet olakšavajućih okolnosti sud je okrivljenom izrekao uslovnu osudu kojom mu je utvrdio kaznu zatvora u trajanju od trideset dana i istovremeno odredio da se kazna neće izvršiti ukoliko okrivljeni u roku od jedne godine ne učini novo krivično djelo. Ocijenjeno je da prema okrivljenom nije potrebno izricanje efektivne kazne zatvora, da će se izricanjem uslovne osude u potpunosti postići svrha izricanja uslovne osude i na taj način dovoljno uticati na okrivljenog da u buduće ne čini krivična djela.</span>
</p>
<p class="p17"></p>
<p class="p5">
<span>U postupku nije dokazano da je okrivljeni O. M. učinio krivično djelo. Optužnim predlogom okrivljenom je stavljeno na teret da je lako tjelesno povrijedio oštećenog B. A., na način što ga je snažno odgurnuo usled čega je isti pao na asfaltnu podlogu, sredstvo podobno da tijelo teško povrijedi ili zdravlje teško naruši, kojom prilikom je isti zadobio oguljotinu kože u predjelu desnog koljena promjera 3x2 cm. Okrivljeni O. M. je u svojoj odbrani izjavio da je tačno da je okrivljenog B. A. odgurnuo jer je isti imao motku u ruci kojom ga je napao. Odbranu okrivljenog O. M.a potvrdio je oštećeni koji je izjavio da je okrivljeni O. M. odgurnuo okrivljenog B.a, koji je pao na betonski put i da mu je ispala motka kojom je prethodno napao njega i njegovu majku. Navedeni dio događaja na isti način je opisala svjedok O. J., dok su svjedoci G.  G. i J. D. opisali da je okrivljeni O. M. odgurnuo okrivljenog B.a, ali da se on naslonio na kapiju, odnosno na ogradu. Svjedok B. A. je različito opisao predmetni dio događaja navodeći u prethodnom postupku da je vidio da je okrivljeni O. M. odgurnuo njegovog oca, a na glavnom pretresu da to nije vidio već da je čuo od brata B. S., a okrivljeni B. A. je ovaj dio događaja opisao različito u odnosu na okrivljenog O. M.a, oštećenog i svjedoke navodeći da je okrivljeni O. M. skočio i udario ga nogom u predjelu gudi i desnih rebara od kojeg udarca je pao na beton i za trenutak izgubio svijest. Navedeni opis iz odbrane okrivljenog nije prihvaćen ni u optužnom predlogu. Na osnovu svega navedenog na nesumnjiv način je utvrđeno da je okrivljeni O. M. okrivljenog B. A. odgurnuo i da je on pao na beton, što je okrivljenom i stavljeno na teret. Međutim, nije dokazano da je okrivljeni O. M. postupajući na način predstavljen u dispozitivu učinio krivično djelo laka tjelesna povreda. Izvršenje krivičnog djela laka tjelesna povreda iz čl. 152 st.2 u vezi st.1 Krivičnog zakonika suda podrazumijeva upotrebu sredstva podobnog da se tijelo teško povrijedi i zdravlje teško naruši. Po ocjeni suda opasno sredstvo u tom slučaju mora imati aktivno dejstvo, a učinilac mora biti svjestan svojstava tog sredstva i htjeti izvršenje krivičnog djela. Guranje drugog lica koje pada na nepokretnu stvar ne može predstavljati izvršenje krivičnog djela upotrebom opasnog sredstva, jer to sredstvo nije bilo obuhvaćeno umišljajem učinioca. Optužni predlog je i logički neodrživ jer je u postupku utvrđeno da je okrivljeni pao na betonsku podlogu na leđa, i da je od tog pada zadobio oguljotinu kože desnog koljena.  Ne postoji mogućnost da neko lice padne na leđa i da od tog pada zadobije povrede koljena jer prilikom pada na leđa lice koljenom ne dodiruje podlogu i ne može ni zadobiti povredu koljena. Ta povreda je prema mišljenju vještaka nastala najvjerovatnije prilikom pada i kontakta okrivljenog sa podlogom, ali nije dokazano da je pad okrivljenog posledica guranja od strane okrivljenog O. M. Okrivljeni B. A. je u svojoj odbrani izjavio da je od pada na beton zadobio </span><span class="s2">povredu u predjelu šaka jer kada je pao na leđa rukama je udario u beton. Ni navedeni dio odbrane nije dokazan jer je vještak medicinske struke naveo da je povrede u predjelu šaka okrivljeni zadobio najvjerovatnije </span><span>dejstvom hrapavog tupo-tvrdog predmeta kojeg je držao u rukama. Okrivljeni B. A. je kritičnom prilikom koristio drvenu motku kojom je aktivno djelovao pa je utvrđeno da je korišćenjem te motke i zadobio navedene povrede šaka. </span>
</p>
<p class="p5"></p>
<p class="p5">
<span class="s2">Imajući u vidu naprijed navedeno donijeta je presuda kojom se okrivljeni O. M. oslobađa od optužbe na osnovu </span><span>čl. 373. tč. 2 ZKP.</span>
</p>
<p class="p14">
<span>Odluka o troškovima u odnosu na okrivljenog B. A. zasniva se na odredbi čl. 229 ZKP-a, a ista se odnosi na troškove medicinskog vještačenja finansijskog vještačenja u iznosu od 187,00 € i troškove rada suda, koji su određeni prema trajanju, složenosti krivičnog postupka i imovinskim prilikama okrivljenog.</span>
</p>
<p class="p9"></p>
<p class="p5">
<span>Odluka o troškovima u odnosu na okrivljenog O. M.a zasniva se na odredbi čl. 230. st.1 ZKP, zbog čega troškovi krivičnog postupka padaju na teret budžetskih sredstava suda.</span>
</p>
<p class="p5"></p>
<p class="p5">
<span>Na osnovu izloženog odlučeno je kao u izreci presude</span>
</p>
<p class="p18"></p>
<p class="p18"></p>
<p class="p18">
<span class="s1">OSNOVNI SUD U BARU</span>
</p>
<p class="p18">
<span class="s1">Dana 12.12.2011. godine</span>
</p>
<p class="p4"></p>
<p class="p4"></p>
<p class="p4"></p>
<p class="p9">
<span class="s1">ZAPISNIČAR,				                           S U D I J A</span>
</p>
<p class="p5"></p>
<p class="p9">
<span class="s1">M. M.				                                                         G. Š.</span>
</p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p9">
<span class="s1">PRAVNA POUKA</span><span>:Protiv ove presude može se </span>
</p>
<p class="p9">
<span>izjaviti žalba Višem sudu u Podgorici u roku od</span>
</p>
<p class="p9">
<span>8 (osam) dana od dana prijema pismenog otpravka.</span>
</p>
<p class="p9">
<span>Žalba se predaje ovom sudu u dva primjerka.</span>
</p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2">
<span class="s1">DNA: </span><span>-</span><span class="s1"> </span><span>1 x ODT</span>
</p>
<p class="p2">
<span>          - 1 x okrivljenim </span>
</p>
<p class="p2">
<span>          - u spise</span>
</p>
<p class="p19"></p>


</body>
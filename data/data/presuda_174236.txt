<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{;font-family:'Arial';font-weight:800}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:center;">
<span class="span1"></span>
</p>
<p style="text-align:right">
<span class="span1">K.br. 70/2015</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>&nbsp;</p>
<p>
<span class="span1">VIŠI SUD U PODGORICI,</span><span class="span2"> </span><span class="span1">kao prvostepeni krivični, u vijeću sastavljenom od sudije Tabaš Predraga kao predsjednika vijeća, sudija Popović Mirjane i Ljiljane Šoškić kao članova vijeća, uz učešće Novčić Slobodanke, kao zapisničara, u krivičnom predmetu protiv optuženog P. N., koga brani A. B., advokat iz P... po službenoj dužnosti, zbog krivičnog djela neovlašćena proizvodnja, držanje i stavljanje u promet opojnih droga iz čl. 300. st. 2. u vezi st. 1. Krivičnog zakonika Crne Gore, odlučujući po optužnici Višeg državnog tužilaštva u Podgorici Kt.br. 72/2015 od 26.08.2015. godine, koju je na glavnom pretresu zastupao Tomklović Željko-državni tužilac u VDT u Podgorici, nakon održanog glavnog i javnog pretresa dana 10.02.2015. godine u prisustvu zastupnika optužbe, optuženog i njegovog branioca, nakon tajnog vijećanja i glasanja dana 16.02.2016. godine, donio je i istog dana javno objavio</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>&nbsp;</p>
<p>
<span class="span1">Optuženi: P. N., JMBG ..., od oca S. i majke S., rođene G.ć, rođen .... godine u B... – B..., državljanin Republike Srbije, sa prebivalištem u B...P... – ul. A... T... broj ... – Republika Srbija, završio srednju elektrotehničku školu, nezaposlen, neoženjen, lošeg imovnog stanja, navodno neosuđivan, u pritvoru od 17.07.2015.godine od 01,00 časova</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">KRIV JE</span>
</p>
<p>
<span class="span1">Zato što je:</span>
</p>
<p>&nbsp;</p>
<p>
<span class="span1">Dana 15.07.2015.godine, u namjeri  neovlašćene prodaje, iz Republike Srbije unio u Crnu Goru kanabis, MDMA i amfetamin, supstance proglašene za opojnu drogu Pravilnikom o utvrđivanju spiska droga, psihotropskih supstanci i bilja koje se može koristiti za proizvodnju droga („Sl.list CG“ br. 56/12 od 09.11.2012.godine), na način što je navedenog dana iz Republike Srbije unio u Crnu Goru predmetnu opojnu drogu i to 1 ručno pravljeni zamotuljak od aluminijske folije sa sadržajem sasušene biljne materije zelene boje, koja sadrži opojnu drogu kanabis, neto mase 0,76 grama i 4 ručno pravljena zamotuljka od plastične kese sa sadržajem sasušene biljne materije zelene boje, koja sadrži opojnu drogu kanabis, neto mase 4,46 grama, 4,56 grama, 4,47 grama i 4,34 grama, 1 ručno pravljeni zamotuljak sa 68 tableta ovalnog oblika svijetlo zelene boje sa utisnutim logom nasmijanog lica, koje sadrže opojnu drogu MDMA, ukupne neto mase 21,21 gram, 1 ručno pravljeni zamotuljak od </span><span class="span1">plastične kese sa 50 tableta ovalnog oblika, svijetlo zelene boje sa utisnutim logom nasmijanog lica, koji sadrže opojnu drogu MDMA, ukupne neto mase 15,51 gram, 1 ručno pravljeni zamotuljak od plastične kese sa 101 tabletom, ovalnog oblika, svijetlo zelene boje sa utisnutim logom nasmijanog lica, ukupne neto mase 31,42 grama, te 1 ručno pravljeni zamotuljak od plastične kese sa sadržajem praškaste materije prljavo bijele boje, koja sadrži opojnu drogu amfetamin, neto masa 0,74 grama, 0,72 grama, 0,76 grama, 0,80 grama, 0,82 grama i 3 ručno pravljena zamotuljka od plastične kese sa sadržajem praškaste materije braon boje, koja sadrži opojnu drogu amfetamin, neto masa 0,74 grama, 0,86 grama i 0,77 grama, koju opojnu drogu je potom neovlašćeno radi prodaje držao kod sebe na teritoriji opštine Budva, iako je bio svjestan da postupa neovlašćeno radi prodaje držao kod sebe na teritoriji opštine Budva, iako je bio svjestan da postupa neovlašćeno i protivpravno, pa je to i htio, koja opojna droga je od njega oduzeta dana 16.07.2015.godine, na plaži Jaz prilikom njegovog ličnog pretresa izvršenog od strane ovlašćenog policijskog službenika B. R.,</span>
</p>
<p>&nbsp;</p>
<p>
<span class="span1">čime je izvršio krivično djelo – neovlašćena proizvodnja, držanje i stavljanje u promet opojnih droga iz člana 300. stav 2. u vezi stava 1. Krivičnog zakonika Crne Gore.</span>
</p>
<p>&nbsp;</p>
<p>
<span class="span1">Pa ga sud primjenom, citirane zakonske odredbe, te odredbe čl. 4,5,6,7,8,14,15,32,36,42,45,46. i  51. Krivičnog zakonika, te odredbi čl. 226, 229. i 374. Zakonika o krivičnom postupku</span>
</p>
<p>&nbsp;</p>
<p style="text-align:center;">
<span class="span1">O S U Đ U J E</span>
</p>
<p>&nbsp;</p>
<p>
<span class="span1">Na kaznu zatvora u trajanju od </span><span class="span1">1 (jedne) godine i 6 (šest) mjeseci</span><span class="span1">, u koju kaznu mu se uračunava vrijeme provedeno u pritvoru počev od 17.07.2015. godine od 01,00 časova, pa nadalje dok pritvor bude trajao.</span>
</p>
<p>&nbsp;</p>
<p>
<span class="span1">Dužan je optuženi da na ime troškova krivičnog postupka-sudskog paušala plati ovom sudu novčani iznos od 100,00 eura, te da na ime ostalih troškova krivičnog postupka plati novčani iznos od 877,50 eura, sve u roku od 15 dana po pravosnažnosti presude, pod prijetnjom prinudne naplate,</span><span class="span1"> dok će o ostalim troškovima krivičnog postupka, Sud odlučiti naknadno, posebnim rješenjem, po pribavljanju podataka o njihovoj visini</span><span class="span1">.</span>
</p>
<p>&nbsp;</p>
<p>
<span class="span1">II.Na osnovu čl. 75. i čl. 300. st. 7. Krivičnog zakonika, sud optuženom i z r i č e :</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">MJERA BEZBJEDNOSTI</span>
</p>
<p style="text-align:center;">
<span class="span1">ODUZIMANJE PREDMETA</span>
</p>
<p>&nbsp;</p>
<p>&nbsp;</p>
<p>
<span class="span1">I to: 219 tableta opojnje droge "MDMA", 8 ručno pravljenih zamotuljaka sa sadržajem opojne droge "Amfetamin neto mase 6,21 grama i 5 ručno pravljenih zamotuljaka sa sadržajem opojne droge "Marihuana" neto mase 18,59 grama, koja droga se ima uništiti nakon pravosnažnosti presude.</span>
</p>
<p>&nbsp;</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>
<span class="span1">Optužnicom Višeg državnog tužilaštva u Podgorici Kt.br. 72/15 od 26.08.2015. godine,</span><span class="span1"> </span><span class="span1">optuženom P. N., stavljeno je na teret da je izvršio krivično djelo neovlašćena proizvodnja držanje i stavljanje u promet opojnih droga iz čl. 300.  st. 2. u vezi st. 1. Krivičnog zakonika Crne Gore. Zastupnik optužbe je u završnoj riječi precizirao činjenične navode iz optužnice i pri tako preciziranoj optužnici u cjelosti ostao do završetka glavnog pretresa, predlažući sudu u završnoj riječi da optuženog oglasi krivim i osudi po zakonu.</span>
</p>
<p>&nbsp;</p>
<p>
<span class="span1">Optuženi P. N. je u svojoj odbrani u prethodnom postupku naveo, da je na muzičkom festivalu "Exit" koji se održavao u periodu od 09. do 12. jula 2015. godine, u Novom Sadu, upoznao trojicu momaka S., M. i I. iz K., sa kojima se tom prilikom dogovorio, da se nadju na koncertu "Si Dens", koji je trebao da se održi u Crnoj Gori na plaži Jaz u periodu od 15.07. do 17.07.2015. godine, s tim što je on trebao u dogovoru sa njima, da donese, odnosno unese u Crnu Goru odredjenu količinu opojne droge, koju bi potom u Budvi predao ovim momcima iz Kraljeva, koji su trebali tu drogu dalje da prodaju, dok bi on za to dobio naknadu u novcu u iznosu od 1.500 eura. Dalje je naveo, da je dana 15.07.2015. godine, oko 04,00-05,00 časova, autobusom došao u Crnu Goru preko Novog Pazara i tom prilikom unio opojnu drogu koja je bila sakrivena u rancu i to 220 tableta "ekstazija", 5 pakovanja marihuane i oko 10 pakovanja "spida", nakon čega se istog dana, oko 12,00 časova, na Slovenskoj plaži u Budvi sastao sa S., M. i I. i sa njima proveo cijeli dan. Objasnio je, da je tom prilikom na plaži ovim momcima iz Kraljeva predao ranac sa opojnom drogom, koju su oni držali kod sebe sve do 23,00 sata, kada su iz Budve pošli na koncert na plaži Jaz, gdje su se zadržali do nekih 03,00-04,00 časa, nakon čega je zajedno sa nekim novsađanima otišao na Slovensku plažu gdje se zadržao do 18,00 časova, nakon čega se ponovo sastao sa S., M. i I., kada su konzumirali manju količinu "marihuane" i "spida", dabi oko 20,00 časova zajedno ponovo pošli na koncert na plažu Jaz, s tim što su mu prethodno S., M. i I. dali ranac u kojem se nalazila opojna droga, kako bi on tu drogu unio na koncert, a zatim je vratio njima. Tom prilikom M. je predao 750 eura, ličnu kartu i pasoš, kao garanciju da neće pobjeći, dok su se oni obavezali da mu po unošenje droge na koncert predaju novac od 1.500 eura, kao naknadu za izvršeno prenošenje opojne droge. Dalje je naveo i objasnio, da je ulaskom na koncert zaustavljen od strane jednog policajca koji je izvršio njegov lični pregled, kao i pregled ranca koji je nosio na ledjima, kada je pronadjena i od njega oduzeta opojna droga koja se nalazila u rancu. Objasnio je, da je cijena jedne tablete "ekstazi" 10 eura, kao i pakovanje "marihuane" od koje se može napraviti 3-4 "džointa" i pakovanje "spida" od jednog grama. </span>
</p>
<p>
<span class="span1">Na glavnom pretresu optuženi se izjasnio, da ne priznaje izvršenje krivičnog djela koje mu je optužnicom stavljeno na teret, pritom negirajući, da je dana 15.07.2015. godine, iz Republike Srbije u Crnu Goru unio opojne droge "marihuanu" "ekstazi" i "amfetamin" radi dalje prodaje. Objasnio je, da je tu opojnu drogu trebao samo da unese na festival "Si Dens", a da je droga bila vlasništvo momaka iz Kraljeva, koji su se zvali S., M. i I.., koje je upoznao u Novom Sadu na festifalu "Exit", sa kojima se susreo u Budvi, gdje je sa njima na plaži popio par pića i skupa sa njima otišao na festival koji se održavao na plaži Jaz, gdje su se zadržali čitavo veče do ranih jutarnjih sati. Objasnio je, da je na festivalu konzumirao tabelte "ekstazija", nakon čega su svi pošli na plažu Mogren gdje su proveli čitav dan, a naveče ponovo krenuli na festival. Tom prilikom momci iz Kraljeva su mu dali kruksak u kojem se nalazila </span><span class="span1">opojna droga, kako bi je on unio na festival, ali su mu na ulazu redari otvorili torbu i pitali ga što je u torbi, pa kako je on ćutao i nije htio da odgovori, redari su pozvali policiju, koja ga je odvela u jedan šator, gdje su ga pretresli, a nakon toga i priveli. Izrazio je kajanje zbog svega što je učinio.</span>
</p>
<p>
<span class="span1">Nakon što  su optuženom predočeni navodi njegove odbrane dati u prethodnom postupku pred VDT Podgorica, na zapisniku od 17.07.2015. godine, pa upitan da objasni razlike u odbranama u prethodnom postupku u odnosu na odbranu na glavnom pretresu optuženi je naveo, da je te večeri kada je uhapšen nije ni bio svjestan što mu se dešava, da praktično 7 dana nije spavao i to od početka festivala "Exit", ostajući pri odbrani koju je iznio na glavnom pretresu, tvrdeći da on predmetnu opojnu drogu nije unio iz Republike Srbije u Crnu Goru. </span>
</p>
<p>
<span class="span1">Branilac optuženog je u završnoj riječi naveo, da provedenim dokazima na glavnom pretresu nijesu potvrdjeni navodi iz optužnice, da je optuženi opojnu drogu radi dalje prodaje unio u Crnu Goru i pored činjenice, da je optuženi u prethodnom postupku priznao izvršenje krivičnog djela, a koje priznanje je ocijenio kao nelogično. Zamolio je sud, da prilikom odmjeravanja kazne cijeni sve olakšavajuće okolnosti na strani optuženog i istog što blaže kazni.</span>
</p>
<p>
<span class="span1">Optuženi je u cjelosti prihvatio završnu riječ svog branioca.</span>
</p>
<p>&nbsp;</p>
<p>
<span class="span1">Sud je u dokaznom postupku pročitao službenu zabilješku Uprave policije CB Podgorica Stanica policije za javni red i mir br. 240/15-4/383 od 17.07.2015. godine, potvrdu o privremeno oduzetim predmetima Uprave policije-Odsjek za borbu protiv droga Bar, Budva i Ulcinj od 16.07.2015. godine i izvještaj o hemijskom vještačenju Forenzičkog centra u Danilovgradu broj 2346/15 i izvršio uvid u fotodokumentaciju koja je sastavni dio izvještaja.</span>
</p>
<p>&nbsp;</p>
<p>
<span class="span1">Iz sadržine Službene zabilješke Uprave policije CB Podgorica Stanica policije za javni red i mir br. 240/15-4/383 od 17.07.2015. godine, proizilazi, da je ovlašćeni policijski službenik tog Centra, B. R., dana 16.07.2015. godine oko 22,45 časova, radeći na poslovima obezbjedjenja koncerta koji se održavao na plaži "Jaz", prilikom ulaska optuženog P. N. izvršio njegov pregled, kao i ranca koji je nosio na ledjima, kojom prilikom je u rancu pronašao 3 pakovanja od pvc folije u kojima se nalazilo u jednoj 68 tableta, u drugoj 50 tableta i trećoj 101 tableta opojne droge "extazi", 8 zamotuljaka u kojima se nalazila bijela praškasta materija i 5 zamotuljaka sa sadržajem zelene biljne materije. </span>
</p>
<p>
<span class="span1">Iz sadržine Potvrde o privremeno oduzetim predmetima Uprave policije-Odsjek za borbu protiv droga Bar, Budva i Ulcinj od 16.07.2015. godine, prozilazi da je od optuženog dana 16.07.2015. godine, privremeno oduzeto: jedan zamotuljak od pvc folije u kojem su se nalazilo osam manjih zamotuljkam sa bijelom praškastom materijom, 5 ručno pravljenih zamotuljaka od pvc folije u kojima se nalazila biljna materija zelene boje, za koju se pretpostavljalo da je opojna droga marihuana i 3 veća pakovanja napravljena od pvc folije, u kojima se nalazilo ukupno 219 zelenih tableta sa aplikacijom na istim, za koje se pretpostavljalo da je opojna droga "extazi".</span>
</p>
<p>
<span class="span1">Iz sadržine Izvještaja o hemijskom vještačenju Forenzičkog centra u Danilovgradu broj 2346/15, utvrdjuje se da su tom centru na vještačenje dostavljeni jedan ručno pravljeni zamotuljak sa sadržajem sasušene biljne materije zelene boje, </span><span class="span1">karakterističnog opojnog mirisa, neto mase m = 0,76 grama, 4 ručno pravljena zamotuljka sa sadržajem sasušene biljne materije zelene boje, karakterističnog opojnog mirisa, neto masa: m1=4,46 grama, m2=4,56 grama, m3=4,47 grama, m4=4,34 grama, zatim 3 ručno pravljena zamotuljka od plastične kese u kojoj se ukupno nalazilo 219 tableta ovalnog oblika svjetlo zelene boje sa utisnutim logom "nasmijanog lica" sa obje strane, kao i jedan ručno pravljeni zamotuljak od plastične kese u kojoj se nalazilo pet ručno pravljenih zamotoljaka od plastične kese sa sadržajem praškaste materije pravljavo bijele boje, neto masa: m1=0,74 grama, m2=0,72 grama, m3=0,76 grama, m4=0,80 grama i m5=0,82 grama, kao i tri ručno pravljena zamotuljka od pvc kese sa sadržajem praškaste materije braon boje, neto masa: m1=0,74 grama, m2=0,86 grama, m3=0,77 grama. Detaljnim makroskopskim i mikroskopskim pregledom dostavljenog biljnog materijala konstatovano je prisustvo cistolita i smole karakterističnih za biljku, čiji je botanički naziv CANNABIS SATIVA - poznatija kao marihuana, dok je hemijskom analizom biljnog materijala utvrdjeno, da isti u sebi sadrži TETRAHIDROKANABIOL (THC) u koncentraciji iznad 0,2%, dok je hemijskom analizom dostavljenih tableta utvrdjeno prisustvo MDMA, a analizom praškaste materije prisustvo amfetamina. Iz izvještaja se dalje utvrdjuje, da Canabis, MDMA i amfetamin predstavljaju supstance koje djeluju na centralni nervni sistem izazivaju stanje zavisnosti i nalaze se u Pravilniku o utvrdjivanju spiska droga, psihotropnih supstanci i bilja koje se može koristiti za proizvodnju opojnih droga, (Sl. list CG br. 56/12). Bliži izgled materija koje su bile predmet vještačenja prikazan je i u fotodokumetnaciji koja je sastavni dio izvješaja, u koju je sud izvršio uvid na glavnom pretresu.</span>
</p>
<p>
<span class="span1">Sud je cijenio izvještaj o vještačenju kao stručan, jasan, objektivan, zasnovan na pravilima struke i nauke, pa je isti u cjelosti prihvatio.</span>
</p>
<p>
<span class="span1">Cijeneći rezultate cjelokupnog dokaznog postupka, navode optužbe, odbrane optuženog, te sve provedene dokaze  kako pojedinačno, tako i u njihovoj medjusobnoj povezanosti, ovaj sud je našao, da je optuženi P. N. izvršio krivično djelo neovlašćena proizvodnja držanje i stavljanje u promet opojnih droga iz čl. 300 st. 2. u vezi st. 1. Krivičnog zakonika Crne Gore, na način, mjesto i u vrijeme kako je to bliže predstavljeno u izreci presude.</span>
</p>
<p>
<span class="span1">Naime, u postupku je nesumnjivo utvrdjeno, da je optuženi P. N., dana 15.07.2015. godine, dolaskom na koncert "Sea dance", koji se održavao na plaži Jaz, Opština Budva, iz Republike Srbije na teritoriju Crne Gore, radi dalje prodaje unio opojnu drogu i to: jedan ručno pravljeni zamotuljak </span><span class="span1">od aluminijske folije sa sadržajem sasušene biljne materije zelene boje, koja sadrži opojnu drogu kanabis, neto mase 0,76 grama i 4 ručno pravljena zamotuljka od plastične kese sa sadržajem sasušene biljne materije zelene boje, koja sadrži opojnu drogu kanabis, neto mase 4,46 grama, 4,56 grama, 4,47 grama i 4,34 grama, 1 ručno pravljeni zamotuljak sa 68 tableta ovalnog oblika svijetlo zelene boje sa utisnutim logom nasmijanog lica, koje sadrže opojnu drogu MDMA, ukupne neto mase 21,21 gram, 1 ručno pravljeni zamotuljak od plastične kese sa 50 tableta ovalnog oblika, svijetlo zelene boje sa utisnutim logom nasmijanog lica, koji sadrže opojnu drogu MDMA, ukupne neto mase 15,51 gram, 1 ručno pravljeni zamotuljak od plastične kese sa 101 tabletom, ovalnog oblika, svijetlo zelene boje sa utisnutim logom nasmijanog lica, ukupne neto mase 31,42 grama, te 1 ručno pravljeni zamotuljak od plastične kese sa sadržajem praškaste materije prljavo bijele boje, koja sadrži opojnu drogu amfetamin, neto masa 0,74 grama, 0,72 grama, 0,76 grama, 0,80 grama, 0,82 grama i 3 ručno pravljena zamotuljka od </span><span class="span1">plastične kese sa sadržajem praškaste materije braon boje, koja sadrži opojnu drogu amfetamin, neto masa 0,74 grama, 0,86 grama i 0,77 grama, a zatim navedenu opojnu drogu radi dalje prodaje držao kod sebe u rancu, nakon čega je dana 16.07.2015. godine, prilikom ulaska u navedeni koncert, njegovim ličnim pretresom od strane ovlašćenog policijskog službenika B. R., opojna droga pronadjena i oduzeta od optuženog. </span>
</p>
<p>
<span class="span1">Naprijed utvrdjeno činjenično stanje, ovaj sud je prvenstveno utvrdio iz navoda optuženog P. N., date u prethodnom postupku pred Višim državnim tužilaštvom u Podgorici, na zapisniku Kt.br. 72/15 od 17.07.2015. godine. Naime, optuženi P. je u toj odbrani  naveo i objasnio, da je prethodno u Novom Sadu upoznao trojicu momaka i to S., M. i I. iz Kraljeva, na festivalu "Exit" koji se održavao u tom gradu u periodu od 09-12.07.2015. godine i tom prilikom se sa njima dogovorio da se ponovo nadju na koncertu "Si Dens" , koji se održavao na plaži Jaz u Budvi u periodu od 15-17.07.2015. godine, s tim što se sa njima dogovorio, da prilikom dolaska u Crnu Goru unese i odredjenu količinu opojne droge, koju je trebao po dolasku u Budvu da preda tim momcima iz Kraljeva, koji su je potom trebali prodavati na koncertu, za šta je on kao nagradu trebao da dobije  novac u iznosu od 1.500 eura. Dalje je naveo i objasnio, da je dana 15.07.2015. godine, izmedju 04 i 05 sati autobusom došao u Crnu Goru preko Novog Pazara i tom prilikom unio opojnu drogu koja je bila sakrivena u rancu i to: 220 tableta "extazija", 5 pakovanja "marihuane" i oko 10 pakovanja "spida". Po dolasku u Budvu otišao je na Slovensku plažu, gdje se sastao sa ovim momcima iz Kraljeva, predao im ranac sa opojnom drogom, koju su oni držali kod sebe do 23,00 sata, nakon čega su zajedno krenuli na koncert koji se održavao na plaži Jaz, gdje su se zadržali do 03,04 sata narednog dana. Objasnio je, da se istog dana oko 18,00 časova, ponovo sastao sa tim momcima iz Kraljeva, nakon čega su zajedno oko 20,00 časova krenuli na koncert na plažu Jaz, s tim što su mu ti momci predali ranac u kojem se nalazila opojna droga, kako bi je on unio na koncert, ali je prilikom ulaska zaustavljen od strane jednog policajca koji je izvršio njegov lični pregled, kao i pregled ranca koji je nosio na ledjima, kada je pronadjena i od njega oduzeta opojna droga koja se nalazila u rancu. </span>
</p>
<p>
<span class="span1">U odbranu optuženog datu u prethodnom postupku sud nije imao razloga da sumnja, obzirom da je optuženi detaljno objasnio, način na koji je predmetnu opojnu drogu iz Republike Srbije unio na teritoriju Crne Gore, količinu i vrstu opojne droge, te činjenice da je predmetna opojna droga koju je optuženi unio u Crnu Goru i koja je kod njega pronadjena, bila namijenjena daljoj neovlašćenoj prodaji. Naprotiv, odbrana optuženog data u prethodnom postupku, potvrdjena je i sadržinom materijalnih dokaza provedenih u postupku i to sadržinom službene zabilješke Uprave policije CB Podgorica od 17.07.2015. godine, potvrde o privremeno oduzetim predmetima Odsjeka za borbu protiv droge i krijumčarenja od 16.07.2015. godine. Naime, iz sadržine službene zabilješke Uprave policije CB Podorica broj 240/15-4/383 od 17.07.2015. godine, nesumnjivo proizilazi, da je ovlašćeni policijski službenik tog centra bezbjednosti B. R., dana 16.07.2015. godine, oko 22,45 časova, radeći na poslovima obezbjedjenja koncetra koji se održavao na plaži Jaz, prilikom ulaska optuženog P. N., pregledom ranca koji je nosio na ledjima, pronašao tri pakovanja od pvc folije, u kojima se nalazila u jednoj 68 tableta, drugoj 50 tableta i trećoj 101 tableta "extazija", 8 zamotuljaka sa bijelom praškastom materijom i 5 zamotuljaka sa sadržajem zelene biljne materije, koje tablete, biljna materija i bijeli prah, za koje se sumnjalo da predstavljaju opojnu drogu kako to nesumnjivo proizilazi iz sadržine potvrde o privremeno oduzetim predmetima Uprave policije-Grupa za </span><span class="span1">suzbijanje droge Bar, Budva i Ulcinj od 16.07.2015. godine, koju potvrdu je optuženi uredno potpisao. </span>
</p>
<p>
<span class="span1">Da je opojna droga, koja je pronadjena kod optuženog bila namijenjena daljoj neovlašćenoj prodaji, nesumnjivo upućuje količina opojne droge, te činjenice da se ista nalazila u više pakovanja približno iste gramaže, što je karakteristično za ambalažu predmetne opojne droge namijenjene za dalju prodaju, a posebno kada se imaju u vidu navodi odbrane optuženog iz prethodnog postupka, koji je priznao da je predmetna opojna droga koju je unio u Crnu Goru bila namijenjena daljoj neovlašćenoj prodaji.</span>
</p>
<p>
<span class="span1">Da se u konkretnom slučaju radilo o opojnim drogama "kanabis" , "MDMA" i "amfetamin", koje su pronadjene i oduzete od optuženog u količini kako je to navedeno u izreci presude, sud je na nesumnjiv način utvrdio, iz stručnog i objektivnog Izvještaja o vještačenju Forenzičkog centar u Danilovgradu iz kojeg nesumnjivo proizilazi, da je makroskopskim i mikroskopskim pregledom sasušene biljne materije ukupne neto mase 18,59 grama utvrdjeno, da potiče od biljke čiji je botanički naziv CANNABIS SATIVA-poznatija kao marihuana, dok je hemijskom analizom tog biljnog materijala utvrdjeno, da isti u sebi sadrži psihoaktivnu supstancu Tetrahidrocanabiol (THC) u koncentraciji od preko 0,2%, dok je hemijskom analizom 219 tableta ovalnog oblika utvrdjeno, da isti u sebi sadrži psihoaktivnu supstancu MDMA, a hemijskom analizom praškaste materije, da ista u sebi sadrži Amfetamin, supstance koje djeluju na centralni nervni sistem i izazivaju zavisnost.</span>
</p>
<p>
<span class="span1">Kod ovako utvrdjenog činjeničnog stanja sud je odbranu optuženog datu na glavnom pretresu, cijenio kao neuvjerljivu, nelogičnu, pa samim tim i neosnovanu i sračunatu na izbjegavanje krivice za predmetno krivično djelo. Naime, optuženi je na glavnom pretresu negirao izvršenje krivičnog djela, navodeći, da on nije iz Republike Srbije u Crnu Goru unio opojnu drogu radi dalje prodaje, već da su mu poznanici iz Kraljeva u Budvi dali ruksak u kome se nalazila droga, da je unese na koncert koji se održavao na plaži Jaz, kada je ona i pronadjena od strane policije. Takva odbrana optuženog u suprotnosti je sa odbranom koju je optuženi iznio u prethodnom postupku, u kojoj odbrani je na detaljan način opisao kako je u Crnu Goru i kada unio opojnu drogu, vrstu i količinu opojne droge, te objasnio da je ista bila namijenjena za dalju prodaju, a koja odbrana je potvrdjena i sadržinom materijalnih dokaza provedenih u postupku i koju odbranu je sud u cjelosti prihvatio, o čemu se prethodno izjasnio u presudi. Nadalje, za sud su krajnje neuvjerljivi, pa samim tim i nelogični  navodi odbrane optuženog dati na glavnom pretresu, da nakon hapšenja nije bio svjestan što mu se dešava, zbog toga što 7 dana prije toga nije spavao, te da je to razlog zašto je u prethodnom postupku pred tužilaštvom u svojoj odbrani naveo, da je on predmetnu opojnu drogu unio u Crnu Goru i da je ista bila namijenjena daljoj prodaji, jer je sasvim nelogično da neko, ko nije izvršio krivično djelo kako to optuženi želi da predstavni u svojoj odbrani na glavnom pretresu, sopstvenim kazivanjem sebe optuži za teško krivično djelo, a posebno kada se ima u vidu činjenica, da je optuženi u toj svojoj odbrani detaljno iznio mnogo činjenica i podataka vezano za predmetno krivično djelo, a što nije karakteristično za osobu koja se nalazi u nekom posebnom psihofizičkom stanju, kako je to optuženi htio da predstavi u svojoj odbrani na glavnom pretresu. </span>
</p>
<p>
<span class="span1">Imajući u vidu navedeno, sud je kao neosnovan odbio predlog odbrane, da se u dopuni dokaznog postupka izvrši sudsko psihijatrijsko vještačenje optuženog, a kako </span><span class="span1">bi se eventualno utvrdilo stanje njegove svijesti u trenutku iznošenja odbrane pred tužilaštvom, te predlog optužbe da se u dokaznom postupku izvrši uvid u zdravstveni karton ZIKS-a Podgorica za optuženog, radi provjere odbrane optuženog sa glavnog pretresa, da je prilikom iznošenja odbrane bio u posebnom psihofizičkm stanju zbog umora.</span>
</p>
<p>
<span class="span1">Cijeneći naprijed utvrdjeno činjenično stanje, ovaj sud nalazi, da su se u radnjama optuženog P. N. stekli svi bitni elementi bića krivičnog djela djela neovlašćena proizvodnja, držanje i stavljanje u promet opojnih droga iz čl. 300. st. 2. u vezi st. 1. Krivičnog zakonika Crne Gore, obzirom da je u postupku nesumnjivo utvrdjeno, da je optuženi P. N. dana 15.07.2015. godine, neovlašćeno radi dalje prodaje iz Republike Srbije unio na teritoriju Crne Gore opojnu drogu Kanabis, MDMA i Amfetamin i to: pet ručno pravljenih zamotuljaka sa opojnom drogom Kanabis, ukupne neto mase 18,59 grama, tri ručno pravljena zamotuljka u kojima se nalazilo ukupno 219 tableta koje sadrže opojnu drogu MDMA, kao i osam ručno pravljenih zamotuljaka opojne droge Amfetamin, ukupne neto mase 6,21 gram, te potom tu opojnu drogu radi dalje prodaje držao na teritoriji Opštine Budva, kada je dana 16.07.2015. godine, na plaži Jaz prilikom pretresa predmetna opojna droga pronadjena kod optuženog i oduzeta od njega od strane ovlašćenog policijskog službenika CB Podgorica B. R..  </span>
</p>
<p>
<span class="span1">Sve činjenice utvrdjene u postupku, okolnosti konkretnog slučaja, doveli su ovaj sud do nesumnjivog zaključka, da je optuženi predmetno krivično djelo izvršio sa direktnim umišljajem. Optuženi je bio u potpunosti svjestan da je neovlašćeno  radi dalje prodaje unio i držao opojnu drogu Kanabis, MDMA i amfetamin, te da za to nema potebna ovlašćenja, a što predstavlja bitno obilježje predmetnog krivičnog djela, a koja okolnost je optuženom bila poznata, kako to nesumnjivo proizilazi iz navoda njegove odbrane u prethodnom postupku, te provedenim dokazima na glavnom pretresu, zbog čega proizilazi, da je optuženi bio svjestan svoga djela i htio njegovo izvršenje. </span>
</p>
<p>
<span class="span1">Krivično djelo iz čl. 300. Krivičnog zakonika Crne Gore, za koje je optuženi oglašen krivim je krivično djelo sa blanketnom dispozicijom, pa je kod ovih krivičnih djela, pored navodjenja činjenica i okolnosti koje čine bitna obilježja krivičnog djela, a o kojima se sud već izjasnio, bilo nužno navesti materijalno pravni propis, od kojeg zavisi postojanje ovog krivičnog djela. Naime, Pravilnikom o utvrdjivanju spiska opojnih droga, psihotropnih supstanci i bilja koje se može koristiti za proizvodnju droga (Sl. list CG br. 56/2012 od 09.11.2012. godine), Kanabis, MDMA i afetamin su proglašeni za opojnu drogu i nalaze se na spisku opojnih droga i psihotropnih supstanci.</span>
</p>
<p>
<span class="span1">Odlučujući o kazni za optuženog, sud je najprije u smislu čl. 42. Krivičnog zakonika, cijenio sve okolnosti od kojih zavisi da kazna bude manja ili veća (olakšavajuće i otežavajuće), pa je od olakšavajućih okolnosti na strani optuženog cijenio njegove lične prilike, tj. njegovu mladost, obzirom da je optuženi u vrijeme izvršenja krivičnih djela imao navršenih 24 godine života, priznanje izvršenja krivičnog djela, dok otežavajućih okolnosti nije bilo, pa je sud naprijed navedene olakšavajuće okolnosti na strani optuženog,  cijenio kao naročito olakšavajuće i istom shodno čl. 45. i 46. Krivičnog zakonika Crne Gore, ublažio kaznu ispod zakonom propisanog minimuma osudivši ga na kaznu zatvora u trajanju od 1 (jedne) godine i 6 (šest) mjeseci.</span>
</p>
<p>
<span class="span1">Sud je mišljenja da je ovako odmjerena kazna srazmjerna stepenu krivice optuženog i težini počinjenog krivičnog djela i da predstavljaju onu mjeru koja je neophodno potrebna za postizanje svrhe kažnjavanja iz čl. 32. Krivičnog zakonika Crne Gore, da optuženi ubuduće ne vrši krivična djela, u okviru opšte svrhe izricanja krivičnih sankcija iz čl. 4. st. 2. Krivičnog zakonika Crne Gore.</span>
</p>
<p>
<span class="span1">Kako je optuženi oglašen krivim, to ga je sud na osnovu čl. 226 i čl. 229. Zakonika o krivičnom postupku, obavezao na plaćanje troškova krivičnog postupka i to sudskog paušala u iznosu od 100,00 eura, koji paušal je odredjen srazmjerno složenosti postupka, dužini njegovog trajanja, te imovinskim prilikama optuženog,  te da na ime nagrade i nužnih izdataka postavljenog mu branioca po službenoj dužnosti u prethodnom postupku adv. K. M., plati novčani iznos od 877,5 eura, sve u roku od 15 dana po pravosnažnosti presude pod prijetnjom prinudne naplate, dok će o ostalim troškovima sud odlučiti naknadno posebnim rješenjem, po pribavljanju podataka o njihovoj visini. </span>
</p>
<p>
<span class="span1">Na osnovu čl. 75. u vezi čl. 300. st. 7. Krivičnog zakonika Crne Gore, sud je optuženom P. N. izrekao mjeru bezbjednosti oduzimanje predmeta </span><span class="span1">i to: 219 tableta opojnje droge "MDMA", 8 ručno pravljenih zamotuljaka sa sadržajem opojne droge "Amfetamin neto mase 6,21 grama i 5 ručno pravljenih zamotuljaka sa sadržajem opojne droge "Marihuana" neto mase 18,59 grama, koja droga se ima uništiti nakon pravosnažnosti presude </span><span class="span1">i za koju zakon predvidja obavezno oduzimanje.</span>
</p>
<p>&nbsp;</p>
<p>
<span class="span1">Na osnovu izloženog, odlučeno je kao u izreci presude. </span>
</p>
<p>&nbsp;</p>
<p style="text-align:center;">
<span class="span1">VIŠI SUD U PODGORICI</span>
</p>
<p style="text-align:center;">
<span class="span1">Dana 16.02.2016. godine</span>
</p>
<p>&nbsp;</p>
<p>
<span class="span1">Zapisničar                                                               PREDSJEDNIK VIJEĆA-SUDIJA</span>
</p>
<p>
<span class="span1">Novčić Slobodanka                                                               Tabaš Predrag</span>
</p>
<p>&nbsp;</p>
<p>
<span class="span1">DN-a, po primjerak:</span>
</p>
<p>
<span class="span1">VDT Podgorica,</span>
</p>
<p>
<span class="span1">Optuženom,</span>
</p>
<p>
<span class="span1">Braniocu optuženog,</span>
</p>
<p>
<span class="span1">a/a.</span>
</p>
<p>&nbsp;</p>
<p>
<span class="span1">Postupljeno, dana ______________ godine</span>
</p>
<p>&nbsp;</p>
</div>
</div>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.s1{font-weight:bold;font-style:italic;}
.s2{font-weight:bold;}
.s3{display: inline-block; text-indent: 0; min-width: 0.2361111in;}
.s4{font-style:italic;}
.p1{text-align:end;hyphenate:auto;font-family:Times New Roman;font-size:14pt;}
.p2{text-align:center;hyphenate:auto;font-family:Times New Roman;font-size:14pt;}
.p3{text-align:justify;hyphenate:auto;font-family:Times New Roman;font-size:14pt;}
.p4{text-indent:0.5in;margin-left:0.5in;text-align:center;hyphenate:auto;font-family:Times New Roman;font-size:14pt;}
.p5{text-indent:0.5in;text-align:justify;hyphenate:auto;font-family:Times New Roman;font-size:14pt;}
.p6{text-align:start;hyphenate:auto;font-family:Times New Roman;font-size:12pt;}
.p7{text-indent:0.5in;text-align:center;hyphenate:auto;font-family:Times New Roman;font-size:14pt;}
.p8{text-indent:0.5in;text-align:start;hyphenate:auto;font-family:Times New Roman;font-size:14pt;}
.p9{text-align:start;hyphenate:auto;font-family:Times New Roman;font-size:14pt;}
.p10{text-indent:-0.25in;margin-left:0.5in;text-align:start;hyphenate:auto;font-family:Times New Roman;font-size:14pt;}
.p11{text-align:center;hyphenate:auto;font-family:Franklin Gothic Medium;font-size:12pt;}
.p12{text-align:end;hyphenate:auto;font-family:Franklin Gothic Medium;font-size:12pt;}
.p13{text-align:justify;hyphenate:auto;font-family:Franklin Gothic Medium;font-size:12pt;}
</style>
<meta content="marija.cupic" name="author">
</head>
<body class="b1 b2">
<p class="p1">
<span class="s1">Posl.br. K. 395/08</span>
</p>
<p class="p1"></p>
<p class="p1"></p>
<p class="p1"></p>
<p class="p2">
<span>	</span><span class="s2">U   I  M  E   N  A R O D A</span>
</p>
<p class="p2"></p>
<p class="p2"></p>
<p class="p3">
<span class="s2">OSNOVNI SUD U CETINJU</span><span>, kao prvostepeni krivični, u vijeću sastavljenom od sudije Marije Ćupić, kao predsjednika vijeća, i sudija porotnika L. D. i P.Z. kao članova vijeća, uz sudjelovanje sudskog namještenika Lipovina Olge kao zapisničara, u krivičnom predmetu opt. Š. D. iz Podgorice, zbog krivičnog djela prevara, iz čl. 244 st.4. u vezi st. 1., Krivičnog zakonika, a po privatnoj tužbi oštećenog “M. B.” d.o.o.Podgorica kao tužioca,nakon održanog glavnog i javnog pretresa dana 03.03.2011. godine u prisustvu punomoćnika oštećenog kao tužioca R. B.,adv.iz Cetinja i optuženog Š. D. sa braniocem K. P., adv.iz Podgorice, nakon tajnog vijećanja i glasanja donio je dana 03.03.2011.godine, a dana 09. 03. 2011.godine i javno objavio </span>
</p>
<p class="p3"></p>
<p class="p2">
<span class="s2">P R E S U D U</span>
</p>
<p class="p3"></p>
<p class="p3"></p>
<p class="p3">
<span class="s1">	Opt. Š. D., zv. “Š.”,</span><span> od oca Š. i majke R. rođ. M., rodjen ........godine u Podgorici, sa prebivalištem u Podgorici, M. - G., državljanin CG, nezaposlen, oženjen, otac troje djece, pismen, sa završenom višom školom, vojsku služio 1970.godine u Užičkoj Požegi, vodi se u VE VO u Podgorici, srednjeg imovnog stanja, osuđivan presudom Opštinskog suda u Kotoru K.br.327/82 od 10.09.1984.godine zbog krivičnog djela teško djelo protiv bezbjednost javnog saobraćaja iz čl.190 i 185 KZ CG, na kaznu zatvora u trajanju od tri mjeseca,uslovno na jednu godinu,presudom Opštinskog suda u Podgorici zbog krivičnog djela iz čl.33 Zakona o inspekcijskoj kontroli u produženom trajanju novčanom kaznom u iznosu od 1000,00 dinara i presudom Osnovnog suda u Podgorici zbog krivičnog djela krađa iz čl.239.st.1. KZ CG na kaznu zatvora u trajanju od 4 mjeseca,uslovno na jednu godinu.</span>
</p>
<p class="p3"></p>
<p class="p4"></p>
<p class="p5">
<span>Na osnovu čl. 363. tačka. 3. ZKP-a se </span>
</p>
<p class="p5"></p>
<p class="p6"></p>
<p class="p7">
<span class="s2">OSLOBADJA OD OPTUŽBE</span>
</p>
<p class="p7"></p>
<p class="p5">
<span class="s1">Da   je :</span>
</p>
<p class="p8"></p>
<p class="p8"></p>
<p class="p3">
<span class="s2">	</span><span>Dana 01.decembra 2003.godine, u Cetinju, u svojstvu odgovornog lica – izvršnog direktora PD D.O.O. “Š.” sa sjedištem u Podgorici, u namjeri da svom privrednom društvu pribavi protivpravnu imovinsku korist, lažnim prikazivanjem činjenica ovlašćenom predstavniku oštećenog privrednog društva DOO “M. B.” sa sjedištem u Cetinju – izvršnom direktoru K. B. da je njegovo privredno društvo solventno i platežno sposobno, te da će u roku od deset dana nakon preuzimanja pšenice izmiriti preuzete obaveze po osnovu zaključenog ugovora br. 01-273 od 01.12.2003.godine, istog doveo u zabludu, te ga je održavajući u zabludi naveo da mu u više navrata, po otpremnicama br. 648/04 od 21.05.2004.godine i br. 811/04 od 14.06.2004.godine isporuči 1.500 tona francuske pšenice u vrijednosti od 190 eura po jednoj toni pšenice – ukupne vrijednosti od 264.556,57 eura, od koje kupoprodajne cijene nije isplatio iznos  od 73.123,34 eura, za koji iznos je svom privrednom društvu pribavio protivpravnu imovinsku korist, a ošt.privrednom društvu “M. B.” za isti iznos pričinio imovinsku štetu,</span>
</p>
<p class="p9"></p>
<p class="p10">
<span class="s3">-​&nbsp;</span><span>čime bi izvršio krivično djelo prevara iz čl. 244 st.4. u vezi st. 1., Krivičnog zakonika.</span>
</p>
<p class="p9"></p>
<p class="p9">
<span>Troškovi krivičnog postupka padaju na teret oštećenog kao tužioca.</span>
</p>
<p class="p9"></p>
<p class="p9"></p>
<p class="p9">
<span>                                              O b r a z l o ž e nje </span>
</p>
<p class="p9"></p>
<p class="p5">
<span class="s1">Oštećeni</span><span> M. B. d.o.o. Cetinje, kao tužilac ,preko punomoćnika Radović Borislava, adv.iz Cetinja podnio je ovom sudu privatnu tužbu  dana 21.07.2008.godine protiv okr. Š. D. iz Podgorice zbog krivičnog djela prevara iz čl.244.st.4.u vezi st.1. KZ RCG .U završnoj riječi punomoćnik oštećenog kao tužioca je ostao pri podnijetoj privatnoj tužbi i predložio sudu da optuženog oglasi krivim i osudi po zakonu.</span>
</p>
<p class="p9"></p>
<p class="p5">
<span class="s1">Opt. Š. D.</span><span> u svojoj odbrani je istakao da je od kraja 2002.godine imao privatni mlin koji je bio registrovan na Preduzeće DOO „Š.“ Podgorica, čiji je bio vlasnik i izvršni direktor, u okviru kojeg se vršila  maloprodaja i veleprodaja brašna. Krajem 2002.godine u 12.mjesecu počeo je saradnju oko preuzimanja pšenice sa DOO  „M. B.om“ Cetinje, čiji je izvršni direktor  K. B.. Dana 01.12.2003.godine  zaključen je ugovor o kupoprodaji pšenice sa preduzećem „M. B.“ ,a predmet ovog ugovora bila je prodaja 1.500 tona francuske pšenice, ali nijesu precizirali kupoprodajnu cijenu za istu. Istakao je i to da je preduzeće DOO „Š.“ čiji je on direktor u više navrata preuzimalo pšenicu od „M.B.“, a za svaki preuzeti kontigent pšenice pravili su novi ugovor i formirali cijenu. Ispoštovao je i isplatio svaku ugovorenu isporuku po cijeni koju su dogovorili i kada je zadnji put preuzeo pšenicu od „M.B.“ i to ukupno 300 tona, tada se nije zaključio kupoprodajni ugovor, jer je bila sporna cijena jer su isti kasnili sa formiranjem cijene, a dao je primjedbu , sve u smislu da se ta cijena nebi promijenila, jer je bilo najave da će doći do pada cijene pšenice. Kada je preuzeo pšenicu Vlada Republike Srbije je spustila cijenu brašna iz robnih rezervi sa 42,00 eura na 17,00 eura, a njegovo preduzeće je zapalo u gubitke i tada je tražio od „M.B.a“ da mu usklade tu cijenu koja će biti navedena u Ugovoru, što su isti tada i odbili. Došlo je do  stvaranja velikih zaliha pšenice ,tako da  je bio u nemogućnosti da preduzeću M. B. isplati po primljenim otpremnicama cijenu pšenice koju su oni naveli, što se vremenom nagomilalo, a isto tako  davao je i robu na veresiju i ostao dužan M.B.u iznos od 66.000,00 eura, koji je formiran po njihovoj fakturi. Na njegovom žiro računu tada nije bilo sredstava da isplati M.B., ali mu nije bila namjera da iste prevari, jer kako je i gore naveo svaki preuzeti kontingent pšenice je uredno platio. Kako je i njegovo preduzeće potraživalo veliki iznos prema drugim preduzećima sa kojima je radilo, to se nadao u koliko bude isplaćen da će početi sa otplatom duga M. B., ali prema cijeni koja će biti realna, a ne prema iznosu koji su oni postavili .Dodao je da je pokušao dobiti kredit u iznosu od 120.000,00 eura, kako bi izmirio „M.B.“, zatim im je nudio mlin, kako bi kompezovali dio duga ,a isto tako kupio je i pšenicu 2004.godine , u avgusu mjesecu u Srbiji. Medjutim, kvalitet te pšenice nije bio dobar, te je tu izgubio i pošao u likvidaciju. Za pšenicu koju je kupio u Srbiji dao je oko 50.000,00 eura. U zadnjem kontigentu od M.B. je preuzeo oko 300 tona pšenice. Pšenicu je samljeo u brašno. Dio tog brašna se pokvario kada su bile vrućine, dio je prodao po bagatelnim cijenama na crnogorskom tržištu, a dio u Albaniju. Sve što je zaradio od te pšenice plaćao je M. B.. Platio je i PDV na tu isporuku. Poremećaj na tržištu se pojavio prije nego što je preuzeo pšenicu i zato nije potpisao ovaj četvrti ugovor o preuzimanju 300 tona, ali mu je K. rekao da će taj  poremećaj trajati kratko, da preuzme pšenicu, kako bi je samljeo i isporučio na Crnogorsko tržište, čak i da će spustiti cijenu. Pšenicu mu je dao bez plaćanja, samo mu je tražio da odmah plati PDV što je on i uradio. On je njega obmanuo, jer mu je pšenicu prodao po 21 cent, a već tada u Srbiji je bila po 5 centi. Niko treći nije bio prisutan kada su o ovome razgovarali. Razgovarali su o ovome i telefonom i dva puta je dolazio kod K. Nije pominjao koliko će smanjiti cijenu. Istakao je da mlin posjeduje od 1989.godine i stalno se bavi tom proizvodnjom ,a  svjedok J. T.  nezna ništa oko pregovora i dogovora. Ona je kao referent vodila taj posao operativno, donosila mu je ugovore da potpiše, obavještavala ga o kretanju kamiona i slično.Ponovio je da je bio primoran da taj poslednji kontingent pšenice preuzme od "M.B."-a iako to nije želio zbog svih kretanju na tržištu koje je već opisao, ali da ga je K. B. ubjedjivao da je to trenutna situacija, te da će se to riješiti i da cijena neće tako biti niska dugi period, tako da je on preuzeo tu robu. Medjutim, kada su stvari krenule na način na koji je to već opisao nije bio u mogućnosti da isplati dugovani iznos, te je nudio mlin i brašno kao naknadu za preuzetu robu, jer na drugi način nije mogao ispuniti svoju obavezu. Dakle, naglasio je da nije taj koji je imao namjeru da prevari "M.B.", već je sam on od preuzimanja tog poslednjeg kontingenta robe zapao u tešku situaciju. Vezano za poslednji ugovor koji nije potpisao, isti zaista nije potpisao, ali iz razloga što nije tražio da kupi pšenicu, već mu je ona nudjena na silu, pa je rekao K. B. da ugovor neće potpisati dok se ne promijeni stanje na tržištu. Sav taj poslednji kontingent pšenice je samljeven, te kako je bilo ljetno vrijeme, velike vrućine, brašno se kvarilo, sa kojih razloga je moglo da se iskoristi za stočnu upotrebu, tako da je jedan dio prodao kao stočno brašno, a jedan dio je bačen jer nije bio za upotrebu. Za ovaj dio koji je prodao kao stočno brašno nije dobio nadoknadu,a bio je prodat i dio pokvarenog brašna pekaru iz Ulcinja koji mu takodje nije dao nadoknadu za isto, već je otišao za Njemačku iako mu je garantovao zemljom da će mu platiti taj dio brašna. Sa K. B. je stalno bio u kontaktu, te nakon preuzimanja robe i svih dešavanja kada mu je rekao da mu smanji cijenu za koju mu je ranije obećao da će mu je smanjiti, isti sada nije htio da čuje za to. Prilikom preuzimanja robe nije dobijao otpremnice sa cijenama već samo naknadno račune, te kada je K. B. rekao kako ćemo smanjiti cijenu kad već dobijam račune, isti je rekao da je to njegov problem.</span>
</p>
<p class="p3"></p>
<p class="p3">
<span>Branilac okr.K. P.,adv.iz Podgorice u završnoj riječi je istakao da nije vjerovao da će doživjeti da se Osnovni sud Cetinje, kao krivični , u jednom danu dva puta tretira kao izvršni sud, sa isključivom namjerom inicijatora krivičnog gonjenja da naplati ,a u tom pravcu predstavnik ošt. K. B. se i izjasnio na jednom saslušanju pred ovim sudom kad je rekao  da je i njegova namjera da naplati svoja potraživanja, pa da ga u slučaju da ostvari taj cilj, ne interesuje krivično gonjenje. Sam posao izmedju "Š." doo i "M.-B." iz Cetinja, obavljao se u vezi isporuke uvezene pšenice firmi čiji je vlasnik optuženi koje isporuke su izvršene po četri ugovora. Sve tri prethodne isporuke i njihovo plaćanje od strane firme optuženog ostvareni su bez ikakvog problema. Dobro je pogledati finansijsku  karticu "Š." doo u kojoj se jasno vidi da je kod sve tri prethodne isporuke dugovna i potražna strana sa saldom "0". Tek kod četvrte isporuke pojavili su se problemi koji su i doveli do ovog neprimjerenog krivičnog gonjenja. Naime, optuženi nikad nije potpisao 4 ugovor. Istina je da mu je taj ugovor dostavljen od " M.B.-a" , ali on nije mogao da ga potpiše. U to vrijeme došlo je do ogromnog interventnog uvoza pšenice - brašna iz robnih rezervi Srbije, što je cijenu pšenice sa 22 centa po kilogramu, oborilo na nekih 4,5 centi, znači više od pet puta. I optuženom i K.u bilo je jasno da slijedi poremećaj na tržištu. K. je imao namjeru da se oslobodi zaliha uvezene pšenice, pa je na ovaj način insistirao prema optuženom da tu pšenicu preuzme, iako medju njima nije bio potpisan ugovor o isporuci, čiji su bitni elementi bili cijena, način plaćanja i  rok isporuke. U takvoj komplikovanoj poslovnoj situaciji učesnici takvog posla redovno zaključuju ugovor kojim se predviđaju teškoće u ostvarenju obaveza jedne i druge strane. Takva klauzula u ovakvim ugovorima, po zakonu o obligacionim odnosima zove se "Rebus sic stantibus" .Tu se prvenstveno misli u ovakvoj situaciji na cijene pšenice i brašna i mogućnosti plasmana brašna na tržištu. Kad optuženi nije potpisao četvrti ugovor o isporuci, ispravno je zauzeti stanovište da to nije učinio zato što ugovor nije sadržavao navedenu klauzulu. Tek u posebnom postupku, u okviru parničnog utvrdjuju se efekti takvog posla za jednu i drugu stranu. Kod ovakvih, dvostrano - teretnih ugovora, obje strane nastoje ostvariti pozitivan finansijski efekat. Ali, isto tako, poslovni rizik koji proizadje od ovakvog sporazuma, obje stranke moraju snostiti ravnopravno. To je zasnovano na načelu savjesnosti i poštenja, koje je jedno od osnovnih pravila ovog dijela našeg pravnog sistema, posebno zakona o obligacionim odnosima. Prema tome, kad taj ugovor nije potpisan od strane tužioca, nema nikakve mogućnosti da ovo vijeće utvrdi da li je oštećeni pretrpio štetu, pa ako jeste kolika je. Ova činjenica pokazuje da je ovo stvarno civilno pravni proces, jer se krivični sud u ove neophodne tančine obligacionog prava ne može upuštati. Prema tome, potpuno je izvjesno da se optuženi našao pred višom silom, situacijom na tržištu, koja je onemogućila da on taj posao završi i iz njega izadje sa normalnim finasijskim efektima po svoju imovinu. Ovo je čisti gradjansko pravni odnos koji treba da se riješi pred parničnim sudom, kako bi se razjasnili svi elementi ovog poslovnog odnosa. Uostalom predstavnik ošt. K. B. je i krenuo tim putem. Prvo je poveden parnični postupak pred Privrednim sudom u Podgorici, od strane "M. B." kao tužioca, protiv tuženog "Š." doo. Iz tog procesa proizašao je predlog "M.B." da se u izvršnom postupku od firme "Š." doo naplati potraživanje. Kako ta naplata nije uspjela onda je preduzeto krivično gonjenje. Veoma je značajno da je ODT Cetinje odbacilo krivičnu prijavu protiv optuženog zbog krivičnog djela prevare, sa razloga što ovaj odnos navedene dvije firme smatra isključivo građansko-pravnim. Smatra da ovaj sud kao krivični nema nikakv drugi izbor sem da optuženog oslobodi od optužbe. Krivično gonjenje zbog samog duga, i Evropska konvencija o ljudskim pravima, u jednom od svojih protokola smatra da je nedopustivo da neko bude krivično osudjen zbog duga. Tako nešto se dogadjalo u srednjem vijeku, pa su takve kazne nazivali " dužničko ropstvo". Došlo je vrijeme da toga više nema. Predložio je da sud optuženog oslobodi  od optužbe.</span>
</p>
<p class="p3"></p>
<p class="p3">
<span>Radi razrješenja date krivičnopravne stvari sud je na glavnom pretresu u  dokaznom postupku proveo dokaze ,saslušao u svojstvu svjedoka K. B. ,pročitao ugovor o kupoprodaji pšenice ,izvršio uvid u račune-otpremnice br.648/04 od 21.05.2004.godine i 811/04  od 14.06.2004. godine, izvršio uvid u izvod iz Centralnog Registra Privrednog Suda, pročitao nalaz i mišljenje sudskog vještaka ekonomsko finansijske struke M.S. od 10.06.2008.godine.,te pročitao dopis CBCG broj 05-2508/2 od 03.06.2008.godine i izvod iz kaznene evidencije UP Područne jedinice Podgorica br.11-245/11-4025/2-653 od 21.02.2011.godine za optuženog.</span>
</p>
<p class="p3"></p>
<p class="p3">
<span class="s1">Svjedok K. B.</span><span> u svom iskazu je naveo da je bio izvršni direktor M. B. Š. D. ne poznaje, a njihov prvi kontakt je bio u Ministarstvu poljoprivrede, gdje je bio održan sastanak na zahtjev gospodina Š. koji je pristupio u ime svog preduzeća „Š.“. M. B. se u to vrijeme bavio i uvozom pšenice. Ekonomski strateški interes je bilo upošljavanje mlinske industrije Crne Gore. Poslovni odnos izmedju M. B.  i D.O.O. „Š.“ trajao je otprilike pola godine. U tih pola godine Š. je sa njima zaključio četiri ugovora. Po sva četiri ugovora su obavljeni pregovori i po sva četiri ugovora svi bitni elementi ugovora, od vrste robe, kvaliteta, načina isporuke, načina plaćanja su bili govotvo identični. Razlika je bila samo u cijeni koja je rasla shodno trendovima na svjetkskoj berzi. Bez obzira što je u tom periodu zaključeno 4 ugovora, to je u principu bio jedan poslovni odnos iz četri tranše. Zaključili su četri ugovora, samo zbog oscilacije cijene. Da su imali garancije jedne cijene, sve bi ovo bilo obuhvaćeno jednim ugovorom. Po tri prva ugovora Š. je ispunio sve obaveze na ugovorni način, kao u ostalom i oni njihove. </span>
</p>
<p class="p3">
<span>Prilikom zaključenja četvrtog ugovora, isti je zaključen na isti način kao i prethodna tri sa razlikom u cijeni koja je bila veća. Prilikom potpisivanja ugovora kao jedina garancija, što u principu nije garancija je ovlašćenje banke, iz kojeg oni jedino mogu zaključiti da ugovorena strana ima račun kod te banke, a da će bankia izvršiti nalog po tom računu. Iz toga se ne može zaključiti koliko u tom trenutku ima novca na računu. Nijesu tražili stanje računa na dan ugovaranja. Ovo zbog toga što je on na taj dan mogao imati „mlin“ na računu i nakon toga isprazniti račun, tako da njima to nije značilo ništa. Kao i kod prethodnih ugovaranja Š.  je govorio da ima nešto novca na računu, a da će preostali iznos prikupiti prodajom brašna koje će samljeti od preuzete pšenice. Prihvatili su to , jer su upravo zbog toga davali odložena plaćanja na 60 dana. Ni po čemu se taj četvrti ugovor osim po cijeni i količini nije razlikovao od prethodnih, a čak su i količine bile približne. Kvalitet je bio približno isti, nesporno visok, sertifikovan od stručnih službi. Kod tog četvrtog ugovora u predvidjenim rokovima plaćanja Š. je izmirio 70% ugovorene prodajne cijene. On nije platio 30% zadnjeg kontigenta. Nije imao reklamacije na kvalitet. Kada je saznao za kašnjenje pozvao je Š.a i on mu je objasnio da je robu prodao nekom Ulcinjaninu i da je ne može naplatiti, ali da očekuje brzu naplatu. Smatra da ih je prevario. U toj poslovnoj saradnji do trenutka zapadanja u docnju nije ih ništa slagao, ali  kada su ga pozvali u trenutku kašnjenja, osjetio je da ne govori istinu, jer je obećavao brzu uplatu duga. Kada su vidjeli da nema naplate krenuli su u gradjanski postupak pred Privrednim sudom, za iznos duga dobili presudu, ali se nijesu imali od čega naplatiti, jer prema izvještaju Centralne banke na računu nije imao novca, a Š. nije imao ni nekretnina  na svoje ime. Kao jedini način da se naplate je krivični postupak. Nijesu tražili bankarsku garanciju, jer to i nije bio uobičajen način poslovanja sa domaćim klijentima, a i bankarske garancije su bile veoma restriktivne. Što se tiče fiducije oni su razgovarali na tu temu, ali je Š. nije donio, te i pored toga oni su mu isporučivali robu. U trenutku sporne isporuke M. B. je imao percepciju plana i daljeg uvoza pšenice, i u tom trenutku i dalje je izgledalo da će Š. biti učesnik i tog budućeg uvoza. M. B. je poslije toga uvezao još jedan  kontigent, ali ga Š.u nijesu prodali jer nije izmiro prethodnu obavezu. Od trenutka zaključivanja spornog ugovora, pa do trenutka dužničke docnje nije izvršen interventni  uvoz iz Srbije koji je oborio cijene brašna jer su u tom periodu medjudržavni odnosi bili veoma loši. Nije tačno da je Š. prilikom sporne isporuke ubjedjivan od strane prodavca da uzme i pored veće cijene robu. Š. je lično potpisao sve ugovore, sem jednog koji ugovor je uzeo i odnio da potpiše, ali ga nikada nije potpisao i  vratio, te da nije siguran, ali mu se čini da je to taj ugovor koji nije ispoštovan. Siguran je da je roba isporučena, a robu je počeo povlačiti i prije potpisivanja ugovora, odmah nakon postignutog usmenog sporazuma, a ugovor je odnio da potpiše sa obećanjem da će doći sjutradan. Zamolio je da se isporuka ne prekida , da mlin ne bi stao, i tako je kasnije odlagao zbog navodnih obaveza, dolazak i donošenje ugovora. Ukazao je da mu je roba isporučena , a shodno tom ugovoru, da je platio 70% kupoprodajne cijene. Nije znao koliko je trajalo vremenski od kako je on trebao donijeti potpisan ugovor, do trenutka kada je povukao zadnje količine ugovorenog kontigenta. Gotovo svakodnevno je bio pozivan da donese potpisan ugovor, što od njega što od J. T..Konkretnih podataka da je Š. nekim odredjenim kupcima prodao kupljenu pšenicu ,kome i koliko, nema, zna da je optuženi spominjao nekog čovjeka iz Ulcinja u cilju daljeg plasmana kupljene robe, ali to je u domenu njihove trgovine. Istakao je još i to da je optuženi zaista nudio mlin, ali da njima mašine nijesu bile potrebne ,odn.da je jasno da im je optuženi ostao dužan ,čime je počinio kriv.djelo prevare u odnosu na ošt. kompaniju.</span>
</p>
<p class="p3"></p>
<p class="p3">
<span class="s1">Iz ugovora o kupoprodaji pšenice</span><span> br.01-273 od 01.12.2003.godine vidi se da je isti zaključen između Društva za proizvodnju,promet roba i usluga „M. B. „ d.o.o. Cetinje,kojeg zastupa K. B. izvršni direktor,kao prodavca sa jedne strane i Š. D.O.O.Podgorica ,kojeg zastupa Š. D.,kao kupca sa druge strane,da je predmet ugovora prodaja 1500 T francuske pšenice,koju se prodavac obavezao da preda odmah nakon zaključenja ugovora kupcu,a kupac da će ugovorenu cijenu u iznosu od 190 eura po toni platiti u roku od 10 dana od dana preuzimanja pšenice iz silosa.</span>
</p>
<p class="p3"></p>
<p class="p3">
<span class="s1">Iz računa-otpremnica</span><span> br.648/04 od 21.05.2004.godine se vidi da vrijednost  isporučenih 120,76 tona brazilske pšenice sa PDV od 17% iznosi 27.551,39 eura,  i 811/04  od 14.06.2004. godine iz kojeg se vidi da vrijednost 300 tona brazilske pšenice isporučene kupcu sa PDV od 17% iznosi 68.445,00 eura.</span>
</p>
<p class="p3"></p>
<p class="p3">
<span class="s1">Iz  izvoda</span><span> iz Centralnog Registra Privrednog Suda se vidi da je „Š.“ društvo sa ograničenom odgovornošću za proizvodnju,promet roba i usluga, export import-Podgorica   registrovano dana 17.11.2003.godine,te da je osnivač Š. D..</span>
</p>
<p class="p3"></p>
<p class="p3"></p>
<p class="p3">
<span class="s1">Iz nalaza i mišljenja sudskog vještaka ekonomsko finansijske struke</span><span> M. S. od 10.06.2008.godine.,proizilazi da su DOO „M. B.“ – Cetinje, kao prodavac i DOO „Š.“ Podgorica, kao kupac, dana 01.12.2003.godine sklopili Ugovor o kupoprodaji pšenice br. 01-273, (čl. 1. „Predmet ovog ugovora je prodaja 1.500 T francuske pšenice prema certifikatu o kvalitetu od 08.11.2003.godine, izdatog od Control Union Nord“), sa rokom plaćanja 10 dana po preuzimanju pšenice iz silosa. Kupac je dužan platiti PDV 17%.Po osnovu Ugovora o kupoprodaji pšenice br. 01-273, od 01.12.2003.godine, prodavac (DOO „M. B.“ Cetinje), je ispostavio kupcu DOO „Š.“ Podgorica, sledeće račune – otpremnice ;</span>
</p>
<p class="p3">
<span>br. fakture 57/03 od 22.12.2003.godine, fancuska pšenica 118,23 tone iznos 26.194,20 eura, plaćen ukupan iznos,br. fakture 01/04 od 12.01.2004.godine francuska pšenica 80,30 tone, iznos 17.790,71 eura, plaćen ukupan iznos, br.fakture 02/04 od 12.01.2004.godine francuska pšenica 28,34 tone iznos 6.278,81 eura, plaćen ukupan iznos,br. fakture 92/04 od 29.01.2004.godine francuska pšenica 105,90 tona, iznos 23.462,46 eura,plaćen ukupan iznos,</span>
</p>
<p class="p3">
<span>br.fakture 226/04 od 01.03.2004.godine, francuska pšenica 53,00 tone, iznos 11.781,90 eura, plaćen ukupan iznos,br.fakture 299/04 od 11.03.2004.godine francuska pšenica 25,62 tone iznos 5.695,33eura, plaćen cjelokupan iznos, br. fakture 301/04 od 11.03.2004.godine, francuska pšenica 31,34 tone, iznos 6.966,88 eura,plaćen cjelokupan iznos,br.fakture 305/04 od 12.03.2004.godine, brazilska pšenica 180,40 tone iznos 41.158,26 eura, plaćen cjelokupan iznos,br. fakture 536/04 od  29.04.2004. godine, brazilska pšenica 150,04 tone iznos 34.231,63 eura,plaćen cjelokupni iznos,br. fakture 648/04 od 21.05.2004.godine, brazilska pšenica 120,76 tone, od iznosa 27.551,39 eura  plaćeno je  12.273,05 eura , a ostalo je duga 15.278,34 eura i </span>
</p>
<p class="p3">
<span>br. fakture 811/04 od 14.06.2004.godine, brazilska pšenica 300,00 tona, od iznosa od  68.445,00 , plaćeno je 10.600,00 eura, a ostalo je duga 57.845,00 eura.Ukupna vrijednost isporučene pšenice iznosi 269.556,57 eura, od čega je plaćen iznos od 196.433,23 eura. Svaki navedeni račun – otpremnica sadrži: naziv i adresu prodavca, naziv i adresu kupca, naziv, količinu i cijenu robe, datum izdavanja i datum valute. Na osnovu prednjeg vještak je   konstatovao da ukupan dug kupca DOO „Š.“ Podgorica iznosi 73.123,34 eura.</span>
</p>
<p class="p3"></p>
<p class="p3">
<span class="s1">Iz  dopisa CBCG</span><span> broj 05-2508/2 od 03.06.2008.godine se vidi da je broj dana nelikvidnosti DOO Š. Podgorica u peridu od 01.12.2003.godine do 03.06.2008.godine bio ukupno 1239 dana ,i to počev od 11.01.2005.godine do 03.06.2008.godine.</span>
</p>
<p class="p3"></p>
<p class="p3">
<span class="s1"> Iz  izvoda iz kaznene evidencije</span><span> UP Područne jedinice Podgorica br.11-245/11-4025/2-653 od 21.02.2011.godine za optuženog se utvrđuje da je isti osuđivan presudom Opštinskog suda u Kotoru K.br.327/82 od 10.09.1984.godine zbog krivičnog djela teško djelo protiv bezbjednost javnog saobraćaja iz čl.190 i 185 KZ CG, na kaznu zatvora u trajanju od tri mjeseca,uslovno na jednu godinu,presudom Opštinskog suda u Podgorici zbog krivičnog djela iz čl.33 Zakona o inspekcijskoj kontroli u produženom trajanju novčanom kaznom u iznosu od 1000,00 dinara i presudom Osnovnog suda u Podgorici zbog krivičnog djela krađa iz čl.239.st.1. KZ CG na kaznu zatvora u trajanju od 4 mjeseca,uslovno na jednu godinu.</span>
</p>
<p class="p3"></p>
<p class="p3">
<span>    Sud nije provodio dokaz saslušanjem svjedoka J. T. obzirom da bi saslušanje iste vodilo samo odugovlačenju postupka, a kod činjenice da je nesporno da je optuženi preuzeo robu od oštećenog,te da ista drugih saznanja vezanih za predmetni ugovor nije imala.</span>
</p>
<p class="p3"></p>
<p class="p3"></p>
<p class="p5">
<span>Analizirajući rezultate provedenog dokaznog postupka, te na  osnovu  savjesne i brižljive  ocjene svih provedenih dokaza  pojedinačno i u svojoj ukupnosti , Sud je utvrdio da rezultati dokaznog postupka nijesu podkrijepili  navode privatne tužbe  da je opt. Š. D. , počinio krivično djelo prevara iz čl.244.st.4.u vezi st.1. Krivičnog zakonika, zbog toga što nije dokazano da je optuženi učinio djelo za koje je optužen , pa  ga je Sud oslobodio optužbe osnovom čl. 363. tačka 3. ZKP-a iz sledećih razloga:</span>
</p>
<p class="p5"></p>
<p class="p3">
<span>Naime,nesporno je utvrđeno tokom postupka da  je optuženi 01.decembra 2003.godine, u Cetinju, u svojstvu odgovornog lica – izvršnog direktora PD D.O.O. “Š.” sa sjedištem u Podgorici, sa ovlašćenim predstavnikom privrednog društva DOO “M. B.” sa sjedištem u Cetinju –tadašnjim izvršnim direktorom K. B. zaključio ugovor br. 01-273 od 01.12.2003. godine o isporuci 1.500  tona francuske pšenice u vrijednosti od 190 eura po jednoj toni pšenice, te da će u roku deset dana nakon preuzimanja pšenice izmiriti preuzete obaveze po osnovu zaključenog ugovora.Nesporno je i da po otpremnicama br. 648/04 od 21.05.2004.godine i br. 811/04 od 14.06.2004.godine za isporučenu pšenicu nije  isplatio iznos od  73.123,34 eura(27.551,39 eura  plaćeno je  12.273,05 eura , a ostalo je duga 15.278,34 eura i br. fakture 811/04 od 14.06.2004.godine, brazilska pšenica 300,00 tona, od iznosa od  68.445,00 , plaćeno je 10.600,00 eura, a ostalo je duga 57.845,00 eura).</span>
</p>
<p class="p9"></p>
<p class="p3">
<span> Međutim navodi oštećenog kao tužioca da je optuženi lažnim prikazivanjem činjenica da je njegovo privredno društvo solventno i platežno sposobno, te da će u roku deset dana nakon preuzimanja pšenice izmiriti preuzete obaveze po osnovu zaključenog ugovora br. 01-273 od 01.12.2003.godine, istog doveo u zabludu, te ga je održavajući u zabludi naveo da mu u više navrata, po otpremnicama br. 648/04 od 21.05.2004.godine i br. 811/04 od 14.06.2004.godine isporuči 1.500 tona francuske pšenice u vrijednosti od 190,00 eura po jednoj toni pšenice – ukupne vrijednosti od 264.556,57 eura, od koje kupoprodajne cijene nije isplatio od 73.123,34 eura, za koji iznos je svom privrednom društvu pribavio protivpravnu imovinsku korist, a ošt.pd “M. B.” za isti iznos pričinio imovinsku štetu, nijesu se potvrdili tokom dokaznog postupka.</span>
</p>
<p class="p9"></p>
<p class="p3">
<span>Naime, tokom postupka optuženi je decidno negirao izvršenje predmetnog krivičnog djela,navodeći da nije imao namjeru da prevari K. B.već da kako je isporuka od M. B. bila po etapama,da su sve etapne isporuke isplaćene osim zadnje,jer je cijena pšenice pala obzirom da se u okruženju mogla kupiti jeftinije ,da je istu prodao po nižoj cijeni da se roba nebi pokvarila,da se ipak dio robe pokvario,da je prevaren od jednog lica koje mu za prodatu pšenicu nije isplatilo novčana sredstva sa čime je direktor M. B. bio upoznat,kao i da je usmeni dogovor bio da se zavisno od promjene dolara na tržištu vrši korekcija  cijene pšenice po jednoj toni,što nije ispoštovano,te da je od 264.556,57 eura isplatio iznos od 191.433,23 eura,i da je ostao dužan 73.123,34 eura uz napomenu da mu je od januara 2005.godine ,pa nadalje račun bio blokiran od strane M.B.</span>
</p>
<p class="p3"></p>
<p class="p3">
<span>Za predmetno krivično djelo potrebno je da učinilac u namjeri da sebi pribavi protivpravnu imovinsku korist dovede u zabludu lica lažnim prikazivanjem ili prikrivanjem činjenica  ili održavanjem u zabludi ,kao i što je potrebno da umišljaj tog lica bude već od samog početka upravljen na to da ne ispuni svoju obavezu.Subjektivni element krivičnog djela prevare osim umišljaja jeste i namjera da se dovođenjem ili održavanjem u zabludu sebi ili drugom pribavi kakva protivpravna imovinska korist .Po pravilu se namjera, kao i druge subjektivne okolnosti  utvrđuju posredno preko objektivnih okolnosti ,tj.na osnovu ponašanja izvršioca,radnji koje je preduzeo i svih drugih okolnosti pod kojima su te radnje preduzete.</span>
</p>
<p class="p3"></p>
<p class="p3">
<span>Ovaj sud nalazi da oštećeni kao tužilac preko punomoćnika , niti saslušanjem svjedoka, niti materijalnim dokazima u spisima nije dokazao da je optuženi sa izričitom prevarnom namjerom koja je postojala u vrijeme sklapanja predmetnog ugovora obmanuo,ovlašćenog predstavnika ošt.privrednog društva M. B. d.o.o.Cetinje,lažnim prikazivanjem činjenica (da je  njegovo preduzeće solventno i platežno sposobno ,te da će u roku od 10 dana od dana preuzimanja pšenice izmiriti preuzete obaveze po osnovu zaključenog ugovora,)s ciljem da istog navede na činjenje-sklapanje ugovora, koji inače nebi sklopio.</span>
</p>
<p class="p3"></p>
<p class="p3">
<span>     Ovo tim prije kada se ima u vidu da je optuženi u momentu zaključenja ugovora bio platežno sposoban što se jasno utrdjuje iz dopisa CBCG iz kojeg se vidi da je prvi dan nelikvidnost 11.01.2005.godine,te da je isti ,a  kako to proizilazi iz nalaza i mišljenja vještaka ekonomsko finansijske struke na osnovu isporuka robe od 22.12.2003.godine vršio redovne uplate za preuzetu robu,sve do 21.05.2004.godine,pa samim tim nije lažno prikazivao niti prikrivao nikakve bitne činjenice,niti je doveo u zabludu oštećenog da bi ga time naveo na zaključenje ugovora i predaju robe,što  potvrđuje i svjedok K. B. - da je do isporuke od 21.05.2004.godine bila korektna saradnja sa optuženim i da je isti postupao shodno zaključenom ugovoru .Ostatak duga po otpremnicama –računima je po kazivanju optuženog posledica pada cijene pšenice,obzirom da se u okruženju mogla kupiti jeftinije ,te da je tu  preuzetu pšenicu prodavao po nižoj cijeni  da se roba ne bi pokvarila ,o čemu je obavjestio K. B. ,tadašnjeg izvršnog direktora M. B. Cetinje,a da je i pored finansijskih teškoća u koje je zapao od prodate robe izmirivao određena novčana sredstva i po računima br. 648/04 od 21.05.2004.godine i br. 811/04 od 14.06.2004.godine odn.da je kao kompenzaciju za preostali dug nudio mlin,na šta K. nije pristao,što isti nije ni sporio na pretresu. </span>
</p>
<p class="p3"></p>
<p class="p5">
<span>   Kod ovako utvrdjenog činjeničnog sanja ,tj.imajući u vidu da u konkretnom slučaju ni jednim dokazom na pouzdan način nije utvrđeno da je optuženi obmanuo predstavnika predmetnog privrednog društva sa kojim je sklopljen sporni posao,a prevashodno nije utvrđeno da je isti postupao sa prevarnom namjerom prilikom zaključenja navedenog posla,te posebno imajući u vidu odredbu iz čl.3.st.3.Zakonika o krivičnom postupku da sumnja o postojanju činjenica koja čine obilježje krivičnog djela sud rješava na način koji je povoljniji za okrivljenog (in dubio pro reo) tj. uzimajući u obzir pravno relevantne činjenice i okolnosti na koje je  sud naprijed ukazao savjesnom i brižljivom ocjenom svih provedenih dokaza pojedinačno i u svojoj ukupnosti sud je našao da u konačnom nije dokazana krivica optuženog, pa je izveo jasan pravni zaključak da istog valja osloboditi optužbe shodno čl. 363. tač.3. ZKP-a.</span>
</p>
<p class="p3"></p>
<p class="p5">
<span>Shodno čl.203 ZKP-a, odlučeno je da troškovi krivičnog postupka padaju na teret oštećenog kao tužioca.</span>
</p>
<p class="p3"></p>
<p class="p5"></p>
<p class="p11">
<span>OSNOVNI SUD U CETINJU</span>
</p>
<p class="p11">
<span>Dana, 03.03.2011. godine</span>
</p>
<p class="p11"></p>
<p class="p12">
<span>PREDSJEDNIK VIJEĆA SUDIJA</span>
</p>
<p class="p13">
<span>                                                                                                       </span><span class="s4">Marija  Ćupić  s.r.</span>
</p>
<p class="p3">
<span class="s2">PRAVNA POUKA</span><span> :</span>
</p>
<p class="p3">
<span>Protiv ove presude može se izjaviti</span>
</p>
<p class="p3">
<span>žalba u roku od 15 dana od dana prijema </span>
</p>
<p class="p3">
<span>Višem sudu u Podgorici, a preko ovog Suda.</span>
</p>
<p class="p3"></p>
<p class="p6"></p>
<p class="p6"></p>


</body>
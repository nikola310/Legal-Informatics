<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{margin-top:0.16666667in;margin-bottom:0.041666668in;text-align:center;hyphenate:auto;keep-with-next.within-page:always;font-family:Calibri;font-size:11pt;}
.p2{margin-top:0.16666667in;margin-bottom:0.041666668in;text-align:end;hyphenate:auto;keep-with-next.within-page:always;font-family:Arial;font-size:12pt;}
.p3{text-align:center;hyphenate:auto;font-family:Arial;font-size:12pt;}
.p4{text-align:start;hyphenate:auto;font-family:Arial;font-size:12pt;}
.p5{text-align:justify;hyphenate:auto;font-family:Arial;font-size:12pt;}
.p6{text-align:start;hyphenate:auto;font-family:Times New Roman;font-size:12pt;}
.s1{text-decoration:underline;}
</style>
<meta content="vladimir.novovic" name="author">
</head>
<body class="b1 b2">
<p class="p1"></p>
<p class="p2">
<span>K.br.8/13</span>
</p>
<p class="p1"></p>
<p class="p1">
<!--Image link to '0.png' can be here-->
</p>
<p class="p3"></p>
<p class="p3">
<span>U IME CRNE GORE</span>
</p>
<p class="p4"></p>
<p class="p5">
<span>OSNOVNI SUD U DANILOVGRADU, kao krivični, po sudiji Vladimiru Novoviću, kao pojedincu, uz učešće Branke Nikolić kao zapisničara, u krivičnom predmetu protiv okrivljenog D.G.iz Danilovgrada, zbog krivičnog djela laka tjelesna povreda iz čl.152 st.2 u vezi st.1 KZ, odlučujući po optužnom predlogu Osnovnog državnog tužilaštva iz Podgorice Kt.br.83/13 od 08.02.2013.godine, koji je na glavnom pretresu zastupao Grujo Radonjić, zamjenik ODT-a Podgorica, nakon održanog glavnog i javnog pretresa dana 17.06.2013.godine, u prisustvu zastupnika optužbe, donio je dana 20.06.2013.godine i istog dana javno objavio </span>
</p>
<p class="p5"></p>
<p class="p3">
<span>PRESUDU</span>
</p>
<p class="p5"></p>
<p class="p5">
<span>Okrivljeni D. B., od oca N. i majke R. rođene P., rođen 06.10.1987.godine u P., sa mjestom prebivališa u S.-G. b.b. opština D., državljanin Crne Gore, pismen, završio srednju mašinsku školu, po zanimanju metalostrugar, neoženjen, bez djece, lošeg imovnog stanja, osuđivan presudom Osnovnog suda u Danilovgradu K.br.38/10 od 08.09.2011.godine, zbog krivičnog djela iz čl. 152 st.2 u vezi st.1 KZ na 30 dana zatvora uslovno na 1 godinu i presudom Osnovnog suda u Podgorici K.br. 72/12 od 27.04.2012.godine, zbog krivičnog djela iz čl. 240 st.1 tač.1 KZ u vezi čl. 23 st.2 KZ na kaznu zatvora u trajanju od 4 mjeseca.  </span>
</p>
<p class="p5"></p>
<p class="p3"></p>
<p class="p3">
<span>Kriv je</span>
</p>
<p class="p5"></p>
<p class="p5">
<span>Što je: </span>
</p>
<p class="p5"></p>
<p class="p5">
<span>Dana 26.decembra 2012.godine, oko 14,00 časova, u D., u Zavodu za izvršenje krivičnih sankcija-Spuž, lako tjelesno povrijedio oštećenog R.R., na način što ga je metalnom šipkom-sredstvom podobnim da tijelo teško povrijedi ili zdravlje teško naruši udario u predjelu glave, nanoseći mu laku tjelesnu povredu u vidu krvnog podliva sljepoočnotjemenog predjela, rane prskotine lijevog sljepoočnotjemenog predjela i rane prskotine tjemenopotiljačnog predjela, pri čemu je bio svjestan svog djela, čije izvršenje je htio, znajući da je njegovo djelo zabranjeno.     </span>
</p>
<p class="p5"></p>
<p class="p5">
<span>- čime je počinio krivično djelo laka tjelesna povreda iz čl.152 st.2 u vezi st.1 KZ.  </span>
</p>
<p class="p5"></p>
<p class="p5">
<span>Pa sud okrivljenog D.G.primjenom citiranih zakonskih propisa, te čl.4, 5, 15, 32, 36 i 42 KZ i čl.226, 229 i 374 ZKP-a</span>
</p>
<p class="p4"></p>
<p class="p3">
<span>O S U Đ U J E</span>
</p>
<p class="p5"></p>
<p class="p5">
<span>Na kaznu zatvora u trajanju od 45 (četrdesetpet) dana.</span>
</p>
<p class="p5"></p>
<p class="p5">
<span>Dužan je okrivljeni da na ime troškova krivičnog postupka uplati budžetu Crne Gore iznos od 115,50 eura i po osnovu paušala iznos od 30,00 eura, a sve u roku  od 15 dana po pravosnažnosti presude.</span>
</p>
<p class="p5"></p>
<p class="p4"></p>
<p class="p3">
<span>O b r a z l o ž e nj e</span>
</p>
<p class="p3"></p>
<p class="p5">
<span>Optužnim predlogom ODT-a Podgorica Kt.br.83/13 od 08.02.2013.godine, stavljeno je na teret okrivljenom D.G.izvršenje krivičnog djela laka tjelesna povreda iz čl.152 st.2 u vezi st.1 KZ. Zastupnik optužbe je na glavnom pretresu u završnoj riječi predložio da sud okrivljenog oglasi krivim i osudi u okviru zakonom propisane kazne.  </span>
</p>
<p class="p5"></p>
<p class="p5">
<span>Glavni pretres od 17.06.2013.godine sud je shodno čl.457 ZKP-a održao u odsustvu uredno pozvanog okrivljenog D.G.koji je prethodno bio saslušan, a njegovo prisustvo nije bilo nužno.</span>
</p>
<p class="p5"></p>
<p class="p5">
<span>Okrivljeni D.B.u odbrani datoj u istražnom postupku i na glavnom pretresu u bitnom je naveo da je tačno da je metalnom šipkom udario oštećenog R.R. po glavi i nanio mu povredu. Objasnio je da se nalazio u ZIKS-u, u Zatvoru za kratke kazne na izdržavanju kazne zatvora u trajanju od 4 mjeseca. Prije dolaska u ZIKS nije poznavao oštećenog R.R.. Oštećenog R.R. je opisao kao izrazito krupnog momka. Tvrdi da je oštećeni R.R. od samog dolaska počeo da ga maltretira. Istakao je da je oštećeni R.R. govorio da je on nacista, da mrzi sve koji su sitniji od njega i da ga je non-stop gurkao, psovao, te da ga je čak jednog dana u sobi ošamario nekoliko puta, kojom prilikom nije reagovao. Dalje je naveo da je dana 25.12.2012.godine sa još jednim zatvorenikom sjedio za stolom i dok su igrali šah, u sobu je ušao oštećeni R.R. i bez ikakvog povoda ga je ošamario nekoliko puta. Sljedećeg dana, tj. 26.12.2012.godine, dok se nalazio u svojoj sobi, u sobu je ušao oštećeni R.R. i ponovo je počeo da ga psuje i gurka. Sjeća se da je oštećeni R.R. kazao drugim zatvorenicima da izađu iz sobe, kako bi ga prebio. Zbog toga je uzeo jednu metalnu šipku, dužine od oko 40 cm i sa tom šipkom je udario dva puta oštećenog R.R. u predjelu glave iznad uha. Nije se mogao sjetiti da li je ove udarce zadao oštećenom u lijevu ili desnu stranu glave, ali je siguran da su oba udarca zadata u jednu stranu. Nakon što je zadao ova dva udarca oštećenom, izašao je iz svoje sobe. Nedugo zatim, došli su komandiri koji su oštećenog poveli negdje. Kada su komandiri pitali ko je udario oštećenog tvrdi da se njima javio i da im je rekao da ga je on udario. Pojasnio je da je, nakon što je zadao ova dva udarca šipkom oštećenom R.R., oštećeni pokušao da ga udari rukom u predjelu stomaka i grudi, ali da ga nije udario, već da ga je samo zakačio. Dodao je da ga oštećeni R.R., prije nego što je on oštećenog udario, toga dana nije udarao, ali da ga je gurkao i psovao, tj. da ga je opsovao riječima "jebaću ti sve". Na glavnom pretresu je pojasnio da su u momentu kada je dva puta metalnom šipkom udario oštećenog R.R. u predjelu iznad uha, jedan prema drugom bili okrenuti lice u lice, te da ga prije zadavanja ova dva udarca oštećeni R.R. nije pokušavao udariti pesnicom ili bilo čim drugim. Još je na glavnom pretresu dodao da je ljevak, da je metalnu šipku držao u lijevoj ruci, kada je istom dva puta udario oštećenog u predjelu glave iznad uha, da je nakon što je prvi put udario oštećenog R.R., oštećeni poklekao i naslonio se na jednu klupu, odnosno sto, da ga je i drugi put udario metalnom šipkom u glavu, a da je prvi udarac metalnom šipkom oštećenom zadao na način što je šipkom zamahnuo lijevom rukom, s desna u lijevo. Potvrdio je da je na strani 2 foto-dokumentacije na donjoj fotografiji predstavljena metalna šipka, kojom je dva puta udario oštećenog R.R.. Naveo je i da je visok oko 185 cm, a da je u vrijeme događaja imao oko 75 kilograma. </span>
</p>
<p class="p5"></p>
<p class="p5">
<span>Sud je na glavnom pretresu u dokaznom postupku saslušao svjedoka-oštećenog R.R., izvršio uvid u foto-dokumentaciju Uprave policije Ispostava Danilovgrad od 26.12.2012.godine, pročitao izvještaj ljekara specijaliste ambulante ZIKS-a, na ime oštećenog R.R., pročitao nalaz i mišljenje vještaka sudske medicine  prof. dr M.Š. Kt.br.83/13 od 01.02.2013.godine i saslušao ovog vještaka i pročitao izvod iz kaznene evidencije Uprave policije PJ Podgorica br.29-245/13-3025/2-516 od 19.02.2013.godine, izdat na ime okrivljenog D.G..</span>
</p>
<p class="p5">
<span> </span>
</p>
<p class="p5">
<span>Svjedok-oštećeni R.R. u iskazu datom u istražnom postupku i na glavnom pretresu u bitnom je naveo da se u kritičnom periodu nalazio na izdržavanju tromjesečne kazne zatvora u ZIKS-u i to u Zatvoru za kratke kazne. Sjeća se da je bio smješten u sobu u kojoj se nalazilo 4-5 ljudi. Dana 26.12.2012.godine, otišao je u drugu sobu gdje se nalazio veći broj zatvorenika i dok je gledao kroz prozor zadobio je dva udarca u glavu. Pojasnio je da je u Zatvoru za kratke kazne preko dana slobodna šetnja između soba, da je udarce zadobio sa leđa, nekim tvrdim predmetom, a kasnije je saznao da se radilo o jednoj četvrtastoj metalnoj šipci od kreveta, te da nije vidio ko ga je udario. Istog dana pregledan je od strane ljekara u ZIKS-u. Istakao je da od ovih udaraca nije gubio svijest, da je zadobio dvije povrede i to jednu na vrhu glave, a drugu više po lijevoj strani glave iznad uha. Dalje je naveo da ne zna ko je D.B., da ga ne poznaje, te da samim tim sa njim nije imao bilo kakvih problema ili neriješenih stvari. Na glavnom pretresu je dodao da se amaterski bavi dizanjem tegova, da je visok 190-191 cm, da je u vrijeme događaja imao oko 110 kilograma, te da je ranije osuđivan i to zbog krivičnih djela nedozvoljeno držanje oružja i eksplozivnih materija i ubistva na mah, gdje je lišio života svog oca. Nije se priduržio krivičnom gonjenju protiv okrivljenog i nije postavio imovinsko-pravni zahtjev.</span>
</p>
<p class="p5"></p>
<p class="p5">
<span>U foto-dokumentaciji Uprave policije Ispostava Danilovgrad od 26.12.2012.godine, nalaze se fotografije na kojima je predstavljen izgled sobe u kojoj je došlo do povrijeđivanja oštećenog R.R., te metalne šipke. </span>
</p>
<p class="p5"></p>
<p class="p5">
<span>Iz nalaza i mišljenja vještaka sudske medicine prof. dr M.Š. Kt.br.83/13 od 01.02.2013.godine i izvještaja ljekara specijaliste ambulante ZIKS-a, izdatog na ime oštećenog R.R., utvrđuje se da je oštećeni R.R. pregledan od strane ljekara specijaliste ZIKS-a u 14,20 časova, te da je u predmetnom događaju zadobio povrede u vidu krvnog podliva sljepoočnotjemenog predjela, rane prskotine lijevog sljepoočnotjemenog predjela i rane prskotine tjemenopotiljačnog predjela, koje pojedinačno i u svom zbiru predstavljaju laku tjelesnu povredu. Navedene povrede posljedica su najmanje dvostrukog dejstva (dva udarca) tupog, teškog i zamahnutog mehaničkog oruđa na odgovarajuće predjele tijela-glave. Na glavnom pretresu vještak je naveo, da imajući u vidu medicinsku dokumentaciju, medicinske karakteristike ustanovljenih povreda, (vrsta, veličina i lokalizacija), te saznanja o tjelesnim osobinama oštećenog i okrivljenog, da je mišljenja da su udarci zadati oštećenom s leđa po lijevoj strani glave, i to drugi udarac tako što se oštećeni R.R. sagao glavom prema naprijed. Nakon što je vještaku predočena foto-dokumentacija izjasnio se da je metalna šipka prikazana u foto-dokumentaciji mogla biti povredno oruđe kojim su nanijete povrede oštećenom.</span>
</p>
<p class="p5"></p>
<p class="p5">
<span>Sud je cijenio nalaz i mišljenje ovog vještaka pa je isti prihvatio kao jasan, stručan i objektivan i dat prema pravilima struke i nauke. </span>
</p>
<p class="p5"></p>
<p class="p5">
<span>Iz izvoda iz kaznene evidencije Uprave policije PJ Podgorica br.29-245/13-3025/2-516 od 19.02.2013.godine, izdatog na ime okrivljenog D.G., utvrđuje se da je isti osuđivan presudom Osnovnog suda u Danilovgradu K.br.38/10 od 08.09.2011.godine, zbog krivičnog djela iz čl. 152 st.2 u vezi st.1 KZ na 30 dana zatvora uslovno na 1 godinu i presudom Osnovnog suda u Podgorici K.br. 72/12 od 27.04.2012.godine, zbog krivičnog djela iz čl. 240 st.1 tač.1 KZ u vezi čl. 23 st.2 KZ na kaznu zatvora u trajanju od 4 mjeseca.  </span>
</p>
<p class="p5"></p>
<p class="p5">
<span>Na osnovu naprijed izložene činjenične gradje, koja proizilazi iz sadržine dokaza provedenih na glavnom pretresu, ovaj sud je nesumnjivo zaključio da su se u radnjama okrivljenog D.G.stekla sva bitna obilježja bića krivičnog djela laka tjelesna povreda iz čl.152 st.2 u vezi st.1 KZ. Naime, okrivljeni je dana 26.decembra 2012.godine, oko 14,00 časova, u Danilovgradu, u Zavodu za izvršenje krivičnih sankcija-Spuž, lako tjelesno povrijedio oštećenog R.R., na način što ga je metalnom šipkom-sredstvom podobnim da tijelo teško povrijedi ili zdravlje teško naruši udario u predjelu glave, nanoseći mu laku tjelesnu povredu u vidu krvnog podliva sljepoočnotjemenog predjela, rane prskotine lijevog sljepoočnotjemenog predjela i rane prskotine tjemenopotiljačnog predjela, pri čemu je bio svjestan svog djela, čije izvršenje je htio, znajući da je njegovo djelo zabranjeno.</span>
</p>
<p class="p5"></p>
<p class="p5">
<span>Okrivljeni nije poricao da je dana 26.12.2012.godine, u ZIKS-u, u Spužu, koje mjesto pripada području opštine Danilovgrad, dok se nalazio na izdržavanju kazne metalnom šipkom udario oštećenog R.R. u predjelu glave i nanio mu povrede. Iz nalaza i mišljenja vještaka sudske medicine prof. dr M.Š. Kt.br.83/13 od 01.02.2013.godine i izvještaja ljekara specijaliste ambulante ZIKS-a, izdatog na ime oštećenog R.R., utvrđuje se da je oštećeni R.R. od ovakve djelatnosti okrivljenog zadobio laku tjelesnu povredu u vidu krvnog podliva sljepoočnotjemenog predjela, rane prskotine lijevog sljepoočnotjemenog predjela i rane prskotine tjemenopotiljačnog predjela. Da je povredno sredstvo bila metalna šipka potvrđuje se foto-dokumentacijom Uprave policije Ispostava Danilovgrad od 26.12.2012.godine i nalazom i mišljenjem vještaka sudske medicine prof.dr M.Š.. Iz iskaza oštećenog R.R., čiji iskaz je sud prihvatio kao objektivan, istinit i uvjerljiv, utvrđuje se da je predmetnu laku tjelesnu povredu zadobio sa leđa, a što je potvrđeno nalazom i mišljenjem vještaka sudske medicine prof.dr M.Š.. Zato je potpuno logičan iskaz oštećenog da nije vidio počinioca. Iz nalaza i mišljenja vještaka sudske medicine prof. dr M.Š. Kt.br.83/13 od 01.02.2013.godine i izvještaja ljekara specijaliste ambulante ZIKS-a, izdatog na ime oštećenog R.R., utvrđeno je da je oštećeni pregledan od strane ljekara specijaliste ZIKS-a u 14,20 časova, što kada se dovede u vezu sa iskazom oštećenog da je nakon povrjeđivanja dana 26.12.2012.godine pregledan od strane ljekara u ZIKS-u, dovodi do zaključka da je kritični događaj bio oko 14,00 časova. Takođe, okrivljeni nije sporio ni to da ga neposredno prije nego što je oštećenom nanio povredu, oštećeni nije udario niti je pokušavao da ga udari.</span>
</p>
<p class="p5"></p>
<p class="p5">
<span>Okrivljeni se branio da je prethodnih dana bio izložen maltretiranju od strane oštećenog, da ga je neposredno prije nego što je oštećenom nanio povredu oštećeni opsovao, te da mu je povredu nanio dok su stojali jedan prema drugom okrenuti lice u lice. Ovakva odbrana okrivljenog osporena je nalazom i mišljenjem vještaka sudske medicine prof.dr M.Š. iz kojeg je utvrđeno da je oštećeni opisanu laku tjelesnu povredu zadobio sa leđa, što je potvrdio i oštećeni, te iskazom oštećenog koji je naveo da sa okrivljenim prethodno nije imao bilo kakvih komunikacija, nesporazuma, problema ili neriješenih stvari. Zbog svega naprijed navedenog sud je našao da je odbrana okrivljenog u ovom dijelu bila neistinita i sračunato data u cilju umanjenja krivice.</span>
</p>
<p class="p5"></p>
<p class="p5">
<span>Po nalaženju suda, metalna šipka predstavlja sredstvo koje je podobno da tijelo teško povrijedi ili zdravlje teško naruši i kako je ovim sredstvom nanijeta opisana laka tjelesna povreda oštećenom R.R., to se u radnjama okrivljenog stiču sva bitna obilježja bića krivičnog djela laka tjelesna povreda iz čl.152 st.2 u vezi st.1 KZ.</span>
</p>
<p class="p5"></p>
<p class="p5">
<span>Kod naprijed navedenog činjeničnog utvrđenja, cijeneći psihički odnos okrivljenog prema počinjenom krivičnom djelu, sud je našao da je isti postupao sa direktnim umišljajem tj. bio je svjestan svog djela i htio je njegovo izvršenje. Naime, okrivljeni je bio svjestan da je metalna šipka sredstvo podobno da tijelo teško povrijedi ili zdravlje teško naruši, te da udaranjem istom oštećenog u predjelu glave, oštećenom izvjesno nanosi laku tjelesnu povredu pa je to i htio. </span>
</p>
<p class="p5"></p>
<p class="p5">
<span>Sud je u skladu sa činjeničnim utvrđenjem precizirao činjenični opis krivičnog djela na način određen kao u izreci presude, ne povrjeđujući na taj način objektivni identitet optužnog akta, ali činjenični opis nije precizirao u pogledu broja udaraca koje je okrivljeni zadao oštećenom, jer bi u tom slučaju prekoračio optužbu i u ponašanju okrivljenog opisao veću količinu kriminaliteta od one koje mu je tužilac stavio na teret.</span>
</p>
<p class="p5"></p>
<p class="p5">
<span>Sud je prilikom odlučivanja o kazni, imao u vidu sve okolnosti na strani okrivljenog, koje utiču da kazna bude manja ili veća u smislu člana 42 KZ, pa je od olakšavajućih okolnosti na strani okrivljenog našao da je mlad i da se oštećeni nije pridružio krivičnom gonjenju, a od otežavajućih okolnosti da je osudjivan presudom Osnovnog suda u Danilovgradu K.br.38/10 od 08.09.2011.godine, zbog krivičnog djela iz čl. 152 st.2 u vezi st.1 KZ na 30 dana zatvora uslovno na 1 godinu i presudom Osnovnog suda u Podgorici K.br. 72/12 od 27.04.2012.godine, zbog krivičnog djela iz čl. 240 st.1 tač.1 KZ u vezi čl. 23 st.2 KZ na kaznu zatvora u trajanju od 4 mjeseca. Zbog toga je sud izrekao okrivljenom kaznu zatvora u trajanju od 45 (četrdesetpet) dana smatrajući da je ista u potpunosti adekvatna težini učinjenog krivičnog djela i ličnosti okrivljenog kao počinioca, te da će se ovako izrečenom kaznom zatvora u potpunosti ostvariti svrha kažnjavanja iz čl.32 KZ, i na taj način u dovoljnoj mjeri uticati na okrivljenog da ubuduće ne čini ista ili slična krivična djela, a u okviru opšte svrhe propisivanja i izricanja krivičnih sankcija iz čl. 4 st. 2 KZ. </span>
</p>
<p class="p5"></p>
<p class="p5">
<span>Na osnovu čl. 226 i 229 ZKP-a, okrivljeni je obavezan da na ime troškova krivičnog postupka plati budžetu Crne Gore iznos od 115,50 eura, a koji troškovi predstavljaju nagrade odmjerene vještaku sudske medicine prof.dr M. Š. u iznosima od 60,50 eura i 55,00 eura, kao i iznos od 30,00 eura na ime sudskog paušala, koji iznos je odmjeren srazmjerno trajanju, složenosti ovog postupka i imovnom stanju okrivljenog. Navedene iznose okrivljeni je dužan platiti u roku od 15 dana po pravosnažnosti presude.</span>
</p>
<p class="p5"></p>
<p class="p5">
<span>Na osnovu iznijetog, a primjenom čl. 374 ZKP-a, odlučeno je kao u izreci ove presude.</span>
</p>
<p class="p5"></p>
<p class="p4">
<span>ZAPISNIČAR,                                                            	              S U D I J A</span>
</p>
<p class="p4">
<span>Branka Nikolić							Vladimir Novović, </span>
</p>
<p class="p5"></p>
<p class="p4">
<span>DN-a:</span>
</p>
<p class="p4">
<span>- ODT Podgorica</span>
</p>
<p class="p4">
<span>- Okrivljenom </span>
</p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p5"></p>
<p class="p5">
<span class="s1">PRAVNA POUKA:</span><span> Protiv ove presude može se izjaviti žalba Višem sudu u Podgorici u roku od 8 dana od dana prijema pismenog otpravka, a preko ovog suda.</span>
</p>
<p class="p6"></p>
<p class="p4"></p>
<p class="p6"></p>
<p class="p6"></p>
<p class="p6"></p>


</body>
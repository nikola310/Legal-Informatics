<strong>OSNOVNI SUD U BERANAMA</strong><br>
<strong>K. br. 135/11</strong><br>
&nbsp;<br>
&nbsp;
<div style="text-align: center;">
	<strong>U IME NARODA</strong></div>
&nbsp;
<div style="text-align: justify; ">
	&nbsp;<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Osnovni sud u Beranama kao prvostepeni krivični po Predsjedniku suda Draganu Dašiću, kao sudiji pojedincu uz sudjelovanje Mirjane Čukić, kao zapisničara, u krivičnom predmetu protiv okrivljenih <strong>B. S. i P. M.</strong>, oba iz Berana, zbog krivičnog djela krađe iz čl.239. st.1. KZ CG, u saizvršilaštvu, po optužnom predlogu Osnovnog državnog tužilaštva Berane, Kt.br.97/2011 od 09. aprila 2011. godine, nakon održanog usmenog, glavnog i javnog pretresa u prisustvu optuženih B. S. i P. M., i oštećene P. R., a u odsustvu uredno pozvanog zastupnika javne optužbe Osnovnog državnog tužioca Gorice Golubović, donio je i javno objavio dana 21.04.2011. godine.<br>
	&nbsp;</div>
&nbsp;<br>
&nbsp;
<div style="text-align: center;">
	<strong>P R E S U D U</strong></div>
&nbsp;
<div style="text-align: justify; ">
	&nbsp;<br>
	&nbsp;<br>
	1.Optuženi <strong>B. S.,</strong> zv..., od oca V. i majke D., rođene L., rođen ... godine, u Beranama, sa prebivalištem u naselju ..., Opština Berane, neoženjen, nezaposlen, pismen sa završenim Trećim stepenom šumarstva, državljanin Crne Gore, siromašnog imovnog stanja, neosuđivan.<br>
	&nbsp;<br>
	&nbsp;<br>
	2.Optuženi <strong>P. M.</strong> zv..., od oca V. i majke B., rođene Đ., rođen ... godine, u Beranama, sa prebivalištem u naselju ... Opština Berane, neoženjen, nezaposlen, pismen sa završenom SSS, državljanin Crne Gore, siromašnog imovnog stanja, neosuđivan.<br>
	&nbsp;<br>
	&nbsp;<br>
	&nbsp;</div>
<div style="text-align: center; ">
	<strong>K r i v i&nbsp;&nbsp; s u :</strong>&nbsp;&nbsp;&nbsp;&nbsp;</div>
&nbsp;<br>
<strong>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Što su:</strong><br>
&nbsp;
<div style="text-align: justify; ">
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Dana 30.03.2011. godine, oko 20,30 časova, po prethodnom dogovoru, zajedno, iz pomoćnog objekta porodične kuće, vlasništvo oštećene P. R., u naselju ..., Opština Berane, oduzeli 10 /deset/ džakova od po 25 kg sjemenskog luka, a sve u namjeri da sebi pribave protivpravnu imovinsku korist u vrijednosti od 750,00 eura.<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; - Čime su kao saizvršioci izvršili krivično djelo krađe iz čl.239. st.1. Krivičnog zakonika Crne Gore.<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; - Pa ih sud za izvršeno krivično djelo na osnovu navedenog Zakonskog propisa, te primjenom čl.23, 32, 36, 42, KZ CG, kao i primjenom čl.364. ZKP-a,<br>
	&nbsp;</div>
&nbsp;
<div style="text-align: center;">
	<strong>O S U Đ U J E</strong></div>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
<div style="text-align: justify; ">
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br>
	Na kaznu zatvora u trajanju od po 60 /šezdeset/ dana.<br>
	&nbsp;<br>
	U izrečenu kaznu zatvora okrivljenom B. S. ima se uračunati vrijeme provedeno u pritvoru od 04.04.2011. godine do 09.04.2011. godine i P. M. od 05.04.2011. godine do 09.04.2011. godine, shodno čl.51. st.1. KZ CG.<br>
	&nbsp;<br>
	Okrivljeni se obavezuju da na ime troškova krivičnog postupka solidarno plate sudu iznos od 384,75 € /tristotineosamdesetčetiri eura i sedamdesetpet centi/ kao i da na ime paušala plate sudu iznos od po 40,00 € /četrdeset eura/, a sve u roku od 15 dana od dana pravosnažnosti presude pod prijetnjom prinudnog izvršenja.<br>
	&nbsp;<br>
	Na osnovu čl. 212. st.2. ZKP-a, okrivljeni se obavezuju da na ime imovinsko-pravnog zahtjeva za naknadu štete, oštečenoj P. R., iz Berana, solidarno plate iznos od 525,00 € /petstodvadesetpet eura/, u roku od 15 dana od dana pravosnažnosti presude.<br>
	&nbsp;</div>
<div style="text-align: center; ">
	<strong>O b r a z l o ž e nj e</strong></div>
&nbsp;
<div style="text-align: justify; ">
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Osnovno državno tužilaštvo iz Berana, je optužnim predlogom Kt.br.97/2011 od 09. aprila 2011. godine, optužio B. S. i P. M., oba iz Berana, da su kao saizvršioci izvršili krivično djelo krađe iz čl.239. st.1. KZ CG. Na glavni pretres od 21.04.2011. godine, nije pristupila zastupnik javne optužbe Osnovni državni tužilac Golubović Gorica, iako je uredno pozvana, pa je sud na osnovu čl.453. st.1. ZKP-a, glavni pretres održao i zaključio u njenom odsustvu.<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Oštećena P. R. u završnoj riječi je izjavila, da se pridružuje krivičnom gonjenju protiv optuženih, te da su joj od oduzetih deset džakova luka, vraćena tri, dok vrijednost preostalih sedam džakova luka koja iznosi 525,00 eura,&nbsp; nije nadoknađena.<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Izjašnjavajući se o navodima iz optužnog predloga Osnovnog državnog tužilaštva Berane, prvokrivljeni <strong>B. S.</strong> je tokom postupka u svoju odbranu naveo :<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Da je tačno da je dana 30.03.2011. godine, zajedno sa P. M., nakon što su se dogovorili, oko 20,30 časova, otuđili sjemenski luk koji se nalazio u pomoćnom objektu iza kuće P. R., jer su primijetili da je u toku dana kamion sa sjemenskim lukom istovaren u tom pomoćnom objektu. Krađu su izvršili nakon što je porodica P... ušla u kuću, kada su iz njihovog pomoćnog objekta koji je bio otvoren oduzeli sedam džakova sjemenskog luka, koje su prenijeli u jednu obližnju kuću u kojoj niko ne živi. P. M. mu je tom prilikom kazao da će on prodati luk i da ima sve pogođeno, pa je i prodavao manje količine luka po selu ..., za koje mu je dao oko 30 eura. Da bi potom, dana 04.04.2011. godine, on i P. M. vozilom kojim je upravljao Ć. N., pošli do D. Š., kako bi mu prodali preostala tri džaka luka. Tada ih je zaustavila P. R. i pozvala policiju, koja je odmah došla, nakon čega je saslušan u stanici policije u prisustva branioca, a inače ta tri džaka luka su vraćena P. R. Na kraju je istakao, da su imali namjeru luk da prodaju, priznajući da je izvršio djelo koje mu je stavljeno na teret. U završnoj riječi je izjavio, da mu je žao zbog izvršenog krivičnog djela, kao i da će se dogovoriti sa drugokrivljenim P. M. da zajedno nadokade štetu koju su pričinili oštećenoj P. R.<br>
	&nbsp;<br>
	Izjašnjavajući se o navodima iz optužnog predloga Osnovnog državnog tužilaštva Berane, drugokrivljeni <strong>P. M.</strong> je tokom postupka u svoju odbranu naveo sledeće:<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Da je zajedno sa B. S. izvršio krivično djelo koje im je stavljeno na teret, na način što su iz pomoćnog objekta P. R., koji se nalazi u ..., i koji je bio otvoren, dana 30.03.2011. godine, u večernjim časovima oduzeli sedam džakova sjemenskog luka. Oduzeti luk su sakrili u jednoj napuštenoj kući u selu ..., u namjeri da ga prodaju. Da bi potom, dana 04.04.2011. godine, da bi prevezli tri džaka sjemenskog luka u ... radi prodaje, isti natovarili u auto njihovog druga Ć. N. Kada su pokušali da iznose džakove luka iz vozila u ... naišla je policija, kom prilikom je luk i oduzet, dok su preostala četiri džaka&nbsp; prethodno prodata u manjim količinama na području .... U završnoj riječi je izjavio, da mu je žao zbog izvršenog djela i da će zajedno sa B. S. nadoknaditi štetu koju su pričinili oštećenoj u vrijednosti kako je to ona precizirala.<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Radi pravilnog i zakonitog presuđenja ove krivičnopravne stvari sud je na glavnom pretresu u dokaznom postupku izveo sledeće dokaze:<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; u svojstvu svjedoka saslušao oštećenu P. R., u svojstu svjedoka saslušao Č. N. i Š. D., izvršio uvid u potvrdu o privremeno oduzetim predmetima Uprave policije-PJ Berane, br.SL od 04.04.2011. godine, pročitao nalaz i mišljenje vještaka finansijske struke dipl.ecc. S. O., iz premeta Kri.br.102/2011 od 07.04.2011. godine, i izvršio uvid u izvod iz kaznene evidencije za okrivljene.<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Nakon sprovedenog dokaznog postupka cijeneći navode optužbe odbrane optuženih, te izvedene pobrojane dokaze cijeneći ih u smislu čl.17. i 360. ZKP-a, dovodeći ih u vezu jedne sa drugim, sud je stao na stanovište da su činjenice iz činjeničnog opisa izreke presude u svemu dokazane i da su okrivljeni B. S. i P. M. izvršili krivično djelo kradje iz čl.239. st.1. KZ CG, u saizvršilaštvu, koje im je optužnim predlogom Osnovnog državnog tužilaštva stavljeo na teret, pa ih je oglasio krivim i krivičnopravno odgovornim, jer nije bilo osnova koji bi isključivali postojanje krivičnog djela i krivičnopravne odgovornosti optuženih. Pri tome sud je prihvatio odbranu optuženih u dijelu u kojem priznaju izvršenje krivičnog djela stavljenog im na teret, tj. njihovo priznanje da su kao saizvršioci, po predhodnom dogovoru, izvršili krivično djelo krađe iz čl.239. st.1. KZ CG, u namjeri da sebi pribave protivpravnu imovinsku korist, u činjeničnom opisu kako to stoji u izreci presude, u kom dijelu je potpuno prihvata. Sud, međutim, nije prihvatio odbranu optuženih u dijelu da nijesu oduzeli deset džakova sjemenskog luka, već sedam, jer je u tom dijelu odbrana optuženih nelogična, neuvjerljiva i kao takva sračunata na umanjenje krivičnopravne odgovornosti, a samim tim i na izbjegavanju iste u punom obimu. Sud je posebno imao u vidu i to da je odbrana u tom dijelu u suprotnosti sa izjavom svjedoka oštećene P. R. koju je u potpunosti prihvatio.&nbsp;&nbsp;&nbsp;&nbsp;<br>
	&nbsp;<br>
	Iz iskaza svjedoka-oštećene <strong>P. R.</strong>, se vidi da živi u naselju ..., da je vlasnik poljoprivredne apoteke .... i da joj je dana 30.03.2011. godine, po narudžbini, stigao sjemenski luk holandske proizvodnje koji je istovaren u pomoćnom objektu kod njene kuće u naselju ... Taj pomoćni objekat se inače ne zaključava, jer je potrebno da u njemu postoji ventilacija. Da je nakon istovara luka ušla u kuću, a da je sjutradan kada je otišla do pomoćnog objekta vidjela da nedostaje deset džakova sjemenskog luka u količini od 250 kg, nakon čega je pozvala policiju i prijavila slučaj. Dana 04.04.2011. godine, kada je bila do prijatelja u mjestu ..., vidjela je B. S. kako iz jednog auta iznosi vreću sjemenskog luka, a da je pored njega bio momak koji se zove Šćekić Dalibor, koji je htio da kupi taj luk, dok je u autu iz koga je B. S. iznosio luk bio P. M. i još jedan momak, koga ne poznaje. Na njeno pitanje odakle mu luk, Š.D. je odgovorio da ga je kupio od B. S., nakon čega je ona pozvala policiju. Tada su joj od strane policije vraćene tri vreće luka koje su joj oduzete iz pomoćnog objekta, dok ostalih sedam vreća nijesu.<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Iskaz svjedoka-oštećene P. R. sud je u potpunosti prihvatio, jer je ista na jasan, realan i precizan način objasnila predmetnu situaciju, počev od toga kako je smjestila predmetni luk u pomoćni objekat, pa do trenutka kada je zatekla optužene B. S. i P. M. u pokušaju da prodaju preostala tri džaka luka, a isti iskaz je potvrđen i iskazima svjedoka Ć. N. i Š. D.<br>
	&nbsp;<br>
	Iz iskaza svjedoka <strong>Ć. N.</strong> se vidi, da ga je dana 04.04.2011. godine, negdje oko 20,30 časova P. M. zamolio za uslugu, koga je on odbio, ali da je kasnije naišavši kolima u naselju ... zatekao okrivljene i kada ga je B. S. pitao da li može da im nešto prebaci od ...do ... on i pristao. Odvezli su se do jedne kuće u kojoj niko ne živi, kada su optuženi&nbsp; iz te kuće iznijeli 2-3 džaka luka, stavili u gepek, nakon čega su svi oni krenuli u ... do nekog momka koji se preziva Š.. Kada su stigli do kuće tog momka istovarili su luk, a kada je naišla P. R., optuženi P. M. ga je nagovarao da bježe, ali on nije htio, P. R. je tada pozvala policiju, i svi su privedeni. Na kraju je istakao, da nije znao da su B. S. i P. M. ukrali luk P. R., a da je to znao ne bi im učinio uslugu.<br>
	&nbsp;<br>
	Iz iskaza svjedoka <strong>Š. D.</strong> se vidi, da mu je početkom aprila B. S. ponudio tri vreće luka za prodaju, i kazao da nije u pitanju ukradeni luk. Da su autom došli do njega B. S., P. M.i još jedan momak koji je vozio auto, a da je dok je razgovarao sa njima naišla&nbsp; P. R., na njeno pitanje šta je to, odgovorio je da mu prodaju luk, i ona je pozvala policiju. Policija je odmah došla i njega, B. S., P. M. i momka koji je vozio auto povela u stanicu policije.<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Sud je prihvatio iskaze svjedoka Ć. N. i Š. D. cijeneći da su objektivni i jasni, i iz istih je utvrđeno, da je okrivljeni B. S. ponudio na prodaju tri džaka luka Š. D., te da su se oba okrivljena radi prodaje dogovorili sa njihovim drugom Ć. N. da izvrše transport luka koji su predhodno ukrali iz pomoćnog objekta koji je vlasništvo oštećene P. R., a što su potvrdili i okrivljeni. Inače, iskazi ovih svjedoka su takođe od suda u potpunosti prihvaćeni jer su međusobno saglasni i u skladu su sa ostalim izvedenim dokazima na glavnom pretresu.<br>
	&nbsp;<br>
	Iz potvrde o privremeno oduzetim predmetima Uprave policije-PJ Berane, br. SL od 04.04.2011. godine, se vidi da su od B. S., od oca V., rođenog ... godine, iz ..., dana 04.04.2011. godine, privremeno oduzete tri vreće sjemenskog luka, ukupne težine oko 75 kg.<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Navedenu potvrdu o privremeno oduzetim predmetima sud je prihvatio kao dokaz jer je ista sačinjena od strane nadležne državne institucije, i uz to je snabdjevena potpisom ovlašćenog službenog lica i pečatom državnog organa.<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Iz nalaza i mišljenja vještaka finansijske struke dipl.ecc. S. O. se vidi da je na dan izvršenja krivičnog djela vrijednost 250 kg sjemenskog luka holandske proizvodnje iznosila 750,00 eura, a da je vrijednost utvrđena na osnovu cijena sjemenskog luka u maloprodaji.<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Sud je u potpunosti prihvatio nalaz i mišljenje navedenog vještaka finansijske struke, jer isti potiče od kompetentnog i stručnog lica, i u skladu je sa pravilima struke, i na osnovu njega je jasno utvrđena vrijednost 250 kg sjemenskog luka, a isti je, kao takav, od značaja za utvrđivanje osnovanosti visine imovinskopravnog zahtjeva za naknadu štete oštećene P. R.<br>
	&nbsp;<br>
	Pravnom analizom naprijed utvrdjenog činjeničnog stanja sud je našao da su se u opisanim radnjama okrivljenih B. S. i P. M. stekla sva bitna obeležja bića krivičnog djela kradje iz čl.239. st.1. KZ CG, u saizvršilaštvu. Naime, kako je tokom ovog postupka nesumnjivo utvrđeno, B.S.i P. M.su dana 30.03.2011. godine, oko 20,30 časova, po predhodnom dogovoru, zajedno, iz pomoćnog objekta porodične kuće, vlasništvo oštećene P.R., u naselju ...pština Berane, oduzeli 10 /deset/ džakova od po 25 kg sjemenskog luka, a sve u namjeri da sebi pribave protivpravnu imovinsku korist u vrijednosti od 750,00 eura, čime su kao saizvršioci izvršili krivično djelo krađe iz čl.239. st.1. Krivičnog Zakonika Crne Gore. Naime, na osnovu samog priznanja optuženih, kao i ostalih izvedenih dokaza tokom postupka, sud je utvrdio da su optuženi, po zajedničkom prethodnom dogovoru, izvršili krivično djelo stavljeno im na teret, na način što su iz pomoćnog objekta porodične kuće oštećene P.R., a koji je bio otvoren, odnijeli deset džakova sjemenskog luka od po 25 kg, i nakon toga iste sakrili u napuštenoj kući u naselju ... Naime, optuženi su svojim priznanjem opisali cijeli događaj, počev od prethodnog dogovora da izvrše krađu, preko same krađe, pa do zaticanja istih pri prodaji poslednja tri džaka predmetnog luka od strane oštećene P. R. Takođe, sud je nesporno utvrdio iz njihovog priznanja da je postojala namjera da taj ukradeni luk prodaju i da na taj način ostvare protivpravnu imovinsku korist, pa su samim tim ispunjeni svi bitni elementi za postojanje krivičnog djela koje im se stavlja na teret, te i za njihovu krivično-pravnu odgovornost. Sud je iz iskaza oštećene P. R. nesporno zaključio da su optuženi ukrali deset džakova sjemenskog luka od po 25. kg, a ne sedam&nbsp; kako to okrivljeni navode da bi umanjili svoju krivično-pravnu odgovornost. Takođe je sud na osnovu nalaza i mišljenja vještaka finansijske struke utvrdio vrijednost ukradene količine sjemenskog luka, a koji je ujedno od značaja za utvrđivanje osnovanosti visine imovinsko-pravnog zahtjeva za naknadu štete oštećne P. R. Okrivljeni B. S. i P. M. su zajedničkim učestvovanjem u radnji izvršenja krivičnog djela stavljenog im na teret, odnosno zajedničkim preduzimanjem određenih radnji,&nbsp; zapravo realizovali svoj prethodni dogovor da zajedno izvrše krivično djelo. Pa, dakle, kako postoji kauzalan odnos između radnji okrivljenih koje su dovele do nastupanja posledica krivičnog djela, odnosno kako je kod okrivljenih postojala svijest o njihovom zajedničkom djelovanju, odnosno zajedničkom učešću u radnji izvršenja krivičnog djela, te i namjera da oduzimanjem tuđih pokretnih stvari pribave protiv-pravnu imovinsku korist, samim tim je predmetno krivično djelo izvršeno u saizvršilaštvu. Dakle, djelujući na opisani način optuženi su postupali sa umišljajem, svjesni da oduzimanjem tuđih pokretnih stvari, radi pribavljanja protiv-pravne imovinske koristi, vrše krivično djelo, pa su postizanje zabranjene posledice i htjeli.<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Prilikom odlučivanja o izboru vrste i visine krivične sankcije koju u konkretnom slučaju treba primijeniti prema okrivljenim B. S. i P. M., za naprijed navedeno krivično djelo, sud je imao u vidu sve okolnosti u smislu čl.42. KZ CG. Tako je od olakšavajućih okolnosti na strani okrivljenih B. S. i P. M., sud cijenio i uzeo u obzir da se&nbsp; radi o mlađim licima, nezaposlenim, siromašnog imovnog stanja, koji do sada nijesu osuđivani kao počinioci krivičnih djela, te da su krivično djelo priznali i izrazili žaljenje zbog toga. Otežavajućih okolnosti na strani okrivljenih nije bilo, pa im je sud&nbsp; na osnovu čl.42. KZ CG, izrekao kaznu zatvora u trajanju od po 60 /šezdeset/ dana. Po mišljenju suda izrečene kazne su srazmjerne težini izvršenog krivičnog djela i stepenu krivične odgovornosti optuženih, pa će se ovako izrečenim kaznama u okviru opšte svrhe izricanja krivičnih sankcija predviđenih čl. 4. st. 2. KZ CG, postići svrha kažnjavanja propisana čl. 32. istog Zakona. Osnovano se može očekivati da će izrečene kazne pozitivno djelovati na prevaspitavanje optuženih i da će ista na njih uticati da u buduće ne vrše krivična djela.<br>
	&nbsp;<br>
	U izrečenu kaznu zatvora okrivljenom B. S. ima se uračunati vrijeme provedeno u pritvoru od 04.04.2011. godine do 09.04.2011. godine i P. M. od 05.04.2011. godine do 09.04.2011. godine, shodno čl.51. st.1. KZ CG.<br>
	&nbsp;<br>
	Odluka o troškovima krivičnog postupka u iznosu od 384,75 (tristotineosamdesetčetiri eura i sedamdesetpet centi), zasnovana je na odredbi čl. 202. st. 3. ZKP-a, a predstavlja izdatke koje je sud imao kao naknadu vještaku finansijske struke za dati nalaz i mišljenje, kao i nagrade braniocima određenim po službenoj dužnosti adv. M. R. i adv.N. Č., dok je paušalni iznos odmjeren s obzirom na složenost i trajanje krivičnog postupka, te imovnog stanja okrivljenih, shodno čl. 199. ZKP-a.<br>
	&nbsp;<br>
	Na osnovu čl.212. st.2. ZKP-a, okrivljeni se obavezuju da na ime imovinsko-pravnog zahtjeva za naknadu štete, oštećenoj P. R., iz Berana, solidarno plate iznos od 525,00 (petstodvadesetpet eura), u roku od<br>
	15&nbsp; dana od dana pravosnažnosti presude.<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; S iznijetih razloga odlučeno je kao u izreci presude.<br>
	&nbsp;<br>
	&nbsp;</div>
<div style="text-align: center;">
	<strong>OSNOVNI SUD U BERANAMA,</strong><br>
	<strong>Dana 21.04.2011. godine</strong><br>
	&nbsp;<br>
	&nbsp;<br>
	&nbsp;<br>
	<strong>&nbsp; &nbsp; &nbsp;Zapisničar,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; PREDSJEDNIK SUDA-SUDIJA,</strong><br>
	<strong>Mirjana Čukić,s.r.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Dragan Dašić,s.r.</strong></div>
&nbsp;<br>
&nbsp;<br>
&nbsp;<br>
<strong>PRAVNA POUKA:</strong><br>
Protiv ove presude nezadovoljna stranka ima<br>
pravo žalbe u roku od 8 /osam/ dana, od dana<br>
prijema iste i to Višem sudu u&nbsp; Bijelom Polju,<br>
preko ovog suda.<br>
&nbsp;
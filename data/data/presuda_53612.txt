<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.p1{margin-right:0.375in;text-align:end;hyphenate:auto;font-family:Arial;font-size:12pt;}
.p2{margin-right:0.26875in;text-align:center;hyphenate:auto;font-family:Arial;font-size:12pt;}
.p3{text-align:justify;hyphenate:auto;font-family:Arial;font-size:12pt;}
.p4{margin-right:0.26875in;text-align:justify;hyphenate:auto;font-family:Arial;font-size:12pt;}
.p5{text-align:center;hyphenate:auto;font-family:Arial;font-size:12pt;}
.p6{text-align:start;hyphenate:auto;font-family:Arial;font-size:12pt;}
.p7{text-indent:-0.25in;margin-left:0.29166666in;text-align:justify;hyphenate:auto;font-family:Arial;font-size:12pt;}
.p8{margin-left:0.041666668in;text-align:justify;hyphenate:auto;font-family:Arial;font-size:12pt;}
.p9{text-indent:0.20833333in;text-align:center;hyphenate:auto;font-family:Arial;font-size:12pt;}
.p10{text-indent:0.20833333in;margin-left:-0.25in;text-align:justify;hyphenate:auto;font-family:Arial;font-size:12pt;}
.p11{text-indent:0.20833333in;margin-left:-0.25in;text-align:center;hyphenate:auto;font-family:Arial;font-size:12pt;}
.p12{text-indent:-0.041666668in;text-align:justify;hyphenate:auto;font-family:Arial;font-size:12pt;}
.p13{margin-right:0.010416667in;text-align:justify;hyphenate:auto;font-family:Arial;font-size:12pt;}
.p14{margin-left:-0.375in;margin-right:-0.25in;text-align:start;hyphenate:auto;font-family:Arial;font-size:12pt;}
.p15{text-align:start;hyphenate:auto;font-family:Times New Roman;font-size:12pt;}
.s1{display: inline-block; text-indent: 0; min-width: 0.44444445in;}
</style>
<meta content="dragisa.baletic" name="author">
</head>
<body class="b1 b2">
<p class="p1">
<!--Image link to '0.jpg' can be here-->
<span>                                  K.br. 12/717</span>
</p>
<p class="p2"></p>
<p class="p2"></p>
<p class="p2">
<span>        U IME CRNE GORE</span>
</p>
<p class="p2"></p>
<p class="p2"></p>
<p class="p3">
<span>OSNOVNI SUD U PODGORICI, kao prvostepeni, krivični, po sudiji Larisi Mijušković-Stamatović, uz učešće Valentine Vukašinović, kao zapisničara, u krivičnom predmetu protiv okrivljenih V. M. i T. B., oba iz P., zbog krivičnog djela nasilničko ponašanje iz člana 399 Krivičnog zakonika i okrivljenog L. I. iz Podgorice zbog krivičnog djela nedozvoljeno držanje oružja i eksplozivnih materija iz člana 403 st. 1 Krivičnog zakonika, odlučujući o optužnom predlogu ODT-a Podgorica Kt.br. 1715/10 od 18.06.2012. godine, koga je na glavnom pretresu zastupala Jelena Protić, savjetnik ODT-a Podgorica, nakon glavnog i javnog pretresa održanog dana 11.02.2013. godine u prisustvu stranaka donio je, a dana 13.02.2013. godine javno objavio</span>
</p>
<p class="p4"></p>
<p class="p5">
<span>P R E S U D U</span>
</p>
<p class="p6">
<span>Okrivljeni:</span>
</p>
<p class="p6"></p>
<p class="p3">
<span>V. M., od oca V. i majke A., rođene S., rođen ... godine u B., sa prebivalištem u P., ul. ..., državljanin Crne Gore, pismen, završio srednju školu, radnik KAP-a, oženjen, otac troje djece, srednjeg imovnog stanja, ranije osuđivan: presudom Osnovnog suda u Podgorici K.br. 96/74 od 19.10.1996. godine zbog krivičnog djela iz člana 144/1 KZ RCG na kaznu zatvora u trajanju od 4 mjeseca, presudom Osnovnog suda u Podgorici K.br. 98/2549 od 13.06.2006. godine zbog krivičnog djela iz člana 195 st. 2 u vezi stava 1 KZ-a RCG na kaznu zatvora u trajanju od 6 mjeseci uslovno na 2 godine, u policijskom zadržavanju proveo vrijeme od 05.12.2010. godine do 06.12.2010. godine,</span>
</p>
<p class="p3"></p>
<p class="p3">
<span>T. B. , od oca M. i majke Z., rođen U., rođen ... godine u P., sa prebivalištem u mjestu rođenja, ulica ... , državljanin Crne Gore, pismen, za završenom Višom pedagoškom školom, zaposlen u „T. H.“ Podgorica, oženjen, otac dvoje djece, srednjeg imovnog stanja, ranije neosuđivan, u policijskom zadržavanju proveo vrijeme od 05.12.2010. godine do 06.12.2010. godine, </span>
</p>
<p class="p3"></p>
<p class="p3">
<span>L. I., od oca J. i majke A., rođene B., rođenog .... godine u P., sa prebivalištem u mjestu rođenja, ul. ..., državljanin Crne Gore, pismen, za završenom srednjom školom, radnik servisa „Mercedes“, oženjen, otac dvoje djece, srednjeg imovnog stanja, ranije neosuđivan, u policijskom zadržavanju proveo vrijeme od 05.12.2010. godine do 06.12.2010. godine</span>
</p>
<p class="p3"></p>
<p class="p3"></p>
<p class="p3"></p>
<p class="p5">
<span>K R I V I   S U</span>
</p>
<p class="p5"></p>
<p class="p6">
<span>Okrivljeni V. M. i T. B. zato što su:</span>
</p>
<p class="p6"></p>
<p class="p3">
<span>Dana 05. decembra 2010. godine, ispred kafe bara „Herc“ u ulici V Proleterske u Podgorici, svjesni svog djela čije izvršenje su htjeli, zajednički fizički napali oštećenog S. S., tako što mu je, po dolasku ispred označenog ugostiteljskog objekta, okrivljeni T. prišao i udario ga pesnicom u predjelu glave, a kad mu je oštećeni, braneći se, uzvratio udarac, okrivljeni T. je nastavio da ga udara, pri čemu su zajedno pali na zemlju, da bi tada okrivljeni V. M. udario oštećenog startnim pištoljem marke „Reck Pyton“  RK 380  fabričkog broja C ... kalibra ... , kao sredstvom podobnim da tijelo teško povrijedi ili zdravlje teško naruši, u predjelu glave, kojom prilikom su mu nanijeli laku tjelesnu povredu u vidu rane razderine u desnom tjemenom predjelu, rane razderine u desnom čeonom predjelu, oguljotine u predjelu lijeve šake i nagnječenje u predjelu desnog skočnog zgloba</span>
</p>
<p class="p3"></p>
<p class="p7">
<span class="s1">-​&nbsp;</span><span>čime su, kao saizvršioci, izvršili krivično djelo laka tjelesna povreda iz člana 152 st. 2 u vezi st. 1 a u vezi člana 23 Krivičnog zakonika</span>
</p>
<p class="p8"></p>
<p class="p3">
<span>Pa Sud za okrivljenog V. M. primjenom citiranih zakonskih odredbi te čl. 3, 4, 5,15, 36, 42, 51, 52, 53 i 54  Krivičnog zakonika, te čl. 226, 227, 229, 239 i 374 Zakonika o krivičnom postupku izriče</span>
</p>
<p class="p9"></p>
<p class="p9">
<span>USLOVNU OSUDU</span>
</p>
<p class="p6"></p>
<p class="p3">
<span>Kojom mu predhodno utvrđuje kaznu zatvora u trajanju od 6 (šest) mjeseci (u koju kaznu mu se uračunava vrijeme provedeno u policijskom zadržavanju od 05.12.2010. godine do 06.12.2010. godine) i istovremeno određuje da se ista neće izvršiti, ako okrivljeni u roku od 1 godine po pravnosnažnosti presude ne izvrši novo krivično djelo.</span>
</p>
<p class="p3"></p>
<p class="p3"></p>
<p class="p10">
<span> Na osnovu čl. 75 Krivičnog zakonika prema okrivljenom V. M. izriče se</span>
</p>
<p class="p3"></p>
<p class="p11">
<span>MJERA BEZBIJEDNOSTI ODUZIMANJE PREDMETA</span>
</p>
<p class="p11"></p>
<p class="p3">
<span>I to: startnog pištolja marke „Reck Pyton“ RK 380 fabričkog broja C ... kalibra ..., kao predmeta izvršenja Krivičnog djela.</span>
</p>
<p class="p3"></p>
<p class="p3">
<span>Sud za okrivljenog T. B. primjenom citiranih zakonskih odredbi te čl. 3 ,4, 5,15, 36, 42, 51, 52, 53 i 54  Krivičnog zakonika, te čl. 226, 227, 229, 239 i 374 Zakonika o krivičnom postupku izriče</span>
</p>
<p class="p6"></p>
<p class="p9">
<span>USLOVNU OSUDU</span>
</p>
<p class="p6"></p>
<p class="p6"></p>
<p class="p3">
<span>Kojom mu predhodno utvrđuje kaznu zatvora u trajanju od 3 (tri) mjeseca (u koju kaznu mu se uračunava vrijeme provedeno u policijskom zadržavanju od 05.12.2010. godine do 06.12.2010. godine) i istovremeno određuje da se ista neće izvršiti, ako okrivljeni u roku od 1 (jedne) godine po pravnosnažnosti presude ne izvrši novo krivično djelo.</span>
</p>
<p class="p3"></p>
<p class="p3">
<span>Oštećeni S. S.se u pogledu postavljenog imovinsko pravnog zahtjeva upućuje na redovnu građansku parnicu.</span>
</p>
<p class="p3"></p>
<p class="p3">
<span>Dužni su okrivljeni V. M. i T. B. da na ime troškova krivičnog postupka solidarno uplate na račun budžetskih sredstava Crne Gore iznos od 77,00 eura, oba okrivljena iznos od po 50,00 eura na ime sudskog paušala, a okrivljeni T. B. i iznos od 250,00 eura, sve prednje u roku od 15 dana po pravosnažnosti presude pod prijetnjom prinudne naplate.</span>
</p>
<p class="p3"></p>
<p class="p6">
<span>II</span>
</p>
<p class="p6"></p>
<p class="p6">
<span>Okrivljeni L. I. sa prednje naznačenim podacima </span>
</p>
<p class="p6"></p>
<p class="p5">
<span>K R I V   J E</span>
</p>
<p class="p6">
<span>Zato što je:</span>
</p>
<p class="p6"></p>
<p class="p3">
<span>Dana 05. decembra 2010. godine u Podgorici, u vozilu marke „Džip Čiroki“ reg. oznaka PG ... , neovlašćeno držao vatreno oružje – pištolj marke „CZ“ kalibra 7,5mm, fabričkog broja ... , sa okvirom u kojem se nalazilo 5 metaka, za koji, suprotno odredbi čl. 27 Zakona o oružju, nije imao oružani list izdat od strane nadležnog organa, pri čemu je bio svjestan svog djela čije izvršenje je htio</span>
</p>
<p class="p3"></p>
<p class="p3">
<span> - čime je izvršio krivično djelo nedozvoljeno držanje oružja i ekspozivnih materija iz člana 403 st. 1 Krivičnog zakonika</span>
</p>
<p class="p3"></p>
<p class="p3">
<span>Pa mu sud primjenom citiranih zakonskih odredbi te čl. 3, 4, 5, 15, 36, 42, 51, 52, 53 i 54  Krivičnog zakonika, te čl. 226, 227, 229 i 374 Zakonika o krivičnom postupku izriče</span>
</p>
<p class="p9"></p>
<p class="p9">
<span>U S L O V N U  O S U D U</span>
</p>
<p class="p9"></p>
<p class="p12">
<span> Kojom mu predhodno utvrđuje kaznu zatvora od 3 (tri) mjeseca (u koju kaznu mu se uračunava vrijeme provedeno u policijskom zadržavanju od 05.12.2010. godine do 06.12.2010. godine) i istovremeno određuje da se ista neće izvršiti, ako okrivljeni u roku od 1 (jedne) godine po pravnosnažnosti presude ne izvrši novo krivično djelo.</span>
</p>
<p class="p10"></p>
<p class="p10">
<span> Na osnovu čl. 75 Krivičnog zakonika prema okrivljenom izriče se</span>
</p>
<p class="p10"></p>
<p class="p10"></p>
<p class="p11">
<span>MJERA BEZBIJEDNOSTI ODUZIMANJE PREDMETA</span>
</p>
<p class="p11"></p>
<p class="p3">
<span>I to: pištolja marke „CZ“ kalibra 7,5mm, fabričkog broja ... sa okvirom od 5 metaka.</span>
</p>
<p class="p3"></p>
<p class="p3">
<span>Obavezuje se okrivljeni da na ime troškova krivičnog postupka uplati na račun budžetskih sredstava Crne Gore iznos od 99,00 eura kao i iznos od 50,00 eura na ime sudskog paušala, sve prednje u roku od 15 dana po pravosnažnosti presude pod prijetnjom prinudne naplate.</span>
</p>
<p class="p3"></p>
<p class="p5">
<span>O b r a z l o ž e n j e</span>
</p>
<p class="p5"></p>
<p class="p3">
<span>Optužnim predlogom ODT-a Podgorica Kt.br. 1715/10 od 18.06.2012. godine okrivljenim V. M. i T. B. stavljeno je na teret da su izvršili krivično djelo nasilničko ponašanje iz člana 399 KZ-a, a okrivljenom Laković Igoru da je izvršio krivično djelo nedozvoljeno držanje oružja i ekspozivnih materija iz člana 403 st. 1 Krivičnog zakonika. Zastupnik optužbe je prije završne riječi izmijenio činjenični opis dispozitiva optužnog predloga, a u završnoj riječi ostao u potpunosti pri ovako izmijenjenom optužnom aktu predlažući sudu da okrivljene oglasi krivim i osudi po zakonu, kao i da se prema okrivljenim V. M.i L. I. izrekne mjera bezbijednosti oduzimanje predmeta. </span>
</p>
<p class="p3"></p>
<p class="p3">
<span>Okrivljeni V. M. je u svojoj odbrani tokom postupka naveo da ga je predmetne večeri zvao njegov kum T. B. i rekao mu da je imao  problem sa nekim momcima u jednoj kafani na Starom aerodromu, pa je poslije nekoliko minuta isti i došao kod njega. Okrivljeni je naveo da je T. bio u vidno alkoholisanom stanju i nije poslušao njegov savjet da oni to sjutra riješe, već je sjeo u auto i krenuo da ide, pa okrivljeni nije mogao da ga pusti samog i sjeo je sa njim u auto. Dok su se vozili okrivljeni je od T. oduzeo jedan gasni pištolj i stavio ga kod sebe, da bi kada su stigli do kafane okrivljeni započeo razgovor sa nekim prijateljima, za koje vrijeme je nastala tuča između T. i izvjesnog S., vlasnika tog lokala. Okrivljeni je tada pokušao da razdvoji tuču, kao i svjedok R. Z., ali je tom prilikom od tih momaka S. bio najagresivniji, pa ga je okrivljeni gasnim pištoljem udario dva puta u predjelu glave kako bi zaštitio T. U jednom momentu su se iz pištolja čula dva - tri pucnja od strane lica koje je bilo u bijeloj majci i kratko ošišano, dok je za to vrijeme T. udario S. dok je ovaj ležao na zemlji, a u napadu mu se pridružio i jedan M. Ć. Okrivljeni je pojasnio da je predmetnom prilikom on upao u porodičnu svađu, jer je oštećeni T. šura, a naveo je da oni tom prilikom nijesu zvali oštećenog da izađe iz lokala. </span>
</p>
<p class="p3"></p>
<p class="p3">
<span>U završnoj riječi okrivljeni je naveo da on nije imao namjeru da nikoga napada i da se kritičnom prilikom samo branio. </span>
</p>
<p class="p3"></p>
<p class="p3">
<span>Okrivljeni T. B. je u svojoj odbrani pred Upravom policije, datoj u prisustvu branioca po službenoj dužnosti, kao i pred istražnim sudijom naveo da je po dogovoru sa svojim šurom R. Z. predmetne večeri oko 23,00 časa, nakon što su kod njega popili više pića, pošao u lokal „Herc“ gdje je došlo do verbalne prepirke između njega i vlasnika lokala, izvjesnog Sekulovića, pa su morali da ih razdvajaju. Okrivljeni je nakon toga napustio lokal i pozvao svog kuma M. V. i zajedno sa njim autom došao do lokala, ali se, obzirom da je bio pijan, nije mogao sjetiti detalja tuče. </span>
</p>
<p class="p3"></p>
<p class="p3">
<span>Okrivljeni je u svojoj odbrani na glavnom pretresu naveo da je nakon svađe sa oštećenim Sekulićem i to zbog njegove žene, pošao do svog kuma M. V. koji je insistirao da ga vozi kući. U toku vožnje okrivljeni je shvatio da je izgubio telefon, pa se s tom namjerom i vratio u lokal kako bi ga pronašao, ali su tada iz lokala izašli oštećeni i još nekoliko momaka i S. ga je udario rukom u predjelu glave, na šta mu je okrivljeni vjerovatno uzvratio i od tog trenutka se praktično ništa ne sjeća, osim da je pao na zemlju i da su ga udarali. Naveo je da je V. u početku sjedio u autu, a kasnije mu pomogao da ustane. Prilikom vožnje okrivljeni je u svom vozilu pronašao startni pištolj koji je stajao u ladici, a koji mu je V. tada oduzeo. </span>
</p>
<p class="p3">
<span>Nakon što mu je predočena odbrana pred Upravom policije i istražnim sudijom kada je naveo da se ne sjeća detalja koje je rekao na glavnom pretresu, okrivljeni je pojasnio da je sve potiskivao u sebi i da se tek kasnije sjetio nekih detalja. Toga dana okrivljeni je popio 7 „zidarskih piva“, onda i sa R. Z. nekih 0.7 litara rakije, dok je u lokalu popio jedan koktel.</span>
</p>
<p class="p3"></p>
<p class="p3">
<span>U završnoj riječi okrivljeni je ostao pri svojoj odbrani navodeći da je on predmetnom prilikom zadobio veći broj povreda. </span>
</p>
<p class="p3"></p>
<p class="p3">
<span>Okrivljeni L. I. je u svojoj odbrani u toku postupka naveo da je 04.12.2010. godine došao u lokal „Herc“ autom „Grand Čiroki“ koje je parkirao ispred lokala, a u kojem se nalazio pištolj koji je naslijedio od djeda. U lokalu je sjedio par sati, a u jednom momentu je došao izvjesni T. koji se verbalno svađao sa vlasnikom lokala S., da bi se poslije pola sata opet vratio, zajedno sa V. M., kada je i došlo do tuče između njih i Sekulovića. Okrivljeni je iz lokala vidio da  je V. crnim pištoljem udario Sekulovića po glavi, pa je zbog toga iz svog auta uzeo pištolj marke „CZ“ kalibra 7,65 mmm, koji nije bio legalizovan, i iz njega je pucao dva puta u vazduh kako bi se gužva razišla. Sledećeg dana policija je od njega oduzela ovaj pištolj, koji se inače vodi na njegovog pokojnog djeda. </span>
</p>
<p class="p3"></p>
<p class="p3">
<span>U završnoj riječi okrivljeni je ostao pri svojoj odbrani. </span>
</p>
<p class="p3"></p>
<p class="p3">
<span>Sud je u dokaznom postupku saslušao svjedoka oštećenog S. S., svjedoka S. A., R. Z., V. S., pročitao službenu zabilješku UP PJ Podgorica Ku. br. 1095/2010 od 05.12.2010. godine, pročitao zapisnik o uviđaju UP PJ Podgorica Ku.br. 1095/2010 od 06.12.2010. godine, potvrdu o privremeno oduzetim predmetima UP PJ Podgorica od 06.12.2010. godine na ime V. M., pročitao potvrdu o privremeno oduzetim predmetima UP PJ Podgorica od 06.12.2010. godine na ime Laković Igora, pročitao medicinsku dokumentaciju na ime S. S. i nalaz i mišljenje sudskog vještaka medicinske struke Ki.br. 1/89 od 22.12.2011. godine, pročitao nalaz i mišljenje sudskog vještaka balističke struke dipl.ing. Mihailović Milovana od 10.02.2012. godine, pročitao izvod iz KE na ime okrivljenih L., V. i T., izvršio uvid u fotodokumentaciju UP PJ Podgorica br. 17-28-244-2382/3093 od 05.12.2010. godine i izvršio uvid u pištolj marke „CZ“ kalibra 7,5mm fabričkog broja 215359 sa okvirom od 5 metaka i startni pištolj marke „Reck Pyton“ 380 RK.fab. br. C ... cal. ... </span>
</p>
<p class="p3"></p>
<p class="p3">
<span>Svjedok – oštećeni S. S. je u svom iskazu u toku postupka naveo da se dana 05.12.2010. godine nalazio u svom lokalu „Herc“ sa svojim rođakom Z. R. i njegovim zetom B. T. kojeg ranije nije poznavao. Okrivljeni T. je bio u pripitom stanju i u jednom momentu je počeo da vrijeđa goste lokala zbog čega je oštećeni tražio od njega na napusti lokal. Nakon nekih 15 minuta oštećeni je ispred lokala vidio da se ovaj T.vratio, pa je morao da izađe ispred kako mu on ne bi pravio probleme u objektu. Čim je izašao, T.ga je udario pesnicom u glavu i došlo je do razmjene udaraca tako da su oba pala na zemlju. U jednom momentu oštećeni je osjetio snažan udarac u glavu i kada se okrenuo vidio je da ga je udario V. M. koji je u rukama držao crni pištolj, pa ga je potom još jednom drškom od pištolja udario u glavu i prijetio je da će pucati. Svjedok – oštećeni je dalje naveo da je I. L. njegov drug, ali da ne zna da li je on predmetne večeri izlazio iz objekta, niti da li je pucao iz pištolja. </span>
</p>
<p class="p3"></p>
<p class="p3">
<span>Svjedok – oštećeni se pridružio krivičnom gonjenju protiv okrivljenih V. i T. i postavio je imovinsko pravni zahtjev. </span>
</p>
<p class="p3"></p>
<p class="p3">
<span>Svjedok S. A. je u svom iskazu pred istražnim sudijom naveo da se predmetne večeri nalazio u lokalu „Herc“ u društvu sa S. S., I. L. i još nekim društvom. Svjedok je u jednom momentu vidio da su svi momci, zajedno sa S., izašli ispred lokala, jer je došlo do gužve i tuče kada se odjednom na licu mjesta stvorio V. M., koji je inače njegov komšija, i 3-4 puta je udario oštećenog S. predmetom nalik na pištolj u predjelu glave.  </span>
</p>
<p class="p3">
<span>U svom iskazu na glavnom pretresu svjedok je pojasnio da je prvo u lokalu nastala svađa između S. i T. ali nije bilo fizičkog kontakta, a dok je trajala tuča ispred lokala, svjedok čuo pucnje od pištolja. Nakon svađe u lokalu okrivljeni T. se vratio poslije 15 minuta, pa je oštećeni izašao ispred lokala i nastala je tuča, ali svjedok nije vidio ko je prvi koga udario, ali je vidio da su T. i S. razmjenjivali udarce, da bi onda došao V. M. i udario oštećenog u predjelu glave, koji se tada nalazi u polusjedećem položaju.</span>
</p>
<p class="p3">
<span>Nakon što je upitan da pojasni razlike u kazivanju pred istražnim sudijom kada nije naveo da je prethodno bilo svađe u lokalu, niti je naveo da je čuo pucanj, svjedok je pojasnio da je rekao da je bilo nekog komešanja i verbalnog sukoba kao i da je čuo pucanj, ali ne zna zašto to nije unešeno na zapisnik. </span>
</p>
<p class="p3"></p>
<p class="p3">
<span>Svjedok V. S. je u svom iskazu u toku postupka naveo da se kritičnog dana nalazio u lokalu „Herc“ sa S. S. i B. T. kada je okrivljeni T. počeo da upućuje ružne riječi svojoj supruzi, koja je ianče rođaka S., nakon čega je on i zamolio okrivljenog da izađe iz lokala. Poslije nekog vremena okrivljeni se vratio ispred lokala, pozvao S. da izađe ispred i zamahnuo je pesnicom da ga udari, nakon čega dolazi do rvanja između njih. U jednom momentu prišao je V. M. i sa pištoljem koji je držao u ruci više puta je udario Sekulića, koji se nalazio na zemlji i to u predjelu glave. Svjedok je dalje naveo da je Laković Igor iz vozila uzeo pištolj i opalio dva hica kako bi se gužva razišla. </span>
</p>
<p class="p3"></p>
<p class="p3">
<span>Svjedok R. Z. je u svom iskazu naveo da se predmetne večeri nalazio u lokalu „Herc“ zajedno sa S. S. i T. B. kada je u jednom momentu došlo do svađe između S. i Borisa, ali su ih brzo razdvojili i B. je otišao. Nakon nekog vremena svjedok je pošao za S., koji je izašao vani i vidio je da je tamo stajao T. kada su nastale čarke i gurkanje, pa je odnekud došao V. M., kada je opet nastalo neko gurkanje, ali nije siguran da li je bilo udaraca. Svjedok je pojasnio da nije vidio da li je bilo razmjene udaraca, niti  da li su T. i Sekulović padali, a svjedok je, pošto su mu oba prijatelji, samo pokušao da ih razdvoji, a tačno je da V. udario rukom S. u glavu, ali tada nije vidio pištolj. </span>
</p>
<p class="p3"></p>
<p class="p3">
<span>Iz službene zabilješke UP PJ Podgorica Ku. br. 1095/2010 od 05.12.2010. godine proizilazi da su službenici policije, po operativnoj informaciji, dana 05.12.2010. godine ispred diskonta „Taps“ zaustavili vozilo Džip Čiroki reg. oznaka PG DN 517 kojim je upravljao L. I. i na zadnjem sjedištu su pronašli pištolj „CZ“ calibra 7,65 mm, crne boje, fabrički broj ... u čijem okviru se nalazilo 5 metaka. </span>
</p>
<p class="p3"></p>
<p class="p3">
<span>Iz zapisnika o uviđaju UP PJ Podgorica Ku.br. 1095/2010 od 06.12.2010. godine i uvidom u fotodokumentaciju utvrđuje se da su ovlašćeni službenici policije izlaskom na lice mjesta  - na platou kod lokala „Herc“, zatekli tragove krvi, dvije kutije cigareta, jedan upaljač i jaknu, a u njihovoj neposrednoj blizini i dvije pištoljske čaure. </span>
</p>
<p class="p3"></p>
<p class="p3">
<span>Iz potvrde o privremeno oduzetim predmetima UP PJ Podgorica od 06.12.2010. godine utvrđuje se da je od V. M. oduzet startni pištolj marke „Reck Pyton“ 380 RK fab. broja C . cal. ... </span>
</p>
<p class="p3"></p>
<p class="p3">
<span>Iz potvrde o privremeno oduzetim predmetima UP PJ Podgorica od 06.12.2010. godine utvrđuje se da je od L. I. oduzet pištolj marke „CZ“ kalibra 7,5mm, fabričkog broja ..., sa okvirom u kojem se nalazilo 5 metaka. </span>
</p>
<p class="p3"></p>
<p class="p3">
<span>Iz medicinske dokumentacije na ime S. S. i nalaza i mišljenja sudskog vještaka medicinske struke Čukić dr. Dragane Ki.br. 1/89 od 22.12.2011. godine utvrđuje se da je oštećeni u predmetnom događaju zadobio ranu razderinu u desnom tjemenom predjelu ( 7cm – 05,mm), ranu razderinu u desnom tjemenom predjelu (2 cm – 1 cm), ranu razderinu u desnom čeonom predjelu ( 0,5x0,5cm ili 1 cm), oguljotine u predjelu lijeve šake (moguće i desne) i nagnječenje u predjelu desnog skočnog zgloba, a koje povrede pojedinačno i u svom zbiru predstavljaju laku tjelesnu povredu. Navedene povrede su nastale višekratnim djelovanjem tupine zamahnutog mehaničkog oruđa, rane razderine u predjelu glave su nastale vjerovatno drškom pištolja, dok ostale povrede su mogle nastati bilo kojim tupim sredstvom (pesnica, obuveno stopalo). </span>
</p>
<p class="p3"></p>
<p class="p3">
<span>Iz nalaza i mišljenje sudskog vještaka balističke struke dipl.ing.Mihailović Milovana od 10.02.2012. godine utvrđuje se da su dostavljene čaure sa oznakama „PPU 32 Auto“, koje su pronađene na licu mjesta ispred lokala „Herc“, ispaljene iz pištolja marke „CZ“ kalibra 7,5mm, fabričkog broja ..., koji je oduzet od okrivljenog L.</span>
</p>
<p class="p3"></p>
<p class="p3">
<span>Iz izvoda iz KE na ime okrivljenog V. M. utvrđuje se da je isti ranije osuđivan i to: presudom Osnovnog suda u Podgorici K.br. 96/74 od 19.10.1996. godine zbog krivičnog djela iz člana 144/ 1 KZ RCG na kaznu zatvora u trajanju od 4 mjeseca, presudom Osnovnog suda u Podgorici K.br. 98/2549 od 13.06.2006. godine zbog krivičnog djela iz člana 195 st. 2 u vezi stava 1 KZ-a RCG na kaznu zatvora u trajanju od 6 mjeseci uslovno na 2 godine</span>
</p>
<p class="p3"></p>
<p class="p3">
<span>Iz izvoda iz KE na ime okrivljenog T. B. utvrđuje se da isti ranije nije osuđivan.</span>
</p>
<p class="p3"></p>
<p class="p3">
<span>Iz izvoda iz KE na ime okrivljenog L. I. utvrđuje se da isti ranije nije osuđivan. </span>
</p>
<p class="p6"></p>
<p class="p6">
<span>I</span>
</p>
<p class="p6"></p>
<p class="p3">
<span>Sud je nakon ocjene navoda optužbe, odbrane okrivljenih, te ostalih provedenih dokaza, kako pojedinačno, tako i u njihovoj ukupnosti, nesumnjivo utvrdio da su okrivljeni V. M. i T. B., kao saizvršioci, izvršili krivično djelo laka tjelesna povreda iz člana 152 st. 2 u vezi st. 1 Krivičnog zakonika, a u vezi člana 23 KZ-a. </span>
</p>
<p class="p3"></p>
<p class="p3">
<span>Naime, u postupku je utvrđeno da je dana 05.decembra 2010. godine ispred kafe bara „Herc“ u ulici V Proleterske u Podgorici došlo do fizičkog obračuna između okrivljenih T. B. i V. M., sa jedne strane i oštećenog S. S. sa druge strane, na način što je okrivljeni T. dolaskom ispred ovog ugostiteljskog objekta prišao i udario oštećenog pesnicom u predjelu glave, a kad mu je oštećeni, braneći se, uzvratio udarac, okrivljeni T. je nastavio da ga udara, pri čemu su zajedno pali na zemlju, da bi tada okrivljeni V. M. udario oštećenog startnim pištoljem marke „Reck Pyton“  RK 380  fabričkog broja C ... kalibra ... u predjelu glave, kojom prilikom su mu nanijeli laku tjelesnu povredu u vidu rane razderine u desnom tjemenom predjelu, rane razderine u desnom čeonom predjelu, oguljotine u predjelu lijeve šake i nagnječenje u predjelu desnog skočnog zgloba. Prednje činjenično stanje Sud je utvrdio prevashodno iz iskaza svjedoka - oštećenog S. S. cijeneći njegov iskaz kao objektivan i istinit, a u kojem je on naveo da se okrivljeni T., nakon što ga je oštećeni zamolio na napusti njegov objekat obzirom da je isti vrijeđao goste, nakon 15-ak minuta vratio i ispred lokala udario oštećenog pesnicom u glavu, kada je došlo do razmjene udaraca i kada su oba pala na zemlju, da bi u jednom momentu oštećeni osjetio snažan udarac u glavu i kada se okrenuo vidio je da ga je V. M. udario pištoljem, a potom i još jednom drškom od pištolja u predjelu glave, dok se iz nalaza i mišljenja vještaka medicinske struke od 22.12.2011. godine utvrđuje da je oštećeni u predmetnom događaju zadobio ranu razderinu u desnom tjemenom predjelu ( 7cm – 05,mm), ranu razderinu u desnom tjemenom predjelu (2 cm – 1 cm), ranu razderinu u desnom čeonom predjelu ( 0,5x0,5cm ili 1 cm), oguljotine u predjelu lijeve šake (moguće i desne) i nagnječenje u predjelu desnog skočnog zgloba, koje povrede pojedinačno i u svom zbiru predstavljaju laku tjelesnu povredu, a koji nalaz je Sud u potpunosti prihvatio.</span>
</p>
<p class="p3"></p>
<p class="p3">
<span>Ovakve navode oštećenog S. u bitnom su potvrdili i ostali saslušani svjedoci, pa je tako svjedok V. S. naveo da je ispred lokala došlo do tuče između T. i S. kada je okrivljeni T. zamahnuo da udari oštećenog, nakon čega je došlo do rvanja između njih, da bi u jednom momentu prišao okrivljeni V. i udario pištoljem oštećenog više puta u predjelu glave, a što proizilazi i iz iskaza svjedoka R. i S. koji naveli da su vidjeli tuču između okrivljenog T. i S., pa, iako nijesu vidjeli ko je koga prvi udario, svjedok S. je jasno naveo da je vidio da je V. M. 3-4 puta predmetom nalik na pištolj udario oštećenog u predjelu glave, koji pištolj je nesumnjivo i oduzet od okrivljenog, kako to proizilazi iz potvrde o privremeno oduzetim predmetima UP PJ Podgorica od 06.12.2010. godine, dok je svjedok R. takođe vidio da je okrivljeni V. udario oštećenog S. u glavu, iako tada nije vidio pištolj. </span>
</p>
<p class="p3"></p>
<p class="p3">
<span>Okrivljeni V. M. nije sporio da se predmetnom prilikom umiješao u tuču između T. i S. i da je gasnim pištoljem dva puta udario oštećenog u predjelu glave, ali je naveo da je to uradio kako bi zaštitio svog kuma T., dok je okrivljeni T. naveo da ga je predmetnom prilikom oštećeni prvi udario u predjelu glave, tako da je on morao da se brani. Međutim, Sud nije prihvatio ovakvu odbranu okrivljenog T. jer je usmjerena isključivo na izbjegavanje krivice i ista je naknadno smišljena, obzirom da je iznijeta tek na glavnom pretresu, pošto se okrivljeni u saslušanju pred Upravom policije i istražnim sudijom nije ni mogao sjetiti tuče, jer je i po sopstvenom priznanju bio u vidno alkoholisanom stanju, pa je Sud svoju punu vjeru poklonio iskazu svjedoka - oštećenog koji je naveo da ga je okrivljeni T. ispred lokala prvi udario u predjelu glave. Takođe, navodi okrivljenog V. da je on djelovao u nužnoj odbrani kako bi zaštitio svog kuma u potpunosti su neprihvatljivi, jer su se oba okrivljena nalazila u protivpravnom napadu, obzirom da su, zbog prethodne svađe okrivljenog T. i oštećenog S., došli ispred lokala sa jasnom namjerom da se fizički obračunaju sa oštećenim.</span>
</p>
<p class="p3"></p>
<p class="p3">
<span>Optužnim predlogom ODT-a Podgorica okrivljenima V. M. i T. B. stavljeno je na teret da su izvršili krivično djelo nasilničko ponašanje iz člana 399 Krivičnog zakonika, a koje krivično djelo vrši ono lice koje grubim vrijeđanjem ili zlostavljanjem drugog, vršenjem nasilja prema drugom, izazivanjem tuče, drskim ili bezobzirnim ponašanjem ugrozi spokojstvo građana ili remeti javni red i mir, ukoliko je to izvršeno u grupi ili je nekom licu nanesena laka tjelesna povreda ili je došlo do teškog ponižavanja građana. </span>
</p>
<p class="p3"></p>
<p class="p3">
<span>Cijeneći citiranu zakonsku definicuju krivičnog djela i dovodeće je u vezu sa činjeničnim stanjem utvrđenim provedenim dokazima na glavnom pretresu ovaj Sud je mišljenja da su se u radnjama okrivljenih stekli svi elementi krivičnog djela laka tjelesna povreda iz člana 152 st. 2 u vezi st. 1 KZ-a, a ne krivičnog djela nasilničko ponašanje iz člana 399 Krivičnog zakonika. </span>
</p>
<p class="p3"></p>
<p class="p3">
<span>Naime, nasilničko ponašanje predstavlja grubo i bezobzirno, u osnovi nehumano ponašanje prema drugom licu koje se najčešće naziva siledžijstvom i predstavlja nemotivisano ponašanje i djelatnost učinioca upravljenu ka grubom vrijedjanju ili zlostavljanju drugoga, vršenju nasilja, izazivanjem tuče, čime se značajnije ugrožava spokojstvo gradjanja ili teže remeti javni red i mir. Sud je mišljenja da u konkretnom slučaju nije riječ o nemotivisanom i bezrazložnom vršenju nasilja, jer je nesporno da je napadu okrivljenih na oštećenog S. prethodila svađa između okrivljenog T. i vlasnika lokala S. Naime, svjedok oštećeni, kao i svjedoci S., V. S. i R. Z. su potpuno saglasno u svojim iskazima naveli da su predmetne večeri sjedjeli u lokalu „Herc“ kada je u jednom momentu nastala prepirka između okrivljenog T. i oštećenog, jer je okrivljeni vrijeđao ostale goste lokala i upućivao niz ružnih riječi svojoj supruzi, inače rođaci oštećenog, pa je oštećeni S. zatražio od okrivljenog da napusti lokal. Dakle, u konkretnom slučaju, zbog same činjenice da je došlo do fizičkog obračuna između okrivljenih i oštećenog ni u kom slučaju se ne može raditi o nasilničkom ponašanju, već je okrivljeni imao jasan motiv za napad na oštećenog, pa je upravo zbog toga i otišao kod svog kuma V. M. i ispričao mu za ovaj događaj, kada su se zajedno vratili ispred lokala „Herc“ i fizički napali oštećenog S.</span>
</p>
<p class="p3"></p>
<p class="p3">
<span>Zbog navedenog, ovaj Sud je mišljenja da su se u radnjama okrivljenih stekli svi elementi bića krivičnog djela laka tjelesna povreda iz člana 152 st. 2 u vezi st. 1 Krivičnog zakonika, a ne krivičnog djela nasilničko ponašanje iz člana 399 KZ-a, zbog čega je Sud i izmijenio činjenični opis dispozitiva optužnog predloga, upodobljavajući isti utvrđenom činjeničnom stanju, a smatrajući da se na navedeni način ne povređuje objektivni identitet optužnog akta. </span>
</p>
<p class="p3"></p>
<p class="p3">
<span>U pogledu subjektivnog odnosa prema izvršenom krivičnom djelu, oba okrivljena su bila svjesna svog djela i htjela su njegovo izvršenje, postupajući sa direktnim umišljajem kao oblikom krivice, čime su se, pored objektivnih, stekla i sva subjektivna obilježja bića krivičnog djela laka tjelesna povreda iz člana 152 st. 2 u vezi st. 1 Krivičnog zakonika, a u vezi člana 23 KZ-a. Imajući u vidu činjenicu da je okrivljeni T. zbog svađe u lokalu „Herc“ pošao po svog kuma V., a onda su zajedno pošli do ovog lokala s namjerom da se fizički obračunaju sa oštećenim S., dakle ne zbog toga što je okrivljeni T. izgubio telefon kako je on to sugerisao u svojoj odbrani, a što nije potvrdio ni okrivljeni V. koji je naveo da je T. izričito zahtijevao da se zajedno vrate u lokal, prema stanovištu ovog Suda ima smatrati da je umišljaj okrivljenih jedinstven, i da, bez obzira na činjenicu što Sud nije mogao sa nesumnjivom sigurnošću da utvrdi usljed tačno kojih udaraca okrivljenih su nastale povrede kod oštećenog, koje inače svaka za sebe predstavljaju laku tjelesnu povredu, stoji jednaka odgovornost svakog od njih za nanijetu posljedicu. Pritom, na pravnu kvalifikaciju djela ne utiče činjenica da okrivljeni T. nije, za razliku od okrivljenog V., udario oštećenog sredstvom podobnim da tijelo teško povrijedi ili zdravlje teško naruši, obzirom da je kod njega nesumnjivo postojala svijest o zajedničkom djelovanju, svijest da okrivljeni V. koristi opasno sredstvo kojim može teško povrijediti oštećenog, jer je znao da je V. od njega uzeo pištolj još dok su išli put lokala, pa je on, udarajući više puta oštećenog pesnicom u predjelu glave, izrazio svoju volju da krivično delo izvrši kao svoje, zbog čega se pojavljuje kao saizvršilac u izvršenju označenog krivičnog dela, tako da njegove radnje čine jednu cjelinu i u svojoj sveukupnosti su dovele su do nastupanja zabranjene posledice.</span>
</p>
<p class="p6"></p>
<p class="p3">
<span>Prilikom odlučivanja o vrsti i visine krivične sankcije sud je cijenio sve okolnosti iz čl. 42 Krivičnog zakonika koje su od uticaja da kazna bude veća ili manja, pa je od olakšavajućih okolnosti na strani okrivljenog V. cijenio njegove lične i porodične prilike, činjenicu da je otac troje djece, dok je od otežavajućih okolnosti cijenio njegovu raniju osuđivanost koju je Sud utvrdio uvidom u izvod iz KE na ime okrivljenog, u odnosu na okrivljenog T. Sud je od olakšavajućih okolnosti cijenio njegove lične i porodične prilike, činjenicu da je isti otac dvoje djece, njegovu raniju neosuđivanost, što je Sud utvrdio uvidom u izvod ie KE na ime okrivljenog, dok otežavajućih okolnosti nije bilo, pa je, imajući uz navedeno u vidu i stepen krivice okrivljenih, Sud mišljenja da radi krivično pravne zaštite prema okrivljenim nije nužno primijeniti kaznu, već da će se samim upozorenjem uz prijetnju kaznom kao u izreci presude ( u koje kaznu im se ima uračunati vrijeme provedeno u policijskom zadržavanju od 05.12.2010. godine do 06.12.2010. godine) i rokom provjeravanja od 1 ( jedne ) godine na okrivljene u dovoljnoj mjeri uticati da ubuduće ne vrše krivična djela, čime će u potpunosti biti ostvarena svrha izricanja uslovne osude iz čl. 52 Krivičnog zakonika CG, a u okviru opšte svrhe izricanja krivičnih sankcija iz čl. 4 st. 2 Krivičnog zakonika CG.</span>
</p>
<p class="p3"></p>
<p class="p3">
<span>Sud je oštećenog S. S. u pogledu postavljenog imovinsko pravnog zahtjeva uputio na redovnu građansku parnicu, obzirom da činjenice utvrđene u krivičnom postupku ne pružaju dovoljan osnov ni za potpuno ni za djelimično presuđenje, a shodno članu 239 ZKP-a. </span>
</p>
<p class="p13"></p>
<p class="p13">
<span>Takođe, Sud je od okrivljenog V. M. na osnovu člana 75 KZ-a oduzeo pištolj marke „Reck Pyton“  RK 380  fabričkog broja C ... kalibra ..., kao predmeta koji je upotrebljen za izvršenje krivičnog djela, bez obzira na činjenicu što pištolj nije vlasništvo okrivljenog Vlahovića, već okrivljenog T., jer to svakao zahtijevaju razlozi bezbjednosti propisani članom 75 st. 2 Krivičnog zakonika.</span>
</p>
<p class="p13"></p>
<p class="p13">
<span>Kako je Sud okrivljene V. i T. oglasio krivim, to je iste obavezao na plaćanje troškova postupka u vidu sudskog paušala u visini od po 50,00 eura, koji iznos je odmjeren shodno trajanju postupka i imovinskim prilikama okrivljenih, solidarno troškove izrade nalaza i mišljenja vještaka medicinske struke od 22.12.2011. godine u iznosu od 77,00 eura, a okrivljenog . i na ime angažovanja branioca u pretkrivičnom postupku u iznosu od 250,00 eura a  sve shodno čl. 226 i 229 ZKP-a. </span>
</p>
<p class="p13"></p>
<p class="p3">
<span>Na osnovu izloženog, a shodno članu 374 ZKP-a odlučeno je kao u stavu I  izreke presude.</span>
</p>
<p class="p3"></p>
<p class="p13">
<span>II</span>
</p>
<p class="p13"></p>
<p class="p13">
<span>U odnosu na krivično djelo stavljeno okrivljenom Laković Igoru na teret Sud je utvrdio da je okrivljeni dana 05. decembra 2010. godine u Podgorici, u vozilu marke „Džip Čiroki“ reg. oznaka PG ..., neovlašćeno držao vatreno oružje – pištolj marke „CZ“ kalibra 7,5mm, fabričkog broja ..., sa okvirom u kojem se nalazilo 5 metaka. Prednje činjenično stanje Sud je utvrdio iz jasnog i potpunog priznanja okrivljenog koji je u svojoj odbrani naveo da posjeduje pištolj marke „CZ“ kalibra 7,5mm, koje se predmetnog dana nalazilo u njegovom autu, a iz kojeg je, nakon što je nastala tuča na platou ispred lokala „Herc“, ispalio dva metka u namjeri da prekine tuču, a što je potvrdio i svjedok V. S. navodeći da je vidio L. kako iz vozila uzima pištolj i iz njega puca dva puta u vazduh kako bi se razišla gužva. Takođe, iz zapisnika o uviđaju proizilazi da su službenici policije na platou ispred lokala „Herc“ predmetnog dana zatekli dvije policijske čaure, koje su kasnije i poslate na vještačenje zajedno sa pištoljem marke „CZ“ kalibra 7,5mm, fabričkog broja .... sa okvirom u kojem se nalazilo 5 metaka, a koji pištolj je oduzet od okrivljenog dana 06.12.2010. godine, kako to proizilazi iz potvrde o oduzimanju predmeta Uprave policije od 06.12.2010. godine i službene zabilješke Ku.br. 1095/2010, a na osnovu kojih je vještak balističke struke nesumnjivo utvrdio da su pronađene čaure ispaljene iz pištolja koji je oduzet od okrivljenog.</span>
</p>
<p class="p13"></p>
<p class="p3">
<span>Postupajući na opisani način, okrivljeni je suprotno odredbi člana 27 Zakona o oružju neovlašćeno držao vatreno oružje sa okvirom od 5 metaka, za koje nije imao oružani list izdat od strane nadležnog organa, pri čemu je bio svjestan svog djela čije izvršenje je htio, postupajući sa direktnim umišljajem kao oblikom krivice, čime su se, pored objektivnih, stekla i sva subjektivna obilježja bića krivičnog djela nedozvoljeno držanje oružja i ekspozivnih materija iz člana 403 st. 1 Krivičnog zakonika.</span>
</p>
<p class="p13"></p>
<p class="p3">
<span>Prilikom odlučivanja o vrsti i visine krivične sankcije Sud je cijenio sve okolnosti iz čl. 42 Krivičnog zakonika koje su od uticaja da kazna bude veća ili manja, pa je od olakšavajućih okolnosti na strani okrivljenog cijenio njegove lične i porodične prilike, činjenicu da je otac dvoje djece, činjenicu da isti ranije nije osuđivan, što je Sud utvrdio uvidom u izvod iz KE na ime okrivljenog, dok otežavajućih okolnosti nije bilo, pa je, imajući uz navedeno u vidu i stepen krivice okrivljenog, Sud mišljenja da radi krivično pravne zaštite prema okrivljenom nije nužno primijeniti kaznu, već da će se samim upozorenjem uz prijetnju kaznom kao u izreci presude ( u koje kaznu mu se ima uračunati vrijeme provedeno u policijskom zadržavanju od 05.12.2010. godine do 06.12.2010. godine) i rokom provjeravanja od 1 ( jedne ) godine na okrivljenog u dovoljnoj mjeri uticati da ubuduće ne vrši krivična djela, čime će u potpunosti biti ostvarena svrha izricanja uslovne osude iz čl. 52 Krivičnog zakonika CG, a u okviru opšte svrhe izricanja krivičnih sankcija iz čl. 4 st. 2 Krivičnog zakonika CG.</span>
</p>
<p class="p3"></p>
<p class="p13">
<span>Takođe, Sud je od okrivljenog L. I. na osnovu člana 75 KZ-a oduzeo pištolj marke „CZ“ kalibra 7,5mm, fabričkog broja ... , sa okvirom u kojem se nalazilo 5 metaka, bez obzira što se navedeni pištolj po tvrdnji okrivljenog vodio na njegovog pokojnog djeda, jer oduzimanje predmeta svakako zahtijevaju razlozi bezbjednosti iz člana 75 st. 2 Krivičnog zakonika, </span>
</p>
<p class="p13"></p>
<p class="p3">
<span>Kako je Sud okrivljenog oglasi krivim to je istog obavezao na plaćanje troškova krivičnog postupka i to iznosa od 99,00 eura na ime izrade nalaza i mišljenja vještaka balističke struke od 10.02.2012. godine, kao i iznosa od 50 eura na ime sudskog paušala, koji iznos je odmjeren shodno trajanju postupka i imovinskim prilikama okrivljenog, a sve shodno članu 226 i 229 ZKP-a. </span>
</p>
<p class="p13"></p>
<p class="p13">
<span>Na osnovu izloženog, a shodno članu 374 ZKP-a odlučeno je kao stavu II izreke presude.</span>
</p>
<p class="p13"></p>
<p class="p5">
<span>OSNOVNI SUD U PODGORICI</span>
</p>
<p class="p5">
<span>Dana. 13.02.2013. godine</span>
</p>
<p class="p3"></p>
<p class="p3">
<span>       ZAPISNIČAR                                                                                     SUDIJA,   </span>
</p>
<p class="p6">
<span>Valentina Vukašinović,s.r.                                                Larisa Mijušković-Stamatović,s.r.                                                               </span>
</p>
<p class="p3"></p>
<p class="p14">
<span>       PRAVNA POUKA : </span>
</p>
<p class="p14">
<span>       Protiv ove presude može se izjaviti</span>
</p>
<p class="p14">
<span>       žalba u roku od 8 (osam) dana od</span>
</p>
<p class="p14">
<span>       dana prijema pismenog otpravka iste </span>
</p>
<p class="p14">
<span>       Višem sudu u Podgorici,a preko ovog suda.</span>
</p>
<p class="p14"></p>
<p class="p3">
<span>                                                   ZTO: Radetić Lidija</span>
</p>
<p class="p15"></p>
<p class="p15"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.p1{margin-left:-0.15763889in;margin-right:-0.15763889in;text-align:start;hyphenate:auto;font-family:Arial;font-size:12pt;}
.p2{margin-left:-0.15763889in;margin-right:-0.15763889in;text-align:end;hyphenate:auto;font-family:Arial;font-size:12pt;}
.p3{margin-bottom:0.1388889in;text-align:center;hyphenate:auto;font-family:Arial Narrow;font-size:14pt;}
.p4{margin-left:-0.15763889in;margin-right:-0.15763889in;text-align:center;hyphenate:auto;font-family:Arial;font-size:12pt;}
.p5{margin-left:-0.15763889in;margin-right:-0.15763889in;text-align:justify;hyphenate:auto;font-family:Arial;font-size:12pt;}
.p6{text-indent:-0.25in;margin-left:-0.15763889in;margin-right:-0.15763889in;text-align:justify;hyphenate:auto;font-family:Arial;font-size:12pt;}
.p7{margin-left:-0.40763888in;margin-right:-0.15763889in;text-align:justify;hyphenate:auto;font-family:Arial;font-size:12pt;}
.p8{margin-bottom:0.1388889in;text-align:start;hyphenate:auto;font-family:Arial;font-size:11pt;}
.s1{display: inline-block; text-indent: 0; min-width: 0.39375in;}
</style>
<meta content="dragisa.baletic" name="author">
</head>
<body class="b1 b2">
<p class="p1"></p>
<p class="p2">
<span>K.br.565/13‚</span>
</p>
<p class="p3">
<!--Image link to '0.jpg' can be here-->
</p>
<p class="p4"></p>
<p class="p4">
<span>U IME CRNE GORE</span>
</p>
<p class="p4"></p>
<p class="p5">
<span>OSNOVNI SUD U PODGORICI,po sudiji Đuković Goranu,uz učešće namještenika suda Maraš Ane,kao zapisničara,u krivičnom predmetu protiv okrivljene M. V.,zbog krivičnog djela ugrožavanje javnog saobraćaja iz čl. 339.st.3 u vezi st.1 Krivičnog zakonika,odlučujući po optužnom predlogu Osnovnog državnog tužilaštva Kt.br. 412/13 od 17.juna 2013 godine,koji je na glavnom pretresu zastupala savjetnik Osnovnog državnog tužilaštva K. M.,nakon glavnog,javnog pretresa održanog dana 24.09.2013 godine,u prisustvu stranaka,izrekao je i istog dana javno objavio</span>
</p>
<p class="p5"></p>
<p class="p4">
<span>PRESUDU</span>
</p>
<p class="p4"></p>
<p class="p5">
<span>Okrivljena :M. V.,sa JMBG: ...,od oca V. i majke N.,rođene O.,rođena ... godine u P.,nastanjena u P.-ul. ... O. br....,diplomirani inženjer pomorskog saobraćaja,nezaposlena,udata,majka dvoje maloljetne djece,dobrog imovnog stanja,neosuđivana</span>
</p>
<p class="p5"></p>
<p class="p4">
<span>Kriva je</span>
</p>
<p class="p1">
<span>Zato što je: </span>
</p>
<p class="p1"></p>
<p class="p5">
<span>Dana 03.septembra 2012 godine,oko 15,30 časova,u P.,u Bulevaru R.,ne pridržavajući se saobraćajnih propisa iz čl. 119.st.3 ZOBS-a na putevima,tako ugrozila saobraćaj da je dovela u opasnost život i tijelo ljudi,na način što,upravljajući putničkim vozilom marke „O.“,registarskih oznaka PG DR ...,u pravcu Bulevara Dž. V.,na obilježenom pješačkom prelazu,na kojem saobraćaj nije regulisan uređajima za davanje svjetlosnih saobraćajnih znakova ,nije zaustavila svoje vozilo da bi propustila pješaka-oštećenu, mldb.P. M.,koja je prelazila kolovoz sa lijeve na desnu stranu,gledano iz pravca kretanja okrivljene,uslijed kojih propusta je prednjim djelom vozila udarila oštećenu,kojom prilikom je ista zadobila laku tjelesnu povredu u vidu oguljotine u predjelu oba lakta i oguljotine u predjelu leđa,pri čemu je okrivljena bila svjesna da takvom vožnjom može ugroziti javni saobraćaj i dovesti u opasnost život i tijelo ljudi,ali je olako držala da do toga neće doći</span>
</p>
<p class="p5"></p>
<p class="p6">
<span class="s1">-​&nbsp;</span><span>čime je izvršila krivično djelo ugrožavanje javnog saobraćaja iz čl. 339.st.3 u vezi st.1 Krivičnog zakonika</span>
</p>
<p class="p7"></p>
<p class="p5">
<span>Pa sud okrivljenoj,primjenom citiranih Zakonskih propisa i čl. 3,4,5,13,16,32,42,52,53 i 54 Krivičnog zakonika i čl. 226,229 i 374 Zakonika o krivičnom postupku</span>
</p>
<p class="p5"></p>
<p class="p5">
<span>Izriče:</span>
</p>
<p class="p4">
<span>USLOVNU OSUDU</span>
</p>
<p class="p4"></p>
<p class="p5">
<span>Kojom joj prethodno utvrđuje kaznu zatvora u trajanju od 30(trideset)dana i istovremeno određuje da se utvrđena kazna neće izvršiti,ukoliko okrivljena u roku od 1(jedne)godine po pravosnažnosti presude ne izvrši novo krivično djelo.</span>
</p>
<p class="p5"></p>
<p class="p5">
<span>Obavezuje se okrivljena da ovom sudu na ime troškova postupka uplati novčani iznos od 143,00 eura,kao i 30,00 eura,na ime paušala,u roku od 15 dana po pravosnažnosti presude,pod prijetnjom prinudnog izvršenja.</span>
</p>
<p class="p5"></p>
<p class="p4">
<span>Obrazloženje</span>
</p>
<p class="p4"></p>
<p class="p5">
<span>Optužnim predlogom Osnovnog državnog tužilaštva Kt.br. 412/13 od 17.juna 2013 godine,okrivljenoj M. V. stavljeno je na teret krivično djelo ugrožavanje javnog saobraćaja iz čl. 339.st.3 u vezi st.1 Krivičnog zakonika.</span>
</p>
<p class="p5"></p>
<p class="p5">
<span>U konačnom,zastupnik optužbe je ostala pri podnijetom optužnom aktu i predložila je sudu da okrivljenu oglasi krivom i osudi po zakonu.</span>
</p>
<p class="p5"></p>
<p class="p5">
<span>Iznoseći odbranu na glavnom pretresu okrivljena se branila,da je,kritičnog dana upravljala automobilom marke „O.“,Bulevarom R. u pravcu Bulevara Dž. V.,desnom saobraćajnom trakom.Dolaskom do pjašačkog prelaza vidjela je grupu djece kako prelaze isti,pa je zaustavila automobil,kako bi propustila djecu.Nakon toga,započela je blago kretanje .U tom trenutku sa lijeve strane vidjela je djevojčicu koja je pretrčavala ulicu,u kom trenutku je došlo do kontakta djevojčice sa lijevim farom automobila.Tada je primjetila da je,djevojčica pala,pa je izašla iz automobila i pozvala Hitnu medicinsku pomoć,roditelje djevojčice i policiju.</span>
</p>
<p class="p5"></p>
<p class="p5">
<span>U završnoj riječi,okrivljena je ostala pri navodima svoje odbrane na glavnom pretresu.</span>
</p>
<p class="p5">
<span>U dokaznom postupku sud je saslušao svedoka-oštećenu maloljetnu P. M. u prisustvu zakonskog zastupnika,pročitao je zapisnik o uviđaju UPPJ Podgorica broj 21367/2012 godine od 03.09.2012 godine i izvršio je uvid u skicu lica mjesta,pročitao je nalaz i mišljenje vještaka medicinske struke dr. R. N. od 22.04.2013 godine,pročitao je nalaz i mišljenje sudskog vještaka saobraćajne struke V. Đ. od 03.06.2013 godine i pročitao je izvod iz KE za okrivljenu izdat od UPPJ Podgorica broj 29-245/13-3335/2-1797 od 26.06.2013 godine.</span>
</p>
<p class="p5"></p>
<p class="p5">
<span>Na provedene dokaze stranke nijesu imale primjedbi.</span>
</p>
<p class="p5"></p>
<p class="p5">
<span>Ocjenom navoda optužbe,odbrane,provedenim dokazima na glavnom pretresu,kako pojedinačno, tako u međusoboj povezanosti,sud je utvrdio da je okrivljena postupajući na način kao u izreci presude ostvarila sva bitna obilježja bića krivičnog djela ugrožavanje javnog saobraćaja iz čl. 339.st.3 u vezi st.1 Krivičnog zakonika,pa je sud okrivljenu oglasio krivom i izrekao krivičnu sankciju,kao u izreci presude,sve iz sledećih razloga:</span>
</p>
<p class="p5"></p>
<p class="p5">
<span>Saslušana na glavnom pretresu,u prisustvu zakonskog zastupnika-majke,svjedok-oštećena maloljetna P. M. je posvjedočila,da je kritičnog dana išla na igralište,pa kada se vraćala sa bratom i sestrom prelazila je ulicu,pa je pojasnila,da je prešla jednu traku kao i drugu ,a kad su prešli treću traku jedna kola su ih pustila,pa je potrčala, u kom trenutku je udario  automobil.</span>
</p>
<p class="p5"></p>
<p class="p5">
<span>Iz citiranog zapisinika o uviđaju saobraćajne nezgode UPPJ Podgorica od 03.09.2012 godine proizilazi,da se,istog dana u 15,25 časova,u ulici Bulevar R., u Podgorici,dogodila saobraćajna nezgoda .Da je, lice mjesta saobraćajne nezgode Bulevar R..Nadalje Bulevar R. je asfaltni,ravan,oivičen zemljanom površinom, podjeljen na dvije kolovozne trake,a one na po dvije saobraćajne trake.Putničko vozilo reg.oz. PG DR ... zatečeno je na pješačkom prelazu u nivou desne saobraćajne, desne kolovozne trake, prednjim djelom okrenuto u pravcu Bul. Dž. V.,a posmatrano iz pravca ul. I. M..Od materijalnih tragova na licu mjesta nije zatečeno ništa.U predmetnoj saobraćajnoj nesreći učestovali su M. V.,vozač vozila registaske oznake PG DR ... i pješak maloljetna P. M..</span>
</p>
<p class="p5"></p>
<p class="p5">
<span>Iz izvještaja ljekara specijaliste dječijeg hirurga IBD,broj protokola 2780 od 03.09.2012 godine na ime P. M. proizilazi,da je istog dana pregledana od strane dječijeg hirurga, kao lice iz udesa. Postavljena je dijagnoza Contusio Corporis.</span>
</p>
<p class="p5"></p>
<p class="p5">
<span>Iz izvještaja ljekara specijaliste dječijeg hirugra za maljetnu P. M. od 05.09.2012 godine, proizilazi da je istog dana izvršen pregled maloljetne od strane dječijeg hirurga koji je konstatovao dijagnozu: Excopriationes cubiti bli et vertebralis dosri.</span>
</p>
<p class="p5"></p>
<p class="p5">
<span>Iz citiranog nalaza i mišljenja vještaka medicinske struke dr. R. N. od 22.04.2013 godine, proizlazi da je u predmetnoj saobraćajnoj nezgodi maloljetna oštećena P. M. zadobila sledeće povrede: oguljotine u predjelu oba lakta i oguljotine u predjelu leđa. Navedene povrede posledica su dejstva tupine mehaničke sile,odnosno nastale su najvjerovatnije nakon odbacivanja tijela i pada na tvrdu i neravnu površinu,a nakon udara predmetnog vozila.U vrijeme nanošenja,sve zadobijene povrede,pojedinačno i u svom zbiru se kvalifikuju kao laka tjelesna povreda.</span>
</p>
<p class="p5"></p>
<p class="p5">
<span>Iz nalaza i mišljenja vještaka saobraćajne struke V. Đ. od 03.06.2013 godine proizilazi,da se,dana 03.09.2012 godine,u 15,25 h,na Bulevaru R.,u P.,dogodila saobraćajna nezgoda u kojoj su učestvovali: M. V., vozač „B“kategorije ,koja je upravljala  p.m.v. „O.“,PG DR ...,i P. M. u svojstvu pješaka.Kolovoz Bul. R. je oivičen zemljanom površinom,na kojoj se nalazi žičana ograda,fizički podjeljen na dvije kolovozne trake,koje su uzdužnim isprekidanim linijama podjeljene na po dvije saobraćajne trake.Da se,u zoni mjesta nezgode nalazi pješački prelaz sa platformom za usporavanje kretanja vozila.Vozilo „O.“,P G DR ... kretalo se Bul. R., iz pravca ul I.Milutinovića u pravcu Bul. Dž.V..Pješak je prelazio kolovoz Bul. R. preko pješačkog prelaza sa lijeve na desnu stranu,gledano u smjeru kretanja vozila.Na mjestu nezgode,materijelni tragovi nijesu evidentirani.Da je,brzina vozila „O.“ PGDR ...,u momentu kontakta sa pješakom iznosila 16,71 (km/h)a da se nepsredno prije kontakta pješakinja kretala pješačkim prelazom pretrčavanjem,pa je na osnovu pola i godina starosti, primjenom vrijednosti iz tabele Kotik-Bekasov,brzina pješakinje neposredno prije kontakta iznosila 11,6 km/h.Nadalje do kontakta je došlo između prednjeg djela vozila i tijela pješakinje.Za posjedovanu brzinu, koja je prije kontakta iznosila 4,64 m/s,zaustavni put vozila „O.“ PG DR ...,po suvom kolovozu ,iznosio je oko: 6,20 m,a vrijeme zaustavljanja trajalo je oko 1,66 s.Kako je zaustavni put vozila „O.“ ,PG DR ...,po suvom kolovozu iznosio 6,20 m,a širina pješakog prelaza 6,00m, „vraćanjem“ vozila unazad za ovu vrijednost,dobija se podatak da je mjesto kontakta bilo u zoni pješačkog prelaza.Poslije stupanja pješakinje na pješački prelaz,ista je do mjesta kontakta prešla rastojanje od oko 13,00 m za vrijeme od oko 3,90 s,a tada je vozilo od mjesta kontakta bilo udaljeno oko: 18,10 m. U takvim uslovima vožnje,aktiviranjem radne kočnice,što je inače bio obavezan po uočavanju pješakinje da se kreće pješačkim prelazom sa lijeve prema desnoj ivici kolovoza,vozač je imao tehničkih uslova da zaustavi vozilo prije mjesta kontakta , o čemu svjedoči podatak da je dužina zaustavnog puta kraća od rastojanja na kome se vozilo nalazilo u momentu stupanja pješakinje na pješački prelaz, na lijevoj ivici kolovoza.Prelaz pješakinje preko kolovoza na mjestu gdje je vidno obilježen pješački prelaz,po pravilu je bezbjedan. Kako se radi o saobraćajnici na kojoj je vidno obilježen pješački prelaz ,to je do kontakta došlo poslije oko 13,00 m, nakon stupanja pješakinje na kolovoz,što znači da je pješakinja do mjesta kontakta provela na pješačkom prelazu oko 4,0 s,na osnovu čega se može konstatovati da pješakinja za vozača nije bila iznenadna i neočekivana prepreka.Vještak je mišljenja,da ovakav  način upravljanja vozilom od strane vozača O. PGDR ...,predstavlja grešku u djelu koji se odnosi na obavezu vozača da mora,kad prilazi obilježenom pješačkom prelazu ,upravljati vozilom na način  koji ne ugrožava pješake i to brzinom kojom u svakoj situaciji može bezbjedno da zaustavi vozilo ispred pješačkog prelaza, što nije bilo,a što predstavlja osnovni i jedini uzrok nastanka predmetne saobraćajne nezgode. Kod pješakinje nema elemenata koji su u uzročnoj vezi sa nastalom nezgodom.</span>
</p>
<p class="p5"></p>
<p class="p5">
<span>Iz citiranog izvoda iz KE za okrivljenu,izdatog od UPCB Podgorica 26.06.2013 godine, proizilazi da okrivljena nije evidetirana u KE navedene PJ.</span>
</p>
<p class="p5"></p>
<p class="p5">
<span>Da je okrivljena izvršila krivično djelo stavljeno joj na teret optužnim aktom tužioca,sud je utvrdio prvenstveno na osnovu zapisinika o uviđaju predmetne saobraćajne nezgode i skice lica mjesta,u čiju vjerodostojnost nije ima razloga da sumnja,i koji su predstavljali materijalnu podlogu za nalaz i mišljenje vještaka saobraćajne struke V. Đ.,koji sud cijeni kao jasan, stručan i objektivan,na koji uostalom ni stranke nijesu imeli primjedbi, a  iz koga je sud utvrdio da je za posjedovanu brzinu, koja je prije kontakta iznosila 4,64 m/s,zaustavni put vozila O. PG DR ... ,kojim je upravljala okrivljena,iznosio 6,20 m,a da je vrijeme zaustavljaja trajalo oko 1,66 s,pa kako je zaustavni put vozila O. PG DR ..., po suvom kolovozu iznosio 6,20 m,a širina pjašačkog prelaza 6, 00 m,to je „vraćenjem“ vozila unazad za ovu vrijednost dobijen podatak da je mjesto kontakta sa oštećenom bio u zoni pješačkog prelaza.Da je poslije stupanja pješakinje na pješački prelaz, ista od mjesta kontakta prešla rastojanje od oko 13,00 m za vrijeme od oko 3,90 s, tada je vozilo od mjesta kontakta bilo udaljeno oko 18,10 m.Da u takvim uslovima vožnje,aktiviranjem radne kočnice,što je inače bio obavezan po uočavanju pješakinje da se kreće pješačkim prelazom sa lijeve prema desnoj ivici kolovoza,vozač je imao tehničkih uslova da zaustavi vozilo prije mjesta kontakta,o čemu svjedoči podatak da je dužina zaustavnog puta kraća od rastojanja na kome se vozilo nalazilo u momentu stupanja pješakinje na pješački prelaz na lijevoj ivici kolovoza Kako se radi o saobraćajnici na kojoj je vidno obilježen pješački prelaz, te kako je do kontakta došlo poslije oko 13,00m, nakon stupanja pješakinje na kolovoz,znači da je pješakinja  provela na pješačkom prelazu oko 4,0 s,a na osnovu čega se može zaključiti da pješakinja za vozača nije bila iznenadna i neočekivana prepreka. Nadalje da ovakav način upravljanja od strane vozača vozila O. PG DR ... predstvlja grešku  u djelu koji se odnosi na obavezu vozača da mora,kada prilazi obilježenom pejšačkom prelazu, upravljati vozilom na način kojim ne ugrožava pješake i to brzinom kojom u svakoj situaciji može bezbjedno da zaustavi vozilo ispred pješačkog prelaza,što nije bilo,a što prestavlja osnovni i jedini uzrok saobraćajne nezgode. I da, na strani pješakinje nema elemenata koj su u uzročnoj vezi sa nastalom nezgodom. I okrivljena nije sporila, da je kritičnog dana upravljala svojim automobilom „O.“, Bulevarom R. u pravcu ul. Dž. V.,  i  da je,dolaskom ispred pješačkog prelaza, primjetila  grupu djece,  kada je zaustavila atumobil i iste propustila ,pa je nastavila lagano da se kreće, kada je sa lijeve strane vidjela djevojčicu koja je pretrčavala kolovoz, u kome trenutku je došlo do kontakta tjela djevojčice i lijevog fara automobila. Sud je odbranu okrivljene cijenio kao istinitu.Naime,iz odbrane okrivljene se utvrđuje da je, u vrijeme kontakta njen atomobil bio u pokretu, a imajući u vidu nalaz vještaka saobraćajne struke da je oštećena do mjesta kontakta na pješakom prelazu provela oko 4,0s,te da pješakinja maloljetna- oštećena nije bila iznenadna prepreka okrivljenoj,to je okrivljena postupajući na način kao u izreci presude, prekršila odredbu čl.119.st.3 ZOBS-a na putevima kojom je propisano: da ako na obilježenom pješačkom prelazu saobraćaj nije regulisan uređajima za davanje svjetlosnih saobraćajnih znakova,niti znacima policijskog službenika,vozač je dužan da se takvom pješačkom prelazu približava smanjenom brzinom i da ne ugrožava pješake koji su već stupili ili stupaju na pjašački prelaz ,a ,po potrebi ,i da zaustavi svoje vozilo kako bi propustio pješake. U predmetnom događaju maloljetna oštećena je zadobila tjelesne povrede bliže opisane izrekom presude,koje je vještak medicinske struke,pojedinačno i zbirno kvalifikovao kao laku tjelesnu povredu. Sud nalaz i mišljenje vještaka medicinske struke dr. R. N. cijeni kao jasan,stručan i objektivan,dok medicinsku dokumetaciju na ime oštećene, sud cijeni kao vjerodostojnu. Sud je u sklopu ocjene dokaza cijenio i iskaz svjedoka maloljetne oštećene P. M. kao istinit, i isti je u skladu sa nalazom i mišljenjem vještaka saobraćajne struke kao i sa nalazom i mišljenjem vještaka medicinske struke i citiranom medicinskom dokumentacijom KBC na ime oštećene. U iskazu  svjedok-oštećena,maloljetna P. M. je  posvjedočila da je kritičnog dana bila na igralištu,da je sa bratom i sestrom prelazila ulicu,da su prešli jednu,pa drugu traku,pa kada su prešli treću traku,u kom trenutku je udario automobil.Pojasnila je, da je kritičnom prilikom pretrčavala predmetnu ulicu. Maloljetna oštećena je, po ocjeni suda dala iskaz u skladu sa percepcijom koju može imati maloljetna osoba  njenih godina. </span>
</p>
<p class="p5"></p>
<p class="p5">
<span>Pravno kvalifikujući utvrđeno činjenično stanje,sud je utvrdio da je okrivljena,postupajući na način kao u izreci presude,ostvarila sva bitna obilježja bića krivičnog djela ugrožavanje javnog saobraćaja iz čl. 339.st.3 u vezi st.1 Krivičnog zakonika.</span>
</p>
<p class="p5"></p>
<p class="p5">
<span>Okrivljena je bila svjesna krivičnog djela,ali je olako držala da do toga neće doći,pa je njen subjektivni odnos prema izvršenom krivičnom djelu definiše kao svjesni nehat,koji oblik vinosti je sud utvrdio na osnovu dokaza provednih na glavnom pretresu kojima je poklonio vjeru,a pogotovo na osnovu nalaza i mišljenja vještaka saobraćajne struke.</span>
</p>
<p class="p5"></p>
<p class="p5">
<span>Prilikom izbora vrste i visine krivične sankcije,sud je cijenio sve okolnosti iz čl. 42 Krivičnog zakonika,koje utiču da kazna bude manja ili veća,pa je u odsustvu otežavajućih,kao olakšavajuće okolnosti na strani okrivljene cijenio: činjenicu da je udata,  porodična žena i majka dvoje maloljetne djece,raniju neosuđivanost koju je utvrdio iz citiranog izvoda iz KE UPCB Podgorica od 26.06.2013 godine,stav zakonskog zastupnika maloljetne oštećene u pravcu nepridruživanja krivičnom gonjenju,pa je imajući u vidu navedene okolnosti, sud okrivljenoj izrekao uslovnu osudu,kojom joj je prethodno utvrdio kaznu zatvora u trajanju od 30 dana, sa rokom probacije od jedne godine,u uvjerenju suda da imajući u vidu ličnost okrivljene, radi krivičnopravne zaštite nije nužno da   ista utvrđenu kaznu zatvora i efektivno izvršava,već da se i samim upozorenjem uz prijetnju kaznom može ostvariti svrha uslovne osude iz čl. 52.st.2 Krivičnog zakonika, u okviru opšte svrhe propisivanja i izricanja krivičnih sankcija iz čl. 4.st.2 Krivičnog zakonika.</span>
</p>
<p class="p5"></p>
<p class="p5">
<span>Sud je odluku o troškovima postupka temeljio na odredbi čl. 229.st.1 ZKP-a,pa je obavezao okrivljenog da ovom sudu  na ime troškova uplati novčani iznos od 143,00 eura. Troškovi postupka se odnose i to: 60,50 eura, na ime nagrade vještaku medicinske struke i 82,50 eura,na ime nagrade vještaku saobraćajne struke. Visinu paušala,kao u izreci presude,sud je odmjerio na osnovu: imovnog stanja okrivljene,dužine trajanja i složenosti krivičnog postupka.</span>
</p>
<p class="p5"></p>
<p class="p5">
<span>Imajući u vidu navedeno,primjenom citiranih Zakonskih propisa,odlučeno je kao u izreci presude.</span>
</p>
<p class="p5"></p>
<p class="p4">
<span>OSNOVNI SUD U PODGORICI</span>
</p>
<p class="p4">
<span>Dana, 24.09.2013 godine</span>
</p>
<p class="p2">
<span>SUDIJA</span>
</p>
<p class="p2">
<span>Đuković Goran s.r.</span>
</p>
<p class="p2"></p>
<p class="p5">
<span>PRAVNA POUKA:</span>
</p>
<p class="p5">
<span>Protiv ove presude može se izjaviti žalba u roku</span>
</p>
<p class="p5">
<span>od 8 dana od dana prijema pismenog otpravka,</span>
</p>
<p class="p5">
<span>Višem sudu u Podgorici a preko ovog suda.</span>
</p>
<p class="p5"></p>
<p class="p5">
<span>Z.T.O. Maraš Ana</span>
</p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5">
<span>DN-a: Po primjerak presude dostaviti:</span>
</p>
<p class="p5"></p>
<p class="p5">
<span>- ODT Podgorica</span>
</p>
<p class="p5">
<span>- Okrivljenoj M. V.</span>
</p>
<p class="p5"></p>
<p class="p5">
<span>Postupljeno dana _________________</span>
</p>
<p class="p5">
<span>Namještenik suda _________________</span>
</p>
<p class="p5"></p>
<p class="p8"></p>


</body>
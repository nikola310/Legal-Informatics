<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.625in 1.0in 1.0in 1.0in;}
.s1{font-size:14pt;}
.p1{text-align:justify;hyphenate:auto;font-family:Times New Roman;font-size:12pt;}
.p2{text-align:justify;hyphenate:auto;font-family:Times New Roman;font-size:14pt;}
.p3{text-align:start;hyphenate:auto;font-family:Times New Roman;font-size:12pt;}
</style>
<meta content="adisa.burdzevic" name="author">
</head>
<body class="b1 b2">
<p class="p1">
<span>					</span>
<!--Image link to '0.jpg' can be here--><span class="s1">    </span>
</p>
<p class="p2"></p>
<p class="p2">
<span>OSNOVNI SUD U ROŽAJAMA</span>
</p>
<p class="p2">
<span>K.br.142/11.</span>
</p>
<p class="p2"></p>
<p class="p2">
<span>				U IME CRNE GORE</span>
</p>
<p class="p2"></p>
<p class="p2">
<span>	OSNOVNI SUD U ROŽAJAMA, i to Predsjednik suda Camić Zahit, kao sudija pojedinac, sa zapisničarem Burdžović Adisom, odlučujući po optužnom predlogu Osnovnog Državnog Tužilaštva iz Rožaja Kt.br. 157/11. od 25.8.2011. godine, protiv okrivljenog J. E. iz Rožaja, zbog krivičnog djela laka tjelesna povreda iz čl.152.st.2. u vezi st.1. Krivičnog Zakonika, nakon održanog glavnog i javnog pretresa u prisustvu Zamjenika Osnovnog Državnog Tužioca iz Rožaja Selmanović Armina, oštećenog N. E. i okrivljenog, dana 21.9.2011. godine donio je i javno objavio</span>
</p>
<p class="p2">
<span>	</span>
</p>
<p class="p1">
<span>				</span><span class="s1">P R E S U D U</span>
</p>
<p class="p2"></p>
<p class="p2">
<span>	Okrivljeni J. E., JMBG .., od oca S. i majke A., rodj. K., rodjen ..godine u Rožajama, gdje i živi, drž. CG, poznaje crnogorski jezik, koji mu je i maternji, pismen, završio SSS, nezapošljen, neoženjen, siromašnog imovnog stanja, neosudjivan.</span>
</p>
<p class="p2"></p>
<p class="p2"></p>
<p class="p2">
<span>				K R I V   J E</span>
</p>
<p class="p2">
<span>	Što je:</span>
</p>
<p class="p2">
<span>	dana 19.8.2011. godine, oko 21,30 h, u kafe baru "Skala" u Rožajama, lako tjelesno povrijedio N. E., na način što ga je staklenom čašom-sredstvom podobnim da tijelo teško povrijedi ili zdravlje teško naruši, udario po glavi, nanoseći mu tom prilikom lake tjelesne povrede u predjelu čela sa lijeve strane hematom veličine 2 x 1 cm i u predjelu parietalne regije sa lijeve strane hematom veličine 2 x 2 cm,</span>
</p>
<p class="p2">
<span>	-čime je izvršio krivično djelo laka tjelesna povreda iz čl. 152.st.2. u vezi st. 1. Krivičnog Zakonika.</span>
</p>
<p class="p2">
<span>	Pa mu sud na osnovu pomenutog zakonskog propisa, primjenom čl. 3,4,13,15,32.52.53. Krivičnog Zakonika i čl. 226,229, i 374. Zakonika o Krivičnom Postupku izriče</span>
</p>
<p class="p2"></p>
<p class="p2"></p>
<p class="p2"></p>
<p class="p2">
<span>				USLOVNU OSUDU</span>
</p>
<p class="p2"></p>
<p class="p2">
<span>	Kojom mu utvrdjuje kaznu zatvora u trajanju od 45 (četrdesetpet) dana i istovremeno odredjuje da se ista neće izvršiti ukoliko osudjeni u roku od  jedne godine dana ne  učini novo krivično djelo.	</span>
</p>
<p class="p2">
<span>	Da plati ovom sudu na ime troškova krivičnog postupka iznos od 55 eura, i na ime paušala iznos od 40 eura, u roku od 15 dana po pravnosnažnosti ove presude.</span>
</p>
<p class="p2"></p>
<p class="p2">
<span>				O b r a z l o ž e n j e</span>
</p>
<p class="p2"></p>
<p class="p2">
<span>	ODT iz Rožaja podnio je optužni predlog Kt.br.157/11. od 25.8.2011. godine,  protiv okrivljenog J.E. iz Rožaja, zbog krivičnog djela laka tjelesna povreda iz čl. 152.st.2. u vezi st. 1. KZ.</span>
</p>
<p class="p2">
<span>	Na glavnom pretresu Zamjenik ODT-a precizirao je činjenični opis iz optužnog predloga, kao u izreci ove presude. Istkao je da je izvedenim dokazima utvrdjeno da je okrivljeni izvršio krivično djelo koje mu se optužbom stavlja na teret. Predložio je da sud okrivljenog oglasi krivim za izvršeno krivično djelo i izrekne mu uslovnu osudu kojom će mu utvrditi kaznu zatvora u trajanju od 45 dana i istovremeno odrediti da se ista neće izvršiti ukoliko isti u roku od jedne godine dana ne izvrši novo krivično djelo.</span>
</p>
<p class="p2">
<span>	Oštećeni N.E. na glavnom pretresu se nije pridružio krivičnom gonjenju ODT-a u odnosu na okrivljenog i nije postavio imovinsko pravni zahtjev.</span>
</p>
<p class="p2">
<span>	Okrivljeni J. E.na glavnom pretresu priznao je izvršenje krivičnog djela i krivicu za krivično djelo koje mu se optužbom stavlja na teret. Objasnio je da je pomenutog dana bio u kafe baru "Skala" u Rožajama, sa društvom. Za susjednim stolom primijetio je oštećenog koji mu je upućivao neke riječi koje nije čuo zbog glasne muzike. Sa oštećenim nije bio u dobrim odnosima zbog ranije svadje. Kada je oštećeni ustao od stola i pošao prema izlaznim vratima prolazeći pored njegovog stola u prolazu ga je provocirao te izrevoltiran takvim ponašanjem istog je mobilnim telefonom, koji je imao u šaci udario u potiljačnom dijelu glave. Prisutni gosti su ih razdvojili. Izražava kajanje za nastali dogadjaj. </span>
</p>
<p class="p2">
<span>	Na glavnom pretresu po ovoj krivičnopravnoj stvari sud je izveo dokaze saslušanjem u svojstvu oštećenog - svjedoka N. E., pročitao izvještaj ljekara jedinice za HMP Rožaje na ime oštećenog , od 19.8.2011. godine, u svojstvu sudskog vještaka medicinske struke saslušao dr. Fikreta Mujevića, izvršio uvid u izvod iz kaznene evidencije na ime okrivljenog, dok nije izveo dokaz saslušanjem u svojstvu svjedoka S. A.i A.Il.razloga što se izvodjenje ovih dokaza pokazalo suvišnim u odnosu na utvrdjeno činjenično stanje.</span>
</p>
<p class="p2">
<span>	Sud je cijeneći priznanje okrivljenog za izvršeno krivično djelo i njegovo dato objašnjenje, izvedene dokaze pojedinačno i u vezi sa ostalim izvedenim dokazima, pa je na osnovu takve ocjene utvrdio činjenično stanje opisano u izreci ove presude. </span>
</p>
<p class="p2">
<span>	Utvrdjeno činjenično stanje proizilazi iz priznanja okrivljenog za izvršeno krivično djelo čije je priznanje sud prihvatio, obzirom da je saglasno sa svim izvedenim dokazima, osim  u dijelu njegovog objašnjenja sa kojim predmetom je oštećenom nanio povrede, te mu u tom dijelu sud nije mogao prihvatiti objašnjenje, a koje se odnosi da je oštećenog udario mobilnim telefonom koji je držao u šaci u potiljačnom dijelu glave. Ovo sa razloga što je njegovo objašnjenje u tom dijelu suprotno iskazu oštećenog.</span>
</p>
<p class="p2">
<span>	Iz iskaza oštećenog proizilazi da ga je okrivljeni  udario dva puta staklenom čašom koja se od udaraca polomila. Da je dobro vidio da mu je te udarce zadao okrivljeni. Sa okrivljenim se izmirio, tako da su sada u dobrim odnosima. Njegov iskaz sud je u cjelosti prihvatio kao tačan, nedvosmislen i kao takav se u odlučnim činjenicama podudara sa ostalim izvedenim dokazima, kao i sa objašnjenjem okrivljenog. </span>
</p>
<p class="p2">
<span>	Cijeneći nalaz i mišljenje sudskog vještaka medicinske struke dr. Fikreta Mujevića, sud je isti prihvatio kao stručan, objektivan i kao takav ničim nedoveden u sumnju. Iz nalaza ovog vještaka proizilazi da su kod oštećenog prilikom pregleda dana 19.8.2011. godine, u 22,13 časova kostatovane povrede i to modrica u predjelu čela sa lijeve strane veličine 2 x 1 cm, i modrica u parijetalnoj regiji veličine 2 x 2 cm, sa iste strane. Da se ove povrede kvalifikuju kao lake tjelesne povrede i da su nanijete sa najmanje dva udarca tupom mehaničkom silom. </span>
</p>
<p class="p2">
<span>	Iz utvrdjenog činjeničnog stanja proizilazi da je okrivljeni pomenutog dana lako tjelesno povrijedio oštećenog na način kako je to opisano u izreci ove presude. Ove povrede isti je oštećenom nanio sa dva udarca čašom kao sredstvom koje je podobno da tijelo teško povrijedi i zdravlje teško naruši, a koje povrede se i pravno kvalifikuju kao lake tjelesne povrede. Djelujući na opisani način okrivljeni je postupao sa umišljajem svjestan da udarajući oštećenog staklenom čašom po glavi  istog može povrijediti, pa je  pristao na nastupanje zabranjene posledice koja je u konkretnom slučaju i nastupila. Na ovaj način u radnjama okrivljenog su sadržani svi bitni elementi krivičnog djela laka tjelesna povreda iz čl. 152.st.2. u vezi st. 1. KZ CG, za koje ga je sud oglasio krivim pošto je našao da nema elemenata koji bi isključivali njegovu krivičnopravnu odgovornost i izrekao mu uslovnu osudu utvrdjujući mu pri tom kaznu u trajanju od 45 dana i istovremeno odredjujući da se ista neće izvršiti ukoliko isti u roku od jedne godine dana ne izvrši novo krivično djelo.	</span>
</p>
<p class="p2">
<span>	Prilikom izricanja uslovne osude kao krivične sankcije okrivljenom sud je imao u vidu ličnost izvršioca ovog krivičnog djela, njegovo priznanje i kajanje za izvršeno krivično djelo, da do sada nije osudjivan, njegove materijalne prilike, da je sa oštećenim ostao u dobrim odnosima, njegovu životnu dob, pa mu je sud u tom smislu vodeći računa o svrsi uslovne osude u okviru opšte svrhe krivičnih sankcija izrekao uslovnu osudu ubijedjen da će se upozorenjem uz prijetnju kaznom dovoljno uticati na istog da više ne vrši krivična djela.</span>
</p>
<p class="p2">
<span>	U smislu čl. 226. i 229. ZKP sud je obavezao okrivljenog  da plati ovom sudu na ime troškova krivičnog postupka iznos od 55 eura, a koji troškovi se odnose na ime naknade za vještačenje od strane vještaka medicinske struke, kao i da plati na ime paušala iznos od 40 eura, a ovo imajući u vidu trajanje i složenost krivičnog postupka.</span>
</p>
<p class="p2"></p>
<p class="p2"></p>
<p class="p2"></p>
<p class="p2">
<span>	OSNOVNI SUD U ROŽAJAMA, dana 21.9.2011. godine.</span>
</p>
<p class="p2"></p>
<p class="p2"></p>
<p class="p2">
<span>ZAPISNIČAR						PREDSJEDNIK SUDA</span>
</p>
<p class="p2">
<span>Burdžović Adisa s.r.						Zahit Camić s.r.</span>
</p>
<p class="p2"></p>
<p class="p2"></p>
<p class="p2">
<span>PRAVNA POUKA: Protiv ove presude može </span>
</p>
<p class="p2">
<span>se izjaviti žalba u roku od 8 dana od dana prijema</span>
</p>
<p class="p2">
<span>iste, Višem sudu u Bijelom Polju, a preko ovog suda.</span>
</p>
<p class="p2"></p>
<p class="p2">
<span>	</span>
</p>
<p class="p3">
<span> </span>
</p>
<p class="p3"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:center;">
<span></span>
</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p style="text-align:right">
<span class="span1">K. br. 286/13</span>
</p>
<p>
<span class="span1">OSNOVNI SUD U PODGORICI, kao prvostepeni, krivični, po sudiji Larisi Mijušković-Stamatović, uz učešće Valentine Vukašinović, kao zapisničara, u krivičnom predmetu protiv okrivljenog B. Z., iz P., zbog krivičnog djela izazivanje opšte opasnosti iz čl. 327 st. 4 u vezi st. 1 Krivičnog zakonika, odlučujući po optužnom predlogu ODT-a Podgorica Kt. br. 1702/12 od 12.03.2013. godine, kojeg je na glavnom pretresu zastupala Popović Nađa, savjetnik na radu kod ODT-a Podgorica, nakon glavnog i javnog pretresa održanog dana 16.10.2014. godine, u prisustvu zastupnika optužbe i okrivljenog, donio je, a dana 17.10.2014. godine i javno objavio,</span>
</p>
<p style="text-align:center;">
<span class="span1">P R E S U D U</span>
</p>
<p>
<span class="span1">Okrivljeni:</span>
</p>
<p>
<span class="span1">B.Z. od oca M. i majke M., rođene T., rođen *****. godine, u P., sa prebivalištem u P. – UI. M. br. **, po zanimanju konobar, razveden, otac troje djece, pismen, završio srednju ugostiteljsku školu, nezaposlen, lošeg imovnog stanja, bez ličnih primanja, bez pokretne i nepokretne imovine na svoje ime, ranije osuđivan, i to: presudom Osnovnog suda u Podgorici K. br. 309/93 od 21.07.1993. godine, zbog krivičnog djela iz čl. 153 st. 1 tč. 1 KZ RCG na četiri mjeseca zatvora uslovno na dvije godine; presudom Osnovnog suda u Podgorici K. br. 07/1650 od 20.10.2008. godine, zbog krivičnog djela iz čl. 220 st. 3 KZCG na tri mjeseca zatvora; i presudom Osnovnog suda u Podgorici K. br. 10/148 od 30.03.2010. godine zbog krivičnog djela iz čl. 220 st. 1 u vezi čl. 49 KZCG na tri mjeseca zatvora,</span>
</p>
<p style="text-align:center;">
<span class="span1">K R I V  J E</span>
</p>
<p>
<span class="span1">Zato što je:</span>
</p>
<p>
<span class="span1">Dana 21. oktobra 2012. godine, oko 14:00 časova, u Ulici Mojkovačkoj br. 14, u Podgorici, opšte opasnom radnjom – požarom, izazvao opasnost za život i tijelo oštećene B. S. i maloljetne djece B. I., B. M. i B. M. i imovinu čija vrijednost prelazi iznos od dvadeset hiljada eura, na način što je na kvarcnoj peći koja je bila postavljena na termoakumulacionu peć ostavio neugašenu cigaretu, pri čemu je bio svjestan da svojom radnjom može učiniti djelo, ali je olako držao da do toga neće doći, koja cigareta je pala iza peći i zapalila novinski papir, nakon čega je vatra zahvatila navedene uređaje, zid koji se nalazio iza njih i dio poda, i koja se, imajući u vidu da objekat ima plafon od lamperije i drvenu krovnu konstrukciju, mogla proširiti i na susjedne objekte, vlasništvo oštećenih B.S., B. M., B. M. i S. V., vrijednosti 57.120,00 eura, kojom prilikom je nastupila konkretna opasnost za te objekte, kao i za život i tijelo oštećene B. S. koja se nalazila u objektu do objekta okrivljenog,</span>
</p>
<p>
<span class="span1">-čime je izvršio krivično djelo izazivanje opšte opasnosti iz čl. 327 st. 4 u vezi st. 1 Krivičnog zakonika,</span>
</p>
<p>
<span class="span1">-pa ga Sud, primjenom citiranih zakonskih odredbi, te odredbi čl. 3, 4, 5, 13, 16, 32, 33, 41 i 42 Krivičnog zakonika, kao i čl. 226, 227, 229 i 374 Zakonika o krivičnom postupku</span>
</p>
<p style="text-align:center;">
<span class="span1">O S U Đ U J E</span>
</p>
<p>
<span class="span1">Na kaznu rada u javnom interesu u trajanju od 240 (dvijestotinečetrdeset) časova.</span>
</p>
<p>
<span class="span1">Kazna će se izvršiti za vrijeme od 6 (šest) mjeseci, s tim što ne može biti duža od 60 (šezdeset) časova u toku 1 (jednog) mjeseca.</span>
</p>
<p>
<span class="span1">Ukoliko okrivljeni ne bude vršio rad u javnom interesu, ova kazna će se zamijeniti kaznom zatvora, tako što će se svakih započetih 60 (šezdeset) časova rada u javnom interesu zamijeniti kaznom zatvora u trajanju od 1 (jednog) mjeseca.</span>
</p>
<p>
<span class="span1">Obavezuje se okrivljeni da na ime troškova krivičnog postupka uplati na račun budžetskih sredstava Crne Gore iznos od 165,00 € (stotinušezdesetpeteura), kao i iznos od 50 € (pedeseteura) na ime sudskog paušala, sve u roku od 15 (petnaest) dana po pravnosnažnosti presude, pod prijetnjom prinudnog izvršenja.</span>
</p>
<p style="text-align:center;">
<span class="span1">O b r a z l o ž e nj e</span>
</p>
<p>
<span class="span1">Optužnim predlogom ODT-a Podgorica Kt. br. 1702/12 od 12.03.2013. godine, kojeg je na glavnom pretresu zastupala Popović Nađa, savjetnik na radu kod ODT-a Podgorica, okrivljenom B.Z. je na teret stavljeno izvršenje krivičnog djela izazivanje opšte opasnosti iz čl. 327 st. 4 u vezi st. 1 Krivičnog zakonika. Zastupnik optužbe je, prije davanja završne riječi, precizirala dispozitiv optužnog predloga na način predstavljen izrekom ove presude, a u završnoj riječi je u cjelosti ostala kod tako preciziranog optužnog predloga, smatrajući da je dokazima provedenim na glavnom pretresu dokazano da je okrivljeni izvršio krivično djelo stavljeno mu na teret optužbom, pa je predložila Sudu da ga oglasi krivim i osudi po zakonu, u granicama propisanim zakonom za predmetno krivično djelo.</span>
</p>
<p>
<span class="span1">Okrivljeni je, iznoseći svoju odbranu u prethodnom postupku pred ODT-om Podgorica i na glavnom pretresu, u bitnom naveo da u ul. Mojkovačkoj br. 14 posjeduje stambeni objekat uz koji je dograđen objekat u kojem žive njegova majka i brat, i objekat u kojem živi njegova bivša supruga B.S., te da je 21.10.2012. godinerano izjutra izašao iz kuće, bio na Skadarskom jezeru,te da sekući vratio oko 13,00 časova i sa drugom sjedio iza zgrade negdje do 13,30 ili 14,00 časova, kada je zajedno sa drugom Ž. U. iz hodnika svoje kuće iznio neispravan frižider, koji su potom zajedno odnijeli na otpad sekundarnih sirovina na Koniku. Nakon nekih 20 minuta se vratio kući gdje je zatekao vatorgasce i brata. Istakao je da je kuću bio zahvatio požar koji je ugašen do njegovog povratka. Dodao je i da je konzument cigareta gotovo 40 godina, ali da kritičnom prilikom, kada je sa Ž. iznosio frižider iz kuće, nije imao zapaljenu cigaretu, tako da je nije ni mogao ostaviti na kvarcnoj peći,kao i da Ž. uopšte ne konzumira cigarete, te da mu nije jasno kako se sve zapalilo. Izjavio je i da je u tom periodu, dakle, i kritičnog dana, živio sam u kući, kao što živi i sada, te da je brava na vratima kuće tada bila slomljena i nije se zatvarala. Na posebna pitanja Suda izjavio je da se toga dana sa Uglješom nije zadržavao u kući duže od jednog minuta, da nijesu sjedjeli unutra, već da su samo uzeli zamrzivač i iznijeli ga, da nije pušio cigaretu tom prilikom i da mu je navika da cigaretu drži samo u pepeljari, kao i da bivša supruga koja je tada sa njim stanovala nije pušač. </span>
</p>
<p>
<span class="span1">U završnoj riječi okrivljeni je ostao kod navoda svoje odbrane kojoj nije imao šta dodati, sem tvrdnje da nije izazvao predmetni požar.</span>
</p>
<p>
<span class="span1">U dokaznom postupku Sud je: saslušao svjedoka-oštećenog B. M., saslušao svjedoka Ž. U., na saglastan predlog stranaka pročitao iskaz svjedoka-oštećene B. S. sa zapisnika o glavnom pretresu od 10.12.2013. godine,pročitao zapisnik o uviđaju UP PJ P. Pu. br. 2588/2012 od 31.10.2012. godine, pročitao nalaz i mišljenje sudskog vještaka iz oblasti zaštite od požara, eksplozija i eksplozivnih sredstava Popović Radovana od 22.10.2012. godine, kao i izjašnjenje ovog vještaka sa zapisnika o glavnom pretresu od 06.06.2014. godine, pročitao nalaz i mišljenje sudskog vještaka komercijalne struke Đurašković Duška od 05.02.2013. godine, pročitao izvod iz KE za okrivljenog B. Z.,  izdat od UP PJ Podgorica pod br. 29-245/13-7326/2-1261 od 22.04.2013. godine, te izvršio uvid u fotodokumentaciju UP PJ Podgorica pod br. 20-28-244-1484/2407 od 21.10.2012. godine.</span>
</p>
<p>
<span class="span1">U dokaznom postupku nijesu saslušane oštećene B. M. i S. V., čije saslušanje je predloženo optužnim predlogom, budući da je zastupnik optužbe na glavnom pretresu od 16.10.2014 godine odustala od predloga njihovog saslušanja. Naime, imajući u vidu medicinsku dokumentaciju o  lošem zdravstvenom stanju B. M., te okolnost da je S. V. preminula, za koju zastupnik optužbe nije tražio pribavljanje izvoda iz Matične knjige umrlih, to je Sud donio rješenje da se ne provode navedeni dokazi, a sve pri činjenici da je činjenično stanje u dovoljnoj mjeri razjašnjeno i utvrdjeno. </span>
</p>
<p>
<span class="span1">Svjedok-oštećena B.S. je u prethodnom postupku, a potom i na glavnom pretresu, kako pred prethodno postupajućim, tako i pred ovim sudijom, izjavila da se sjeća da je kritičnog dana bila doktoru i da je po povratku u ul. Mojkovačku br. 14, ispred dvorišta srela bivšeg supruga B. Z., koji je u tom trenutku sa Ž. U. nosi neki frižider.Objasnila je da sa djecom živi na istoj adresi kao i bivši joj suprug, da imse stanovi nalaze jedan do drugog, kao barake, a da se tu nalaze i stanovi njegove majke B. M. i brata B. M., te komšinice S.V., tako da ovi stanovi čine jednu stambenu cjelinu, odnosno, zgradu.Navela je da je bila u svom stanu i da je čekala da joj ćerka skuva kafu, teda je sin upitao osjeća li dim, na šta mu je potvrdno odgovorila, nakon čega su izašli u hodnik i vidjeli da dim dolazi iz Z. stana, tako da je odmah pozvala vatrogasce, a sinu rekla da uzme lavor sa vodom i pokuša da ugasi vatru. Dodala je da su ulazna vrata Z. stana bila zaključana lancem i katancem i da nije bilo moguće ući unutra, i kako nije imala ključ od njegovog stana, budući da je u vrijeme izbijanja požara on živio sam, njen sin je nekako skinuo prozor i kroz isti ubacivao vodu, a požar je ugasio prije dolaska vatrogasaca. Na kraju je istakla da se ne pridružuje krivičnom gonjenju protiv okrivljenog i da ne postavlja imovinsko-pravni zahtjev, iz razloga što smatra da isti nije kriv za nastanak predmetnog požara.</span>
</p>
<p>
<span class="span1">Svjedok-oštećeni B. M. je na glavnom pretresu posvjedočio da je kritičnog dana bio u stanu svoje majke, kada je, u dozidanom dijelu u kojem živi njegov brat B. Z., izbio požar, odnosno, kada su se zapalili kablovi TA peći, pa je odmah isključio osigurače i uzeo crijevo kojim je sipao vodu kroz prozor kod kojeg je vidio da dimi. Naveo je da su kasnije došli vatrogasci, te da nikakve štete nije bilo u njegovom stanu, niti u stanu njegove majke, kao ni u stanu komšinice Samardžić, osim oštećene peći i malo dima u Z. stanu. Na posebno pitanje zastupnika optužbe objasnio je da je Z. sa nekim drugom izašao iz svog stana nekih 10-15 minuta prije nego što je izbio požar. Na kraju je istakao da ne zna </span><span class="span1">kako se našao u ulozi oštećenog, budući da nikakvu štetu pretrpio nije, te se nije pridružio krivičnom gonjenju protiv okrivljenog, niti je postavio imovinsko-pravni zahtjev.</span>
</p>
<p>
<span class="span1">Saslušan na glavnom pretresu, svjedok Ž.U. je u bitnom naveo da je okrivljenom komšija i da se svakog dana oko podne, iza zgrade, sa njim i još dvojicom komšija nalazi, te da se tako druže i razgovaraju, kako je bilo i kritičnog dana. Naveo je da ga je u neko doba Z. pitao da mu pomogne da prebaci neki zamrzivač do otpada, pa su pošli zajedno u  Z. kuću, iznijeli taj zamrzivač i ponijeli ga na otpad, a sve je trajalo nekih 45 minuta. Istakao je da Z. tada nije imao cigaretu budući da su nosili zamrzivač, da se nijesu razdvajali, niti ulazili u druge prostorije,kao i da se u njegovoj kući nijesu zadržali duže od 6-7 minuta, a toga se sjeća zato što nije htio da sretne Z. bivšu suprugu sa kojom se ranije sudio, a koja je tada živjela u istoj toj kući, ali u drugoj sobi. Po povratku sa otpada, svako je otišao svojoj kući, a Z. mu je tek te noći ispričao da mu je izgorio stan i da ne zna ko ga je zapalio.</span>
</p>
<p>
<span class="span1">Iz zapisnika u uviđaju UP PJ Podogrica Pu. Br. 258/2012 od 31.10.2012. godine, te uvidom u fotodokumentaciju UP PJ Podgorica br. 20-28-244-1484/2407 od 21.10.2012. godine,proizilazi da je 21.10.2012. godine, oko 14,00 časova, došlo do požara u kući B. Z. u ul. Mojkovačka br. 14, te da je požar lokalizovan od strane Vatrogasne jedinice prije dolaska ekipe za vršenje uviđaja. Dalje proizilazi da je lice mjesta prizemna kuća čija vrata gledaju ka ulici, i da je ispred vrata, u dvorištu, zatečena kvarcna peć koja je djelimično uništena usled dejstva vatre, a da je u hodniku iza ulaznih vrata zatečena TA peć, takođe djelimično oštećena usled dejstva požara. Iza ulaznih vrata se iz hodnika lijevo ulazi u sobu u kojoj stanuje B. Z., a lijevo iza vrata od sobe, u uglu, vidljivi su tragovi požara gdje su ostali djelovi izgorele garderobe, a dejstvo plamena je vidljivo i na zidovima u istom uglu. Kompletna prostorija, zidovi i tavanica su zatamnjeni usled dejstva gustog dima, a zbog gašenja požara, pod, dio namještaja i pokućstva su natopljeni vodom. Na kraju, u zapisniku je konstatovano da pregledom lica mjesta nijesu uočeni tragovi varničenja i kratkog spoja koji bi ukazivali na nastanak požara, i da kvarcna i TA peć nijesu bile prikopčane na električnu mrežu.</span>
</p>
<p>
<span class="span1">Iz nalaza i mišljenja sudskog vještaka iz oblasti zaštite od požara, ekspolozija i eksplozivnih sredstava Popović Radovana, spec. ZOP-a, od 22.10.2012. godine proizilazi da se stambeni objekat u kojem je došlo do požara, vlasništvo B. Z., nalazi u ul. Mojkovačka br. 14 u P., te da je riječ o prizemnom objektu površine od oko 50 m², izgrađenom od tvrdog građevinskog materijala, sa drvenom krovnom konstrukcijom, plafonom od lamperije i valovitim salonitom kao krovnim pokrivačem, kao i da se predmetni objekat, gledajući iz pravca ulaza u isti, po desnoj strani oslanja na susjedni stambeni objekat, identične građe i konstrukcije. Požar u objektu nastao je 21.10.2012. godine oko 14,15 časova, a primijećen je od strane komšija koji su obavijestili Službu za zaštitu i spašavanje, odnosno, vatrogasce, koji su  nastali požar lokalizovali. Iz nalaza dalje proizilazi da je praćenjem tragova gorenja i pravca širenja požara konstatovano da je požar nastao u prostoriji dnevne sobe, u njenom lijevom uglu, na podu, odmah iza ulaznih vrata u dnevnu sobu i da je ustanovljeno da su se u trenutku nastajanja požara termoakumulaciona i kvarcna peć nalazile u uglu prostorije, a da je kvarcna peć bila podignuta na termoakumulacionu peć leđima okrenutim ka zidu, te da je uža lokacija nastalog požara pod iza njih, gdje se nalaze sagoreli ostaci novinske hartije, podnog zastora i sl. Dalje, preglednom napojnih kablova kvarcne i termoakumulacione peći, </span><span class="span1">konstatovano je da iste u trenutku nastajanja požara nijesu bile priključene na električnu mrežu, i da u blizini mjesta na kojem su se nalazile peći postoji samo jedna utičnica u kojoj je nađen priključen kabal muzičkog stuba, koji je ostao neoštećen.Vještak je, detaljnim sagledavanjem lica mjesta i tragova nađenim na njemu, zaključio da je do predmetnog požara došlo usled nepažnje, i to na način što je na prostoru kvarcne peći, koja se nalazila na termoakumulacionoj peći, ostavljena neugašena cigareta koja je pala na prostor iza termoakumulacione peći i zapalila novinsku hartiju koja se nalazila iza nje. U konačnom, vještak je mišljenja i da je, s obzirom na materijal od kojeg je izgrađen objekat i poziciju istog u odnosu na susjedni objekat, postojala realna opasnost da požar, u slučaju da nije pravovremeno primijećen i ugašen, uništi kako objekat u kojem je nastao, tako i susjedni objekat.</span>
</p>
<p>
<span class="span1">Izjašnjavajući se neposredno na glavnom pretresu, sudski vještak iz oblasti zaštite od požara, eksplozija i eksplozivnih sredstava Popović Radovan je naveo da u cjelosti ostaje pri svom nalazu i mišljenju od 22.10.2012. godine, a na posebna pitanja zastupnika optužbe istakao je da bi predmetni objekat u putpunosti bio uništen vatrom da vatrogasci nijesu intervenisali na vrijeme, te da stepen oštećenja u objektu u vremenskom intervalu u kojem je nastao predmetni požar zavisi od tinjajućeg procesa koji je mogao trajati pola sata i manje do pojave plamena. Na posebna pitanja Suda vještak je naveo da, s obzirom na to da su TA i kvarcna peć bile isključene, budući da su utikači na istim bili samo djelimičnio zagaravljeni, što ne bi bio slučaj da su bili priključeni u priključno mjesto, te da nijedan drugi izvor toplote nije bio na mjestu gdje je nastao početni požar, može da pretpostavi da je predmetni požar najvjerovatnije nastao kao posledica naugašenog opuška cigarete ili pak namjere, tako što je neko zapalio papir iz TA peći na podu prostorije, što je, po vještaku, manja vjerovatnoća. Dodao je da je opušak cigarete, ako je postojao, izgorio, imajući u vidu da je unuištio i papir i djelove koji su se nalazili iza peći.</span>
</p>
<p>
<span class="span1">Iz nalaza i mišljenja sudskog vještaka komercijalne struke Đurašković Duška Kt. br. 1702/12 od 05.02.2013. godine proizilazi da je ukupno procijenjena vrijednost predmetnih stvari-stanova u kući ugroženoj požarom na dan izvršenja krivičnog djela iznosila 57.120,00 €, a ista se odnosi na procijenjenu vrijednost stana u vlasništvu B. S., površine 50 m², u iznosu od 13.600,00 €, na procijenjenu vrijednost stana u vlasništvu B. M., površine 50 m², u iznosu od 13.600,00 €, na procijenjenu vrijednost stana u vlasništvu B. M., površine 60 m², u iznosu od 16.320,00 €, i na procijenjenu vrijednost stana u vlasništvu S. V., površine 50 m², u iznosu od 13.600,00 €. Vještak je naveo u nalazu da je procjenu vrijednosti predmetnih stvari-stanova u kući ugorženoj požarom na dan izvršenja krivičnog djela utvrdio i dao na osnovu cjenovnika agencije za nekretnine „ IN“ Podgorica, te da je cijena jednog kvadratnog metra, imajući u vidu lokaciju predmetne kuće, 680,00 €, a da je prema Zakonu o amortizaciji primijenio stopu amortizacije od 60%.</span>
</p>
<p>
<span class="span1">Iz izvoda iz KE za okrivljenog, izdatog od UP PJ Podogrica pod br. 29-245/13-7326/2-1261 od 22.04.2013. godine, proizilazi da je isti ranije osuđivan, i to: presudom Osnovnog suda u Podgorici K. br. 309/93 od 21.07.1993. godine, zbog krivičnog djela iz čl. 153 st. 1 tč. 1 KZ RCG na četiri mjeseca zatvora uslovno na dvije godine; presudom Osnovnog suda u Podgorici K. br. 07/1650 od 20.10.2008. godine, zbog krivičnog djela iz čl. 220 st. 3 KZCG na tri mjeseca zatvora; i presudom Osnovnog suda u Podgorici K. br. 10/148 od 30.03.2010. godine zbog krivičnog djela iz čl. 220 st. 1 u vezi čl. 49 KZCG na tri mjeseca zatvora.</span>
</p>
<p>
<span class="span1">Odbrana okrivljenog sadržana u tvrdnjama da nije izvršilac krivičnog djela stavljenog mu na teret i da ne zna kako se sve zapalilo, i u objašnjenjima da je kritičnog dana, negdje oko 13,30 – 14,00 časova, zajedno sa Ž. U. ušao u svoju kuću da bi zajedno iznijeli neispravni frižider iz hodinka, koji su odnijeli na otpad sekundarnih sirovina na Koniku, i da se nakon dvadesetak minuta vratio kući koju je do tada već bio zahvatio požar, koji je već bio ugašen od strane vatrogasaca, te da je u tom periodu bravana kućnim vratima bila slomljena, po nalaženju Ovog suda nije prihvatljiva, već očigledno upravljena na izbjegavanje krivice i to iz nekoliko razloga. Najprije, iskazima svjedoka-oštećenih B. S. i B. M., koje je Sud u cjelosti prihvatio smatrajući ih istinitim, opovrgnut je navod okrivljenog da je u tom periodu, dakle, i predmetog dana, brava na vratima njegove kuće bila slomljena, što je, po mišljenju Suda, izjavio da bi ostavio otvorenom mogućnost da je neko drugi mogao da uđe u kuću i podmetne požar, budući da je svjedok-oštećena B. S. istakla da je, nakon što su ona i njen sin osjetili dim koji je dolazio iz stana okrivljenog, pozvala vatrogasce, a njen sin bio prinuđen da skine prozor i kroz isti vodom gasi vatru iz razloga što su kućna vrata okrivljenog bila zaključana lancem i katancem. Isto je potvrdio i svjedok-oštećeni B.M. koji je izjavio da je po izbijanju požara uspio da isključi osigurače, a onda crijevom kroz prozor gasio vatru. Pored toga, ovi su očevici posvjedočili da je okrivljeni malo vremena prije izbijanja požara, ne više od 15 minuta, sa drugom Ž. U. izašao iz kuće. Svjedočki iskaz Ž. U. Sud je cijenio irelevantnim i beznačajnim za drugačije presuđenje u ovom krivičnom predmetu, budući da je, po nalaženju Suda, sračunat na pomaganje i poboljšanje položaja okrivljenog u ovom krivičnom postupku, tako da nije mogao pružiti saznanja podobna za utvrđivanje odlučnih činjenica o predmetnom događaju. </span>
</p>
<p>
<span class="span1">Najzad, Sud je i iz materijalnih dokaza izvedenih u postupku utvrdio da je okrivljeni izvršio krivično djelo stavljeno mu na teret optužnim aktom, prevashodno iz zapisnika o uviđaju UP PJ Podgorica sa fotodokumentacijom, a onda iz nalaza i mišljenja vještaka iz oblasti zaštite od požara, eksplozija i eksplozivnih sredstava i njegovog neposrednog izjašnjenja na glavnom pretresu, koji su za Ovaj sud u svemu stručni, precizni i na pravilima struke zasnovani, iz kojih proizilazi da je do požara došlo usled nepažnje, na način što je na prostoru kvarcne peći, koja se nalazila na TA peći, ostavljena neugašena cigareta koja je pala na prostor iza TA peći i zapalila novinsku hartiju koja se nalazila iza iste.  Budući da su obje peći bile isključene, o čemu svjedoče samo djelimično zagaravljeni utikači, i budući da u prostoru u kojem je nastao požar nema nijednog drugog izvora toplote, vještak je isključio mogućnost drugačijeg načina nastanka predmetnog požara, čak je i mogućnost namjernog izazivanja požara paljenjem papira na podu iza TA peći okarakterisao kao malo vjerovatnu. Kod ovakvog nalaza i mišljenja vještaka, iskaza svjedoka-oštećenih, te kod izjave samog okrivljenog da je gotovo 40 godina konzument cigareta i da je tada, kao i sada, živio sam, i da ni bivša mu supruga, koja ga je toga dana vidjela na izlasku iz kuće, ni Žugić, sa kojim je tom prilikom bio, nijesu konzumenti cigareta, te kod utvrđene činjenice da su ulazna vrata njegovog stana bila zatvorena, tako da unutra niko drugi nije mogao ući, pa čak ni njegov sin i brat koji su pokušavali da ugase požar, Ovaj sud je nesumnjivo utvrdio da je okrivljeni izvršio predmetno krivično djelo. Na kraju, da je ukupno procijenjena vrijednost predmetnih stvari-stanova u kući ugroženoj požarom na dan izvršenja krivičnog djela iznosila 57.120,00 €, Sud je utvrdio iz nalaza i mišljenja vještaka komercijalne struke, koji je prihvatio, ocijenivši ga stručnim, jasnim i objektivnim i zasnovanim na pravilima struke. </span>
</p>
<p>
<span class="span1">Dajući pravnu kvalifikaciju utvrđenom činjeničnom stanju, Ovaj sud je našao da su se u prednje preduzetim radnjama okrivljenog stekli svi bitni, kako subjektivni, tako i objektivni, elementi bića krivičnog djela izazivanje opšte opasnosti iz čl. 327 st. 4 u vezi st. 1 Krivičnog zakonika, u odnosu na koje je postupao sa svjesnim nehatom kao oblikom krivice, budući da je bio svjestan da svojom radnjom može izazvati konkretnu opasnost za život ili tijelo ljudi ili za imovinu čija vrijednost prelazi iznos od dvadeset hiljada eura, ali je olako držao da do toga neće doći ili da će to moći spriječiti.</span>
</p>
<p>
<span class="span1">Odlučujući o vrsti i o visini krivične sankcije Sud je uzeo u obzir sve okolnosti koje su od uticaja da kazna bude veća ili manja, dakle, otežavajuće i olakšavajuće okolnosti, pa je raniju osuđivanost okrivljenog, utvrđenu izvodom iz KE, cijenio kao otežavajuću, dok je od olakšavajućih okolnosti na strani okrivljenog cijenio njegove lične i porodične prilike, činjenicu da se radi o ocu troje djece, loše imovno stanje, da jenezaposlen,kao i stavove oštećenih koji se nijesu pridružili krivičnom gonjenju niti su postavili imovinsko-pravni zahtjev, zbog kojih ga je Sud, imajući posebno u vidu saglasnost okrivljenog, osudio na kaznu rada u javnom interesu, kao u dispozitivu presude, pri tom nalazeći da će se istom u dovoljnoj mjeri uticati na okrivljenog da više ne vrši krivična djela, čime će u potpunosti biti ostvarena svrha kažnjavanja iz čl. 32 Krivičnog zakonika u okviru opšte svrhe propisivanja i izricanja krivičnih sankcija iz čl. 4 st. 2 Krivičnog zakonika.Navedena kazna će se, ukoliko okrivljeni ne bude vršio rad u javnom interesu, zamijeniti kaznom zatvora na način što će se svakih započetih 60 časova rada u javnom interesu zamijeniti kaznom zatvora u trajanju od jednog mjeseca.</span>
</p>
<p>
<span class="span1">O troškovima krivičnog postupka Sud je odlučio na osnovu čl. 226, 227 i 229 Zakonika o krivičnom postupku, a isti se odnose na troškove vještačenja po vještaku iz oblasti zaštite od požara, eksplozija i eksplozivnih sredstava u iznosu od 60,50 € (šezdeseteurapedesetcenti) i njegovo neposredno izjašnjenje na glavnom pretresu u iznosu od 44,00 € (četrdesetčetirieura), te na troškove vještačenja po vještaku komercijalne struke u iznosu od 60,50 € (šezdeseteurapedestcenti), što čini ukupan iznos troškova krivičnog postupka od 165,00 € (stošezdesetpeteura), dok je iznos od 50,00 € (pedeseteura) na ime sudskog paušala odmjeren prema dužini trajanja postupka, složenosti predmeta i imovinskim prilikama okrivljenog.</span>
</p>
<p>
<span class="span1">Na osnovu izloženog, temeljom čl. 374 Zakonika o krivičnom postupku, odlučeno je kao u izreci presude.</span>
</p>
<li style="text-align:center;">
<span class="span1">OSNOVNI SUD U PODGORICI</span>
</li>
<li style="text-align:center;">
<span class="span1">Dana, 17.10.2014. godine</span>
</li>
<p>&nbsp;</p>
<li>
<span class="span1"></span>
</li>
<li>
<span class="span1"> ZAPISNIČAR</span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1">                SUDIJA</span>
</li>
<li>
<span class="span1"> Valentina Vukašinović, s.r.</span><span class="span1"></span><span class="span1">                   Larisa Mijušković - Stamatović, s.r.</span>
</li>
<p>&nbsp;</p>
<p>&nbsp;</p>
<li>
<span class="span1">Pravna pouka:</span>
</li>
<p>&nbsp;</p>
<li>
<span class="span1">Protiv ove presude može se izjaviti žalba </span>
</li>
<li>
<span class="span1">u roku od 8 (osam) dana od dana prijema </span>
</li>
<li>
<span class="span1">pismenog otpravka, Višem sudu u Podgorici,</span>
</li>
<li>
<span class="span1"> a preko Ovog suda.</span>
</li>
<p>&nbsp;</p>
<li>
<span class="span1">ZTO: Valentina Vukašinović</span>
</li>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:end;hyphenate:auto;font-family:Arial;font-size:12pt;}
.p2{text-align:center;hyphenate:auto;font-family:Arial;font-size:12pt;}
.p3{text-align:justify;hyphenate:auto;font-family:Arial;font-size:12pt;}
.p4{text-indent:0.5in;text-align:justify;hyphenate:auto;font-family:Arial;font-size:12pt;}
.p5{text-align:start;hyphenate:auto;font-family:Arial;font-size:12pt;}
.p6{text-align:start;hyphenate:auto;font-family:Times New Roman;font-size:12pt;}
</style>
<meta content="marija.cupic" name="author">
</head>
<body class="b1 b2">
<p class="p1">
<span>Posl. br. K. 2/13</span>
</p>
<p class="p2">
<!--Image link to '0.jpg' can be here-->
</p>
<p class="p2"></p>
<p class="p2">
<span>U IME CRNE GORE</span>
</p>
<p class="p3"></p>
<p class="p4">
<span>OSNOVNI SUD U CETINJU, kao prvostepeni krivični, po sudiji Mariji Ćupić, kao sudiji pojedincu, uz sudjelovanje sudskog namještenika Martinović Aleksandre, kao zapisničara, u krivičnom predmetu protiv okrivljenog M. B. iz Cetinja, zbog u pokušaju izvršenog krivičnog djela teška tjelesna povreda iz čl.151.st.1.u vezi čl.20.KZ-a, rješavajući po Optužnom predlogu ODT-a u Cetinju Kt. br. 37/13 od 20. 03. 2013. godine, nakon održanog glavnog i javnog pretresa,  dana 05.12.20....godine, u prisustvu zamjenika ODT-a R. S. u odsustvu okrivljenog M. B. i njegovog branioca M. R. adv.iz Podgorice, donio je  dana 08. 12. 20.... godine i javno objavio:</span>
</p>
<p class="p4"></p>
<p class="p5">
<span> </span>
</p>
<p class="p2">
<span>P R E S U D U</span>
</p>
<p class="p3">
<span>Okrivljeni:</span>
</p>
<p class="p3"></p>
<p class="p3">
<span>M. B. zv. B. od oca B. i majke Lj. rođene G. rođen 30.05.19... godine u Cetinju, gdje i prebiva, državljanin Crne Gore,oženjen, otac jednog maloljetnog djeteta, nezaposlen, pismen,sa završenom Srednjom tehničkom školom,srednjeg imovnog stanja,proveo u pritvoru od 04.07.2008.godine do 04.10.2008.godine,osudjivan presudom Osnovnog suda u Cetinju posl.br.K.139/04 od 17.02.2006.godine zbog krivičnog djela nasilničko ponašanje iz čl.195.st.2. KZ RCG na kaznu zatvora u trajanju od šest mjeseci ,uslovno na jednu godinu, presudom Osnovnovnog suda u Cetinju posl.br.125/07 od 18.06.2006.godine zbog krivičnog djela nedozvoljeno držanje oružja i eksplozivnih materija iz čl.403.st.1.KZ-a na kaznu zatvora u trajanju od tri mjeseca,uslovno na jednu godinu,presudom Osnovnog suda u Cetinju K.br.2.../06 koja je postala pravosnažna 18.03.2008.godine  zbog krivčnog djela iz čl 399.KZ-a na kaznu zatvora u trajanju od 6 mjeseci,uslovno na jednu godinu,presudom Višeg suda u Podgorici K br.129/06 ,koja je postala pravosnažna 07.10.2009.godine, zbog krivičnog djela iz čl.152.st.2.KZ-a na kaznu zatvora u trajanju od 2 mjeseca,presudom Osnovnog suda u Cetinju  K br.424/08 koja je postala pravosnažna dana ....12.2010.godine ,zbog krivičnog djela iz čl.399.KZ-a na kaznu zatvora u trajanju od 30 dana,presudom Osnovnog suda u Baru K 77/11 koja je postala pravosnažna dana 05.04.2011.godine zbog krivičnog djela iz člana 403.st.1.KZ-a na kaznu zatvora u trajanju od 3 mjeseca i presudom Osnovnog suda u Cetinju K br.26/11 koja je postala pravosnažna dana 19.11.2012.godine ,zbog krivičnog djela iz čl.375 KZ-a na kaznu zatvora u trajanju od 30 dana.</span>
</p>
<p class="p3"></p>
<p class="p3"></p>
<p class="p3">
<span>                                                        Kriv je :</span>
</p>
<p class="p3"></p>
<p class="p3"></p>
<p class="p3">
<span>Što je :</span>
</p>
<p class="p3"></p>
<p class="p3">
<span>Dana  27.maja 2008.godine ,oko ...,00 časova u ulici Luke Ivaniševića br.... u Cetinju, iako svjestan da pucanjem iz vatrenog oružja –pištolja kalibra 9 mm,iz neposredne blizine u pravcu donjeg djela tijela drugog lica, isto može teško tjelesno povrijediti, na što je pristao, pokušao teško tjelesno povrijediti oštećenog N. G. iz Cetinja, na način što je zajedno sa sada osuđenim L. B. i S. V.  prišao oštećenom koji se nalazio u putničkom motornom vozilu, marke Fiat Bravo, reg.oznake BD 190-... na mjestu vozača, kojom prilikom su sada osudjeni L. B. i S. V. otvorili vrata vozila, a potom stisnutim pesnicama zadali oštećenom više udaraca u predjelu glave i tijela, pokušavajući da ga rukama izvuku iz vozila, te kada je prestalo nasilje od sada osuđenih L. B. i S. V. prema oštećenom, okrivljeni  M. B. je repetirao pištolj nepoznate marke i fabričkog broja kalibra 9 mm i sa udaljenosti od oko 30 cm ispalio jedan projektil u predjelu mišićnog tkiva podkoljenice lijeve noge oštećenog ,nanoseći mu tom prilikom laku tjelesnu povredu u vidu prostrelne rane u predjelu podkoljenice lijeve noge,</span>
</p>
<p class="p3"></p>
<p class="p3">
<span>Čime je izvršio krivično djelo teška tjelesna povreda u pokušaju iz čl.151 .st.1. u vezi čl.20 KZ-a </span>
</p>
<p class="p3"></p>
<p class="p3">
<span> Pa ga Sud na osnovu citirane zakonske odredbe, te čl. 4,5,13,15,32,33,36,42,51 Krivičnog zakonika te čl. 226, 229,239  i 374 Zakonika o krivičnom postupku</span>
</p>
<p class="p3"></p>
<p class="p3"></p>
<p class="p2">
<span>O S U Đ U J E</span>
</p>
<p class="p3"></p>
<p class="p3">
<span>Na kaznu zatvora u trajanju od šest mjeseci ,u koju mu se ima uračunati vrijeme provedeno u pritvoru od 04.07.2008.godine do 04.10.2008.godine, dok je preostalu kaznu dužan  izdržati nakon pravosnažnosti presude.  </span>
</p>
<p class="p3"></p>
<p class="p3">
<span>Obavezuje se okrivljeni da na ime troškova krivičnog postupka uplati iznos od 606,50 eura,te na ime paušala  iznos od 30 , 00 eura eura,u korist budžeta Crne Gore ,u roku od 15 dana po pravosnažnosti presude ,pod prijetnjom prinudnog izvršenja.</span>
</p>
<p class="p5"></p>
<p class="p5">
<span>Oštećeni N. G. se radi ostvarenja imovinskopravnog zahtjeva upućuje na redovnu parnicu .</span>
</p>
<p class="p5"></p>
<p class="p5"></p>
<p class="p2">
<span>O b r a z l o ž e nj e</span>
</p>
<p class="p5"></p>
<p class="p5"></p>
<p class="p3">
<span>Optužnicom Višeg državnog tužioca u Podgorici Kž.br.134/08 od 03.10.2008.godine , koja je izmijenjena na glavnom pretresu održanom pred Višim sudom u Podgorici, opt. M. B. je stavljeno na teret da je izvršio krivično djelo teška tjelesna povreda u pokušaju iz čl.151.st.1.u vezi čl.20. KZ-a činjenično opisanog u izmijenjenoj optužnici .</span>
</p>
<p class="p3"></p>
<p class="p3">
<span>Prvostepene odluke  Višeg suda u datoj krivičnopravnoj stvari su ukinute odlkama Apelacionog suda i vraćene tom sudu na ponovni postupak i odlučivanje, nakon čega se  Viši sud u Podgorici rješenjem Kv.br.1047/12 od ....12.2012.godine oglasio stvarno nenadležnim i spise predmeta dostavo Osnovnom sudu u Cetinju kao stvarno i mjesno nadležnom sudu.</span>
</p>
<p class="p3"></p>
<p class="p3">
<span>Osnovno državno tužilaštvo u Cetinju je podnijetim Optužnim predlogom Kt.br.37/13 od 20.03.2013.godine okrivljenom M. B. stavilo na teret da je u pokušaju izvršio krivično djelo teška tjelesna povreda iz čl.151.st.1. u vezi čl.20 KZ-a. Zastupnik optužbe je u završnoj riječi na glavnom pretresu uz manje činjenične izmjene ostao pri podnijetom Optužnom predlogu protiv okrivljenog i predložio sudu da istog oglasi krivim i osudi po zakonu.</span>
</p>
<p class="p3"></p>
<p class="p3">
<span>Optuženi M. B. je u svojoj odbrani naveo da nije počinio krivično djelo koje mu je stavljeno na teret.</span>
</p>
<p class="p3">
<span>Pojasnio je da je dana .... ili 22.05.2008. godine otišao u Novi Sad kod svog druga R. P. gdje se nalazio sve do 02.07.2008. godine. Po njegovom sjećanju 28. ili 29.05.2008. godine pozvao je oca B. i u telefonskom razgovoru sa njim obaviješten je da se na području Cetinja desio slučaj pucnjave i da je ranjen N. G. kojeg inače zna samo iz viđenja. U tom razgovoru otac ga je pitao da li je on učestvovao u tome i zatražio da odmah dođe na Cetinje da bi se ova situacija razjasnila jer ga je tražila policija. </span>
</p>
<p class="p3">
<span>Kako on sa tim događajem nije imao nikakve veze, niti mu je šta u vezi toga bilo poznato, nije osjećao obavezu da dolazi odmah, odnosno ostao je u Novom Sadu do vremena njegovog inače planiranog povratka. Dana 02.07.2008. godine, vratio se na područje Cetinja, tj. odmah je otišao u svoje selo Bjelice, i kada se vraćao iz Bjelica sa namjerom da dođe u policiju u Cetinje i da vidi zašto ga potražuju, lišen je slobode od strane policajaca iz Cetinja i priveden u zgradu policije. </span>
</p>
<p class="p3">
<span>Izjavio je da ne posjeduje motocikl, i da je poslednji put L. B. vidio u toku večeri kada se vratio u Cetinje, a prije toga na sam odlazak u Novi Sad, dok je S. poslednji put vidio nekoliko dana prije nego što će otići u Novi Sad. </span>
</p>
<p class="p3">
<span>Pojasnio je da lice  P. R. je redovan student Pravnog fakulteta u Novom Sadu i da se iz tih razloga tamo i nalazi, te da je nastanjen u Studentskom domu, a da je u Cetinju nastanjen u porodičnoj kući koja je locirana u ul. Kružni put. </span>
</p>
<p class="p3"></p>
<p class="p3">
<span>Okrivljeni M. B. je u svojoj odbrani pred istražnim sudijom ponovio odbranu koju je dao u pretkrivičnom postupku ,pojašnjavajući  da poznaje L. B. i da se druže. Vidio ga je možda jedan dan prije nego što je pošao za Novi Sad, a nakon toga ga je vidio pošto se vratio iz Novog Sada. L. je došao na Željezničku stanicu u Podgoricu i odvezao ga je njegovim vozilom Reno Tvingo za Cetinje, odnosno pravo u selo Bjelice. Poznaje V. S. ne druži se nešto posebno sa njim ali ga zna. Njega nije gledao možda negdje od polovine maja. Niko od te dvojice nema bradu. Posjeduje vozilo marke Wolsvagen Golf IV crne boje ,a ponekad koristi očevo vozilo  marke Mercedes 190,dok motocikl ne posjeduje Njegov drug R. P. je došao iz Novog Sada zajedno sa njim četvrtog dana toga mjeseca, prije ovoga nezna kad je dolazio na Cetinje, možda oko Nove godine. Nema motocikl. Niko od njegovih drugova nema motor ukoliko ga nije neko u tim zadnjim danima nabavio. Zna iz viđenja N. G. ali ga ne poznaje lično, lično poznaje njegovog brata M. i njegovog oca D. i njegovu majku M. Njegova porodica je sa N. u prijateljskim odnosima. Međutim, njegova porodica sa N. ima neku parnicu pred Osnovnim sudom u Cetinju zbog nekih para. Nezna tačno o čemu se radi ,ali koliko zna njegov otac je neke pare pozajmio da bi ih dao N. tačnije D. M. i G. ocu. Zbog tih para su se nešto pokvarili odnosi između njegovog oca i D. N. ali nikada nije bilo nikakvih svađa. Prije sedam, osam mjeseci ubio se brat D. N. i svi su išli na sahranu, uključujući i njegovg oca. Nema pištolj. Od oružja ima jedino lovačku pušku za koju ima sve potrebne papire. Istakao je i to da je uslovno osuđivan zbog tuče. Ne može da se sjeti da li je osuđivan zbog nedozvoljenog držanja oružja ali se sjeća da mu je policija jednom oduzela lovačku pušku koja mu je bila od jednog njegovog druga a za koju nije imao papire. Zbog te lovačke puške išao je u sud ,ali se ne sjeća, to je bilo davno, prije 7 ili 8 godina. Zbog tuče je osuđivan prije možda tri godine. </span>
</p>
<p class="p3">
<span>U svojoj odbrani na glavnom pretresu od 23.10.2009. godine je istakao da je od ....05. do 02.07.2008. godine bio u Novom Sadu, kada ga je i otac negdje krajem mjeseca telefonom obavijestio da ga traži policija, navodno zbog ovog događaja, pa kako to nije učinio, nije smatrao da ima i obavezu da dođe prije nego što je i mislio da se vrati na Cetinje. </span>
</p>
<p class="p3">
<span>Na glavnom pretresu od 11.05.2010. godine je istakao da nije izvršio krivično djelo koje mu se stavlja na teret. </span>
</p>
<p class="p3">
<span>Na zapisniku od 26.06.2013. godine je ostao pri ranije iznijetim odbranama. </span>
</p>
<p class="p3"></p>
<p class="p3">
<span>Radi razjašnjenja ove krivično-pravne stvari, Sud je u dokaznom postupku na glavnom pretresu proveo dokaze: saslušao oštećenog N. G. saslušao svjedoke L. B. S. V. N. M. na saglasan predlog stranaka umjesto neposrednog saslušanja pročitao iskaze svjedoka M. S. P. R. pročitao zapisnik o uviđaju Uprave policije - Ispostave Cetinje Pu.br. 128/2008 od 27.05.2008. godine sa uvidom u skicu lica mjesta, izvještaj o balističkom pregledu PMV br. 1610/08 po vještaku B. B. sa uvidom u priložene skice vozila, izvještaj o utvrđivanju daljine pucanja broj 1261/08 po vještaku I. A. izvještaj o vještačenju broj 1255/08 i 1256/08 po vještaku B. B. vještačenje broj 1265/08 po vještaku F. R. pročitao izvještaj o analizi "parafinskih rukavica" br. 1260/08 po vještaku I. A. zapisnik Uprave policije - Ispostave Cetinje o pretresanju stana i drugih prostorija vlasništvo M. B. br.02 od 28.05.2008. godine, potvrdu Uprave policije - Ispostave Cetinje o privremeno oduzetim predmetima od M. B. broj 02-sl od 28.05.2008. godine, potvrdu Uprave policije - Ispostave Cetinje Ku.br. 128/2008. od 27.05.2008. godine o privremeno oduzetim predmetima od  N. G. službenu zabilješku Uprave policije - Ispostave Cetinje br. Ku. 128/08 od 05.07.2008. godine, 11 službenih zabilješki Uprave policije - Ispostave Cetinje broj 733/30.5.08, br. 727/30.05.08, br. 739/30.05.08, br. 761/04.06.08, br. 766/04.06.08, br. 754/04.06.08., br. 757/04.06.08, br. 781/06.06.08, br. 803/09.06.08, br. 826/11.06.08. i br. 825/11.06.08., zapisnik o prepoznavanju lica - Ispostave Cetinje broj 02-sl od 28.05.2008. i od 23.08.2008. godine, nalaz i mišljenje sudsko medicinskog vještaka dr. K. N. Ki. br. 125/08 od 16.09.2008. godine, izjašnjenja vještaka na pretresu- medicinske struke i balističara (sa kojih razloga je Sud  prihvatio predlog zastupnika optužbe da se vještaci ne saslušavaju ponovo obzirom da su u datim nalazima do detalja pojasnili činjenice koje su od značaja za utvrđivanje krivice i krivičnopravne odgovornosti okrivljenog) izvršio uvid u pravosnažnu presudu Višeg suda u Podgorici K br.263/2008 .godine u odnosu na L. B. i S. V. te pročitao  izvod iz kaznene evidencije Uprave policije - Područne jedinice Podgorica - Ispostave Cetinje 20-02 broj 245/08-2556 od 11. jula 2008. godine za okrivljenog M. B. i  Ministarstva pravde Crne  Gore od ....10.20....godine za okrivljenog.</span>
</p>
<p class="p3"></p>
<p class="p3">
<span>Oštećeni N. G. u svom iskazu je naveo da je te večeri krenuo vozilom da kupi cigarte. Sjeo je u vozilo i nakon nekih minut prišao je do vozila L. B. otvorio vrata od vozila, i dok je sjedio na sjedištu za upravljačem isti ga je udario više puta pesnicama u glavu, a zatim se izmakao pa su prišla druga dvojica, M. i S. Oni su ga takođe udarali, pištoljem po  glavi ,jer je bio sagao glavu ,a zatim je vidio i udarali su ga jedan i drugi pištoljem po glavi jer je bio sagnuo glavu, a zatim je vidio u rukama M. B. pištolj kojeg je okretao i mahao sa njim u pravcu njegovih grudi, a zatim je okrenuo cijev pištolja prema dolje kada je došlo do opaljenja i jedan projektil ga pogađa u potkoljenicu lijeve noge. Nakon ovoga vidio je da se L. i S.  sa M. otimaju oko pištolja. Nakon toga su ga sva trojica ponovo udarali, dok se on i dalje nalazio u vozilu. Poslije toga pošao je do jedne komšinice, kojoj se ne može sjetiti imena.</span>
</p>
<p class="p3">
<span>Upoznat sa svojom izjavom datom kod istražnog sudije na zapisniku od 17.07.2008. godine istakao je , da je tačno da je to kako je zapisano pred istražnim sudijom, ali je istina ono što je u svom isklazu sada naveo na pretresu. Pred istražnim sudijom je dao lažnu izjavu. </span>
</p>
<p class="p3">
<span>Upitan od suda da se izjasni o svom iskazu kod istražnog sudije i sada, posebno kada je pred istražnim sudijom tvrdio da je siguran da  M. B. nije pucao na njega, te da nije ova lica koja su ga napala prepoznao jer se bio savio u vozilu i nije ih vidio, naveo je  da može samo da kaže da je to tako rekao pred istražnim sudijom, a zašto, to neće da objašnjava,odn.da je na njega vršio  pritisak njegov rođeni brat  M. N. koji je  i sam imao pritisak od optuženih, kako  M. B. i ostala lica koja su učestvovala u događaju ne bi bila izložena krivično pravnoj odgovornosti, a ovo jer njihove porodice su bile ranije u prijateljskim odnosima i to je  razlog što je njegov brat uticao da promijeni iskaz, ali sigurno je da se događaj kao što je i rekao odigrao onako kako je ponovio na glavnom pretresu i da je  M. B. pucao u njega i u to je siguran. </span>
</p>
<p class="p3">
<span>Dakle, M. B. je okrenuo pištolj i mahao u pravcu njegovih grudi ,a zatim okrenuo cijev pištolja prema dolje, kada je došlo do opaljenja i jedan projektil ga je pogodio u potkoljenicu lijeve noge što je pokazao i na pretresu. </span>
</p>
<p class="p3"></p>
<p class="p3">
<span>Istakao je i to da je to bilo prije 2-3 godine, nezna sada tačno koliko je bilo sati kada se ovo dogodilo, možda uveče oko 9,30 časova. Sva trojica su ga udarala pištoljem, jer su jedan drugom pištolj dodavali. Udarali su ga prije nego što je pištolj opalio i poslije, nakon što je pištolj opalio ponovo su ga udarali, a nezna koliko ih je tada bilo. </span>
</p>
<p class="p3">
<span>Pridružio se krivičnom gonjenju protiv okrivljenog a naknadu štete nije tražio. </span>
</p>
<p class="p3"></p>
<p class="p3">
<span>Svjedok L. B. u svom iskazu je naveo da nije učestvovao u bilo kakvom fizičkom napadu, kako na N. G. tako i na bilo koje drugo lice. </span>
</p>
<p class="p3">
<span>Dana 27.05.2008. godine u večernjim časovima primio je telefonski poziv od druga S. V. da ga čeka u kafani M. B. u koju je odmah otišao, a ubrzo potom je došla policija i zatražila od njega da pođe u policiju radi davanja izjave. N. G. poznaje samo iz viđenja, a istog nije vidio oko godinu dana, i sa N.em i članovima njegove porodice nikada nije imao verbalne ili fizičke konflikte. M. B. je poslednji put vidio istog dana 27.05.2008. godine, oko 17,15 časova u kafiću "P."  a nije mu poznato da je  M. imao bilo kakav sukob sa N. G. </span>
</p>
<p class="p3"></p>
<p class="p3">
<span>Svjedok S. V. u svom iskazu je naveo i da se nalazio u selo "Vinići", opština Danilovgrad gdje posjeduje porodičnu kuću i majka ga je telefonom obavijestila da je na njihov stan u Cetinju dolazila policija i da ga je tražila,ali mu nije mogla objasniti razloge njihovog traženja. Kako se ubrzo po dolasku u Viniće razbolio nije mogao doći na Cetinje, a u kontaktima sa majkom ista mu nije spominjala da je policija ponovo dolazila pa je zbog obaveza i dalje ostao u svojoj kući u Vinićima iz kojih razloga se nije odazivao na traženje policije. Ne može se sjetiti koliko je vremena prošlo od njegovg dolaska u Viniće kada je u telefonskom razgovoru sa drugom iz Cetinja čuo da je bio neki napad na G. N. kojeg inače poznaje, te da je u vezi toga privođen njegov drug L. B. ali mu nije poznato ko je u tome učestvovao. Ne može se izjasniti da li je u vrijeme napada na N.a bio na Cetinju, ali nije učestvovao jer tog momka uopšte ne poznaje, niti mu je poznato gdje živi i gdje je napadnut. Od njegovog odlaska iz Cetinja nije imao ni lični ni telefonski kontakt sa L. B. i  M. B. a za M. je čuo da se nalazio u zatvoru u Spužu, ali mu nije bilo poznato da li se M. tamo nalazi radi navodnog napada na N.a ili iz nekog drugog razloga, osim što mu je bilo čudno da određeno vrijeme nije mogao da ga dobije na njegov broj mobilnog telefona. Nije posjedovao motocikl, ali je ponekad pozajmljivao motocikle od nekih drugova, za kraće vožnje, a postoji mogućnost da je nekada upravljao motociklom zelene boje. Nije mu poznato da M. B. posjeduje motocikl, ali mu je poznato da je ranije M. od njegovih drugova pozajmljivao motocikl. </span>
</p>
<p class="p3"></p>
<p class="p3">
<span>Svjedok N. M. u svom iskazu je navela  da je dana 27.05.2008. godine njen sin G. povezao oca na selo, zatim se vratio i uveče negdje oko 9,00 časova rekao joj je da će da pođe da kupi cigare i izašao, a ona je ostala sama u kući. Vozilo sa kojim je njen sin G. bio, bilo je prakirano na ulici ispred kuće. Dok je bila u kući čula je da je nešto puklo, ali je mislila da je guma na nekom vozilu, i nije obraćala pažnju. Čula je neku galamu i izašla, i vidjela je da njenog sina drže neke komšije , da je krvav po licu i rukama. Pitala ga je što se desilo, a omn joj je rekao da je na njega pucano. Nakon toga su ga povezli u bolnicu. Kada je G. Tačno je da je G. rekla nakon izvjesnog vremena, G. ovo je mali grad i nemoj ih teretiti, a najviši pritisak je na G.a vršio njen drugi sin M. tražeći od G. da promijeni islaz. Koliko zna G. je odlučio da na pretresu kaže istinu. </span>
</p>
<p class="p3">
<span>Pritisak na G. vršio je M. da izjavi da se ne sjeća i da nezna ko je na njega pucao. </span>
</p>
<p class="p3">
<span>U ostalom dijelu je ponovila iskaz koji je dala pred istražnim sudijom na zapisniku od 09.07.2008. godine u kojem je istakla da je dana 27.05.2008. godine njen sin G. svojim vozilom negdje uveče pred mrak poveo njenog muža na selo i vratio se kući nešto oko 20,00 časova. Svoje vozilo je parkirao ispred kuće na ulici i ušao je u kuću i večerao. Kući su bili samo ona i sin. Negdje oko 20 i 45 časova G. joj je rekao da hoće da ode do grada da kupi cigare i ona mu je govorila što će ti cigari i da mu ne trebaju do ujutro pa će ih kupiti sjutradan ,ali je on ipak otišao. Ona je ostala kući i gledala televiziju u kuhinji i vrlo kratko poslije G. odlaska,  iz kuće  je čula negdje sa ulice neki prasak. Nije znala o čemu se radi a pomislila je da je nekome pukla guma od vozila, ali je nakon toga osjetila neko komešanje, pa je odlučila da izađe iz kuće i da vidi o čemu se radi. Kada je izašla vidjela je tamo preko ulice njenog sina G. kojeg su pridržavala dva čovjeka. Vidjela je preko ulice tragove krvi, a tu u njihovoj blizini je bila i njena komšinica S. M. Pitala je što je bilo, G.  da li je udario nekog kolima jer je pomislila da je G. nekoga udario kolima i pomislila je na jedno malo dijete iz njihovog komšiluka koje ima dvije godine. Međutim, S. joj je govorila da su pucali na G. da je neko htio da ga ubije, a onda joj je G. odgovorio, "majko, pucao je na mene sin M. M." a ona ga nakon toga pitala zašto nije kod njih ušao u kuću nego kod S. M. da bi joj G. na to odgovorio da nije ušao kod njih jer se plašio da ona ne padne u nesvijest kada ga vidi. Vidjela je da je G. povrijeđena noga a vidjela je i da mu je glava krvava. Odmah nakon ovoga G. su poveli u bolnicu njihove komšije N. V. i M. G. G. su te povrede u bolnici obrađene i on nije htio da se zadrži u bolnici nego je odmah došao kući, odnosno doveli su ga nakon dva, tri sata. U prvo vrijeme nakon ovog događaja G. se ponašao dosta dobro, tj. normalno, međutim nakon nekoliko dana osjetili su da se njegovo ponašanje mijenja, postao je nervozan, nije htio sa nikim da kontaktira, zatvarao se u sobu, upali televiziju pa je odmah ugasi, ko god dođe u njihovu kuću G. odmah bježi u svoju sobu i ne voli da odgovara na pitanja vezano za ovaj događaj. Zbog toga je njen đever koji živi u Užice odveo G. nakon mjesec dana od ovog događaja sa sobom tamo, a nakon toga ga je poveo u Beograd na neke kontrole i da malo promijeni sredinu da vidi hoće li mu biti bolje. Dakle, ona nije vidjela taj događaj u kojem je G. povrijeđen jer je bila u kući. Dpodala je još da je njen muž 35 godina prijatelj sa M. M. i njegovm porodicom, a M. je pravo ime B.  </span>
</p>
<p class="p3">
<span>Navela je i to da su se njihovi odnosi sa porodicom M. M. malo poremetili, da su imali neke probleme i da je njen muž pozajmio neke pare od M. M. kao od prijatelja. Njen muž je kod M. pozajmio 23 hiljade eura, nezna na koji period jer joj muž to nije objašnjavao. Jedan dio toga novca njen muž je vratio prije nego što su se odnosi poremetili i bilo je ostalo još 2.500 eura koje je kasnije vratio. Odnosi između njih su se poremetili jer njen muž nije na vrijeme vraćao dug jer su imali nekih problema. G. nikad nije bio u kontaktu sa porodicom M.  Misli da se on sa njima nije ni pozdravljao, a porodica B. M. drži kafanu na Cetinje koja se zove "B. p." i tu dolaze većinom stari ljudi. M. sin drži kafić "P.", to je čula, ali tačno nezna. Bilo je neko suđenje u vezi toga duga jer je B. bio predao na sud njenog muža i sud je donio oslobađajuću presudu jer je dug podmiren, ali nakon toga je opet njen muž dobio poziv jer se ponovo sudilo zbog izjavljene žalbe i toga dana kada se to desilo bilo je suđenje u tom predmetu u 15,00 časova. G. je doveo nju i njenog muža u sud i parkirao se ispred zgrade i ona je tamo išla kao svjedok i nakon svjedočenja je izašla i kada je došla da sjedne u kola, G. joj je rekao da mora da pođe da prijavi M. iz razloga što je M. prišao njegovim kolima i u ruci je držao jedan nož i pitao ga koga si doveo i uputio mu neku psovku. G. je tada rekla da sačeka izlazak iz sudske zgrade njihovog branioca i njenog muža D. i rekla je G. da ga M. neće dirati i da je vjerovatno bio ljut ,da mu je dojadilo da ide u sud. G. joj je tom prilikom još i rekao da mu je B. zaprijetio da ne smije proći kroz Bjelice kad bude krenuo u njihovo selo "Lastva Čevska" jer će ga zaklati, a G. mu je odgovorio da će odmah poslije ručka ići i odvesti oca u selo i da se ne boji nikoga i da ide sam. </span>
</p>
<p class="p3"></p>
<p class="p3">
<span>Iz iskaza svjedoka M. S. u bitnom proizilazi da se dana 27.05.2008.godine poslije ...,00 časova nalazila u svojoj kući kada je začula jak prasak, tj. pucanj. Izašla je ispred kuće ,kada se ispred nje trčećim korakom stvorio njen komšija N. G. i  uzbuđeno joj rekao "Pomaži S. pucali su na mene".Zavrnuo je nogavicu od trenerke i pokazao joj ranu u predjelu potkoljenice.U tom trenutku iz kuće su istrčali G. M. i V. N. i povrijedjenog G. prebacili u bolnicu. Nakon toga krenula je prema ulici i srela G. majku ,kojoj je objasnila da je G. ranjen u nogu i krvav po glavi ,te da su ga komšije prebacile u bolnicu . Ne zna koji je razlog napada na komšiju G. ali joj je poznato da su isti tog dana imali suđenje pred Osnovnim sudo u Cetinju.</span>
</p>
<p class="p3"></p>
<p class="p3">
<span>Svjedok P. R. u svom iskazu je naveo da o predmetnom dogadjaju nezna ništa. Studira u Novom Sadu ,a ponekad dođe na Cetinje .M. B. i L. B. su mu drugovi koji ponekad dođu kod njega u Novi Sad .Tako je bilo i ....ili 22.maja 2008.godine kada je M. boravio u njegovoj studentskoj sobi. Zna da je B. pet ili šest dana nakon što je boravio kod njega dobio poziv od oca ,prilikom kojeg razgovora je govorio da on sa time nema veze.B. mu je kasnije objasnio da mu je otac govorio da je bila neka svađa na Cetinju i da ga traži policija.Tražio je od istog da odmah dođe na Cetinje,ali nije to htio i zajedno su se vratili 02.07.2008.godine.Ne zna da li B. posjeduje motor ,dok ne poznaje N. G. s tim što je za njega čuo.</span>
</p>
<p class="p3"></p>
<p class="p3">
<span>Iz zapisnika o uviđaju Uprave policije - Ispostave Cetinje Pu.br. 128/2008 od 27.05.2008. godine sa uvidom u skicu lica mjesta proizilazi da je konstatovano da je lice mjesta u ul. "Luke Ivaniševića" br. ...., tj. ispred porodične kuće oštećenog N. G. Lice mjesta je na asfaltnoj kolovoznoj površini u izgradnji. Na licu mjesta zatečeno je PMV marke "Fiat Bravo", teget plave boje, reg. oznaka BD 190-... koje je bilo parkirano na asfaltnoj površini uz desni ivičnjak. Sa lijeve strane vozila na asfalntoj površini pronađena je pištoljska čaura, najvjerovatnije kalibra 9 mm. Na trotoaru lijevo od vozila u pravcu dvorišta kuće  M. S. pronađeni su tragovi tamno crvene boje, nalik na krv, dok je u dvorištu kuće M. na betonskoj podlozi pronađen trag tamno crvene boje, nalik na krv. Detaljnim pregledom vozila, na lijevoj bankini pored sjedišta vozača, kao i na desnoj bankini pronađeni su tragovi tamno crvene boje, nalik na krv. Takođe, na lijevoj strani sjedišta vozača na plastičnom držaču, najvjrovatnije nastalo usled dejstva projektila. Uočeno je i oštećenje na itisonu, dužine oko 1 cm, ispod kojeg je i oštećenje na metalnom patosu vozila. Na gumenom otiraču u blizini nožnih komandi vozila, pronađeno je manje parče plastike nepravilnog oblika koje je odlomljeno od plastičnog dijela ispod sjedišta vozača usled dejstva projektila, a na asfaltnoj podlozi ispod vozila u dijelu ispod nogu suvozača pronađen je dio projektila (košuljica). Na makadamskom dijelu ulice zatečen je motocikl marke "Kawasaki" zelene boje bez reg. oznaka u parkiranom položaju i okrenut u pravcu vozila oštećenog. Bliži prikaz lica mjesta prikazan je i na skici lica mjesta UP Područne jedinice Podgorica od 27.05.2008. godine koji je sastavni dio zapisnika o uviđaju.  </span>
</p>
<p class="p3"></p>
<p class="p3">
<span>Iz izvještaja o balističkom pregledu PMV br. 1610/08 po vještaku B. B. sa uvidom u priložene skice vozila proizilazi da je oštećenje sjedišta vozača u vidu prostreline, koja se nalazi na 16 cm, od prednje ivice i na 2 cm od lijeve ivice, a pomenuto oštećenje je na visini od 48 cm, od ravni na kojoj je vozilo. Projektil je probio tapacir sjedišta, okrznuo plastičnu zaštitu metalnog dijela nosača sjedišta (koju je djelimično polomio) i nastavio putanju prema podu vozila, koji je probio i napravio oštećenje u vidu otvora. Balistička putanja projektila je odozgo nadolje pod uglom od oko 50 stepeni u odnosu na horizontalu i oko 85 stepeni u odnosu na uzdužnu osu vozila (S-1). Opisana oštećenja na sjedištu vozača i na podu vozila su mogla nastati jedino ako su vrata vozača bila otvorena. Stajna tačka lica koje puca je neposredno pored vozila, pored otvorenih vrata vozača. </span>
</p>
<p class="p3"></p>
<p class="p3">
<span>Iz izvještaja o utvrđivanju daljine pucanja broj 1261/08 po vještaku I. A. proizilazi da je oštećenje na prednjoj strani donjeg dijela trenerke N. G. nastalo od projektila vatrenog oružja sa rastojanja usta cijevi od oko 30 cm.</span>
</p>
<p class="p3"></p>
<p class="p3">
<span>Iz izvještaja o trasološkom vještačenju br.1256/08 po vještaku B. B. proizilazi da sa prednje strane donjeg dijela trenerke na lijevoj nogavici postoji elipsasto oštećenje 8x5 mm, koje se nalazi na 11 cm od donje ivice i na 8 cm, od sšpoljašnjeg šava lijeve nogavice. U predjelu lijeve butine iznad koljena tkanina je uprljana, a uprljani dio ima oblik otiska stopala obuće. Na lijevoj nogavici sa zadnje strane postpji oštećenje približnog kružnog oblika prečnika oko 6 mm koje se nalazi na ... cm od donje ivice i na 4,5 cm od unutrašnjeg šava lijeve nogavice dok su vlakna tkanine oko oštećenja izvrnuta prema vanjskoj strani. Opisana oštećenja su mogla nastati od dejstva sile ovalnog, tvrdog predmeta nalik na projektil. </span>
</p>
<p class="p3"></p>
<p class="p3">
<span>Iz izvještaja o balističkom  vještačenju broj 1255/08, po vještaku B. B. proizilazi da sporna čaura na svom dnu ima utisnutu oznaku "PPY-9 MM LUGER". Sporna čaura je kalibra 9 mm-D i ispaljena je iz pištolja odgovarajućeg kalibra. Dio košuljice projektila je znatno deformisan, a geometrijskim i težinskim mjerenjem utvrđeno je da je sporni dio košuljice projektila kalibra 9 mm-D i da je ispaljen iz pištolja odgovarajućeg kalibra. </span>
</p>
<p class="p3"></p>
<p class="p3">
<span>Vještak je u neposrednom izjašnjenju na glavnom pretresu održanom pred Višim sudom u Podgorici u ponovljenom postupku,a shodno ukidnim razlozima sadržanim u odluci Apelacionog suda pojasnio da projektil 9 mm-D prilikom izlaska iz usta cijevi pištolja raspolaže sa brzinom od 395 metara u sekundi i kinetičkom energijom od 612 džula .Dati podaci proizilaze iz kataloga proizvođača navedene municije ,obzirom da je na licu mjesta ista pronadjena .Da li bi projektil sa razdaljine 0.30  metara,koja razdaljina je utvrđena vještačenjem pogodio potkoljeničnu kost , ne zavisi samo od datih činjenica,odnosno brzine projektila i kinetičke energije , već i od stanja cijevi pištolja iz kojeg se ispaljuje projektil.Objašnjavajući brzinu projektila i kinetičku energiju ,a pri činjenici da je projektil prošao kroz sjedište vozača i patos p.m.v. u kojem se nalazio oštećeni, po vještaku je kinetička energija  i brzina projektila približna datoj u katalogu proizvođača ,odnosno d aje cijev pištolja bila nepotrošena.</span>
</p>
<p class="p3"></p>
<p class="p3">
<span>Iz vještačenja  broj 1256/08 po vještaku F. R. proizilazi da iz dostavljenog materijala tragovi potiču od krvi ljudskog porijekla koja pripada "A" krvnoj grupi. </span>
</p>
<p class="p3"></p>
<p class="p3">
<span>Iz izvještaja o analizi "parafinskih rukavica" br. 1260/08 po vještaku I. A. proizilazi da nakon izvršenih ispitivanja na samolepljivim folijama skinutih sa šaka L. B. nije dokazano prisustvo barutnih čestica. </span>
</p>
<p class="p3"></p>
<p class="p3">
<span>Iz zapisnika Uprave policije - Ispostave Cetinje o pretresanju stana i drugih prostorija vlasništvo M. B. br.02 od 28.05.2008. godine,proizilazi da je konstatovano da je prilikom pretresanja pronađen jedan metak "Luger" 9 mm i gasni pištolj "Pietro Beretta" mode 92FS kalibra 9 mm. </span>
</p>
<p class="p3"></p>
<p class="p3">
<span>Iz potvrde Uprave policije - Ispostave Cetinje o privremeno oduzetim predmetima od M. B. broj 02-sl od 28.05.2008. godine proizilazi da je oduzet jedan metak "Luger" 9 mm i gasni pištolj "Pietro Beretta" mode 92FS kalibra 9 mm. </span>
</p>
<p class="p3"></p>
<p class="p3">
<span>Iz potvrde Uprave policije - Ispostave Cetinje Ku.br. 128/2008. od 27.05.2008. godine o privremeno oduzetim predmetima od N. G. proizilazi da je privremeno oduzeto PMV "Fiat Bravo" BD 190-... i ključ od navedenog vozila. </span>
</p>
<p class="p3"></p>
<p class="p3">
<span>Iz službene zabilješke Uprave policije - Ispostave Cetinje br. Ku. 128/08 od 05.07.2008. godine proizilazi da su dana 04.07.2008. godine oko 12,50 časova u mjestu "Čekanje" zaustavili motocikl marke "Yamaha" bez reg. oznaka koji se kretao lokalnim putem iz pravca mjesta Bjelice u pravcu Cetinja, kojim je upravljao M. B. iz Cetinja, nakon čega su imenovanog lišili slobode i priveli u prostorije Ispostave Cetinje. </span>
</p>
<p class="p3"></p>
<p class="p3">
<span>Iz 11 službenih zabilješki Uprave policije - Ispostave Cetinje broj 733/30.5.08, br. 727/30.05.08, br. 739/30.05.08, br. 761/04.06.08, br. 766/04.06.08, br. 754/04.06.08., br. 757/04.06.08, br. 781/06.06.08, br. 803/09.06.08, br. 826/11.06.08. i br. 825/11.06.08. proizilazi da su ovlašćeni policijski službenici u više navrata išli do stana M. B. ali istog  tamo nijesu pronašli. </span>
</p>
<p class="p3"></p>
<p class="p3">
<span>Iz zapisnika o prepoznavanju lica - Ispostave Cetinje broj 02-sl od 28.05.2008. godine proizilazi da je N. G. označio lice pod brojem 4 - L. B. kao lice koje ga je napalo sa sigurnošću 100 %,dok iz zapisnika o prepoznavanju od 23.08.2008.godine proizilazi da je N. G. sa sigurnošću 100% označio lice pod rednim brojem 4 -S. V. sada osudjenog ,kao lice koje je učestvovalo u napadu na njega.</span>
</p>
<p class="p3"></p>
<p class="p3">
<span>Iz nalaza i mišljenja sudsko medicinskog vještačenja dr. K. N. Ki. br. 125/08 od 16.09.2008. godine proizilazi da je na osnovu medicinske dokumentacije o nastanku povreda, oštećeni N. G. zadobio tjelesne povrede i to nagnječenje -razdernu ranu u predjelu desne strane glave i strijelnu ranu u predjelu lijeve potkoljenice. Pojasnio je da navedene povrede predstavljaju u vrijeme nanošenja, procijenjene kako pojedinačno, tako i u svom ukupnom zbiru, laku tjelesnu povredu. Nagnječno-razderna rana u predjelu glave nanešena je dejstvom tupine zamahnutog mehaničkog oruđa, u što bi spadalo: stisnuta pesnica, šaka, noga, drška od pištolja i slično. Strijelna rana u predjelu lijeve potkoljenice nanesena je dejstvom projektila ispaljenog iz ručnog vatrenog oružja. Nakon izvršenog uvida u nalaze i mišljenja vještaka trasologa i balističara a u cilju pravilnog utvrđivanja pravca kanala prostrelne rane izvršio je je ineposredni pregled oštećenog i istakao da se u predjelu prednje  strane lijeve potkoljenice , u donjoj polovini ,pa na 30 cm ,iznad ravnih tabana nalazi ožiljak pravilnog ovalnog oblika promjera 7x6 mm,a koji je posledica zarašćivanja ulazne rane ,dok se u predjelu unutrašnje strane lijeve potkoljenice nalazi ožiljak nepravilnog oblika promjera 10x9 cm,koji je posledica zarašćivanja izlazne rane Pravac kanala prostreline poklapa se sa balističkom putanjom projektila utvrđenoj od strane vještaka balističara,ali pod uslovom da se N. G. nalazio u predmetnom p.m.v. sa lijevom nogom savijenom u koljenu i podignutom ,a okrenutom prednjom stranom lijeve potkoljenice prema ustima cijevi iz kojeg je izvršeno ispaljenje projektila.</span>
</p>
<p class="p3"></p>
<p class="p3">
<span>U neposrednom izjašnjenju na glavnom pretresu održanom pred Višim sudom u Podgorici ,postupajući po ukidnim razlozima sadržanim u odluci Apelacionog  suda vještak je ostao pri datom nalazu i mišljenju i kod kvalifikacije povreda kod oštećenog .U konkretnom slučaju projektil je u dijelu lijeve noge-lijeve golenjače prošao kroz meko potkožno tkivo .U slučaju da je ulazni otvor projektila bio centimetar do dva ulijevo od utvrđenog došlo bi do preloma kosti lijeve potkoljenice,prilikom ispaljenja projektila iz pištolja kalibra 9 mm,sa razdaljine utvrđene vještačenjem daljine pucanja ,u kojem slučaju bi se nanesena povreda oštećenom sa medicinskog stanovišta kvalifikovala kao laka tjelesna povreda.</span>
</p>
<p class="p3"></p>
<p class="p3">
<span>Iz presude Višeg suda u Podgorici  K.br.263/08 u odnosu na L. B. i S. V. proizilazi da su pravosnažno osuđeni zbog krivičnog djela nasilničko ponašanje iz čl.399 KZ-a zbog preduzimanja inkriminisanih radnji u dogadjaju od 27.05.2008.godine prem aoštećenom N. G.u.</span>
</p>
<p class="p3"></p>
<p class="p3">
<span>Iz izvoda iz kaznene evidencije Uprave policije - Područne jedinice Podgorica - Ispostave Cetinje 20-02 broj 245/08-2556 od 11. jula 2008. godine  i Ministarstva pravde CG iz oktobra 20....godine za okrivljenog M. B. proizilazi da je isti osuđivan presudom Osnovnog suda u Cetinju posl.br.K.139/04 od 17.02.2006.godine zbog krivičnog djela nasilničko ponašanje iz čl.195.st.2. KZ RCG na kaznu zatvora u trajanju od šest mjeseci ,uslovno na jednu godinu , presudom Osnovnovnog suda u Cetinju posl.br.125/07 od 18.06.2006.godine zbog krivičnog djela nedozvoljeno držanje oružja i eksplozivnih materija iz čl.403.st.1.KZ-a na kaznu zatvora u trajanju od tri mjeseca,uslovno na jednu godinu,presudom Osnovnog suda u Cetinju K.br.2.../06 koja je postala pravosnažna 18.03.2008.godine  zbog krivčnog djela iz čl 399.KZ-a na kaznu zatvora u trajanju od 6 mjeseci,uslovno na jednu godinu,presudom Višeg suda u Podgorici K br.129/06 ,koja je postala pravosnažna 07.10.2009.godine ,zbog krivičnog djela iz čl.152.st.2.KZ-a na kaznu zatvora u trajanju od 2 mjeseca,presudom Osnovnog suda u Cetinju  K br.424/08 koja je postala pravosnažna dana ....12.2010.godine ,zbog krivičnog djela iz čl.399.KZ-a na kaznu zatvora u trajanju od 30 dana,presudom Osnovnog suda u Baru K 77/11 koja je postala pravosnažna dana 05.04.2011.godine zbog krivičnog djela iz člana 403.st.1.KZ-a na kaznu zatvora u trajanju od 3 mjeseca i presudom Osnovnog suda u Cetinju K br.26/11 koja je postala pravosnažna dana 19.11.2012.godine ,zbog krivičnog djela iz čl.375 KZ-a na kaznu zatvora u trajanju od 30 dana.</span>
</p>
<p class="p3"></p>
<p class="p3">
<span>Analizirajući provedene dokaze pojedinačno i u međusobnoj povezanosti sa navodima optužbe i odbrane okrivljenog ,sud je nesumnivo utvrdio da je okrivljeni počinio krivično djelo stavljeno mu na teret optužbom, činjenično i pravno opisano dispozitivom presude.</span>
</p>
<p class="p3"></p>
<p class="p3">
<span>Naime,utvrđujući činjenice radi pravilnog određenja meterijalno pravnog odnosa u datoj krivičnopravnoj stavri sud je našao da  su u dogadjaju dana 27.05.2008.godine , oko ...,00 časova u Cetinju, okrivljeni M. B. te  L. B. i S. V.  prišli oštećenom N. G. koji se nalazio u vozilu marke “Fiat bravo” ,reg.oznake BD 190-... u ulici “Luke Ivaniševića”, kojom prilikom su otvorili vrata vozača i više puta ga udarali po glavi i tijelu ,nanoseći mu na taj način  tjelesne povrede u vidu dvije nagnječno razderne rane u predjelu desne strane glave ,pokušavajući da ga izvuku iz vozila ,na koji način su sada osudjeni  L. i  S. vršili nasilje nad oštećenim, a što je utvrđeno pravosnažnom presudom Višeg suda u Podgorici  K.263/08 ,kada je vozilu prišao okrivljeni M. B. koji se mašio pištolja nepoznate marke i fabričkog broja, kalibra 9 mm ,isti repetirao i ispalio jedan projektil u pravcu tijela oštećenog ,pri čemu ga je projektil pogodio u predjelu tkiva  mišićnog  lijeve potkoljenice, nanoseći mu na taj način laku tjelesnu povredu u vidu prostrijelne rane u predjelu potkoljenice lijeve noge ,nakon čega su pobjegli sa lica mjesta .</span>
</p>
<p class="p3"></p>
<p class="p3">
<span>Preduzetim radnjama od strane okr. M. B. stekla su se sva bitna obilježja izvršenog krivičnog djela teška tjelesna povreda u pokušaju iz čl.151.st.1.u vezi čl.20 KZ-a,dok su S. i L. navedenom pravosnažnom presudom osudjeni za izvršenje krivičnog djela nasilničko panašanje iz čl.399 KZ-a.</span>
</p>
<p class="p3"></p>
<p class="p3">
<span>Do prednjeg činjeničnog utvrđenja sud je došao na osnovu iskaza oštećenog  N. G. svjedoka N. M. M. S. u sklopu sa pisanim dokazima ,a posebno nalazima i mišljennjima angažovanih vještaka koji su svoje nalaze dali u skladu sa pravlima nauke i struke i izjasnili se o svim relevantnim činjenicama vezanim za njihovu struku , a kojesu od značaja za utvrđivanje krivice i krivičnopravne odgovornosti okrivljenog, koji čine logičku cjelinu,obzirom da su medjusobno saglasni u bitnim i odlučnim činjenicama ,a koje dokaze je sud prihvatio ,odn.da je opt. M. počinio krivično djelo u pitanju,na način što je ispalio jedan projektil u pravcu tijela oštećenog –mišićnog tkiva potkoljenice lijeve noge i pritom mu nanio laku tjelesnu povredu u vidu prostrijelne rane u predjelu potkoljenice lijeve noge.</span>
</p>
<p class="p3"></p>
<p class="p3">
<span>Sud je sagledavajući predmetni dogadjaj kao jednu cjelinu i  preduzete radnje okrivljenog M. B. tom dogadjaju koji proizilaze iz provedenih dokaza utvrdio bitne i odlučne činjenice koje potvrđuju zaključak da je okrivljeni predmetno krivično djelo izvršio na način kako je to činjenično opisano u izreci presude.</span>
</p>
<p class="p3"></p>
<p class="p3">
<span>Oštećeni N. G. jasno opisuje način na koji je povrijeđen ,pa mu je sud poklonio punu vjeru.Isti je objasnio da je izašao kritičnom prilikom iz kuće da kupi cigarete, sjeo u vozilo i nakon minut do vozila je prišao L. otvorio vrata od istog,dok je on sjedio za upravljačem i udario ga više puta pesnicama u glavu. Izmakao se ,da bi prišla druga dvojica ,a  koji su prišli da ga udaraju . Nakon toga je vidio u rukama M. pištolj koji okreće i maše sa njim ,zatim okreće cijev prema dolje, kada je došlo do opaljenja ,i jedan projektil ga je pogodio u potkoljenicu,a isti su počeli ponovo da ga udaraju dok se nalazio u vozilu. Njegov iskaz je potvrđen nalazom i mišljenjem vještaka medicinske struke dr. K. N. i njegovog neposrednog izjašnjenja ,a na osnovu medicinske dokumentacije. Vještak se jasno izjasnio o vrsti, težini i mehanizmu nastanka povreda koje su konstatovane kod oštećenog , kvalifikujući iste kao lake tjelesne povrede.</span>
</p>
<p class="p3">
<span>Vještak je nakon izvršenog uvida u nalaze i mišljenja vještaka trasologa i balističara, a u cilju preciznog utvrdjivanja pravca kanala razderne rane,te  izvršenog neposrednog pregleda oštećenog u predjelu lijeve potkoljenice, pojasnio da se u predjelu prednje strane lijeve potkoljenice ,u  donjoj polovini ,na  30 cm ,iznad ravnih tabana  nalazi  ožiljak pravilnog ovalnog oblika promjera 7x 6 mm, a koji je posledica zarašćivanja ulazne rane ,dok se u predjelu unutrašnje strane lijeve potkoljenice nalazi ožiljak nepravilnog oblika promjera 10x9 cm ,a koji je posledica zarašćivanja izlazne rane. Pravac kanala prostreline je od naprijed ka nazad i s lijeva u desno ,što se poklapa sa balističkom putanjom projektila utvrđenog od strane vještaka balističara .</span>
</p>
<p class="p3">
<span>Vještak balističke struke je pretpostavio da je predmetni projektil imao brzinu i kinetičku energiju koju projektil posjeduje u slučaju kada je stanje cijevi pištolja “nepotrošena”,a u konkretnom kinetička energija za predmetni projektil marke Luger prema   katalogu proizvođača  iznosi od 612 džula ,dok projektil raspolaže brznom od 395 m/s.</span>
</p>
<p class="p3"></p>
<p class="p3">
<span>Imajući navedeno vještak medicinske struke je našao da u slučaju da je projektil pogodio kost i da je ulazni otvor bio malo u lijevo ,da bi došlo do preloma kosti lijeve potkoljenice ,u kom slučaju  bi se ta povreda kvalifikovala kao teška tjelesna povreda.</span>
</p>
<p class="p3"></p>
<p class="p3">
<span>Nadalje,u skladu sa prednjim je i izvještaj o daljini pucanja br.1261/08 i kojim je potvrđeno da je oštećenje na prednjoj strani donjeg dijela trenerke N. G. nastalo od projektila vatrenog oružja sa rastojanja usta cijevi do iste od oko 30 cm , izvještaj o trasološkom vještačenju br.1256/08 iz kojeg proizilazi da na lijevoj nogavici donjeg dijela trenerke postoje oštećenja koja su mogla nastati od dejstva sile ovalnog tvrdog predmeta ,nalik na projektil ,izvještaj o balističkom vještačenju br.1255/08 iz kojeg proizilazi da sporna čaura na svom dnu ima utisnutu oznaku “PPY -9 MM LUGER”,kalibra 9 mm –D  i ispaljena je iz pištolja odgovarajućeg kalibra .Zapisnik o uviđaju sadrži podatke da je sa lijeve strane vozila  na asfaltnoj površini pronađena pištoljska čaura, kalibra 9 mm,kao I da je došlo do oštećenja vozila u kojem se oštećeni nalazio ,a koja su oštećenja priakazana i na skici lica mjesta kao sastavnom dijelu zapisnika o uviđaju ,kao i izvještaju o balističkom pregledu putničkog motornog vozila  br.1610/108 sa uvidom u priložene skice vozila,dok iz nalaza vještaka F. R. proizilazi da iz dostavljenog materijala se utvrđuje da  tragovi potiču od krvi ljudskog porijekla koja pripada "A" krvnoj grupi. </span>
</p>
<p class="p3"></p>
<p class="p3">
<span>Sud je prihvatio i iskaze saslušanih svjedoka N. M. i M. S. koje su objektivno predočile sudu njiihova saznanja o dogadjaju ,tj. M. je istakla da je nakon što je čula pucanj izašla iz kuće  srela N. G. koji joj je zatražio pomoć nakon što su pucali na njega i pokazao joj mjesto gdje je pogodjen,dok  je N. M. navela  da je oštećeni jasno označio okrivljenog kao lice koje je pucalo na njega.</span>
</p>
<p class="p3"></p>
<p class="p3">
<span>Iz zapisnika o prepoznavanju lica UP Ispostave Cetinje je utvrđeno da je oštećeni jasno označio lica S. i L. odn.sa sigurnošću od 100 % kao njegove napadače,te je sud sa sveg iznijetog iskaz oštećenog cijenio ko objektivan.</span>
</p>
<p class="p3"></p>
<p class="p3">
<span>Njegova objektivnost nije dovedena u pitanje ni time što je u istražnom postupku izmjenio iskaz ,navodeći da M. B. nije pucao na njega i da nije siguran da li su L. i S. učestvovali u tom dogadjaju pojasnivši ovo činjenicom što su njegovi ukućani zbog dobrih porodičnih odnosa sa porodicom  M. uticali na njega da izmjeni iskaz.</span>
</p>
<p class="p3"></p>
<p class="p3">
<span>Kod prednje iznijetog sud nije mogao prihvatiti odbranu okrivljenog koji negira učešće u ovom dogadjaju ,obzirom da je njegova odbrana u suprotnosti sa rezultatima provedenog dokaznog postupka ,te je cijenjena  kao usmjerena na izbjegavanje krivičnopravne odgovornosti.</span>
</p>
<p class="p3"></p>
<p class="p3">
<span>Sud je kao nelogične ,pa samim tim i nepihvatljive odbacio  i iskaze svjedoka S. L. i P. obzirom da je očigledno da su željeli svoje iskaze sinhronizovati i upodobiti sa odbranom okrivljenog,u čemu očigledno  nijesu uspjeli. Nije se potvrdilo ono na čemu je odbrana potencirala ,i što su svjedoci pokušali potvrditi ,tj.da okrivljeni M. nije bio na Cetinju kada se desio dogadjaj što se i iz samih njihovih iskaza ,analizom istih  pokazuje kao netačno,dok se iz službenih zabilješki Uprave policije zapravo utvrđuje da su i okrivljeni i sada osuđeni i S. napustili Cetinje,da je u stanu oca okrivljenog prilikom pretresa pronadjen jedan metak marke Luger kalibra 9 mm, a u postupku je jasno utvrđeno da je okrivljeni u predmetnom dogadjaju pucao iz pištolja nepoznate marke i fabričkog broja ,a vještačenjem čaure i ostatka projektila upravo je utvrđeno da se radi o kalibru 9 mm ,a čauri marke Luger, dok je svjedok L. se dana 27.05.2008.godine vidio sa okrivljenim ,oko 17,15 časova u kafiću "P." u Cetinju.</span>
</p>
<p class="p3"></p>
<p class="p3">
<span>Sa ovih razloga nije ostala sumnja da je okrivljeni izvršio krivično djelo činjenično i pravno opisano u izreci presude ,jer je njegova odbran aopovrgnuta provedenim dokazima. </span>
</p>
<p class="p3"></p>
<p class="p3">
<span>Krivično djelo teška tjelesna povreda iz č.151.st.1.KZ-a čini ona ko drugog teško tjelesno povrijedi ili mu zdravlje teško naruši.</span>
</p>
<p class="p3"></p>
<p class="p3">
<span>U konkretnom slučaju okrivljeni prilikom ispaljenja metka u tijelo oštećenog –potkoljenicu lijeve noge nije nišanio u meko tkivo ,dakle sa namjerom da proizvede kao posledicu laku tjelesnu povredu,već pucajući u pravcu tijela oštećenog-njegove lijeve potkoljenice ,sa razdaljine od 30 cm je bio svjestan da oštećenog može teško tjelesno povrijediti i na to je i pristao ,dakle postupao je sa eventualnim umišljajem. Ovo kod činjenice da je okrivljeni znao da se taj dio tijela sastoji od mišića i kostiju ,tako da je bio svjestan da upotrebom pištolja i metka velike probojne moći , a pri tom svjestan činjenice da je  podoban da tijelo teško povrijedi ili  zdravlje teško naruši ,pa je preduzimajući radnju pucanja iz navedene blizine pristao i na nastupanje teške tjelesne povrede kod oštećenog koja u konkretnom nije nastupila jer se oštećeni pomjerio da izbjegne povredjivanje , pa je djelo ostalo u pokušaju.</span>
</p>
<p class="p3"></p>
<p class="p3">
<span>Kako se oštećeni pomjerio da se zaštiti i izbjegne povredjivanje ,to je krivično djelo teška tjelesna povreda iz čl.151.st.1.KZ-a ostalo u pokušaju (čl.20.KZ-a).</span>
</p>
<p class="p3"></p>
<p class="p3">
<span>Odlučujući o kazni za okrivljenog M. B. sud je najprije u smislu čl. 42 Krivičnog zakonika cijenio sve okolnosti od kojih zavisi da kazna bude manja ili veća (olakšavajuće i otežavajuće okolnosti), pa je od olakšavajućih okolnosti&nbsp; na strani okrivljenog cijenio njegove lične i porodične prilike,on.da se radi o porodičnoj osobi,ocu jednog mldb.djeteta,da se oštećeni nije pridružio krivičnom gonjenju, protek vremena od izvršenja krivičnog djela,dok je od otežavajućih okolnosti na njegovoj strani našao raniju osuđivanost (kako to proizilazi iz izvoda iz KE), pa je cijeneći naprijed navedene olakšavajuće i otežavajuće okolnosti, sud okrivljenog osudio na kaznu zatvora u trajanju od  6  mjeseci u koju mu se shodno čl.51 KZ-a ima uračunati vrijeme provedeno u pritvoru od 04.07.2008.godine do 04.10.2008.godine,dok preostali dio ima izdržati po pravosnažnosti presude,  nalazeći da će se ovako odmjerenom kaznom&nbsp; u svemu ostvariti svrha kažnjavanja iz čl. 32 Krivičnog zakonika, da okrivljeni ubuduće ne vrši krivična djela, a u okviru opšte svrhe propisivanja i izricanja krivičnih sankcija iz čl. 4 st. 2 Krivičnog zakonika.</span>
</p>
<p class="p3"></p>
<p class="p3">
<span>Pošto je oglašen krivim sud je okrivljenog obavezao da na ime troškova krivičnog postupka uplati iznos od 606,50 eura, koji se odnose na naknadu isplaćenu vještacima medicinske struke, balističaru, trasologu, kao i na ime paušala iznos od  30 ,00 eura, koji iznos je srazmjeran trajanju i složenosti postupka, te imovnim prilikama okrivljenog, a sve shodno članu 226.- 229 Zakonika o krivičnom postupku.</span>
</p>
<p class="p3"></p>
<p class="p3">
<span>Shodno čl.239.ZKP-a oštećeni je radi ostvarenja imovinskopravnog zahtjeva upućen na redovnu parnicu ,obzirom da činjenice u krivičnom postupku nijesu pružale pozdan osnov ni za potpuno ,ni za djelimično presuđenje,a njihovo utvrđivanje bi vodilo znatnom odugovlačenju postupka.</span>
</p>
<p class="p3"></p>
<p class="p3">
<span>Sa  svega izloženog, a shodno  čl.374 Zakonika o krivičnom postupku, odlučeno  je kao u  izreci presude.</span>
</p>
<p class="p3"></p>
<p class="p2">
<span>OSNOVNI SUD U CETINJU</span>
</p>
<p class="p2">
<span>Dana, 08.12.20.... godine.</span>
</p>
<p class="p3"></p>
<p class="p3"></p>
<p class="p3"></p>
<p class="p3">
<span>Zapisničar 									S U D I J A</span>
</p>
<p class="p3">
<span>Aleksandra Martinović 					                     Marija Ćupić</span>
</p>
<p class="p3"></p>
<p class="p3">
<span>PRAVNA POUKA: </span>
</p>
<p class="p3">
<span>Stranka nezadovoljna presudom, ima pravo</span>
</p>
<p class="p3">
<span>da u roku od 8 (osam) dana od dana prijema</span>
</p>
<p class="p3">
<span>pismenog otpravka iste, podnese žalbu Višem </span>
</p>
<p class="p3">
<span>sudu u Podgorici, a preko ovog Suda</span>
</p>
<p class="p3"></p>
<p class="p3"></p>
<p class="p3"></p>
<p class="p6"></p>
<p class="p6"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.s1{background-color:white;}
.s2{color:black;background-color:white;}
.s3{text-transform:uppercase;background-color:white;}
.p1{margin-top:0.06944445in;margin-bottom:0.06944445in;text-align:end;hyphenate:auto;font-family:Arial;font-size:12pt;}
.p2{margin-top:0.06944445in;margin-bottom:0.06944445in;text-align:center;hyphenate:auto;font-family:Arial;font-size:12pt;}
.p3{text-indent:0.5in;margin-top:0.06944445in;margin-bottom:0.06944445in;text-align:justify;hyphenate:auto;font-family:Arial;font-size:12pt;}
.p4{margin-top:0.06944445in;margin-bottom:0.06944445in;text-align:justify;hyphenate:auto;font-family:Arial;font-size:12pt;}
.p5{margin-top:0.06944445in;margin-bottom:0.06944445in;text-align:start;hyphenate:auto;font-family:Arial;font-size:12pt;}
.p6{text-align:center;hyphenate:auto;font-family:Arial;font-size:12pt;}
.p7{text-align:justify;hyphenate:auto;font-family:Arial;font-size:12pt;}
.p8{text-indent:0.5in;text-align:justify;hyphenate:auto;font-family:Arial;font-size:12pt;}
.p9{text-align:start;hyphenate:auto;font-family:Arial;font-size:12pt;}
.p10{text-align:start;hyphenate:auto;font-family:Times New Roman;font-size:12pt;}
</style>
<meta content="mitar.mirovic" name="author">
</head>
<body class="b1 b2">
<p class="p1">
<span class="s1">K.br.85/14</span>
</p>
<p class="p2">
<!--Image link to '0.png' can be here-->
</p>
<p class="p2">
<span class="s1">U IME CRNE GORE</span>
</p>
<p class="p2"></p>
<p class="p3">
<span class="s1">OSNOVNI SUD U ULCINJU, kao prvostepeni krivični, sudija mr Sanja Mirović,uz učešće zapisničara Barlović Domenike, u krivičnom predmetu okrivljenog K.F. iz Ulcinja, zbog krivičnog djela ugrožavanje sigurnosti iz čl.168 st.1 Krivičnog zakonika, po optužnom predlogu Osnovnog državnog tužilaštva u Ulcinju Kt.br. 109/11 od 11.10.2011. godine, nakon održanog glavnog javnog pretresa dana 15.09.2014.god. u prisustvu zastupnika optužbe zamjenika Osnovnog državnog tužilaštva Savović Vladimira, okrivljenog a u odsustvu oštećenog i njegovog punomoćnika,donio je a dana 16.09.2014.god. i  javno objavio</span>
</p>
<p class="p4"></p>
<p class="p2">
<span class="s1">P R E S U D U</span>
</p>
<p class="p2"></p>
<p class="p3">
<span class="s2">Okrivljeni </span><span class="s3">K.F.</span><span class="s1">, JMBG: .........od oca J. i majke V. rođene H., rođen....... godine u B., sa prebivalištem u U., u ulici „V. L.“ br...., radnik-privatnik, oženjen, srednjeg imovnog stanja, </span>
</p>
<p class="p3"></p>
<p class="p3">
<span class="s1">Na osnovu čl. 373 tačka 1 ZKP-a </span>
</p>
<p class="p5"></p>
<p class="p2">
<span class="s2">OSLOBAĐA SE OD OPTUŽBE</span>
</p>
<p class="p4"></p>
<p class="p3">
<span class="s2">Da je d</span><span class="s1">ana 18.06.2011.godine oko 13,35 časova, u Ulcinju, u naselju Kodre, ugrozio sigurnost M.E, prijetnjom da će napasti na njegov život i tijelo, na način što je oštećenom koji se nalazio u dvorištu svoje porodične kuće uputio riječi ''Nemoj slučajno da izlaziš iz dvorišta, jer te čekam na ulici, slomiću te, ubiću te, da li će to biti danas, sjutra ili bilo koji drugi dan, svejedno, čim se budemo sreli na ulici'',</span>
</p>
<p class="p3">
<span class="s1">- čime bi izvršio krivično djelo ugrožavanje sigurnosti čl.168 u vezi st.1 Krivičnog zakonika. </span>
</p>
<p class="p3">
<span class="s1">jer djelo za koje je optužen po zakonu nije krivično djelo.</span>
</p>
<p class="p3">
<span class="s1">Na osnovu čl.230 st.1 ZKP-a,troškovi krivičnog postupka padaju na teret budžetskih sredstava suda.</span>
</p>
<p class="p3">
<span class="s1">Na osnovu čl.239 st.3 ZKP-a, oštećeni M.E upućuje se da imovinsko pravni zahtjev ostvari u parničnom postupku. </span>
</p>
<p class="p6">
<span class="s1">O b r a z l o ž e n j e</span>
</p>
<p class="p7"></p>
<p class="p8">
<span class="s1">Optužnim predlogom Osnovnog državnog tužilaštva u Ulcinju Kt.br. 109/11 od 11.10.2011. godine, stavljeno je na teret okrivljenom K.F. iz Ulcinja izvršenje krivičnog djela ugrožavanje sigurnosti čl.168 u vezi st.1 Krivičnog zakonika činjenično bliže opisano u izreci presude. Zastupnik optužbe je do kraja glavnog pretresa ostao pri podnijetom optužnom aktu.</span>
</p>
<p class="p3">
<span class="s2">Okrivljeni K.F. u svojoj odbrani negira izvršenje krivičnog djela navodeći da od ranije nije u dobrim odnosima sa porodicom M.ali da nikada ne bi prijetio nekom njenom članu da će ga ubiti. Predmetnog dana je vidio E. u njegovom dvorištvu, a isti ga je kada je došao vozilom prethodno isprovocirao rukom, na šta je reagovao tako što ga je pozvao da dođe na ulicu ako ima šta da raspravi sa njim, jer nije želio da ide kod njega kući, a nije ni oštećeni došao već je sišla njegova majka koja je držala telefon u ruci i pozvala policiju. Naveo je da nije tačno da je oštećenom na bilo koji način ugrozio sigurnost, niti mu uputio riječi prijetnje koje mu se stavljaju na teret, niti njegovoj porodici, jer mu isti ne smetaju kao komšije već mu oštećeni i njegova majka smetaju da obavlja djelatnost u krugu fabrike za preradu ljekovitog bilja koja je vlasništvo njegovog oca. Istakao je da mu je toga dana E. odbacio sa potpornog zida njegovog dvorišta sav alat i pribor za rad i na druge razne načine pokušavao da ga isprovocira a na šta nije reagovao. Nakon što je majka oštećenog pozvala policiju, po dolasku službenika, bio je na svom imanju, a oštećeni na svom, a o čemu mogu posvjedočiti i službenici Uprave policije, kao i dva radnika J. A. i J. Z., koji su prisustvovali događaju. Posebno je istakao da događaju nisu prisustvovali svjedoci M. A. i M. V. jer iste nije vidio. Dalje je naveo da je u prisustvu službenika policije oštećeni krenuo da ga udari dolazeći na njegovu imovinu, ali su ga policajci u tome spriječili. Tvrdi da ne zna zašto je majka oštećenog M.H. pozvala policiju, vjerovatno su željeli da mu se osvete jer je on dva dana prije toga prijavio E. zbog ugrožavanja opasnim oružjem, a za koje krivično djelo je i pravosnažno osuđen. Nakon što je policija došla, stigao je i jedan momak u bijelom vozilu, za kojeg je kasnije saznao da je zet M. i obratio mu se riječima “nemoj da misliš da je ovaj momak sam”, misleći na E.. Sa porodicom M.je u lošim odnosima zato što im smeta fabrika koju njegova porodica drži i zbog toga su mu slali sve nadležne inspekcije koje je primio u svojoj fabrici i navodi da ima sva potrebna odobrenja za istu. Zbog navedenog je iz svog dvorišta nekoliko dana prije predmetnog događaja fotografisao kuću M. koja je na divlje izgrađena, nakon čega je oštećeni fizički nasrnuo na njega i otišao kući da uzme oružje, ali nije uspio fizički da stigne do njega jer su ga njegovi radnici zaustavili. U završnoj riječi tražio je da ga sud oslobodi odgovornosti jer nije učinio predmetno krivično djelo.</span>
</p>
<p class="p3">
<span class="s2">U dokaznom postupku sud je saslušao oštećenog M.E te na saglasan predlog strana pročitao iskaz svjedoka M.H. sa zapisnika Kri.br. 100/11 od 25.08.2011.godine i na glavnom pretresu K.br. 189/12 od 16.01.2014.godine, svjedoka A. M. dat na glavnom pretresu K.br.189/12 od 30.10.2013.godine, svjedoka J. A. sa zapisnika Kri.br.100/11 od 18.08.2011.godine, dat na glavnom pretresu K.br. 205/11 od 13.12.2011.godine i K.br.205/11 od 14.12.2011.godine, J. Z. sa zapisnika Kri.br.100/11 od 19.08.2011.godine, K. E. sa zapisnika na glavnom pretresu K.br. 205/11 od 13.12.2011.godine i spisi predmeta K.br. 206/11 formiranih po krivici protiv okrivljenog M. E. zbog ugrožavanja sigurnosti iz čl. 168 st.1 KZ iz 2012.godine. </span>
</p>
<p class="p3">
<span class="s2">Oštećeni M.E je u svom iskazu naveo da se predmetnog dana nalazio u svom vozilu, koje je bilo parkirano u njegovom dvorištu, dok je njegov komšija okrivljeni K.F. čistio nešto u svom dvorištu. U jednom trenutku okrivljeni mu je iz čista mira uputio riječi prijetnje u smislu da nije bitno kada ali da će ga ubiti. Istog trenutka je pozvao policiju. Riječi prijetnje osim njega čula je i njegova majka H. i dva radnika koja su kod njega izvodila građevinske radove i to M. V. i M. A.. Tvrdi da ga je okrivljeni zvao i kada je izašao iz kuće sačekao je policiju. Kada je došla policija obratio se okrivljenom i istom je rekao da mu u prisustvu policajaca uputi riječi koje mu je prethodno rekao, na šta je K. ćutao. Sa porodicom K. je u lošim odnosima jer kako isti drže fabriku za preradu ljekovitog bilja, od mirisa koje ispušta ventilacija ne mogu normalno da žive u kući koja se nalazi odmah pored fabrike. Prijetnje koje mu je uputio okrivljeni, shvatio je ozbiljno imajući u vidu da ga je i otac okrivljenog ranije udario u stanici policije. Na kraju je naveo da mu je mjesec dana prije tog događaja okrivljeni rekao da mu se više ne obraća i da mu je prijetio da će mu prekinuti dovod vode. Kao oštećeni pridružio se krivičnom gonjenju protiv okrivljenog dok imovinsko pravni zahtjev nije postavio. Upitan da pojasni razlike u kazivanju sa zapisnika od 25.08.2011.godine datom pred istražnim sudijom kada je naveo da mu je okrivljeni uputio riječi i to “da će ga ubiti ili će to biti sjutra ili bilo koji dan čim se budemo sreli na ulici” dok sa zapisniku sa glavnog pretresa od 28.11.2011.godine rekao je “nije bitno kada ali ću te ubiti”, izjavio je da mu je okrivljeni uputio riječi “kada se budu sreli da će ga ubiti”. Istakao je i to da predmetnog dana nije bio agresivan. Konačno navodi da se i dalje osjeća ugroženom od strane okrivljenog jer mu isti dobacuje riječi i pominje neke puške i bombe.</span>
</p>
<p class="p3">
<span class="s2">Svjedok M.Hadžire je u svom iskazu u bitnom navela da je kritičnog dana oko 13,30 časova, njen sin E. krenuo do grada dok se ona nalazila u dvorištu svoje porodične kuće u naselju Kodre. Kada je njen sin E. stigao do vozila, primjetila je K.F. koji  je stajao na ulici  sa ispruženom rukom u kojoj je držao mobilni telefon i koji se obratio E. riječima: ”Slikam ti kuću da ti je bombardujem”, misleći najvjerovatnije da je sruši jer je isti tada radio u komunalnoj inspekciji. Nakon toga mu je govorio: ”Kada izađeš iz dvorišta, čekam te dolje na ulici, slomiću te, ubiću te, da li će to biti danas ili neki drugi dan, svejedno, čim se sretnemo na ulici”. Tada je njen sin pozvao policiju. Istakla je da njihov nesporazum sa okrivljenim datira još od ranijih godina od kada je otac okrivljenog K. J. sagradio fabriku za preradu ljekovitog bilja, koji objekat se nalazi u neposrednoj blizini njihove porodične kuće i iz kog objekta prodire nepodnošljiv miris, o čemu su obavješteni svi relevantni državni organi jer se radi o nelegalno izgrađenom objektu koji radi bez dozvole. Istakla je i da se ona i njen sin osjećaju uplašeno, jer je stalnim prijetnjama stvoren osjećaj ugroženosti za život i tjelesni integritet, samim tim jer su svaki dan izloženi raznim prijetnjama i uvredama od strane okrivljenog i njegovog oca. Dodala je i to da su kritičnog dana, osim nje, okrivljenog i oštećenog, bili prisutni i radnici koji su bili udaljeni desetak metara. Upitana da pojasni razlike u kazivanju zašto je na glavnom pretresu dana 28.11.2012.godine izjavila da radnici nijesu bili prisutni, a na glavnom pretresu održanom dana 16.01.2014.godine da su bili, ističe da je bila zbunjena.</span>
</p>
<p class="p3">
<span class="s2">Svjedok A. M. je u svom iskazu pred ovim sudom naveo da se sjeća događaja jer je predmetnog dana bio angažovan kod oštećenog da radi potporni zid, pa je čuo razgovor jer je bio prisutan kada je došlo do svađe između K.F. i M.E. Čuo je kada je M.E došao motorom, te kada je namjeravao da uđe u vozilo, K.F. mu je uputio riječi prijetnje: ”Dići kuću u vazduh, izađi na ulicu, da ću te ubiti” na šta E. nije odreagovao već je produžio prema kolima odakle je pozvao policiju koja je stigla nakon 10-15 minuta a u toku razgovora okrivljenog i oštećenog, bio je na udaljenosti od desetak metara. Dodao je i to da je majka oštećenog M.H. u momentu upućivanja ovih riječi prijetnje bila u kući i ne može se sa sigurnošću izjasniti da li je ista mogla da čuje razgovor između okrivljenog i oštećenog.</span>
</p>
<p class="p3">
<span class="s2">Svjedok J. A. je u svom iskazu naveo da je dan 18.06.2011.godine oko 13,30 časova zajedno sa bratom J. Z. čistio travu na ulaznoj kapiji fabrike za preradu ulja u naselju Kodre, vlasništvo K.F. i u trenutku dok su čistili travu iz grada su primjetili da je motorom došao komšija E. M., koji je ušao u dvorište svoje kuće. Odmah nakon toga je počeo da se raspravlja sa njima govoreći im zašto ostavljaju pribor i alat pored njegove ograde, pa se odjednom u raspravu uključio i K.F.. Nakon toga su se F. i E. raspravljali oko dima koji potiče iz fabrike ulja, a zbog toga i potiče čitava svađa između njih. Potom je neko od prisutnih pozvao policiju koja je nedugo zatim i došla. Nakon dolaska policije, isti su se i dalje međusobno raspravljali, da bi u jednom trenutku E. i njegova majka pokušali fizički da nasrnu na F. u čemu se ih spriječili prisutni policajci. Posebno je istakao da u ovom događaju F. nije prijetio verbalno, ni fizički, niti uputio uvredljive riječi E. Čuo je samo kada je E. rekao K.F., u prisustvu službenika policije: ”Hoćeš li sada da me ubiješ” a K. je na to rekao službenicima policije: ”Da li vi ovo čujete?”.</span>
</p>
<p class="p3">
<span class="s2">Svjedok J. Z. je naveo da je kritičnog dana zajedno sa bratom A. čistio travu na ualznoj kapiji fabrike za preradu maslinovog ulja vlasništvo K.F., a koja se nalazi u neposrednoj blizini, odnosno pored kuće M.E. U jednom trenutku E. i F. su se nalazili jedan naspram drugog i počeli su da se raspravljaju oko dima koji potiče iz fabrike u vlasništvu K.. U jednom trenutku F. je uputio riječi E.u: ”Nemoj više da te čujem, začepi usta, jer ne želim više da se raspravljam oko ovoga”. Poznato mu je da je svađa između njih dvoje nastala upravo zbog neprijatnog mirisa koji potiče iz fabrike i da je M.E u nekoliko navrata zahtjevao od okrivljenog da preduzme sve mjere kako bi neprijatan miris sveo u granice normale i obustavio širenje tih neprijatnih mirisa koji zagađuju neposredno porodicu Mećikukić. U tu raspravu uključio se i on sa bratom Arifom, da bi spriječili da dodje do fizičkog ili daljeg verbalnog sukoba između njih. Istakao je da F. u ovom događaju nije prijetio E., niti mu je uputio bilo kakve uvredljive riječi. Takođe mu je poznato da je nakon toga F. pozvao policiju koja je došla na lice mjesta i preuzela ova lica u prostorije policije na dalji postupak.</span>
</p>
<p class="p3">
<span class="s2">Svjedok K. E. u bitnom je naveo da su ih predmetnog dana iz dežurne službe obavjestili da je M.E prijavio policiji da je napadnut od strane K.F.. Zajedno sa kolegom H. N. došao je na lice mjesta gdje su zatekli K.F. u dvorištu svoje fabrike i M.E koji se nalazio na prilaznom putu svoje kuće. Naveo je da su se isti nešto prepirali ali na albanskom jeziku, koji ovaj slabo razumije. U jednom momentu M.je nakon rasprave krenuo prema kapiji fabrike K. obrativši mu se riječima “Ubij me sad”, a K. vidjevši da isti kreće prema njemu, krenio je ka izlazu iz dvorišta svoje fabrike, pa su službenici policije spriječili M. da krene prema K.. Nakon toga su Katanu odveli u stanicu policije, a M. su uputili da tamo dođe sam i da izjavu. Dodao je da su ovom događaju prisustvovali majka M.E, jedan radnik koji je čistio dvorište kod K. i par radnika koji su bili kod M..</span>
</p>
<p class="p3">
<span class="s2">Iz spisa predmeta K.br.206/11, proizilazi da je pred Osnovnim sudom u Ulcinju vođen krivični postupak zbog krivičnog djela ugrožavanje sigurnosti iz čl. 168 st.1 Krivičnog zakonika od strane M.E prilikom čega je isti proglašen krivim za izvršenje navedenog krivičnog djela i osuđen na uslovnu osudu u trajanju od 30 (trideset) dana, koja se neće izvršiti ako okrivljeni u roku od 1 (jedne) godine po pravosnažnosti presude ne izvrši neko novo krivično djelo. Kao svjedoci u ovom postupku saslušani su M.H., M. A. i J. A..</span>
</p>
<p class="p3">
<span class="s1">Optužnim predlogom Osnovnog državnog tužilaštva u Ulcinju Kt.br.109/11 od 11.10.2011.godine okrivljenom K.F.u stavljeno je na teret izvršenje krivičnog djela ugrožavanje sigurnosti iz čl.168 st.1 KZ-a, na način što je dana 18.06.2011 godine oko 13,35 časova u Ulcinju u naselju Kodre, ugrozio sigurnost oštećenog M.E, uputivši mu riječi: “Nemoj slučajno da izlaziš iz dvorišta, jer te čekam na ulici, slomiću te, ubiću te, da li će to biti danas, sjutra ili bilo koji drugi dan, svejedno, čim se budemo sreli na ulici”.</span>
</p>
<p class="p4">
<span class="s1">	Imajući prethodno navedeno u vidu sud nalazi da činjenični opis dispozitiva predmetnog optužnog predloga  nije u saglasnosti sa pravnom kvalifikacijom krivičnog djela ugrpžavanje sigurnosti iz čl.168 st.1 Krivičnog zakonika,jer iz dispozitiva optužnog predloga ne proizilaze sva bitna obilježja predmetnog krivičnog djela.</span>
</p>
<p class="p4">
<span class="s1">	Naime,odredbom čl.5 Krivičnog zakonika propisano je da je:“Krivično djelo djelo koje je zakonom odredjeno kao krivično djelo,koje je protivpravno i koje je skrivljeno“,tako da se jasno zaključuje da je u našem pravu prihvaćen objektivno-subjektivni pojam krivičnog djela. Dakle,pored protivpravnosti i odredjenosti djela u zakonu,kao objektivnih elemenata,skrivljenost se pojavljuje kao obavezan opšti subjektivni element krivičnog djela,tako da je nužno da u činjeničnom opisu svakog krivičnog djela u optužnom aktu budu navedena sva konstitutivna obilježja inkriminacije,odnosno i subjektivni element ili stepen krivice sa kojim je okrivljeni izvršio krivično djelo koje mu se stavlja na teret. Ukoliko optužni akt to ne sadrži ,isti je nepotpun  i kao takav lišava sud mogućnosti razmatranja dokazne utemeljenosti istog,pa je kao takav nepodoban za zasnivanje odluke kojom bi se okrivljeni eventualno oglasio krivim za preduzimanje radnje koje mu se u objektivnom smislu stavljaju na teret.</span>
</p>
<p class="p4">
<span class="s1">	Imajući u vidu da je u činjeničnom opisu dispozitiva optužnog akta kojim se okrivljenom stavlja na teret krivično djelo ugrožavanje sigurnosti iz čl.168 st.1 Krivičnog zakonika izostavljen bitni element krivičnog djela-tj.nije naveden subjektivni elemenat,to je sud na osnovu čl.373 tač.1 Zakonika o krivičnom postupku donio presudu kojom se okrivljeni K.F. oslobadja od optužbe jer krivično djelo za koje je optužen po zakonu nije krivično djelo. Pritom sud nije mogao precizirati dispozitiv optužnog predloga i dodavati navedeni element  jer bi na taj način prekoračio optužbu i time povrijedio identitet presude i optužbe. </span>
</p>
<p class="p4">
<span class="s1">	Cijeneći naprijed navedeno,sud nalazi da u ovom slučaju nije nužno baviti se detaljnom analizom rezultata dokaznog postupka.       </span>
</p>
<p class="p3">
<span class="s1">Na osnovu čl.230 st.1 ZKP-a, sud je odlučio da troškovi krivičnog postupka padaju na teret budžetskih sredstava suda, jer je donijeta presuda kojom je okrivljeni oslobođen od optužbe.</span>
</p>
<p class="p3">
<span class="s1">Na osnovu čl.239 st.3 ZKP-a sud je oštećenog M.E uputio da imovinsko pravni zahtjev ostvari u parničnom postupku s obzirom na vrstu odluke. </span>
</p>
<p class="p3">
<span class="s1">Sa izloženog, odlučeno je kao u izreci presude.</span>
</p>
<p class="p2"></p>
<p class="p2">
<span class="s1">OSNOVNI SUD U ULCINJU</span>
</p>
<p class="p2">
<span class="s1">Dana 16.09.2014.godine</span>
</p>
<p class="p4"></p>
<p class="p4">
<span class="s1">								                     S U D I J A,</span>
</p>
<p class="p4">
<span class="s1">                     					                                   Mr Sanja Mirović</span>
</p>
<p class="p4"></p>
<p class="p4"></p>
<p class="p4">
<span class="s1">PRAVNA POUKA: Protiv ove presude može se izjaviti žalba u roku od 8 dana od dana prijema prepisa iste, Višem sudu u Podgorici, a preko ovog suda.</span>
</p>
<p class="p9"></p>
<p class="p9"></p>
<p class="p9"></p>
<p class="p10"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:end;hyphenate:auto;font-family:Times New Roman;font-size:12pt;}
.p2{text-align:end;hyphenate:auto;font-family:Arial;font-size:12pt;}
.p3{text-align:center;hyphenate:auto;font-family:Arial;font-size:12pt;}
.p4{text-align:justify;hyphenate:auto;font-family:Arial;font-size:12pt;}
.p5{text-align:start;hyphenate:auto;font-family:Arial;font-size:12pt;}
.p6{text-align:start;hyphenate:auto;font-family:Times New Roman;font-size:12pt;}
</style>
<meta content="sanja.cakanovic" name="author">
</head>
<body class="b1 b2">
<p class="p1"></p>
<p class="p2">
<span>Posl.br.K.84/13/13</span>
</p>
<p class="p2"></p>
<p class="p3">
<span>U IME CRNE GORE</span>
</p>
<p class="p3"></p>
<p class="p4">
<span>OSNOVNI SUD U KOTORU, kao nadležni prvostepeni krivični sud, po sudiji Sanji Čakanović, uz učešće zapisničara Golub Jadranke, u krivičnom predmetu protiv okrivljenog B. J. iz T.  zbog krivičnog djela prikrivanja iz čl.256 stav 2. u vezi stava 1. Krivičnog zakonika, koji se vodi po optužnom predlogu ODT Kotor Kt. br. 775/12 od 07.03.2013. godine, nakon glavnog i javnog pretresa održanog dana 08.04.2013. godine, u prisustvu okrivljenog i zamjenika Osnovnog državnog tužioca u Kotoru Žarka Pajkovića  donio je i istog dana objavio sljedeću:</span>
</p>
<p class="p4"></p>
<p class="p3">
<span>P R E S U D U</span>
</p>
<p class="p3"></p>
<p class="p4">
<span>Okrivljeni B. J. od oca R. i majke E., rodjene A., rodjen 18.09.1980.god u Tivtu, stalno nastanjen u T., G. b.b, državljanin CG, radnik, oženjen, otac troje maloljetne djece, pismen, sa završenom osnovnom školom, srednjeg imovnog stanja, osudjivanog pravosnažnom presudom ovog suda K.297/05 od 12.05.2006g za krivično djelo teške kradje iz čl. 24o. stav 1. tačka 1. KZ CG  na šest mjeseci zatvora, te presudom ovog suda K. br. 411/08 od 03.10.2008.g za krivično djelo kradje iz čl. 239. stav 1. KZ CG na kaznu zatvora od  četiri mjeseca uslovno na dvije godine i presudom ovog suda K.br. 294/06 od 12.06.2007. g. za krivično djelo samovlašće iz čl.384 stav 1. KZ CG novčanom kaznom u iznosu od 3oo,oo eura te presudom ovog suda posl.br. K.147/06 od 09.01.2007.g za krivično djelo skidanje i povreda službenog pečata u produženom trajanju iz čl. 381. stav 1. u vezi sa čl. 49. KZ u sticaju sa krivičnom djelom samovlašće iz čl. 384. stav1. KZ jedinstvenom kaznom zatvora u trajanju od pet mjeseci uslovno na jednu godinu protiv  koga se ne vodi postupak za drugo krivično djelo</span>
</p>
<p class="p4"></p>
<p class="p3">
<span>Kriv je</span>
</p>
<p class="p3"></p>
<p class="p4">
<span>Što je neutvrdjenog dana krajem oktobra mjeseca 2o12.godine na autobuskoj stanici u T., svjestan da može učiniti krivično djelo, ali olako držeći da do toga neće doći kupio od N.N. lica cirkular marke "Makita" vlasništvo oštećene firme     " B. G. G." koji potiče iz izvršenja krivičnog djela teške kradje izvršene neutvrdjenog dana u vremenskom periodu od 25.1o.2o12 do 29.1o.2o12.godine na štetu firme "B G. G." a mogao je i bio dužan da zna da  je isti pribavljen krivičnim djelom, tako što mu je na Autobuskoj stanici prišlo nepoznato lice od koga je kupio cirkular za iznos novca od 5,oo eura a zatim ga narednog dana prodao M.N. iz K. za 2o,oo eura.</span>
</p>
<p class="p4"></p>
<p class="p4"></p>
<p class="p4">
<span>- Čime je učinio krivično djelo prikrivanja iz čl.256. stav 2. u vezi stava 1.  Krivičnog zakonika.</span>
</p>
<p class="p4"></p>
<p class="p4">
<span>Pa mu sud primjenom navedene krivično pravne odredbe, te čl. 2, 3, 4, 5, 13, 14, 16, 32, 33, 36, 42, 52, 53 i 54 KZ-a CG, te čl. 226, 227, 229, 368 i 374 ZKP-a, izriče</span>
</p>
<p class="p3">
<span>USLOVNU OSUDU</span>
</p>
<p class="p3"></p>
<p class="p4">
<span>Kojom mu utvrđuje kaznu zatvora u trajanju od 4 (četiri) mjeseca i istovremeno određuje da se ista neće izvršiti ako okrivljeni za vrijeme od 2 (dvije) godine po pravosnažnosti presude ne učini novo krivično djelo.</span>
</p>
<p class="p5"></p>
<p class="p4">
<span>Dužan je okrivljeni da na ime sudskog paušala plati iznos od 30,00 €  u roku od 15 (petnaest) dana od dana pravosnažnosti presude u korist Budžeta Crne Gore na žiro račun br. 832-16-52, te dokaz o uplati dostavi ovom sudu s pozivom na br. K.84/13/13.</span>
</p>
<p class="p4"></p>
<p class="p4">
<span>Oštećeni H. D.kao ovlašćeni predstavnik " B. G. G." upućuje se za ostvarivanje imovinsko pravnih zahtjeva u parnični postupak.</span>
</p>
<p class="p4"></p>
<p class="p3">
<span>O b r a z l o ž e n j e</span>
</p>
<p class="p3"></p>
<p class="p4">
<span>Optužnim predlogom ODT-a Kotor Kt.br.775/12 od 07.03.2013. godine, stavljeno je na teret okrivljenom B. J.krivično djelo prikrivanje iz čl. 256. stav 2. u vezi stava 1. Krivičnog zakonika.</span>
</p>
<p class="p4"></p>
<p class="p4">
<span>Postupajući po podnijetom optužnom predlogu sud je zakazao i održao glavni pretres dana 08.04..2013. godine u prisustvu zamjenika ODT Kotor Pajković Žarka  i okrivljenog B. J. te svjedoka M. N. .</span>
</p>
<p class="p4"></p>
<p class="p4">
<span>Zamjenik ODT-a je na glavnom pretresu u završnoj riječi precizirao činjenični opis djela navodeći da umjesto riječi "krajem marta"treba da stoji "krajem oktobra" te je  ostao pri podnijetom optužnom predlogu smatrajući dokazanim da je okrivljeni učinio krivično djelo koje mu se stavlja na teret  te je predložio sudu da se isti oglasi krivim i da se istom izrekne kazna propisana zakonom za navedeno krivično djelo.</span>
</p>
<p class="p4"></p>
<p class="p4">
<span>Okrivljeni je u svojoj odbrani  na zapisniku kod ODT-a  naveo da mu je 27.ili 28.1o.2o12.g kada je bio na novoj autobuskoj stanici u Tivtu i čekao autobus put Gradiošnice, obzirom da je padala kiša prišlo jedno n.n lice po njegovoj procjeni Makedonac koji se zaustavio pored njega i ponudio mu na prodaju cirkular marke "Makita" i koje lice mu je reklo da je radio sa istim, da je ostao bez posla i da mu je novac od prodaje potreban za hranu i cigare i da ga je cijenio 1o,oo eura a da se njemu učinilo da vrijedi taj novac pa je tom licu dao 6,ili 7,oo eura jer je toliko imao kod sebe a to lice mu je dalo cirkular. Naveo je da je istog pitao da li je ukraden a da mu je on rekao da nema potrebe da brine i da ne zna da li je u funkciji, pa je on taj cirkular ponio kući, a sjutradan se vidio sa svojim šefom M. N.kojem je saopštio da je kupio cirkular i da će im valjati za posao jer zajedno rade i da je on bio zainteresovan za taj cirkular pa mu je odmah dao 2o,oo eura iako ga nije ni vidio pa je on pozvao svoga sina od 1o godina telefonom kako bi mu rekao da će doci Novelja i da mu preda taj cirkular, pa je N. taj cirkular uzeo te su se nakon tri četiri sata našli ispred prodavnice "T." u T on i neki njegovi drugari, kojom prilikom je pozvao Novelju i pitao gada li  je cilkular u funkciji, a da  on ispred te prodavnice nije nudio prodaju alata već da je prodao samo kupljeni cilkular a da radionica oštećenog H. 5oo do 6ooo metara udaljena od radionice u kojoj radi sa N. i da u istu nikad nije ušao ali je nekad sa radnicima oštećenog H. ispred iste roštiljao te da nije znao da je ona obijena i da je za to naknadno saznao, a pri istoj odbrani ostao je i na glavnom pretresu navodeći da mu je žao što je došlo do navedenog. </span>
</p>
<p class="p4"></p>
<p class="p4">
<span>U dokaznom postupku sud je neposredno saslušao svjedoka M.N. te proveo sljedeće dokaze: na saglasan predlog stranaka pročitana je izjava oštećenog H. D.na zapisniku pred ODT-om Kotor od 18.01.2013. godine, te izvod iz KE za okrivljenog UP PJ Tivat od 21.03.2013.g. te su pročitane potvrda o privremeno oduzetim predmetima UP PI Tivat br.3203-240/12-3475/1 od 30.10.2012.g. na ime M. N.i potvrda o vraćanju privremeno oduzetih predmeta UP PI Tivat br.3203-240/12-3475/1 od 31.10.2012.g. na ime H. D..</span>
</p>
<p class="p4">
<span>	</span>
</p>
<p class="p4">
<span>Svjedok-oštećeni H. D.je u svojoj izjavi na zapisniku pred ODT-om Kotor od 18.01.2013. godine, naveo da u naselju G. drži magacin u kojem je smješten alat za obavljanje gradjevinske djelatnosti i da u svojoj firmi "B. G. G." ima zaposlena četiri radnika i da su 25.1o.2o12.g bili odsutni iz radionice, odnosno u tom periodu povodom praznika Bajrama, i da jedan radnik odavno ima ključeve od radionice i da je siguran da niko od njih nije dolazio u istu bez njegovog znanja, te da su  dolaskom na posao nakon praznika njegovi radnici koji su došli sat vremena prije njega zatekli da iz magacina nedostaje alat pa su ga odmah pozvali te da je on odmah došao na lice mjesta i vizuelnim pregledom magacina utvrdio da mu nedostaje "Makita " štemalica od 11 kg, te Makita štemalica od 8 kg i Makita štemalica od 2o kg , zatim Bosh štemalica od 2o kg , 2 komada Makita motorne pile te makita električna pila , Makita cirkular , Makita bušilica od 2 kg, Bosh bušilica od 4 kg , Bosh bušilica od 2 kg , aparat za varenje marke "Varstroj", dvije velike brusilice Makita i jedna mala brusilica Makita, aparat za pranje pod pritiskom marke " Karcher" i da je prozor magacina sa zadnje strane bio odvaljen, te je n.n lice ušlo kroz taj prozor i otvorilo veliki klizni prozor koji je u unutrašnjosti objekta, a da je visina sa zadnje strane tog magacina od podloge do prozora oko 1,8o cm i da su najvjerovatnije ta lica iznosila stvari preko tog kliznog prozora, pa je sve navedeno prijavio policiji a zatim otišao do prodavnice T. jer je čuo da se u njenoj blizini prodavao neki alat, kao i da je M. Novelja neki dio istog kupio pa je pošao kod njega kući i tražio ga da mu pokaže šta je kupio i od koga i on mu je rekao da je prije dva tri dana kupio cirkular marke "Makita" za 2o,oo eura od B. J. s kojim radi i da nije znao da je ukraden a koji cirkular je prepoznao kao njegov te mu ga je isti vratio a on mu je dao 2o,oo eura za isti, a da mu je on takodje rekao da nezna ništa za ostali alat. Pridužio se  krivičnom gonjenju i postavio je  imovinsko-pravni zahtjev.</span>
</p>
<p class="p4"></p>
<p class="p4">
<span>Svjedok M N. izjavio je na glavnom pretresu da ostaje pri izjavi kao  na zapisniku kod ODT-a Kotor od 22.02.2013.g kojom prilikom je naveo da se bavi privatnim poslom -gradjevinom a da ponekad za njega radi okrivljeni i da se kritičnog dana nalazio ispred prodavnice "T " u T., gdje je pio pivo sa R. LJ. i O., čije prezime nezna a da je do njih došao J. i ponudio mu na prodaju cirkular marke "Makita", a na njegovo pitanje odakle mu isti, da je J. odgovorio da ga je kupio na autobuskoj stanici, taj dan, od mladjeg nepoznatog lica za 5,oo eura, pa da mu je prije nego što je pošao kući dao 2o,oo eura za isti, a da mu je cirkular predao njegov maloljetni sin, ali da su sjutradan u jutarnjim satima došli dvoje ljudi tražeći da isti vide, pitajući ga da li je kupio cirkular, te da im je rekao da jeste sasvim javno ispred prodavnice i da ga slobodno pogledaju pa su rekli da je to njihov cirkular i dali su mi 2o,oo eura jer sam ga toliko platio i da mu te prilike nije nudjen drugi alat već samo cirkular i da on nema radionicu u blizini H.. </span>
</p>
<p class="p4"></p>
<p class="p4">
<span>Iz Izvoda iz kaznene evidencije UP PJ Tivat od 21.03.2013.g proizilazi da je okrivljeni osudjivano lice zbog više krivičnih djela, bliže opisanih u dispozitivu presude.</span>
</p>
<p class="p4"></p>
<p class="p4">
<span>Na osnovu rezultata cjelokupnog postupka, cijeneći sve provedene dokaze, kako pojedinačno tako i u njihovoj međusobnoj povezanosti  a u odnosu na odbranu okrivljenog, sud je utvrdio činjenično stanje bliže navedeno u izreci presude.</span>
</p>
<p class="p4"></p>
<p class="p4">
<span>Naime, okrivljeni  u svojoj odbrani nije negirao djelo koje mu se stavlja na teret s tim što je naveo da je vjerovao n.n licu da taj cirkular nije ukraden, koju odbranu okrivljenog je sud cijenio kao odbranu usmjerenu na umanjenje i izbjegavanje krivične odgovornosti. </span>
</p>
<p class="p4"></p>
<p class="p4">
<span>Ovo stoga što je okrivljeni, po ocjeni suda bio svjestan da na navedeni način može učiniti krivično djelo ali je olako držao da do toga neće doći a s obzirom da mu je predmetni cirkular nudjen za 1o,oo eura  a prodat za duplo manje novca.</span>
</p>
<p class="p4"></p>
<p class="p4">
<span>Da je predmetni cirkular okrivljeni dalje prodao proizilazi iz njegove  odbrane koja je u tom dijelu od strane suda prihvaćena jer je potvrdjena i izjavom svjedoka  M. N.kojoj je izjavi sud poklonio vjeru jer je ista bila po ocjeni suda uvjerljiva a ista je potvrđena i izjavom svjedoka - oštećenog H. D., kojem je predmetni cirkular zajedno sa ostalim alatom ukraden i koji je  isti prepoznao kao svoj kod M. N.a navedeno proizilazi i potvrđuje se takođe i potvrdom o privremeno oduzetim predmetima UP PI Tivat br.3203-240/12-3475/1 od 30.10.2012.g. na ime M. N.i potvrdom o vraćanju privremeno oduzetih predmeta UP PI Tivat br.3203-240/12-3475/1 od 31.10.2012.g. na ime H. D..</span>
</p>
<p class="p4">
<span> </span>
</p>
<p class="p4">
<span>S obzirom na navedeno, sud je utvrdio da su se u radnjama okrivljenog ostvarila sva bitna obilježja bića krivičnog djela koje mu se optužnim aktom stavlja na teret  a sud je takođe  našao da je okrivljeni kritične prilike postupao nehatno jer je bio svjestan da svojom radnjom može učiniti krivično djelo ali je olako držao da do toga neće doći. </span>
</p>
<p class="p4"></p>
<p class="p4">
<span>S tim u vezi sud je okrivljenog oglasio krivim.</span>
</p>
<p class="p4"></p>
<p class="p4">
<span>Prilikom odluke o vrsti i visini krivične sankcije koju okrivljenom treba izreći, sud je cijenio a u smislu čl. 42 KZ-a sve okolnosti koje utiču da kazna bude manja ili veća pa je kao olakšavajuće okolnosti cijenio činjenicu da se okrivljeni korektno držao na glavnom pretresu i da se isti uredno odazvao pozivu suda, da se radi o porodičnom čovjeku, ocu troje maloljetne djece te da je izrazio kajanje što je došlo do navedenog dok je kao otežavajuću okolnost cijenio činjenicu da se radi o osudjivanom licu koje je više puta osuđivano za krivična djela koja ulaze u grupu krivičnih djela protiv imovine pa je cijeneći sve navedene okolnosti  istom utvrdio kaznu zatvora u trajanju od četiri mjeseca a istovremeno  odredio da se ista neće izvršiti ukoliko okrivljeni za vrijeme od dvije godine od dana pravosnažnosti presude ne učini novo krivično djelo.</span>
</p>
<p class="p4"></p>
<p class="p4">
<span>Sud je naime smatao a s obzirom na sve naprijed  navedene okolnosti da će se kod okrivljenog i  uslovnom osudom ostvariti svrha izricanja, odnosno da će se upozorenjem uz prijetnju kaznom dovoljno uticati na istog da ubuduće ne čini  krivična djela te da će se na navedeni način postići i ciljevi generalne prevencije.</span>
</p>
<p class="p4"></p>
<p class="p4">
<span>Sud je okrivljenog obavezao na plaćanje sudskog paušala u iznosu od 30,00 €  vodeći računa o trajanju i složenosti postupka te njegovom imovnom stanju  a predstavnik  oštećene radi ostvarivanja imovinsko pravnog zahtjeva upućen je u parnični postupak shodno čl. 239. stav 2. ZKP-a a kako se nebi znatno odugovlačio krivični postupak.  </span>
</p>
<p class="p4"></p>
<p class="p4">
<span>S obzirom na navedeno sud je na prednjim razlozima  zasnovao svoju odluku i odlučio kao u izreci a primjenom naprijed navedenih krivičnopravnih odredbi te primjenom  čl. 2, 3, 4, 5, 13, 14, 16, 32, 33, 36, 42, 52, 53 i 54 KZ-a CG, te čl. 226, 227, 229, 368 i 374 ZKP-a.</span>
</p>
<p class="p4">
<span>.</span>
</p>
<p class="p4">
<span>                                                                                                          </span>
</p>
<p class="p4">
<span>                                                                                                                                                                                                                                                                                                                                                                                                                                                                                                                                                                           </span>
</p>
<p class="p3">
<span>OSNOVNI SUD U KOTORU</span>
</p>
<p class="p3">
<span>Dana, 08.04.2013. godine</span>
</p>
<p class="p4"></p>
<p class="p4">
<span> ZAPISNIČAR                                	   SUDIJA</span>
</p>
<p class="p2">
<span>Jadranka Golub                                                                             Sanja Čakanović</span>
</p>
<p class="p4"></p>
<p class="p4"></p>
<p class="p4">
<span>PRAVNA POUKA: Protiv ove presude ima se pravo žalbe u roku od 8 dana od dana prijema iste, Višem sudu u Podgorici a preko ovog suda.</span>
</p>
<p class="p4"></p>
<p class="p6"></p>


</body>
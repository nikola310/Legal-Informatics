<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:10pt;font-family:'Arial'}
.span2{;font-weight:800}
</style>
</head>
<body class="b1" style="background: #aaa;">
<div class="window1">
<div class="page1">
<p>
<span class="span1"></span>
</p>
<p>
<span></span><span></span><span></span><span></span><span></span><span></span><span></span><span></span><span></span><span>K.br.92/13</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span2">U IME CRNE GORE</span>
</p>
<p>&nbsp;</p>
<p>&nbsp;</p>
<p>
<span>Osnovni sud u Pljevljima, kao prvostepeni krivični sud po sudiji Branku Pejoviću uz sudjelovanje zapisničara Djondović Milenke u krivičnom predmetu protiv okrivljenog H. O. iz B., zbog krivičnog djela nedozvoljeno držanje oružja i eksplozivnih materija iz čl.403.st.1. Krivičnog  zakonika  CG, po optužnom predlogu ODT Pljevlja Kt.br.241/13 od 20.06.2013. godine, nakon održanog glavnog i javnog pretresa u prisustvu zamjenika ODT Pljevlja Gačević Božidarke i okrivljenog, dana 02.09.2013. godine, donio je i javno objavio</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span2">P R E S U D U</span>
</p>
<p>&nbsp;</p>
<p>&nbsp;</p>
<p>
<span>Okrivljeni </span><span class="span2">H. O.</span><span>, JMBG ....,  od oca A. i majke Š. rodjena H., rodjen .... godine u selu B., zaseok S., pismen završio 4 razreda osnovne škole, oženjen, otac petoro djece, penzioner, iznos mjesečne penzije 125,00 eura, lošeg imovnog stanja, ranije osudjen presudom Osnovnog suda Pljevlja K.br.176/99 od 16.11.1999. godine, zbog krivičnog djela iz čl.134.st.1. KZ RCG, izrečena mu uslovna osuda</span>
</p>
<p>&nbsp;</p>
<p style="text-align:center;">
<span class="span2">K r i v   j e</span>
</p>
<p>
<span>Što je:</span>
</p>
<p>
<span>dana 31.05.2013. godine u selu B. - S. opština P. u svojoj porodičnoj kući, neovlašćeno držao vatreno oružje, jednu lovačku pušku marke SSSR, fabričkog broja 59042 kalibra 16 mm i redenik sa 10 patrona municije od iste puške, suprotno odredbi čl. 10a. Zakona o izmjenama i dopunama Zakona o oružju ("Sl.list CG", br. 20/11),</span>
</p>
<p>
<span>čime je izvršio krivično djelo nedozvoljeno držanje oružja i eksplozivnih materija iz čl.403.st.1. Krivičnog zakonika  Crne Gore,</span>
</p>
<p>
<span>pa mu sud na osnovu već citiranog zakonskog propisa, a primjenom članova 4, 5, 13, 15, 32, 33, 42, 53. i 54. Krivičnog zakonika CG, te članova 226. i 229. ZKP CG   i z r i č e</span>
</p>
<p>&nbsp;</p>
<p style="text-align:center;">
<span class="span2">USLOVNU OSUDU</span>
</p>
<p>&nbsp;</p>
<p>
<span>S tim da mu utvrdjuje kaznu zatvora u trajanju od 3 mjeseca i istovremeno odredjuje da se ista neće izvršiti ukoliko okrivljeni u roku od 1 godine ne izvrši novo krivično djelo.</span>
</p>
<p>
<span>Okrivljeni se obavezuje da na ime paušala plati ovom sudu iznos od 27,50 eura, a ovo u roku od 15 dana po pravnosnažnosti presude pod prijetnjom prinudnog izvršenja.</span>
</p>
<p style="text-align:center;">
<span>-2-</span>
</p>
<p style="text-align:center;">
<span class="span2">O b r a z l o ž e n j e</span>
</p>
<p>&nbsp;</p>
<p>
<span>Osnovno državno tužilaštvo iz Pljevalja optužnim predlogom Kt.br.241/13 od 20.06.2013. godine optužilo je okrivljenog H. O. iz mjesta S. - B. zbog krivičnog djela nedozvoljeno držanje oružja i eksplozivnih materija iz čl.403. st.1. Krivičnog zakonika  CG. </span>
</p>
<p>
<span>U završnoj riječi zamjenik ODT je precizirao optužni predlog i preložio da sud okrivljenog oglasi krivim i osudi po zakonu.</span>
</p>
<p>
<span>Okrivljeni H. O.u svoju odbranu na glavnom pretresu istakao je da je prije 40-50 godina kupio jednu lovačku pušku od izvjesnog S. G. pa je imao dozvolu za nošenje te lovačke puške, ali u zadnjih nekoliko godina oružni list nije produžavao jer istu pušku i ne koristi i ista se nalazi samo u kući. Njegova puška je marke SSSR br. 59042 i kalibra 16 mm. Dalje ističe da je zadnji put oružni list za ovu pušku produžio u 1993. godini i isti je važio do 25.11.2002. godine, a od tada nije produžavao oružni list. Dalje ističe da je ista puška pronadjena kod njega kući kada je policija izvršila pretres njegove kuće koja se nalazi u selu B. zaseok S. Pored puške u kući je pronadjen i jedan redenik sa 10 patrona municije od iste puške kalibra 16 mm. U završnoj riječi je istakao da se ne osjeća krivim, da ne priznaje krivicu pa je na kraju predložio da ga sud oslobodi od krivične odgovornosti i da mu se vrati neopravdano oduzeto oružje. </span>
</p>
<p>
<span>U dokaznom postupku sud je pročitao potvrdu UP PJ Pljevlja br. 02-Sl. od 31.05.2013. godine o privremeno oduzetim predmetima od okrivljenog, pročitao zapisnik o pretresanju stana i drugih prostorija UP PJ Pljevlja br. 03-240/13 od 31.05.2013. godine, pročitao obaveštenje UP PJ Pljevlja br. 06/4-220/13-1917/6 od 14.06.2013. godine i pročitao izvještaj iz KE za okrivljenog izdat od strane UP PJ Pljevlja br. 03-245/13-7113/1 od dana 02.09.2013. godine.</span>
</p>
<p>
<span>Nakon provedenog dokaznog postupka i nakon ocjene svih izvedenih dokaza kako pojedinačno tako i skupa i u njihovoj medjusobnoj povezanosti jednog sa drugim, a imajući u vidu i odbranu okrivljenog sud je utvrdio da je okrivljeni H. O. iz sela B. opština P. izvršio krivično djelo koje mu je optužnim prdlogom ODT-a stavljeno na teret, a na način mjesto i vrijeme kako je to bliže opisano u izreci ove presude. </span>
</p>
<p>
<span>Naime, iz potvrde o privremeno oduzetim prdmetima UP PJ Pljevlja br. 02-Sl. od 31.05.2013. godine se zaključuje da je od okrivljenog dana 31.05.2013. godine oduzeta jedna lovčaka puška fabričkog broja 59042 i redenik sa 10 komada patrona za istu pušku. </span>
</p>
<p>
<span>Iz zapisnika o pretresanju stana i drugih prostorija od dana 31.05.2013. godine se zaključuje da su OSL policije Područne jednice Pljevlja dana 31.05.2013. godine pretresli kuću i druge prostorije vlasništvo okrivljenog te da je u kući pronadjena lovačka puška fabričkog broja 59042 i redenik sa 10 patrona za istu pušku. Takodje, je utvrdjeno da je pretresanje kuće i drugih prostorija uradjeno po ZKP-u u prisustvu dva punoljetna lica. </span>
</p>
<p>
<span>Iz obaveštenja br.06/4-220/1917/2  od 14.06.2013. godine izdat od strane MUP-a Crne Gore - Područne jednice Pljevlja se zaključuje da je okrivljeni 1981. godine registrovao oružje - lovačku pušku marke  ruska fabr.br.59042, sa rokom važenja 5 godina te da je okrivljenom izdat oružni list reg.br. 550/81.</span>
</p>
<p>
<span>Iz izvještaja iz kaznene evidencije za okrivljenog utvrdjeno je da je okrivljeni osudjen presudom ovog suda K.br.176/99 od 16.11.1999. godine zbog krivičnog djela iz čl.134.st.1. KZ RCG, te da mu je izrečena uslovna osuda.</span>
</p>
<p>
<span>Naime, imajući u vidu potpuno priznanje okrivljenog koji je u svojoj odbrani isakao da je pušku marke  SSSR br. 59042, kalibra 16 mm da je isti oružni list za ovu pušku zadnji put produžio u 1993. godini i isti je važio do 25.11.2002. godine, a od tada više nije produžavao </span>
</p>
<p>&nbsp;</p>
<p style="text-align:center;">
<span>-3-</span>
</p>
<p>
<span>oružni list. Imajući u vidu odredbe čl. 10a. Zakona o izmjenama i dopunama Zakona o oružju ("Sl.list  CG",br. 20/11) gdje stoji da vatreno oružje u svakom momentu mora biti registrovano, dakle sa produženim oružnim listom - važećim oružnim listom, a u konkretnom slučaju oružni list za predmetnu pušku okrivljenog je istekao dana 25.11.2002. godine.</span>
</p>
<p>
<span>Dakle, imajući u vidu sve izvedene dokaze kao i potpuno priznanje okrivljenog sud je utvrdio da je okrivljeni izvršio krivično djelo koje mu je oputužnim predlogom stavljeno na teret, a na način mjesto i vrijeme kako je to bliže opisano u izreci ove presude. </span>
</p>
<p>
<span>Prilikom odredjivanja vrste kazne i prilikom odmjeravanje njene visine sud je u okviru opšte svrhe krivičnih sankcija cijenio i svrhu uslovne osude, pa je sud mišljenja da u konkretnom slučaju radi krivično pravne zaštite protiv okrivljenog nije bilo nephodno izricati drugu vrstu krivična sankcije osim uslovne osude jer je sud ubijedjen da će i uslovna osuda prema okrivljenom dovoljno uticati da okrivljeni u buduće ne vrši ista ili slična krivična djela. Naime, radi se o starijoj osobi koja ima blizu 80 godina, a istu pušku je držao u kući i istu nije zloupotrebljavao, pa je sud i taj momenat okrivljenom uzeo kao ublažavajuću okolnost, a takodje kao ublažavajuće okolnosti sud je okrivljenom uzeo u obzir činjenicu da se radi o starijoj osobi i o porodičnom čovjeku. Imajući sve to u vidu sud je mišljenja da će izrečena krivična sankcija prema okrivljenom dovoljno uticati da okrivljeni u buduće ne vrši ista ili slična krivična djela te da će se istom krivičnom sankcijom prema okrivljenom u potpunosti ostvariti svrha kažnjavanja predvidjena u članau 32. Krivičnog zakonika  CG.</span>
</p>
<p>
<span>U smislu člana 226. i 229. ZKP CG sud je obavezao okrivljenog da na ime paušala plati ovom sudu iznos od 27,50 eura, a isti iznos sud je odredio imajući u vidu dužinu trajanja i složenost krivičnog postupka kao i imovno stanje okrivljenog.</span>
</p>
<p>
<span>Sa iznijetih razloga odlučeno je kao u izreci presude.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span2">OSNOVNI SUD U PLJEVLJIMA</span>
</p>
<p style="text-align:center;">
<span class="span2">dana 02.09.2013. godine</span>
</p>
<p>&nbsp;</p>
<p>&nbsp;</p>
<p>
<span class="span2">Zapisničar,</span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2">S u d i j a,</span>
</p>
<p>
<span>Djondović Milenka s.r.</span><span></span><span></span><span></span><span></span><span></span><span>     Branko Pejović s.r.</span>
</p>
<p>&nbsp;</p>
<p>&nbsp;</p>
<p>
<span class="span2">PRAVNA POUKA</span><span>: protiv ove presude dozvoljena je žalba u roku od 8 dana po prijemu iste</span>
</p>
<p>
<span>                                 Višem sudu u Bijelom Polju, a preko ovog suda.</span>
</p>
<p>&nbsp;</p>
<p>&nbsp;</p>
<p>
<span class="span2">DOSTAVLJENO:</span>
</p>
<p>
<span>1x ODT Pljevlja</span>
</p>
<p>
<span>1x okrivljenom</span>
</p>
<p>
<span>4x u predmet</span>
</p>
<p>
<span></span><span></span><span></span><span></span><span></span><span></span><span></span>
</p>
<p>
<span> </span>
</p>
<p>&nbsp;</p>
<p>&nbsp;</p>
</div>
</div>


</body>
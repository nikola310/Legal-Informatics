<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.7875in 0.9847222in 0.49930555in 0.9847222in;}
.p1{text-align:start;hyphenate:auto;font-family:Verdana;font-size:12pt;}
.p2{text-align:center;hyphenate:auto;keep-with-next.within-page:always;font-family:Verdana;font-size:12pt;}
.p3{text-indent:0.5833333in;text-align:justify;hyphenate:auto;font-family:Verdana;font-size:12pt;}
.p4{text-indent:0.5833333in;text-align:center;hyphenate:auto;font-family:Verdana;font-size:12pt;}
.p5{margin-bottom:0.083333336in;text-align:justify;hyphenate:auto;font-family:Verdana;font-size:12pt;}
.p6{text-indent:0.25in;margin-bottom:0.083333336in;text-align:justify;hyphenate:auto;font-family:Verdana;font-size:12pt;}
.p7{text-align:justify;hyphenate:auto;font-family:Verdana;font-size:12pt;}
.p8{text-align:center;hyphenate:auto;font-family:Verdana;font-size:12pt;}
.p9{text-align:end;hyphenate:auto;font-family:Verdana;font-size:12pt;}
.p10{text-align:justify;hyphenate:auto;font-family:Verdana;font-size:10pt;}
.p11{text-align:start;hyphenate:auto;font-family:Times New Roman;font-size:12pt;}
.s1{text-decoration:underline;}
</style>
<meta content="violeta.raicevic" name="author">
</head>
<body class="b1 b2">
<p class="p1">
<span>OSNOVNI SUD U BIJELOM POLJU</span>
</p>
<p class="p1">
<span>K.br. 651/10</span>
</p>
<p class="p1"></p>
<p class="p1"></p>
<p class="p2">
<span>U IME NARODA</span>
</p>
<p class="p1"></p>
<p class="p1"></p>
<p class="p3">
<span>OSNOVNI SUD U BIJELOM POLJU, sudija Violeta Raičević kao sudija pojedinac, sa zapisničarem Ljiljanom Joksimović, postupajući  po optužnom predlogu ODT-a u B.Polju, Kt.br. 454/10 od 09.11.2010.godine, u postupku protiv okrivljenih M.R.a i B.R.a  iz Mojkovca, zbog  krivičnih djela laka tjelesna povreda iz čl.152.st.2. u vezi st.1. Krivičnog zakonika Crne Gore, nakon održanog usmenog, glavnog i javnog pretresa u prisustvu okrivljenih B.R.a, M.R.a i njegovog branioca adv. N.S.a te oštećene M.D.a u odsustvu uredno pozvanog ODT-a dana  11.05.2011.godine, donio je i javno objavio:</span>
</p>
<p class="p3"></p>
<p class="p4"></p>
<p class="p4"></p>
<p class="p4">
<span>P R E S U D U</span>
</p>
<p class="p3"></p>
<p class="p3"></p>
<p class="p3"></p>
<p class="p3">
<span>Okrivljeni M.R., od oca V. i majke I., rodjene K., rdojen ...godine u Bijelom Polju,  sa  mjestom prebivališta T. opština Mojkovac, državljanin Crne Gore, penzioner, oženjen, pismen, sa završenom srednjom školom, lošeg imovnog stanja, osudjivan. </span>
</p>
<p class="p3"></p>
<p class="p3">
<span>Okrivljeni B.R.E, od oca M.i majke S. rodjene V. , rodjen  .....godine u Mojkovcu, sa prebivalištem u mjestu Polja, opština Mojkovac, državljanin Crne Gore, nezaposlen, neoženjen, pismen, sa završenom srednjom školom, lošeg imovnog stanja, osudjivan.</span>
</p>
<p class="p3"></p>
<p class="p4"></p>
<p class="p4">
<span>K R I V I    SU</span>
</p>
<p class="p3"></p>
<p class="p3">
<span>Što su:</span>
</p>
<p class="p3"></p>
<p class="p3">
<span>Dana 26.06.2010.godine oko 15,30 h  u mjestu T., opština Mojkovac, lako tjelesno povrijedili i to: okrivljeni B.R.e, oštećenu M.D.i M.R.a nogom obuvenom u obuću sa tvrdim djonom, a M.R., B.R.a  drvenim štapom dužine oko 1 m, koja sredstva su podobna da tijelo teško povrijede ili zdravlje teško naruše, na način što je  okrivljeni B.R.e  izudarao  oštećenu M.D. u predjelu desne ruke i desne polovine grudnog koša - </span>
</p>
<p class="p3">
<span>pazuha  a zatim izudarao M.R.a u predjelu medjunožja kao i šakom u predjelu vrata, a okrivljeni  M.R. izudarao štapom B.R.a u predjelu glave - lijevog uva i šake lijeve ruke, kojom prilikom su B.R.e, M.R. i oštećena M.D.a zadobili lake tjelesne povrede i to: B.R.e u vidu otoka ispod lijevog uva i u predjelu četvrtog prsta lijeve ruke, M.R. u vidu  oguljotina kože vrata na desnoj strani dimenzija 5 x 2 cm i na lijevoj strani dimenzija 2 x 1 cm, rasjekotine kože mošnica  sa desne strane dužine 2 cm, otoka kože mošnica sa desne strane dužine 1 cm, otoka mekih tkiva  u desnoj polovini mošnica i oštećena M.D.a  u vidu otoka  u predjelu  desne podlaktice, desne polovine grudnog koša i desne pazušne jame.</span>
</p>
<p class="p3"></p>
<p class="p5">
<span>	- čime je okrivljeni B.R.e izvršio dva krivična djela laka tjelesna povreda  iz 152.st.2. u vezi st.1  KZ CG, a okrivljeni M.R. jedno krivično djelo laka tjelesna povreda iz čl.152.st.2. u vezi st.1. KZ CG,</span>
</p>
<p class="p5">
<span>	-pa   sud primjenom citiranog zakonskog propisa i čl. 2, 4, 5, 13, 15, 32, 36 i 42,  Krivičnog zakonika Crne Gore /KZ/ i čl. 199, 202, 212  i 364 Zakonika o krivičnom postupku Crne Gore /ZKP/, </span>
</p>
<p class="p5">
<span>	Okrivljenom B.R.u, u t v r d j u j e</span>
</p>
<p class="p5">
<span>	- za krivično djelo laka tjelesna povreda iz čl.152.st.2. u vezi st.1.KZ, izvršeno na štetu M.R.a, kaznu zatvora u trajanju od 2/dva/  mjeseca.</span>
</p>
<p class="p5">
<span>	- za krivično djelo laka tjelesna povreda iz čl.152.st.2. u vezi st.1.KZ, izvršeno na štetu oštećene M.D.e , kaznu zatvora u trajanju od 2/dva/  mjeseca.</span>
</p>
<p class="p5">
<span>	- pa ih sud </span>
</p>
<p class="p3"></p>
<p class="p4">
<span>O S U D J U J E</span>
</p>
<p class="p4"></p>
<p class="p6">
<span>	I to:</span>
</p>
<p class="p6">
<span>	Okrivljenog B.R.a  primjenom čl.48.KZ na jedinstvenu kaznu zatvora u trajanju od 3 /tri/ mjeseca.</span>
</p>
<p class="p6">
<span> 	Okrivljenog M.R.a na kaznu zatvora u trajanju od 30 /trideset/ dana.</span>
</p>
<p class="p7"></p>
<p class="p3">
<span>Okrivljeni se obavezuju na  plaćanje paušala ovom sudu u iznosu od po 30 € /trideset eura/, te na ime troškova krivičnog postupka da solidarno plate  iznos od 60,50 € /šezdeset eura i pedeset centi/, a sve u roku od 15 dana po pravosnažnosti presude, pod prijetnjom prinudnog izvršenja na račun br. 832-151-35.</span>
</p>
<p class="p3"></p>
<p class="p8"></p>
<p class="p8">
<span>O b r a z l o ž e nj e</span>
</p>
<p class="p7"></p>
<p class="p3"></p>
<p class="p3">
<span>Optužnim predlogom ODT-e u B.Polju, Kt.br.454/10 od 09.11.2010.godine,  okrivljenom M.R.u stavljeno je na teret izvršenje jednog krivičnog djela a okrivljlenom B.R.u izvršenje dva krivična djela laka tjelesna povreda iz čl. 152 st. 2 u vezi st. 1  Krivičnog zakonika Crne Gore. </span>
</p>
<p class="p3"></p>
<p class="p3">
<span>Glavni pretres je održan i zaključen u prisustvu okrivljenih  i oštećene, te branioca okrivljenog M.R.a, a u odsustvu uredno pozvanog ODT-a shdono čl.453.ZKP-a.</span>
</p>
<p class="p3"></p>
<p class="p3">
<span>Zamjenik ODT-e  je optužnim predlogom predložio da se okrivljeni oglase krivim i osude na kazne po zakonu. </span>
</p>
<p class="p3"></p>
<p class="p3">
<span>Okrivljeni  </span><span class="s1">M.R. </span><span>u svojoj odbrani  tokom postupka je istakao: da je B.R.a poznavao od ranije. Mjesec dana prije kritičnog dogadjaja B.R.e je došao ispred njihove kužine, i ne znajući da je on u blizini i da sluša razgovor, obratio se njegovoj suprugi D.i govoreći joj izmedju ostalog " gdje si ti dobra ženo", na šta mu je D.a  odgovorila da joj se tako ne obraća obzirom da je za nju prenosio razne neprijatne priče po selu i u Mojkovcu. Nakon toga  B. je otišao jer ga je D.a otjerala, a zatim se istog dana nekoliko sati kasnije vratio na livadu prijeteći D.i i govoreći joj da će je ubiti.Do kritičnog dana više se nijesu sretali.Naime, kritičnog dana dogovorio se sa  D.om da čuvaju stoku na livadi njegovog brata  od strica  gdje je S.M. bio prisutan jer je radio na njivi. Sa S. je u društvu bio  B.R.e koji je čime je on došao  počeo da ga vrijedja pozivao ga da se biju i zalijetao se prema njemu a pri tom je bio u vidno alkoholisanom stanju. B. je bez ikakvog povoda i razloga nasrnuo na njega hvatajući ga rukama za vrat i  stežući ga a o čemu posjeduje medicinsku dokumentaciju.  S.M. je B.a odvojio od njega sprečavajući ga da ga ne udari i govoreći mu da odlazi. Kada je B. krenuo da ide  naišla je oštećena M.D.a a B.R.e je istu počeo vrijedjati, na šta mu je D.a govorila da ćuti i da ne govori laži pri čemu je B.R.e dva puta udario nogom obuvenom u obuću i to jednom u predjelu desne  ruke a drugi put u predjelu desne polovine grudnog  koša usled čega je ista pala na zemlju i skotrljala se niz stranu. Kada je to vidio pošao je u pravcu B.a govoreći mu "šta uradi" kada je isti nasrnuo na njega. Prvo je pokušavao da ga udara stisnutim pesnicama  a on se branio na način što je postavljao štap ispred sebe, koji inače koristi kao pomagalo pri hodu. Medjutim, B. ga je prvo jedanput udario u predjelu lijeve noge, a zatim ga je udario nogom  obuvenom u obuću  u predjelu medjunožja. Ne sjeća se da li je i kada B.a udario štapom, ali ističe da je to vjerovatno uradio u samoodbrani jer je isti nasrnuo na njega i psenicama i nogama.</span>
</p>
<p class="p3"></p>
<p class="p3">
<span>U završnoj riječi  branilac okrivljenog čiju završnu riječ je okrivljeni prihvatio predložio je sudu da okrivljeog  M.R.a oslobodi od optužbe jer je B.R.e navodne povrede u vidu otoka mogao zadobiti   vukući se sa svjedokom S. ili onako u pijanom stanju na  bilo koji način istog dana pa eventualno i nalijetanjem na štap R.ljev koji je ovaj ispred sebe postavio radi zaštite.</span>
</p>
<p class="p3"></p>
<p class="p3">
<span>Okrivljeni  </span><span class="s1">B.R.e </span><span> u svojoj odbrani tokom postupka je istakao  da je od prije kritičnog dogadjaja bio u lošim odnosima  sa M.R.om i njegovom suprugom zbog čega je R. na njega bio ljut. Dana, 26.06.2010.godine,  prolazio je pored livade R.V.a koja se nalazi u mjestu Karaula, opština Mojkovac, kada je naišao  na M.R.a i S.M.a. M.R. je bez ikakvog povoda i razloga počeo da ga provocira i psuje govoreći mu "gdje ćeš ti fukaro tu ti nije mjesto". Zastao je, a M. mu je prišao i više puta ga udario  drvenim štapom dužine oko 1 m koji mu služi kao pomagalo pri hodu, u predjelu glave i ramena,  pri čemu se branio rukama odgurujući M.a od sebe, u čemu ga je onemogućavao  S.M. koji je stajao izmedju njega i M.a govoreći im da se ne svadjaju. Medjutim,  u tom trenutku stigla je M.D.a koja mu je govorila " dodji pičko dodji". Osim što se branio  mahajući rukama istakao je da nikoga ni jedanput nije udario tom prilikom. Tvrdi da nije bio pod uticajem alkohola. Prilikom pregleda kod ljekara pokazao je mjesta gdje je udaren kao i sve povrede. Istakao je da sa S.M.om od prije kritičnog dogadjaja nije u dobrim odnosima.Pojasnio je da  je kritičnog dana bio kod K.N.koji je kosio livadu brata od strica M.R.a i istom je donio kosu za košenje. Kada se vraćao  pored puta vidio je M.R.a i S.M.a i kada je htio da predje preko vode M. ga je počeo vrijedjati i psovati.</span>
</p>
<p class="p3"></p>
<p class="p3">
<span>Obzirom da je okrivljeni  B.R.e  demonstartvino napustio sudnicu dok je branilac okrivljenog M.R.a davao završnu riječ, to je njegova završna riječ izostala.</span>
</p>
<p class="p3"></p>
<p class="p7">
<span>	Radi utvrdjivanja odlučnih činjenica i krivične odgovornosti okrivljenih, sud je u dokaznom postupku na glavnom pretresu, izveo  sledeće dokaze:  saslušao  oštećenu M.D.u svojstvu svjedoka, saslušao svjedoke S.M.a i K.N.,  izvršio uvid  u medicinsku dokumentaciju na ime okrivljenih i oštećene te uvid u  fotografije okrivljenog M.R.a, pročitao nalaz i mišljenje vještaka medicinske struke dr. S.M.a sa zapisnika Kri.br.30‚1/10 od 15.09.2010.godine, saslušao istog vještaka na okolnosti pojašnjenja nalaza i mišljenja i izvršio uvid u izvod iz KE na ime okrivljenih. Drugih predloga za dopunu dokaznog postupka nije bilo.</span>
</p>
<p class="p7"></p>
<p class="p7">
<span>	Sud je cijeneći dokaze pojedinačno i u medjusobnoj povezanosti dovodeći ih u vezu sa navodima odbrana okrivljenih utvrdio činjenično stanje i na osnovu istog zaključio da  je okrivljeni B.R.e izvršio dva krivična djela laka tjelesna povreda i to na štetu M.R.a i M.D.e a okrivljeni M.R. jedno krivično djelo laka tjelesna povreda  iz čl.152.st.2. u vezi st.1. KZ  zbog čega su krivi i krivično odgovorni.</span>
</p>
<p class="p3"></p>
<p class="p7">
<span>	Sud je cijenio odbrane okrivljenih, da su kritičnom prilikom  bili  isprovocirani medjusobnim ponašanjem i napadom pa ih ne prihvata i cijeni ih sračunatim na olakšavanje  svojih položaja u postupku. Ovo posebno   što je nesumnjivo utvrdjeno kako iz dijela odbrana okrivljenih tako i iz iskaza svjedoka da je kritičnom prilikom  došlo do medjusobne prepirke a zatim i tuče  na koju  su obojica  okrivljenih  pristali. Izloženo je potvrdjeno iskazom svjedoka  S.M.a  iz kojeg   proizilazi  da se kritičnog dana nalazio na imanju porodice R. u mjestu T. kada je došao B.R.e. Njih dvojica su razgovarali  a u jednom trenutku je naišao M.R. koji ga je pitao  da li je njegova supruga D.a  dolazila na livadu. Tada je B. rekao " dobar je ovaj M. čovjek " i okrenuo se ka M.u. Na te B.eve riječi M. je odgovorio da mu se ne obraća jer ne govore  i da napusti imanje. B. je govorio M.u da mu je on valjao, kosio mu i pomagao mu. Obzirom da je predpostavio da može doći do svadje izmedju B.a i M.a, odveo je B.a 10-tak m od M.a. Medjutim, njih dvojica su se i dalje svadjali, kada mu se B. istrgao iz ruku i pošao u pravcu M.a sa namjerom da ga udari. Stao je izmedju njih  a oni su se  medjusobno psovali  da bi u jednom trentku B.R.e  rukom dohvatio M.a  niz vrat  i nanio mu ogrebotinu na vratu. On je tada B.a odveo što dalje od M.a kada je stigla M.D.a koja se počela psovati sa B.em. U trenutku kada je  D.a prilazila imanju vidio je kada se B.  koji je bio 7 m udaljen od nje zaletio ka D.i a koju je nogom udario u predjelu  grudi i počeo da bježi.Od tog udarca je D.a pala na zemlju. M.R. je vjerovatno  vidjevši svoju suprugu povrijedjenu krenuo  ka B.u sa štapom i istog sustigao.Medjutim,  nije vidio da li je M.  udarao B.a štapom po glavi ali je vidio kada se M. savio i pao na zemlju. Takodje, nije vidio da li je B. udario M.a. Nakon što je M.  pao na zemlju B. je počeo bježati a u medjuvremenu je došla policija koju je pozvala D.a.</span>
</p>
<p class="p7"></p>
<p class="p7">
<span>	Naime, oštećena M.D.a  saslušana u svojstvu svjedoka u bitnom je istakla da se dana 26.06.2010.godine, nalazila na imanju  porodice R. u mjestu T. gdje je čuvala koze na udaljenosti oko 100 m začula je svadju i vidjela B.R.a i M.R.a kako se raspravljaju. Pošla je put njih da vidi o čemu se radi jer se  bojala B.a obzirom da je isti već duže vrijeme često napada i provocira, naziva pogrdnim  riječima kurvom i sl. Kada se približila B.u, on je,  čime  je ugledao počeo psovati i prijetiti, na te psovke uzvratila mu je riječima "miči se sa imanja tudjega  dosta mi je tebe". B. je tada nasrnuo na nju  i prvo je jedanput udario  nogom  obuvenom u obuću u predjelu desne ruke  a zatim drugi put takodje nogom  u predjelu grudnog koša, tačnije desne dojke, od kojeg udarca je pala na zemlju. Čula je svog supruga R.a kako  govori B.u  " sram te bilo šta  ti je ona  kriva  biješ nedužnu ženu". Malo se uspravila  i vidjela kako B.R.e nogom udara M.R.a  ali nije vidjela gdje  jer je isti bio okrenut ledjima. Istakla  je da nije vidjela da li je M.R. udario  B.a  drvenim štapom već je vidjela  samo kada je M.  pao na zemlju valjajući se a B. je počeo bježati  nazivajući je pogrdnim imenima.</span>
</p>
<p class="p7"></p>
<p class="p7">
<span>	Dakle,  zadržavanje okrivljenih na kritičnom mjestu i njihovo ne udaljavanje te medjusobna prepirka upravo predstavlja stvaranje mogućnosti  da poprimi  tok prelaska u svadju i tuču. Okrivljeni su takav stav  jasno iznijeli, jer fizički obračun i radnje nanošenja tjelesnih povreda, kako je to sadržano u izreci, rezultat je daljeg toka zbivanja i stvaranje namjere okrivljenih  da se lako tjelesno  medjusobno povrijede odnosno stavaranje namjere okrivljenog B.R.a da lako tjelesno povrijedi i oštećenu D.u. Povod za to je u pomenutim ranijim  netrpeljivostima  i želji za revanš.</span>
</p>
<p class="p7"></p>
<p class="p7">
<span>	Iz iskaza svjedoka K.N.sud nije  mogao utvrditi pravno relevantne činjenice obzirom da je ovaj svjedok istakao  da se kritičnog dana nalazio na imanju M. Z.a gdje je čuvao koze i da sa tog mjesta nije mogao da vidi bilo kakav verbalni ili fizički  sukob izmedju okrivljenih, te da je kod njega došao B.R.e i donio kosu za košenje kojom  prilikom mu se požalio da ima problema sa M.R.om.</span>
</p>
<p class="p7"></p>
<p class="p7">
<span>	Odbrane okrivljenih u odnosu na to  kako su zadobili povrede  podudaraju se sa  medicinskom dokumentacijom i nalazom i mišljenjem vještaka medicinske struke.</span>
</p>
<p class="p7"></p>
<p class="p7">
<span>	Naime, iz medicinske dokumentacije na ime okrivljenih i oštećene nalaza i mišljenja vještaka medicinske struke dr. S.M.a i pojašnjenja istog na glavnom pretresu  koji je sud u potpunosti prihvatio kao stručno i objektivno sačinjen na bazi raspoloživih podataka utvrdjeno je  da je  B.R.e  zadobio  povrede  u vidu otoka  ispod lijevog uha i u predjelu četvrtog prsta lijeve ruke, da navedene povrede spadaju u laku tjelesnu povredu i mogle su nastati od udara tupo tvrdog predmeta u šta spada i drveni štap i to najmanje  dejstvom dva udarca.Istakao je da je M.R. zadobio lake tjelesne  povrede  u vidu  oguljotina kože vrata na desnoj strani dimenzija 5 x 2 cm i na lijevoj strani dimenzija 2 x 1 cm, rasjekotine kože mošnica sa desne strane dužine 2 cm, otoka  kože mošnica sa desne strane dužine 1 cm, otoka mekih tkiva u desnoj polovini  mošnica. Navedene povrede u predjelu medjunožja nastale su najverovatnije od dejstva tupo tvrde sile u šta spada i noga obuvena u obuću sa tvrdim djonom. Obzirom da su postojale povrede u predjelu kože vrata na desnoj i lijevoj strani to govori da su nezavisne od ovih predhodno navedenih a mogle su nastati od udara tupo mehaničkom silom kao i stezanjem, obzirom da su to nespecifične povrede  a iste su mogle nastati dejstvom udara šake ili pesnice.Dakle na tijelu M.R.a u više navrata je djelovala  tupo tvrda sila.Oštećena M.D.a je zadobila lake tjelesne povrede  u vidu otoka u predjelu desne podlaktice, desne polovine grudnog koša  i desne pazušne jame  stim što je u predjelu desne nadlaktice bio vidljiv krvni podliv potkožno. Navedne povrede su mogle nastati od udara tupo tvrdom mehaničkom silom i mogle su nastati od udarca nogom  obuvenom u obuću sa tvrdim djonom  a nastale su dejstvom više takvih udaraca.</span>
</p>
<p class="p7"></p>
<p class="p3">
<span>Imajući u vidu zakonska obilježja krivičnog djela laka tjelesna povreda iz čl.152 st.2 u vezi st.1 Kz, te utvrđeno činjenično stanje, sud je našao da su okrivljeni izvršili  krivčna djela za koja su oglašeni krivim. Naime da bi postojalo krivično djelo laka tjelesna povreda iz čl. 152 st.2 u vezi st.1 Kz potrebno je da počinilac drugog lako tjelesno povrijedi, pri čemu se u krivičnopravnom smislu pod tjelesnom povredom podrazumijeva povreda tjelesnog integriteta ili narušavanje zdravlja drugog lica. Povreda tjelesnog integriteta je oštećenje tijela čovjeka, uzetog u njegovoj bio-psihičkoj jedinstvenosti. Zaštitni objekt kod svih tjelesnih povreda je čovjek, njegov tjelesni integritet shvaćen u bio-psihičkom smislu, dakle, štiti se tijelo čovjeka u njegovoj anatomskoj jedinstvenosti. Lakom tjelesnom povredom smatra se ono oštećenje tjelesnog integriteta ili narušavanje zdravlja koje nije teško. U zavisnosti od sredstva kojim je nanijeta povreda, razlikuje se obična laka tjelesna povreda i opasna laka tjelesna povreda. U konkretnom slučaju okrivljeni M.R. i B.R.e   su dana 26.06.2010.godine oko 15,30 h  u mjestu T., opština Mojkovac, lako tjelesno povrijedili i to: okrivljeni B.R.e, oštećenu M.D.i M.R.a nogom obuvenom u obuću sa tvrdim djonom, a M.R., B.R.a  drvenim štapom dužine oko 1 m, koja sredstva su podobna da tijelo teško povrijede ili zdravlje teško naruše, na način što je  okrivljeni B.R.e  izudarao  oštećenu u predjelu desne ruke i desne polovine grudnog koša - pazuha  a zatim izudarao M.R.a u predjelu medjunožja kao i šakom u predjelu vrata, a okrivljeni  M.R. izudarao štapom B.R.a u predjelu glave - lijevog uva i šake lijeve ruke, kojom prilikom su B.R.e, M.R. i oštećena M.D.a zadobili lake tjelesne povrede i to: B.R.e u vidu otoka ispod lijevog uva i u predjelu četvrtog prsta lijeve ruke, M.R. u vidu  oguljotina kože vrata na desnoj strani dimenzija 5 x 2 cm i na lijevoj strani dimenzija 2 x 1 cm, rasjekotine kože mošnica  sa desne strane dužine 2 cm, otoka kože mošnica sa desne strane dužine 1 cm, otoka mekih tkiva  u desnoj polovini mošnica i oštećena M.D.a  u vidu otoka  u predjelu  desne podlaktice, desne polovine grudnog koša i desne pazušne jame.</span>
</p>
<p class="p7"></p>
<p class="p7">
<span>	Kvalifikatorna okolnost kod ovog oblika lake tjelesne povrede je opasnost sredstva sa kojim se povreda nanosi, a time i mogućnost da se nanese teška tjelesna povreda, čime je krivično djelo svršeno. Okrivljeni su krivično djelo za koje su oglašeni krivim izvršili sa umišljajem obzirom da su bili svjesni podobnost  sredstava kojima su povrede nanijete, pri čemu je  okrivljeni M.R.  bio svjestan da je drveni štap sredstvo podobno da tijelo teško povrijedi i zdravlje teško naruši a okrivljeni B.R.e da je noga obuvena u obuću sa tvrdim djonom   takodje sredstvo podobno da tijelo teško povrijedi i zdravlje teško naruši, pa su u tom pravcu preduzeli činjenje.</span>
</p>
<p class="p7"></p>
<p class="p7">
<span>	Za krivično djelo laka tjelesna povreda iz čl.152 st.2 u vezi st.1 Kz zaprijećena je kazna zatvora do tri godine.</span>
</p>
<p class="p7"></p>
<p class="p7">
<span>	Iz izvoda iz KE na ime okrivljenog M.R.a   se utvrdjuje   da je  osudjivan presudom Osnovnog suda u Bijelom Polju  K.br.196/91 od 19.07.1991.godine zbog krivičnog djela iz čl.144.st.1. KZ CG novčanom kaznom u iznosu od 3.500 dinara,  presudom Osnovnog suda u Bijelom Polju K.br.197/91 od 03.10.1991.godine zbog krivičnog djela iz čl.83.st.1. KZ CG na novčanu kaznu u iznosu  od 3.000 dinara. </span>
</p>
<p class="p7">
<span>	</span>
</p>
<p class="p7">
<span>	 Iz izvoda iz KE na ime okrivljenog  B.R.a  se  utvrdjuje da je isti osudjivan  presudom Osnovnog suda  u Bijelom Polju K.br.639/95 od 17.07.1996.godine za krivično djelo iz čl.136 KZ RCVG, kažnjen  30 dana zatvora - kaznu izdržava od 25.12.1996.godine do 22.01.1997.godine,  presudom Osnovnog suda u Bijelom Polju K.br.380/96 od 30.05.1997.godine za krivično djelo iz čl.36/1 KZ RCG kažnjen  3 mjeseca zatvora - kaznu izdržavao od 26.01.1998.godine do 08.04.1998.godine, presudom Osnovnog suda  u Bijelom Polju K.br.84/00 od 12.02.2001.godine za krivično djelo iz čl.36/1 KZ RCG, kažnjen  6 mjeseci zatvora, uslovno za jednu godinu, presudom Osnovnog suda u Bijelom Polju K.br.71/03 od 11.02.2003.godine za krivično djelo iz čl.37/2-1 KZ RCG laka tjelesna povreda, kaženjen  30 dana zatvora, presudom Osnovnog suda u Bijelom Polju K.br.193/03 od 16.06.2003.godine za krivično  djelo iz čl.136.st.2. u vezi st.1.KZ RCG kažnjen  30 dana zatvora, presudom Osnovnog suda u Bijelom Polju K.br.396/06 od 02.03.2007.godine za krivično djelo iz čkl.246.st.2. u vezi st.1.KZ RCG kaženjen  30 dana zatvora, presudom Osnovnog suda u Bijelom Polju K.br.566/08 od 26.09.2008.godine za krivično djelo iz čl.324/1 KZ CG kaženjen  30 dana zatvora i 200 €. </span>
</p>
<p class="p7"></p>
<p class="p7">
<span>	Odlučujući o vrsti i visini kazne, sud je cijenio sve okolnosti koje utiču na to da kazna bude manja ili veća iz čl.42.KZ  pa je od otežavajućih okolnosti  kod oba okrivljena cijenio stepen krivice  i njihovu raniju osudjivanost a posebno na strani okrivljenog B.R.a da je osudjivan za istovrsna krivična djela što ide u prilog činjenici da je sklon  izvršenju ovakvih krivičnih djela dok posebno olakšavajuće okolnosti na strani  okrivljenih nijesu postojal, pa je iste osudio na kazne zatvora na način kako je to sadržano izrekom cijeneći  da će se prema okrivljenima  u potpunosti ostvariti svrha kažnjavanja koja podrazumijeva sprečavanje učinioca da čini krivična djela i uticanje na njega da ubuduće ne čini  krivična djela  , uticanje na druge da ne čine krivična djela, izražavanje društvene osude  za krivično djelo  i obaveze poštovanja zakona, jačanje morala i uticaj na razvijanje društvene odgovornosti, a ovo   shodno čl.32.KZ.</span>
</p>
<p class="p7"></p>
<p class="p7">
<span>	Shodno čl. 199 Zkp, sud je obavezao okrivljene na plaćanje paušala u iznosu od po 30,00€, pri čemu je imao u vidu trajanje postupka i njihove imovinske prilike.</span>
</p>
<p class="p7"></p>
<p class="p7">
<span>	Shodno čl.202 Zkp, sud je obavezao okrivljene da solidarno plate iznos od 60,50 € na ime troškova krivičnog postupka, a koji se odnose na nagradu vještaku medicinske struke za izvršeno vještačenje.</span>
</p>
<p class="p7"></p>
<p class="p3">
<span>Sa iznijetog odlučeno je kao u izreci presude, shodno čl. 364 ZKP.</span>
</p>
<p class="p3"></p>
<p class="p4"></p>
<p class="p4"></p>
<p class="p4">
<span>OSNOVNI SUD U BIJELOM POLJU</span>
</p>
<p class="p4">
<span>Dana, 11.05.2011.godine</span>
</p>
<p class="p4"></p>
<p class="p7">
<span>Zapisničar,									   S u d i j a ,</span>
</p>
<p class="p7">
<span>Ljiljana Joksimović                                                        Violeta Raičević </span>
</p>
<p class="p7"></p>
<p class="p7"></p>
<p class="p7"></p>
<p class="p9">
<span>                                                                                                                              </span>
</p>
<p class="p9"></p>
<p class="p7"></p>
<p class="p10"></p>
<p class="p10"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p1"></p>
<p class="p11"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.90555555in 0.7875in 0.625in 0.9847222in;}
.p1{text-align:center;hyphenate:auto;font-family:Arial;font-size:12pt;}
.p2{margin-bottom:0.083333336in;text-align:center;hyphenate:auto;font-family:Arial;font-size:12pt;}
.p3{margin-bottom:0.083333336in;text-align:justify;hyphenate:auto;font-family:Arial;font-size:12pt;}
.p4{text-indent:0.5in;text-align:justify;hyphenate:auto;font-family:Arial;font-size:12pt;}
.p5{text-align:justify;hyphenate:auto;font-family:Arial;font-size:12pt;}
.p6{text-indent:0.5in;text-align:start;hyphenate:auto;font-family:Arial;font-size:12pt;}
.p7{text-indent:0.375in;text-align:justify;hyphenate:auto;font-family:Arial;font-size:12pt;}
.p8{text-align:start;hyphenate:auto;font-family:Arial;font-size:12pt;}
.p9{text-align:start;hyphenate:auto;font-family:Times New Roman;font-size:12pt;}
.s1{font-weight:bold;}
</style>
<meta content="rahmo.banda" name="author">
</head>
<body class="b1 b2">
<p class="p1">
<!--Image link to '0.jpg' can be here-->
</p>
<p class="p2">
<span class="s1">U IME CRNE GORE</span>
</p>
<p class="p3">
<span>										</span><span class="s1">K.br. 456/2011</span>
</p>
<p class="p4">
<span class="s1">OSNOVNI SUD U BIJELOM POLJU</span><span>, kao prvostepeni krivični i to sudija Rahmo Banda, kao sudija pojedinac, uz učešće zapisničara Ljiljane Popović, rješavajući u krivičnom predmetu okrivljenog M.D.a iz P.J., Opština Bijelo Polje, zbog krivičnog djela šumske kradje iz čl. 324. st. 2. u vezi st. 1 KZ, postupajući po optužnom predlogu ODT-a iz Bijelog Polja Kt.br. 426/10 od 07.10.2010.godine, nakon održanog, usmenog, glavnog i javnog pretresa u prisustvu Zamjenika ODT iz Bijelog Polja Šćepanović Vesne, okrivljenog M.D.a i branioca okrivljenog L.B.adv. iz Bijelog Polja, a u odsustvu uredno obaviještenog predstavnika oštećene U. za Š.P.– PJ Bijelo Polje, donio je dana 20.01.2012. godine i javno objavio, </span>
</p>
<p class="p5"></p>
<p class="p1">
<span class="s1">P R E S U D U</span>
</p>
<p class="p1"></p>
<p class="p4">
<span class="s1">Okrivljeni M.D., </span><span>od oca J. i majke M. rodjene J., rodjen ....godine u Bijelom Polju - P.J., živi u mjestu rodjenja, Srbin, državljanin Crne Gore, pismen, završio Osnovnu Školu, poljoprivrednik, neoženjen, lošeg imovnog stanja, osudjivan. </span>
</p>
<p class="p6"></p>
<p class="p1">
<span class="s1">K R I V   J E</span>
</p>
<p class="p4">
<span class="s1">Što je:</span>
</p>
<p class="p4"></p>
<p class="p5">
<span>	- neutvrdjenog dana u junu mjesecu 2010.godine u državnoj šumi u reonu ‘’Kovačev Do’’, u odjeljenju br. 38 - GJ Rudo Polje, opština Bijelo Polje, radi kradje oborio 19. smrčevih stabala i 59. smrčevih stabalaca, ukupne drvne mase 3,55 m3, i time oštećenoj U. za Š.P.- PJ B.Polje pričinio štetu, </span>
</p>
<p class="p5"></p>
<p class="p4">
<span>-  čime je izvršio krivično djelo šumska kradja iz čl. 324. st. 1. Krivičnog Zakonika,</span>
</p>
<p class="p5"></p>
<p class="p5">
<span>	-pa ga sud primjenom citiranih zakonskih poropisa i čl.  2,4,5,13,15,32,36, 39, 42, KZ, te čl.  226,229,239 i 374. ZKP-a,</span>
</p>
<p class="p5"></p>
<p class="p1">
<span class="s1">O S U DJ U J E</span>
</p>
<p class="p1"></p>
<p class="p4">
<span>Na kaznu zatvora u trajanju od 30 ( trideset dana).</span>
</p>
<p class="p4"></p>
<p class="p4">
<span>I  na novčanu kaznu u iznosu od  200,00 € ( dvijestotine eura), koju kaznu je dužan da platu ovom sudu u roku od 15.dana po pravosnažnosti presude, ako osudjeni ne plati novčanu kaznu u odredjenom roku, sud će novčanu kaznu zamijeniti kaznom zatvora, tako što će za svakih započetih 25,00 € ( dvadesetpet eura) ,novčane kezne odrediti jedan dan zatvora, a ako osudjeni plati samo dio novčane kazne, sud će ostatak kazne srazmjerno zamijeniti kaznom zatvora, pa ako osudjeni isplati ostatak novčane kazne, izvršenje kazne zatvora će se obustaviti.</span>
</p>
<p class="p4"></p>
<p class="p4">
<span>Obavezuje se okrivljeni da na ime paušala plati ovom sudu iznos od 40,00 € ( četrdeset eura), kao i na ime troškova krivičnog postupka u iznosu od 143,00 € ( stočetrdesettri eura), sve u roku od 15. dana po pravnosnažnosti presude.</span>
</p>
<p class="p5"></p>
<p class="p5">
<span>	Oštećena Uprava za šume CG Pljevlja – PJ Bijelo Polje, radi ostvarivanja imovinsko pravnog zahtjeva upućuje se na parnicu.</span>
</p>
<p class="p5"></p>
<p class="p1">
<span class="s1">O b r a z l o ž e nj e</span>
</p>
<p class="p1"></p>
<p class="p4">
<span>Osnovni državni tužilac u Bijelom Polju, Optužnim predlogom Kt.br.426/10 od 07.10.2010. godine, optužio je M.D.a iz P.J., Opština Bijelo Polje, zbog krivičnog djela šumske kradje čl. 324. st. 2. u vezi st. 1. Krivičnog Zakonika.</span>
</p>
<p class="p4"></p>
<p class="p4">
<span>Presudom ovog suda K.br. 529/2010 od 28.09.2011.godine, okrivljeni M.D. oglašen je krivim za krivično djelo šumske kradje iz čl. 324. st. 1. KZ i osudjen na kaznu zatvora u trajanju od 30. dana i na novčanu kaznu u iznosu od 200,00 eura. Na navedenu presudu žalbe su izjavili ODT iz Bijelog Polja, branilac okrivljenog, pa je Viši sud u B.Polju svojim rješenjem Kž.br. 1003/11 od 15.11.2011.godine, ukinuo prvostepenu presudu i predmet vratio istom sudu na ponovno sudjenje. </span>
</p>
<p class="p5"></p>
<p class="p5">
<span>	Na glavni pretres nije pristupio uredno obaviješteni predstavnik oštećene U. za Š.P.,  pa je sud  pretres održao i završio u njegovom odsustvu.</span>
</p>
<p class="p5"></p>
<p class="p4">
<span>Zamjenik ODT Šćepanović Vesna u završnoj riječi je izjavila, da ostaje u svemu pri ranije preciziranom optužnom predlogu jer je iz dokaza izvedenih na glavnom pretresu nesporno potvrdjena teza optužbe da je okrivljeni izvršio krivično djelo stavljeno mu na teret, na način bliže opisan u dispozitivu preciziranog optužnog predloga. Naime, iz nalaza i mišljenja vještaka šumarske struke kao i iz pojašnjenja tog nalaza i mišljenja koje je vještak dao na glavnom pretresu održanom 16.12.2011.godine, vještak je </span><span class="s1">do utančine </span><span>obrazložio kako je, na koji način i kojom metologijom došao do veličina i vrijednosti koje su u nalazu izražene. Pojašnjenje vještaka je toliko precizno i jasno da optužba nema namjeru da se u završnoj riječi bavi prepričavanjem istog, te je predložila sudu da okrivljenog oglasi krivim za počinjeno krivično djelo stavljeno mu na teret i da mu shodno Zakonu izrekne kaznu zatvora u granicama predvidjenim krivičnim zakonikom.  </span>
</p>
<p class="p7">
<span> </span>
</p>
<p class="p7">
<span>Okrivljeni  M.D., ne priznaje izvršenje krivičnog djela, pa je u svojoj odbrani tokom postupka naveo, da nije tačno da je on u mjestu P.J., gdje živi oko svog imanja napravio ogradu od mladih stabala smrče ističući da oko njegovog imanja nema uopšte ograde. Na glavnom pretresu je dodao, da nije posjekao nikakva tanka smrčeva stabla i nezna kako je lugar podnio prijavu na njega i kako je obračaunao kubaturu, jer nemam prečnika panjeva posječenih stabala, te da nezna kako je lugar izračunao količinu. Posebno je istakao, da on zna da mlada stabla koja su prečnika ispod 10 cm, spadaju u baskije i obračunavaju se po 1 m dužinskom a ne po 1 m kubnom. On posjeduje u Pisanu Jelu privatnu šumu površine od 10 do 15 h, te da mu je bila potrebna gradja za ogradu on bi to posjekao u svojoj privatnoj šumi. </span>
</p>
<p class="p7"></p>
<p class="p8"></p>
<p class="p8"></p>
<p class="p7">
<span>Branilac okrivljenog adv. L.B.u završnoj riječi je predložio, da sud okrivljenog oslobodi, s obzirom da nije dokazano da je izvršio djelo a ovo posebno zbog činjenice da sud nije postupio po nalozima iz ukidnog rješenja i podpuno utvrdio činjenično stanje u vezi krivičnog djela koje je okrivljenom stavljeno na teret. Naime, vještak šumarske struke je sam bez naloga odnosno preciziranja optužnog akta povećao broj stabala koje se okrivljenom stavlja na teret iako je to u optužnom predlogu naznačeno da se radi o 55, a dok je vještak vještačio 78 stabala. Takodje, nezna se ni tačna granica imanja na kojem je vještak navodno pronašao posječena stabalca te sa tog razloga je bilo neophodno izaći na lice mjesta i utvrditi tačno mjesto, gdje je koje stabalce pronašao i izvršiti njegov premjer. Pored izloženog istakao je činjenicu da vještak uz prisustvo suda na lice mjesta nije izvršio uporedjivanje nijednog jedinog stabalca koje je navodno našao na ogradama sa prečnikom njegovog panja u šumi. Sa tog razloga i nalaz je nepodpun. Inače, iz samog nalaza a nakon dostavljanja metodologije načina obračuna se utvrdjuje, da vještak se nije pridržavao navedene metodologije pa je bruto drvnu masu obračunavao na isti način i za prečnike panjeva od 7,8,9, i 10 cm, iako bi morala postojati razlika izmedju svih tih panjeva. Kao i količina na koji način je utvrdjena i ukoliko se primijeni matematička operacija kako je to primjenio u svojoj dopuni nalaza i mišljenja. Isto tako sud u toku postupka nije izveo nijedan dokaz da je neko neposredno vidio okrivljenog da on siječe ta stabalca kao i da ih naslaže na svojoj ogradi pa je čudno zašto je lugar podnio prijavu samo na M.D.a, iako je imovina na kojoj su nadjena navodno posječena stabalca suvlasništvo njegovog brata Novaka, pa se postavlja pitanje ko je vršio selekciju okrivljenih, a ovo imajući u vidu da je u zadnjih godinu dana lugar B.S.podnio više krivičnih prijava protiv isključivo M.D.a, a sve od momenta kada su se njih dvojica posvadjali odnosno od momenta kada je  M.D. prijavio odredjene nepravilnosti koje je lugar tolerisao na svom reonu. Samim tim tog momenta počinje prava hajka lugara na M.D.a koje je rezultiralo više krivičnih prijava, a koji glavni dokaz u svim tim predmetima kao što je bio i u ovom predmetu je izjava lugara odnosno njegova prijava. Na osnovu izloženog predložio je da se okrivljeni oslobodi krivice.</span>
</p>
<p class="p8"></p>
<p class="p4">
<span>Zamjenik ODT na navode branioca okrivljenog je izjavila,  optužba je iznenadjena primjedbom advokata da je vještak povećao broj stabala koja se okrivljenom stavljaju na teret samoinicijativno, a pri tome zaboravlja da pomene da je prvobitna optužba protiv okrivljenog bila sa manjim brojem stabala ali duplo većom kubaturom. Optužba je na glavnom pretresu precizirala optužni predlog na 78 stabala i na kubnu masu od 3,55 m3, kako je to našao vještak na licu mjesta i naveo u svom osnovnom nalazu iz čega se vidi da jeste povećan broj stabala, ali je zato kubatura smanjena za duplo, što je odbrani promaklo da vidi a broj uvećanih stabala je vidio.</span>
</p>
<p class="p8"></p>
<p class="p5">
<span>	Okrivljeni M.D. u završnoj riječi je izjavio, da prihvata završnu riječ svog branioca i dodao, da je on stariji čovjek preko 70.godina i nikada u svom životu nije ulazio u kriminalne radnje a tužilac ima namjeru da diskriminiše stare, nemoćne i bolesne ljude, kao i lugar protiv kojeg se vodi istaga, za njegove kriminalne radnje. </span>
</p>
<p class="p8"></p>
<p class="p7">
<span>Radi utvrdjivanja odlučnih činjenica i krivice okrivljenog, sud je u dokaznom postupku saslušao vještaka šumarske struke K.P.a, na saglasni predlog stranaka pročitao iskaz svjedoka – lugara B.S.a, dat na zapisniku kod istražnog sudije od 22.07.2010.godine i sa zapisnika o glavnom pretresu od 05.11.2010.godine, pročitao zapisnik o izvršenom kontrolnom pregledu U. za Š.P.- PJ B.Polje br.313 od 29.06.2010.godine, izvršio uvid u procjenu štete U. za Š.P. ŠKR.br. 38/2010 od 29.06.2010.godine, pročitao zapisnik sa lica mjesta u mjestu zv. ''Kovačev Do – P.J.'', Opština Bijelo Polje od 16.06.2011.godine, pročitao nalaz vještaka šumarske struke K.P.a od 05.07.2011.godine, i dopunu istog vještaka – metodološki postupak odredjivanje zapremine četinara, čiji su prečnici panja i prsni prečnici manji od 10. cm., od 21.12.2011.godine, i izvršio uvid u izvod iz KE na ime okrivljenog M.D.a, izdat od strane U. Policije – PJ Bijelo Polje br. 2295 od 14.10.2010.godine. </span>
</p>
<p class="p7"></p>
<p class="p7">
<span>Cijeneći odbranu okrivljenog i dokaze pojedinačno i u medjusobnoj vezi a shodno čl. 370. st. 3. ZKP-a, sud je utvrdio činjenično stanje kao u izreci presude.</span>
</p>
<p class="p7"></p>
<p class="p7">
<span>Naime, sud je cijenio odbranu okrivljenog koji je naveo, da nije tačno da je u mjestu P.J., gdje živi oko svog imanja napravio ogradu od mladih stabala smrče i da oko njegovog imanja nema uopšte ograde. Te da on nezna kako je lugar podnio prijavu na njega i kako je izračunao količinu i da mlada stabla spadaju u baskije. Pa je za ovakvu odbranu našao, da je usmjerena u cilju izbjegavanja sopstvene krivice. Pored toga ista je opovrgnuta izvedenim dokazima. Tako se iz iskaza svjedoka – lugara B.S.a utvrdjuje, da je dana 25.06.2010.godine redovnim obilaskom reona Kovačev Do, GJ Rudo Polje, Opština Bijelo Polje, naišao na bespravnu sječu mladih smrčevih stabala u odjeljenju br. 38. Na tom mjestu je pronašao 55 kom., smrčevih stabala prečnika od 05 – 25 cm, koja su bespravno oborena. Izvršio je premjer prečnika panjeva i utvrdio ukupnu drvnu masu. U neposrednoj blizini od mjesta sječe nalazi se imanje M.D.a, tu je vidio napravljenu ogradu oko livade koja je sačinjena upravo od posječenih mladih stabala, te je izvršio uporedjivanje prečnika panjeva na mjestu sječe i mladih stabala koja su upotrijebljena kao ograda. </span>
</p>
<p class="p7"></p>
<p class="p7">
<span>Iskaz predhodnog svjedoka sud je prihvatio kao uvjerljiv i realan i isti je podkrijepljen pisanim dokazima. Tako se iz zapisnika o izvršenom kontrolnom pregledu U. za Š.P.PJ Bijelo Polje br. 29 od 25.06.2010.godine, vidi da je od strane lugara B.S.a izvršen pregled i premjer panjeva mladih stabala smrče u odjeljenju br. 38. tog dana u mjestu P.J. i pronadjeno 55 kom.stabala raznih prečnika od 05 – 25 cm, i upisano je da je sječu izvršio M.D. i isti je sa tim stablima zagradio svoju livadu koja se nalazi pored ove bespravne sječe. A istog nije našao kod kuće. A iz zapisnika o procjeni štete iste Šumske U. Škr.br. 38/2010 od 29.06.2010.godine, se vidi, da je lugar B.S.dana 25.06.2010.godine obilazio reon u mjestu Kovačev Do i pronašao bespravnu sječu mladih smrčevih stabala i upisan broj stabala, prečnici istih i utvrdjena vrijednost i drvna masa. </span>
</p>
<p class="p7"></p>
<p class="p7">
<span>Uvidjajem suda na lice mjesta 16.06.2011.godine, reonski lugar B.S.u mjestu Kovačev Do, je pokazao mjesto sječe i panjeve posječenih stabala koje mjesto se prostire iznad livade okrivljenog i vidno je da iznad ograde postoji put ( progon za stoku). Okrivljeni M.D. pokazuje ogradu oko svoje livade – imanja i ista se sastoji od tanjih stabala smrče i sitnih ogranaka i to rubom livade i šume gdje se vide metalni stubići ( granični znakovi ) koji razdvajaju privatnu od državne imovine. Okrivljeni je izjavio, da lugar može pokazivati šta on hoće, ali on nije vršio nikakvu sječu a ograda je stara više godina ( 5 – 20 ) i ista je postavljena da ovce ne ulaze u privatnu svojinu. Stabla u ogradi su neokresana i postavljena u dužini oko 200 m. </span>
</p>
<p class="p7"></p>
<p class="p7">
<span>Iz nalaza vještaka šumarske struke dipl.ing.šum.K.P.a od 05.07.2011.godine se utvrdjuje, da se predmetna sječa odnosi na 78 panjeva posječenih stabala i stabalaca smrče i sve je predstavljeno tabelarnim prikazom, da su stabla i stabalca mladjeg doba starosti, prsnih prečnika od 4 do 20 cm. Panjevi od posječenih stabala nalaze se iznad privatne livade okrivljenog u državnoj šumi i šumskom zemljištu. Ogradjena je livada čitavom dužinom sa stabalcima, ovršcima i granjevinom, čamovog porijekla pri čemu su stabalca, ovršci, horizontalno – dužinski slagani. Rubom livade i šume postavljeni su metalni stubovi ( izvršeno razgraničenje ) koji razdvajaju državnu od privatne imovine. Panjevi posječenih stabala i stabalaca koncentrisani su na jednom mjestu na prečniku 200 – 300 m, po horizontali terena, koliko se pruža širina livade. Na tom potezu praktično su posječena sva stabla i stabalca. Sječa svih stabala i stabalaca izvršena je motornom testerom na isti način iz jednog reza sa smjerom obaranja na dolje ka livadi. Na čelu svih panjeva je utisnut pravougaoni žig ŠŠ – 14 – Šumska šteta od strane lugara a preriod sječe je maj, jun, jul 2010.godine. Uporedjivanjem prečnika panjeva, oblika reza, zasjeka, starosti panjeva, sa karakteristikama ograde na parceli – livadi okrivljenog </span><span class="s1">ustanovio je i mišljenja je,</span><span> - da bespravno posječena stabalca i stabla su ugradjena i upotrijebljena za pravljenje ograde. U nalazu su upisane i ostale pojedinosti vezano za konkretnu sječu.</span>
</p>
<p class="p7"></p>
<p class="p7">
<span>Neposredno na glavnom pretresu vještak je razjasnio sva sporna pitanja vezano za konkretnu bespravnu sječu i posebno na pitanje po primjedbama ukidnog rješenja Višeg suda izdvojio drvnu masu oborenih smrčevih stabala ispod 10 cm. Tako vještak je u svojoj dopuni objasnio na koji način je došao do broja 78, posječenih panjeva na lice mjesta koji su koncentrisani na jednom mjestu na potezu 200 – 300 m, po horizontali terena iznad ograde i livade okrivljenog, njegovog brata i sinovca i od ukupnog broja 78 stabala, 60 stabala se nalazi iznad ograde i livade okrivljenog a 18 posječenih stabala nalazi se iznad ograde i livade njegovog brata i sinovca, da je mišljenja da je sječu svih stabala izvršilo jedno lice. </span>
</p>
<p class="p7"></p>
<p class="p7">
<span>Ovaj vještak je objasnio da postoji jasan metodološki postupak i formula ( koji je dostavio sudu) kod odredjivanja bruto drvne mase stabala ispod 10 cm., i kazao, tj. izjavio da na osnovu standarda i razvrstavanja drveta po standardu drvo se dijeli na: - drvo za tehničko iskorišćavanje ( tehničko drvo), drvo za hemijsko iskorišćavanje i drvo za ogrijev, i to detaljno obrazložio i kazao, da je logičnije baratati sa pojmom stablo i stabalce i da pojam stabalce čine prsni prečnici ispod 10 cm, a pojam stablo prečnici posječenih stabala na prsnoj visini iznad 10 cm. Tako da je izvršio izdvajanje – podjelu stabala i stabalaca i u konkretnom našao da je 19 stabala prečnika iznad 10 cm, čija je bruto drvna masa 2,19 m3, i utvrdio vrijednost. A ostalo tj. 59 stabalaca drvne mase 1,36 m3, prečnika ispod 10 cm, i utvrdio vrijednost. Inače nalaz i dopunu ovog vještaka sud je cijenio kao objektivno i stručno dat. </span>
</p>
<p class="p7"></p>
<p class="p7">
<span>Dakle, imajući u vidu predhodno izloženo od strane ovog suda utvrdjuje se, da je okrivljeni M.D., neutvrdjenog dana u junu mjesecu 2010.godine u državnoj šumi u reonu ‘’Kovačev Do’’, u odjeljenju br. 38 - GJ Rudo Polje, opština Bijelo Polje, radi kradje oborio 19. smrčevih stabala i 59 smrčevih stabalaca, ukupne drvne mase 3,55 m3, i time oštećenoj U. za Š.P.- PJ B.Polje pričinio štetu, a što znači da su u radnjama okrivljenog sadržani svi elementi bića krivičnog djela šumske kradje iz čl. 324. st.1. KZ, za koje ga je sud oglasio krivim. Okrivljeni je u konkretnom slučaju postupio s umišljajem, svjestan da na taj način čini krivično djelo. </span>
</p>
<p class="p7"></p>
<p class="p7">
<span>Za krivično djelo šumske kradje iz čl. 324. st. 1. u Krivičnom Zakoniku, propisano je da će se učinilac kazniti novčanom kaznom i zatvorom do jedne godine. </span>
</p>
<p class="p7"></p>
<p class="p7">
<span>Prilikom odlučivanja o vrsti i visini kazne, sud je optuženom  uzeo u obzir sve okolnosti iz čl. 42. KZ, koje utiču da kazna bude veća ili manja, pa je kao olakšavajuće okolnosti našao da se radi o starijem čovjeku, lošeg imovnog stanja, koji je nezaposlen, živi od rada na selu, dok mu je kao otežavajuću okolnost cijenio da je isti ranije osudjivan, za razna krivična djela, izmedju ostalog i za kriv.djelo šumske kradje. Imajući u vidu predhodno utvrdjene okolnosti sud je istog osudio na kaznu zatvora u trajanju od 30. dana, a obzirom da je za konkretno krivično djelo kumulativno sa kaznom zatvora propisana i novčana kazna, to je sud istog osudio na novčanu kaznu preciziranu izrekom presude, a primjenom čl. 39. st. 1. KZ. Po stanovištu ovog suda izrečenim vrstama i visinama kazne može se ostvariti svrha kažnjavanja predvidjena čl. 32, u vezi čl. 4. st. 2. KZ, da okrivljeni više ne vrši krivična djela.</span>
</p>
<p class="p7"></p>
<p class="p7">
<span>Ovaj sud nije prihvatio predlog branioca okrivljenog da sud izadje na lice mjesta sa drugim vještakom šumarske struke koji bi izvršio premjer panjeva iz prijave za šumsku štetu. Ovo kod činjenice da je vještak šumarske struke K.P. u svom osnovnom nalazu i njegovoj dopuni detaljno razjasnio sva sporna pitanja vezano za konkretnu bespravnu sječu. Takodje, sud nije prihvatio predlog branioca okrivljenog da sud na lice mjesta uz učešće vještaka – geometra, koji bi utvrdio tačne granice imanja okrivljenog, te ko je vlasnik tog imanja. Ovo sa razloga što prilikom izlaska suda na lice mjesta nije bila sporna granica izmedju državne i privatne svojine okrivljenog i drugih lica. </span>
</p>
<p class="p7"></p>
<p class="p7">
<span>Pored toga po ocjeni ovog suda izvodjenjem predloženih dokaza činjenično stanje se u bitnom nebi izmijenilo, već bi se samo bespotrebno odugovlačio krivični postupak. A i vještak šumarske struke se u svojoj dopuni izjasnio, zbog čega nema potrebe ponovo izlaziti na lice mjesta i isti je na glavnom pretresu razjasnio i odklonio sve nejasnoće konkretne bespravne sječe.</span>
</p>
<p class="p7"></p>
<p class="p7">
<span>Kako je okrivljeni oglašen krivim, sud ga je obavezao na plaćanje paušala koji je odmjeren obzirom na složenost predmeta i trajanja postupka, vodeći pri tom računa  o imovinskim prilikama optuženog shodno čl.226. ZKP-a, kao i na ime troškova krivičnog postupka u iznosu od 143,00 eura, koji troškovi se odnose na ime naknade vještaku šumarske struke, shodno čl. 229. ZKP-a. </span>
</p>
<p class="p5"></p>
<p class="p5">
<span>	Oštećena Uprava za Š.P.- PJ B.Polje upućuje se na parnicu radi ostvarivanja imovinsko pravnog zahtjeva shodno čl. 239. ZKP-a, imajući u vidu da je istom prigovoreno od strane okrivljenog </span>
</p>
<p class="p5"></p>
<p class="p4">
<span>Sa iznijetih razloga, a usmislu čl. 374. ZKP-a, odlučeno je kao u izreci presude.</span>
</p>
<p class="p5"></p>
<p class="p1">
<span class="s1">OSNOVNI SUD U BIJELOM POLJU</span>
</p>
<p class="p1">
<span class="s1">Dana:  20.01.2012. godine</span>
</p>
<p class="p5">
<span class="s1">Zapisničar,								          S u d i j a,</span>
</p>
<p class="p5">
<span class="s1">Ljiljana Popović s.r.     					                 Rahmo Banda s.r.</span>
</p>
<p class="p5"></p>
<p class="p5"></p>
<p class="p8"></p>
<p class="p9"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:center;">
<span class="span1"></span>
</p>
<p>
<span class="span1">                                                      </span>
</p>
<p style="text-align:right">
<span class="span1"> K.br.10/14</span>
</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">VIŠI SUD U PODGORICI, kao prvostepeni krivični, po sudiji Vesni Moštrokol, kao pojedincu, uz učešće Tišma Mirijane, kao zapisničara, u krivičnom predmetu protiv optuženog K. I. iz B., koga brani M</span><span class="span1">.</span><span class="span1"> D</span><span class="span1">.</span><span class="span1">, advokat iz P</span><span class="span1">.</span><span class="span1">, zbog krivičnog djela neovlašćena proizvodnja, držanje i stavljanje u promet opojnih droga iz čl. 300 st.1 Krivičnog zakonika Crne Gore, po optužnici Višeg državnog tužioca u Podgorici Kt.br.11/14 od 19.02.2014.godine, koju je na glavnom pretresu zastupala Ljiljana Lakić, zamjenik VDT-a u Podgorici, nakon održanog usmenog, glavnog i javnog pretresa, započetog i završenog 27.03.2014.godine, u prisustvu zastupnika optužbe, optuženog i njegovog branioca, donio je 28.03.2014.godine i istog dana javno objavio </span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>
<span class="span1">Optuženi: </span>
</p>
<p>
<span class="span1">K. I., JMBG ..., zvani "I.", od oca S. i majke D., rođene D., rođen ... godne u C., sa prebivalištem u B.-V. bb, podstanar kod R.D., državljanin C. G., student IV godine Pravnog fakulteta, nezaposlen, razveden, bez djece, završio srednju tehničku školu, lošeg imovnog stanja, ranije osuđivan presudom Osnovnog suda Podgorica K.br.4029/98 od 18.10.1999. godine, zbog krivičnog djela ugrožavanje javnog saobraćaja iz čl. 172 KZ, na kaznu zatvora u trajanju od jedan mjesec uslovno na jednu godinu i presudom Višeg suda Podgorica K.br.104/04 od 26.09.2006.godine, zbog krivičnog djela neovlašćena proizvodnja, držanje i stavljanje u promet opojnih droga iz čl. 300 st.1 u sticaju sa krivičnim djelom omogućavanje uživanja opojnih droga iz čl. 301 st.1 KZ, na kaznu zatvora u trajanju od 9 mjeseci, u pritvoru od 24.01.2014.godine.</span>
</p>
<p>&nbsp;</p>
<p>
<span class="span1">K R I V  J E</span>
</p>
<p>
<span class="span1">Zato što je:</span>
</p>
<p>
<span class="span1">Dana 24.01.2014.godine, oko 21,00 čas u P., neovlašćeno radi dalje prodaje prenosio marihuanu-supstancu proglašenu za opojnu drogu Pravilnikom o utvrđivanju spiska droga, psihotropnih supstanci i bilja koje se može koristiti za proizvodnju droga (Sl.list CG br.56/12 od 09.11.2012.godine), i ako je bio svjestan da postupa neovlašćeno i protivpravno, pa je to i htio, na način što je za iznos od 1000 € za izvjesnog T., radi dalje prodaje, prenosio opojnu drogu marihuanu u količini od 3950 grama, koja je bila zapakovana u četiri veća ručno pravljena pakovanja, oblijepljena širokom sivom selotejp trakom i sakrivena u duplom dnu ličnog kofera, crne boje, koji je sa sobom nosio kada se nalazio u putničkom vozu broj 432, odjeljak VII, kolima broj VL 462, koji saobraća na relaciji B.-B., a koji opojnu drogu su prilikom kontrole optuženog K. I. pronašli i oduzeli službenici Uprave policije-Grupa za bezbjednost željeznice, a ista je bila namijenjena daljoj neovlašćenoj prodaji, </span>
</p>
<p>
<span class="span1">- čime je izvršio krivično djelo neovlašćena proizvodnja, držanje i stavljanje u promet opojnih droga iz čl. 300 st.1 Krivičnog zakonika Crne Gore.</span>
</p>
<p>
<span class="span1">-Pa ga Sud primjenom citiranih zakonskih odredbi, te odredbi člana 4, 5, 15, 32, 36, 42 i 51 Krivičnog zakonika Crne Gore, i odredbi člana 226, 229 i 374 Zakonika o krivičnom postupku</span>
</p>
<p>&nbsp;</p>
<p style="text-align:center;">
<span class="span1">O S U Đ U J E</span>
</p>
<p>&nbsp;</p>
<p>
<span class="span1">Na kaznu zatvora u trajanju od 2 (dvije) godine, u koju kaznu će se uračunati vrijeme provedeno u pritvoru od 24.01.2014.godine, pa nadalje.</span>
</p>
<p>
<span class="span1">Na osnovu čl. 300 st. 7 u vezi čl.75 Krivičnog zakonika Crne Gore izriče se </span>
</p>
<p>&nbsp;</p>
<p style="text-align:center;">
<span class="span1">MJERA BEZBJEDNOSTI</span>
</p>
<p style="text-align:center;">
<span class="span1">ODUZIMANJE PREDMETA</span>
</p>
<p>&nbsp;</p>
<p>
<span class="span1">Od optuženog K. I. oduzima se 3950 grama opojne droge marihuane, koja se ima uništiti nakon pravosnažnosti presude.</span>
</p>
<p>
<span class="span1">OBAVEZUJE SE optuženi da na ime paušala, Budžetu Crne Gore, uplati novčani iznos od 150 € (sto pedeset eura), u roku od 15 dana po pravosnažnosti presude, pod prijetnjom prinudnog izvršenja. </span>
</p>
<p>&nbsp;</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>
<span class="span1">Optužnicom VDT-a Podgorica Kt.br.11/14 od 19.02.2014.godine, koja je izmijenjena u završnoj riječi na glavnom pretresu od 27.03.2014.godine u pogledu činjeničnog opisa,  optuženom K. I. stavljeno je na teret da je izvršio krivično djelo neovlašćena proizvodnja, držanje i stavljanje u promet opojnih droga iz čl.300 st.1 Krivičnog zakonika Crne Gore (KZ-a CG).</span><span class="span1"> Zastupnik optužbe je u završnoj riječi istakao da je izvedenim dokazima nesumnjivo utvrdjeno da je optuženi K. I. izvršio krivično djelo za koje se tereti, i predložio sudu da istog oglasi krivim i osudi po zakonu</span><span class="span1">. </span>
</p>
<p>
<span class="span1">Optuženi K. I. u odbrani koju je iznio pred VDT-om u Podgorici na zapisniku Kt.br.11/14 od 25.01.2014. godine, je izjavio da unazad godinu dana stanuje u B., u naselju G., u stanu koji je vlasništvo njegovog rodjaka R. D., te da je dana 21.01.2014.godine, u večernjim časovima, na njegova vrata pozvonilo njemu nepoznato lice, koje se predstavilo kao "T.", za kojeg je po akcentu zaključio da je A.. Pustio je T. da udje u stan, jer je mislio da je kupac ili zakupac stana u kojem je stanovao, obzirom da ga je prethodno iznajmljivao turistima a vlasnik ga je i prodavao, tako da ga je i ranije više puta pokazivao potencijalnim kupcima. T. mu je rekao da treba da odradi za njega jedan posao i da ukoliko to ne učini da neće gledati malu S., misleći na njegovu brataničnu, čiji je otac (brat optuženog), prije par godina izvršio samoubistvo, tako da o njegovoj djeci sada brine on. Kada je T. pitao šta treba da uradi, ovaj mu je rekao da odredjenu količinu marihuane treba da vozom prenese od P. do B., gdje treba da je preda taksisti koji će ga čekati na željezničkoj stanici. Pokušao je da T. objasni da to ne želi i ne može da uradi, ali ga je isti ucijenio životom njegove bratanične, znajući šta mu ona znači, pa je nevoljno pristao, iz straha, da odradi posao koji mu je ponudio. T. mu je rekao da će ga u petak, ... godine, u peridu od 17 do 18 h, čekati na R. C., gdje on (optuženi) ima stan, te da će mu tamo predati kofer sa marihuanom, koju je trebao da prenese do B.. Tada je T. predao ključeve od svog stana i po dogovoru otišao u R. C., gdje je preuzeo kofer sa marihuanom, a zatim večernjim vozom u 20 časova, iz P. krenuo za B.. Prethodno se dogovorio sa T. da mu ključeve od stana u R. C., ostavi ispod otirača ulaznih vrata, gdje ih je i našao kada je otišao po kofer. Od rodbine ima majku koja stanuje na C., bratanić mu stanuje u P. sa svojom budućom suprugom, a bratanična S., koja je stara 15 godina, živi sa majkom. Ovo što je uradio nije bilo iz hira ili zarade, već zato što je ucijenjen životom bratanične. Bilo mu je čudno kako T. zna sve o njemu, pa ga je to i pitao, ali mu je ovaj odgovorio da to nije bitno. Dogadjaj nije prijavljivao policiji jer se bojao za život svoje bratanične, a odmah nakon razgovora sa njemu nepoznatim čovjekom (T.), otišao u M. S. P. kod H. N., a u petak ujutro iz manastira je otišao u R. C.. Prilikom ulaska u voz, i u samom vozu, nije kontaktirao ni sa kim i bio je sam. Kofer sa drogom mu je donio T., a u isti je smjestio svoju garderobu, i to u gornjem dijelu kofera, jer je isti imao poseban dio u kojem je bila smještena droga. Prije desetak godina je koristio marihuanu i od tada je više ne koristi. </span>
</p>
<p>
<span class="span1">Na glavnom pretresu od 27.03.2014.godine optuženi je izjavio da stoji iza svega što je rekao kod tužioca, a jedina razlika je što je osobu koju je tada pomenuo, a koja se zove T., poznavao od ranije. T. mu je prije par godina pozajmio 5000 €, ali se taj dug u međuvremnenu nagomilao na 10.000 €. Prošlog ljeta uspio je da mu vratim 5000 € i molio ga da sačeka za ovaj ostatak, ali on ga je pritiskao za dug, jer u suprotom, da nije pristao da uradi ovo što je tražio, da prenese marihuanu do B., bila bi ugrožena bezbjednost njegove familije, konkretno djece njegovog pokojnog brata. T. je upoznao prije dvije godine, dolje u B., kad je vodio jedan restoran. Čovjek nije iz B., ali kako je često dolazio u ovaj restoran primijetio je da daje ljudima pare na kamatu pa je tražio T. da mu posudi 5000 €.Ne zna njegovo prezime a i da zna, iz razloga bezbjednosti, ne bi smio da ga kaže.Uspio je jedan dio duga da vrati T., jer je radio preko ljeta, a upravo sa ovih razloga mu je rođak R. "darovao" stan u smislu da ga može iznajmljivati drugima i uzimati novac od zakupa.Što se tiče ostalog dijela izjave kod tužioca, sve je bilo kao što tada rekao.Kod tužioca nije pomenuo ovo što je rekao na glavnom pretresu, a vezano za T. i dug koji je imao prema njemu, iz bezbjednonosnih razloga. Kada je T. došao kod njega, rekao mu je da će se njegov dug prema njemu, ukoliko prebacim marihuanu do B., smanjiti za 1000 €, s tim što je T. dugovao još nešto preko 5000 €, a obećao je da će ga za ostatak čekati do sledećeg ljeta, istovremeno mu prijeteći sa porodicom, konkretno bratovom djecom, što je sve bio razlog da on pristane.T. ne živi u B., nije sa ovih prostora, a pretpostavlja da je A. što je zaključio po naglasku, mada je govorio naš jezik. T. je povremeno dolazio u B., jer je znao gdje stanuje, a dešavalo se i da nekoga pošalje. Pare koje bi skupio davao bi njemu ili tom nekom ko je dolazio, jer drugog načina da kontaktira sa njim nije imao.Kada je došao na R. C.,svoju garderobu je stavio u gornji dio kofera u kojem je bila smještena marihuana. Do sada se nije bavio kriminalnim radnjama, bio je predsjednik omladine na C. i odbornik u skupštini na C..</span>
</p>
<p>
<span class="span1">Branilac optuženog je u završnoj riječi naveo da je u toku postupka nesporno utvrdjeno da je optuženi izvršio predmetno krivično djelo, u vrijeme, na način i na mjestu kako je to i precizirano od strane zastupnika optužbe, a da sud prilikom odlučivanja o kazni, na strani optuženog, cijeni brojne olakšavajuće okolnosti, koje se ogledaju u tome da se radi o mladom čovjeku koji je jedini hranilac porodice svog pokojnog brata, okolnosti pod kojima je krivično djelo izvršio, te da mu izrekne najblažu moguću kaznu. </span>
</p>
<p>
<span class="span1">Optuženi je prihvatio završnu riječ svog branioca, i ostao pri navodima svoje odbrane.</span>
</p>
<p>
<span class="span1">U dokaznom postupku Sud je proveo sljedeće dokaze: pročitao službenu zabilješku </span><span class="span1">Uprave policije-Sektor policije opšte nadležnosti-Grupa za bezbijednost željeznice Podgorica Ku.br... od 24.01.2014.godine; pročitao zapisnik o pretresanju lica Uprave policije Grupa za bezbijednost željeznice Podgorica Ku.br... od 24.01.2014.godine; izvršio uvid u fotodokumentaciju Uprave policije PJ Podgorica br... od 31.01.2014.godine; pročitao dvije potvrda o privremeno oduzetim predmetima Uprave policije-Sektor policije opšte nadležnosti-Grupa za bezbijednost željeznice Podgorica Ku.br... od 24.01.2014.godine; pročitao izvještaj Forenzičkog centra Danilovgrad o hemijskom vještačenju br... sa </span><span class="span1">fotodokumentacijom i pročiatao izvod iz kaznene evidencije na ime otpuženog K. I. od 31.01.2014. godine.</span>
</p>
<p>
<span class="span1">Iz </span><span class="span1">zapisnik o pretresanju lica  Uprave policije Grupa za bezbijednost željeznice Podgorica Ku.br... od 24.01.2014.godine utvrđeno je da su pretresom kofera K. I. pronađena četiri pakovanja sa sadržajem zelene biljne materije, za koju se sumnja da je opojna droga maruhuana, koja je bila umotana u sivu selotejp traku.</span>
</p>
<p>
<span class="span1">U fotodokumentaciji Uprave policije PJ Podgorica br... od 31.01.2014.godine </span><span class="span1">prikazan je opšti izgled kofera,izgled duplog dna kofera sa pronadjenim paketima i bliži izgled pronadjenih paketa.</span>
</p>
<p>
<span class="span1">Iz potvrde o privremeno oduzetim predmetima Uprave policije-Sektor policije opšte nadležnosti-Grupa za bezbijednost željeznice Podgorica Ku.br... od 24.01.2014.godine utvrđeno je da je od K. I. privremeno oduzet crni kofer sa duplim dnom,  u kojem se nalazila četiri ručno pravljena zamotuljka obmotana sivom selotejp trakom, za koju se predpostavlja da je opojna droga marihuana.</span>
</p>
<p>
<span class="span1">Iz potvrde o privremeno oduzetim predmetima Uprave policije - Sektor policije opšte nadležnosti-Grupa za bezbijednost željeznice Podgorica Ku.br... od 24.01.2014. godine utvrđeno je da je od K. I. privremeno oduzet jedan mobilni telefon marke „N.“ crnosive boje, model ... sa SIM karticom mobilnog operatera „T.“ broj ..., IMEI: ...</span>
</p>
<p>
<span class="span1">Iz izvještaja Forenzičkog centra Danilovgrad o hemijskom vještačenju br. ... sa fotodokumentacijom, </span><span class="span1">je utvrdjeno da je na vještačenje dostavljena crna kesa zalijepljena braon selotejp trakom u kojoj se nalaze četiri veća, ručno pravljena pakovanja, sa sadržinom suve biljne materije tamno zelene boje, karakterističnog opojnog mirisa, ukupne neto mase 3950 g. Detaljnim makroskopskim i mikroskopskim pregledom dostavljenog biljnog materijala konstatovano je prisustvo smole kao i bodlji u obliku „medvedjih“ kandži. Na osnovu karakteristične morfološke gradje navedenih elemenata, u dostavljenom biljnom materijalu, konstatovano je da isti potiče od biljke čiji je botanični naziv Cannabis sativa (poznatiji kao konoplja, marihuana). Takodje je dokazano da dostavljeni materijal sadrži tetrahidrokanabinol (THC) u koncentraciji iznad 0,2 %, a marihuana je supstanca koja djeluje na centralni nervni sistem, izaziva stanje zavisnosti.</span>
</p>
<p>
<span class="span1">Iz </span><span class="span1">izvod iz kaznene evidencije dostavljenog od straneUprave policije OB Cetinje br... od 31.01.2014.godine </span><span class="span1">utvrdjeno je da je optuženi </span><span class="span1">K. I.</span><span class="span1"> osudjivan presudom Osnovnog suda Podgorica K.br.4029/98 od 18.10.1999.godine, zbog krivičnog djela ugrožavanje javnog saobraćaja iz člana 172 KZ, na kaznu zatvora u trajanju od jedan mjesec uslovno na jednu godinu i presudom Višeg suda Podgorica K.br.104/04 od 26.09.2006.godine, zbog krivičnog djela neovlašćena proizvodnja, držanje i stavljanje u promet opojnih droga iz čl.300 st.1 u sticaju sa krivičnim djelom omogućavanje uživanja opojnih droga iz čl.301 st.1 KZ, na kaznu zatvora u trajanju od 9 mjeseci.</span>
</p>
<p>
<span class="span1">Cijeneći navode optužbe, odbranu optuženog, provedene dokaze i utvrđeno činjenično stanje, sud nalazi da je optuženi K. I. izvršio krivično djelo koje mu se stavlja na teret, na način, u vrijeme, i na mjestu kako je to precizirano izrekom presude.</span>
</p>
<p>
<span class="span1">U toku postupka sud je na nesumnjiv način utvrdio da je optuženi K. I., dana 24.01.2014.godine, prenosio opojnu drogu marihuanu koja se nalazila sakrivena u duplom dnu kofera crne boje i bila zapakovana u četiri veća ručno pravljena pakovanja oblijepljena širokom selotejp trakom, koju opojnu drogu je optuženi trebao da preda NN licu na željezničkoj stanici u B., shodno dogovoru koji je prethodno postigao sa izvjesnim T., u čije ime i za čiji račun je trebao marihuanu da prenese iz P. u B. za novčani iznos od 1000 €, nakon čega je pomenutog datuma, sa koferom u kojem se nalazila marihuana, ušao u putnički voz broj 432, odjeljak VII, kola broj VL462, koji je saobraćao na relaciji B. – B., koju opojnu drogu su prilikom kontrole optuženog pronašli i oduzeli službenici policije iz Grupe za bezbjednost željeznice, a koje činjenice djelimično proizilaze iz odbrane optuženog koji je izjavio da je dana 21.01.2014.godine došao izvjesni T., kome je navodno dugovao novac, i koji mu je predložio da za njega prenese marihuanu do B. kako bi smanjio svoj dug za iznos od 1000 €, te da drogu preda licu koje će ga čekati na željezničkoj stanici, i u tu svrhu mu predao kofer sa duplim donom, u kojem je  bila smještena opojna droga, i u koji kofer je optuženi stavio svoju garderobu, da bi dana 24.01.2014. godine, u 20 časova, ušao u voz koji saobraća od P. za B., kojom prilikom je lišen slobode od strane službenika Uprave policije - Grupa za bezbjednost željeznice Podgorica, koji su u koferu optuženog pronašli marihuanu i istu oduzeli, a koje činjenice se potvrdjuju zapisnikom o pretresanju lica Uprave policije-Grupa za bezbjednost željeznice PodgoricaKu.br... od 24.01.2014. godine, u kojem je konstatovano da su prilikom pretresa kofera optuženog pronadjena četiri pakovanja sa sadržajem zelene biljne materije, koja je bila umotana u sivu selotejp traku, i sakrivena u duplom dnu kofera optuženog, čiji izgled je prikazan u fotodokumnetaciji Uprave policije PJ Podgorica broj ... od 31.01.2014. godine, a predmetni koji su pronadjeni pretresom oduzeti su od optuženog, kako je to konstatovano u potvrdi o privremeno oduzetim predmetima Uprave policije-Sektor policije opšte nadležnosti - Grupa za bezbjednost željeznice Podgorica Ku.br... od 24.01.2014. godine, iz koje je utvrdjeno da je od optuženog privremeno oduzet crni kofer sa duplim dnom, u kojem su se nalazila četiri ručno pravljena zamotuljka, obmotana sivom selotejp trakom, a da se u pomenutim zamotuljcima nalazila opojna droga marihuana koja u sebi sadrži tetrahidrokanabinol (THC) u koncentraciji iznad 0,2 %, utvrdjeno je iz izvještaja o hemijskom vještačenju br. ... </span>
</p>
<p>
<span class="span1">Postupajući na naprijed opisan način, optuženi je bio svjestan da se radi o opojnoj drogi marihuani, što i ne spori, supstanci proglašenoj za opojnu drogu Pravilnikom o utvrdjivanju spiska droga, psihotropnih supstanci i bilja koje se može koristiti za proizvodnju droga (Službeni list CG br.56/12 od 09.11.2012.godine), koju je prenosio iz P. za B., a koja opojna droga je bila namijenjena daljoj prodaji, što nesumnjivo proizilazi iz njene količine (3950 g), načina i broja pakovanja (4 pakovanja približno iste težine), pri čemu je znao i bio svjestan da nema ovlašćenja za radnje koje je preduzimao, imajući u vidu da je droga bila sakrivena u duplom dnu njegovog kofera, postupajući na taj način suprotno Zakonu o sprečavanju </span><span class="span1">zloupotreba droga, kojim je regulisano kada su proizvodnja, prerada i promet ove supstance dozvoljeni i ko ih može vršiti, ali je to i htio, postupajući u konkretnom slučaju sa direktnim umišljajem, čime su se u njegovim radnjama stekli svi bitni elementi bića krivičnog djela neovlašćena proizvodnja, držanje i stavljanje u promet opojnih droga iz čl. 300 st.1 KZ-a CG, za koje djelo ga je sud oglasio krivim i krivično odgovornim.</span>
</p>
<p>
<span class="span1">Kako je u Službenom listu </span><span class="span1">Crne Gore br.40 od 13.08.2013.godine došlo do izmjene u nazivu Krivičnog zakonika, u smislu da isti sada glasi Krivični zakonik Crne Gore, a djelo je izvršeno 24.01.2014.godine, to je Sud u izreci presude, i kasnije u obrazloženju, koristio novi naziv zakonika shodno pomenutim izmjenama. </span>
</p>
<p>&nbsp;</p>
<p>
<span class="span1">Nelogični su i za sud neprihvatljivi navodi odbrane optuženog da je pristao da predmetnu opojnu drogu marihuanu, za izvjesnog T., prenese vozom iz P. za B., zato što mu je ovaj zaprijetio "da neće više gledat malu S.", misleći na njegovu brataničnu, u kojem dijelu je optuženi, opisujući okolnosti pod kojima se sastao sa T., mijenjao svoju odbranu, pa je kod tužioca izjavio da to lice nije poznavao, ali da ga je bez obzira na to pustio u svoj stan, gdje mu je ovaj odmah rekao da treba da odradi jedan posao za njega (T.), a koji se sastoji u tome da odredjenu količinu marihuane vozom prenese iz P. do B., te da mu je T. kofer sa drogom donio u njegov stan koji se nalazi u R. C. i isti mu tamo ostavio, a da mu je optuženi sam predao ključeve, koji je poslije našao ispod otirača od ulaznih vrata, te da T. nije prijavio policiji jer se bojao za život svoje bratanične, da bi na glavnom pretresu, u jednom dijelu, promijenio svoju odbranu navodeći da T. ipak poznaje od ranije, i da mu duguje 5000 €, te da je na konto jednog dijela duga u iznosu od 1000 €, pristao da za T. prenese marihuanu od P. do B., a da je glavni razlog bio što ga je T."pritiskao" za taj dug i da to nije uradio bila bi ugrožena bezbjednost njegove familije, konkretno djece njegovog pokojnog brata.</span>
</p>
<p>
<span class="span1">Ovakva odbrana optuženog, koji ne spori da je za izvjesnog T. prenosio opojnu drogu marihuanu za novčani iznos od 1000 €, po mišljenju suda usmjerena je da optuženi olakša svoj krivični položaj i na neki način se opravda za radnje koje je preduzeo, jer je po mišljenju suda nelogično i krajnje neuobičajeno, pa i čudno, da optuženi u stan pusti lice koje mu je nepoznato, a da ga prethodno ne pita što je razlog njegovog dolaska, posebno što to nepoznato lice, shodno odbrani optuženog, zna ko je optuženi, gdje živi i koga ima od porodice, pa čak i da ima stan u R. C., gdje mu je i donio kofer u kojem se nalazila marihuana a ključeve ostavio ispod otirača od ulaznih vrata, a da je optuženi prethodno, licu koje po sopstvenom kazivanju ne zna, dobrovoljno predao ključeve od svog stana, pri čemu se nameće pitanje zašto bi „T.“ izabrao baš optuženog za lice koje treba da prenese marihuanu do B. ako se prethodno nijesu poznavali, te da optuženi događaj navodno nije smio da prijavi policiji, što bi zasigurno uradio da je bio u pitanju život njegove bratanične, za koju se, po sopstvenom kazivanju, brine od smrti njenog pokojnog oca, a njegovog brata, što je neuvjerljivo pravdao strahom. Sud je mišljenja da su upravo ovi razlozi vodili </span><span class="span1">optuženog da na glavnom pretresu, u ovom dijelu, izmijeni svoju odbranu navodeći da je T. poznavao od ranije i da mu navodno duguje 5000 €, želeći na taj način da svoju priču učini uvjerljivijom, i pri tome se izjašnjavao da T. ne zna prezime, da taj čovjek nije iz B., ali je u B. često dolazio, da ne zna gdje je boravio, te da je navodno dug vraćao T. ili licu koje je T. slao, jer na drugi način nije kontaktirao sa T., ali da je pristao da „odradi posao“ za T. kako bi smanjio dug, a najviše zato što mu je T. prijetio porodici, što je za sud takodje neuvjerljivo i nelogično, posebno što je optuženi od T. pozajmio ne malu sumu novca, pa je jasno da je lice koje ga je angažovalo da prenese marihuanu poznavao, te da je za novčanu naknadu od 1000 eura ili pak smanjenje duga u ovom iznosu, što je nebitno, pristao da je prenese iz P. za B., te da je motiv bio novac, a ne navodne prijetnje njegovoj porodici.    </span>
</p>
<p>
<span class="span1">Odlučujući o visini kazne koju će izreći optuženom Sud je cjenio sve okolnosti koje utiču na to da kazna bude manja ili veća, pa je od olakšavajućih okolnosti na strani optuženog cjenio njegove lične prilike, koje se ogledaju u tome da je student IV godine Pravnog fakulteta, nezaposlen i lošeg imovnog stanja, a kao otežavajuće okolnosti da je ranije osuđivan presudom Osnovnog suda Podgorica K.br.</span><span class="span1">4029/98 od 18.10.1999.godine, zbog krivičnog djela ugrožavanje javnog saobraćaja iz člana 172 KZ, na kaznu zatvora u trajanju od jedan mjesec uslovno na jednu godinu i presudom Višeg suda Podgorica K.br.104/04 od 26.09.2006.godine, zbog krivičnog djela neovlašćena proizvodnja, držanje i stavljanje u promet opojnih droga iz čl. 300 st. 1 u sticaju sa krivičnim djelom omogućavanje uživanja opojnih droga iz čl. 301 st.1 KZ, na kaznu zatvora u trajanju od 9 mjeseci, kako je to utvrđeno iz izvoda iz kaznene evidencije Uprave policije OB Cetonje od 31.01.2014. godine, pa ga je osudio na kaznu zatvora u trajanju od dvije godine, jer smatra da je izrečena kazna u svemu srazmjerna težini krivičnog djela i stepenu krivice optuženog, i predstavlja onu mjeru koja je neophodo potrebna za postizanje svrhe kažnjavanja iz čl.32 KZ-a CG, a u okviru opšte svrhe izricanja krivičnih sankcija iz čl. 4 KZ-a CG, odnosno da će se sa istom uticati na optuženog, ali i na druge, da ubuduće ne čine krivična djela. </span>
</p>
<p>
<span class="span1">U izrečenu kaznu zatvora optuženom će se uračunati vrijeme provedeno u pritvoru u periodu od 24.01.2014.godine pa nadalje, shodno odredbi čl.51 KZ-a CG.</span>
</p>
<p>
<span class="span1">Shodno odredbi čl.300 st.7 u vezi čl.75 KZ-a CG, od optuženog K. I. oduzeto je 3950 grama marihuane koja se ima uništiti nakon pravosnažnosti presude, imajući u vidu da se radi o predmetima za koje zakon predvidja obavezno oduzimanje.  </span>
</p>
<p>
<span class="span1">Odluku o troškovima donijeta je shodno odredbi čl. 226 i čl. 229 Zakonika o krivičnom postupku(ZKP-a), pa je optuženi obavezan da na ime troškova krivičnog postupka-sudskog paušala, Budžetu Crne Gore, uplati novčani iznos od 150 €, koji iznos je odmjeren shodno trajanju i složenosti postupka, te imovnom stanju optuženog, sve u roku od 15 dana po pravosnažnosti presude, pod prijetnjom prinudnog izvršenja.</span>
</p>
<p>
<span class="span1">Sud je cijenio i ostale provedene dokaze, ali je našao da su bez uticaja na drugačiju odluku Suda.</span>
</p>
<p>
<span class="span1">Na osnovu izloženog, a na osnovu čl.374 ZKP-a,odlučeno je kao u izreci presude.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">VIŠI SUD U PODGORICI</span>
</p>
<p style="text-align:center;">
<span class="span1">Dana, 28.03.2014. godine</span>
</p>
<p>&nbsp;</p>
<p>&nbsp;</p>
<p>
<span class="span1"></span><span class="span1">                                                                                  </span>
</p>
<p>&nbsp;</p>
<p>
<span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1">       SUDIJA </span>
</p>
<p>
<span class="span1">                                                                                            Vesna Moštrokol s.r.</span>
</p>
<p>&nbsp;</p>
<p>&nbsp;</p>
<p>
<span class="span1">PRAVNA POUKA                                                      </span>
</p>
<p>
<span class="span1">Protiv ove presude je dozvoljena žalba,</span>
</p>
<p>
<span class="span1">u roku od 15 dana od dana prijema </span>
</p>
<p>
<span class="span1">pismenog otpravka, Apelacionom sudu CG </span>
</p>
<p>
<span class="span1">preko ovog Suda.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1">Tačnost otpravka ovjerava namještenik suda</span>
</p>
<p>
<span class="span1">Nada Rubežić</span>
</p>
<p>
<span class="span1">čnog zakonika Crne Gore, po optužnici Višeg državnog tužioca u Podgorici Kt.br.11/14 od 19.02.2014.godine, koju je na glavnom pretresu zastupala Ljiljana Lakić, zamjenik VDT-a u Podgorici, nakon održanog usmenog, glavnog i javnog pretresa, započetog i završenog 27.03.2014.godine, u prisustvu zastupnika optužbe, optuženog i njegovog branioca, donio je 28.03.2014.godine i istog dana javno objavio </span>
</p>
<p>&nbsp;</p>
<p>&nbsp;</p>
<p>
<span class="span1">P R E S U D U</span>
</p>
<p>
<span class="span1">Optuženi: </span>
</p>
<p>
<span class="span1">KRALJEVIĆ IVAN, JMBG 1904979250037, zvani "Isko", od oca Slavka i majke Dragane, rođene Dragutinović, rođen 19.04.1979. godne u Cetinju, sa prebivalištem u Budvi-Vidikovac bb, podstanar kod Ražnatović Danila, državljanin Crne Gore, student IV godine Pravnog fakulteta, nezaposlen, razveden, bez djece, završio srednju tehničku školu, lošeg imovnog stanja, ranije osuđivan presudom Osnovnog suda Podgorica K.br.4029/98 od 18.10.1999. godine, zbog krivičnog djela ugrožavanje javnog saobraćaja iz čl. 172 KZ, na kaznu zatvora u trajanju od jedan mjesec uslovno na jednu godinu i presudom Višeg suda Podgorica K.br.104/04 od 26.09.2006.godine, zbog krivičnog djela neovlašćena proizvodnja, držanje i stavljanje u promet opojnih droga iz čl. 300 st.1 u sticaju sa krivičnim djelom omogućavanje uživanja opojnih droga iz čl. 301 st.1 KZ, na kaznu zatvora u trajanju od 9 mjeseci, u pritvoru od 24.01.2014.godine.</span>
</p>
<p>&nbsp;</p>
<p>
<span class="span1">K R I V  J E</span>
</p>
<p>
<span class="span1">Zato što je:</span>
</p>
<p>
<span class="span1">Dana 24.01.2014.godine, oko 21,00 čas u Podgorici, neovlašćeno radi dalje prodaje prenosio marihuanu-supstancu proglašenu za opojnu drogu Pravilnikom o utvrđivanju spiska droga, psihotropnih supstanci i bilja koje se može koristiti za proizvodnju droga (Sl.list CG br.56/12 od 09.11.2012.godine), i ako je bio svjestan da postupa neovlašćeno i protivpravno, pa je to i htio, na način što je za iznos od 1000 € za izvjesnog Tonija, radi dalje prodaje, prenosio opojnu drogu marihuanu u količini od 3950 grama, koja je bila zapakovana u četiri veća ručno pravljena pakovanja, oblijepljena širokom sivom selotejp trakom i sakrivena u duplom dnu ličnog kofera, crne boje, koji je sa sobom nosio kada se nalazio u putničkom vozu broj 432, odjeljak VII, kolima broj VL 462, koji saobraća na relaciji Bar-Beograd, a koji opojnu drogu su prilikom kontrole optuženog Kraljević Ivana pronašli i oduzeli službenici Uprave policije-Grupa za bezbjednost željeznice, a ista je bila namijenjena daljoj neovlašćenoj prodaji, </span>
</p>
<p>
<span class="span1">- čime je izvršio krivično djelo neovlašćena proizvodnja, držanje i stavljanje u promet opojnih droga iz čl. 300 st.1 Krivičnog zakonika Crne Gore.</span>
</p>
<p>
<span class="span1">-Pa ga Sud primjenom citiranih zakonskih odredbi, te odredbi člana 4, 5, 15, 32, 36, 42 i 51 Krivičnog zakonika Crne Gore, i odredbi člana 226, 229 i 374 Zakonika o krivičnom postupku</span>
</p>
<p>&nbsp;</p>
<p>
<span class="span1">O S U Đ U J E</span>
</p>
<p>&nbsp;</p>
<p>
<span class="span1">Na kaznu zatvora u trajanju od 2 (dvije) godine, u koju kaznu će se uračunati vrijeme provedeno u pritvoru od 24.01.2014.godine, pa nadalje.</span>
</p>
<p>
<span class="span1">Na osnovu čl. 300 st. 7 u vezi čl.75 Krivičnog zakonika Crne Gore izriče se </span>
</p>
<p>&nbsp;</p>
<p>
<span class="span1">MJERA BEZBJEDNOSTI</span>
</p>
<p>
<span class="span1">ODUZIMANJE PREDMETA</span>
</p>
<p>&nbsp;</p>
<p>
<span class="span1">Od optuženog Kraljević Ivana oduzima se 3950 grama opojne droge marihuane, koja se ima uništiti nakon pravosnažnosti presude.</span>
</p>
<p>
<span class="span1">OBAVEZUJE SE optuženi da na ime paušala, Budžetu Crne Gore, uplati novčani iznos od 150 € (sto pedeset eura), u roku od 15 dana po pravosnažnosti presude, pod prijetnjom prinudnog izvršenja. </span>
</p>
<p>&nbsp;</p>
<p>
<span class="span1">O b r a z l o ž e nj e</span>
</p>
<p>&nbsp;</p>
<p>
<span class="span1">Optužnicom VDT-a Podgorica Kt.br.11/14 od 19.02.2014.godine, koja je izmijenjena u završnoj riječi na glavnom pretresu od 27.03.2014.godine u pogledu činjeničnog opisa,  optuženom Kraljević Ivanu stavljeno je na teret da je izvršio krivično djelo neovlašćena proizvodnja, držanje i stavljanje u promet opojnih droga iz čl.300 st.1 Krivičnog zakonika Crne Gore (KZ-a CG).</span><span class="span1"> Zastupnik optužbe je u završnoj riječi istakao da je izvedenim dokazima nesumnjivo utvrdjeno da je optuženi Kraljević Ivan izvršio krivično djelo za koje se tereti, i predložio sudu da istog oglasi krivim i osudi po zakonu</span><span class="span1">. </span>
</p>
<p>
<span class="span1">Optuženi Kraljević Ivan u odbrani koju je iznio pred VDT-om u Podgorici na zapisniku Kt.br.11/14 od 25.01.2014. godine, je izjavio da unazad godinu dana stanuje u Budvi, u naselju Gospoština, u stanu koji je vlasništvo njegovog rodjaka Ražnatović Danila, te da je dana 21.01.2014.godine, u večernjim časovima, na njegova vrata pozvonilo njemu nepoznato lice, koje se predstavilo kao "Toni", za kojeg je po akcentu zaključio da je Albanac. Pustio je Tonija da udje u stan, jer je mislio da je kupac ili zakupac stana u kojem je stanovao, obzirom da ga je prethodno iznajmljivao turistima a vlasnik ga je i prodavao, tako da ga je i ranije više puta pokazivao potencijalnim kupcima. Toni mu je rekao da treba </span><span class="span1">da odradi za njega jedan posao i da ukoliko to ne učini da neće gledati malu Saru, misleći na njegovu brataničnu, čiji je otac (brat optuženog), prije par godina izvršio samoubistvo, tako da o njegovoj djeci sada brine on. Kada je Tonija pitao šta treba da uradi, ovaj mu je rekao da odredjenu količinu marihuane treba da vozom prenese od Podgorice do Beograda, gdje treba da je preda taksisti koji će ga čekati na željezničkoj stanici. Pokušao je da Toniju objasni da to ne želi i ne može da uradi, ali ga je isti ucijenio životom njegove bratanične, znajući šta mu ona znači, pa je nevoljno pristao, iz straha, da odradi posao koji mu je ponudio. Toni mu je rekao da će ga u petak, 24.01.2014. godine, u peridu od 17 do 18 h, čekati na Rijeci Crnojevića, gdje on (optuženi) ima stan, te da će mu tamo predati kofer sa marihuanom, koju je trebao da prenese do Beograda. Tada je Toniju predao ključeve od svog stana i po dogovoru otišao u Rijeku Crnojevića, gdje je preuzeo kofer sa marihuanom, a zatim večernjim vozom u 20 časova, iz Podgorice krenuo za Beograd. Prethodno se dogovorio sa Tonijem da mu ključeve od stana u Rijeci Crnojevića, ostavi ispod otirača ulaznih vrata, gdje ih je i našao kada je otišao po kofer. Od rodbine ima majku koja stanuje na Cetinju, bratanić mu stanuje u Podgorici sa svojom budućom suprugom, a bratanična Sara, koja je stara 15 godina, živi sa majkom. Ovo što je uradio nije bilo iz hira ili zarade, već zato što je ucijenjen životom bratanične. Bilo mu je čudno kako Toni zna sve o njemu, pa ga je to i pitao, ali mu je ovaj odgovorio da to nije bitno. Dogadjaj nije prijavljivao policiji jer se bojao za život svoje bratanične, a odmah nakon razgovora sa njemu nepoznatim čovjekom (Tonijem), otišao u Manastir Sveta Petka kod Herceg Novog, a u petak ujutro iz manastira je otišao u Rijeku Crnojevića. Prilikom ulaska u voz, i u samom vozu, nije kontaktirao ni sa kim i bio je sam. Kofer sa drogom mu je donio Toni, a u isti je smjestio svoju garderobu, i to u gornjem dijelu kofera, jer je isti imao poseban dio u kojem je bila smještena droga. Prije desetak godina je koristio marihuanu i od tada je više ne koristi. </span>
</p>
<p>
<span class="span1">Na glavnom pretresu od 27.03.2014.godine optuženi je izjavio da stoji iza svega što je rekao kod tužioca, a jedina razlika je što je osobu koju je tada pomenuo, a koja se zove Toni, poznavao od ranije. Toni mu je prije par godina pozajmio 5000 €, ali se taj dug u međuvremnenu nagomilao na 10.000 €. Prošlog ljeta uspio je da mu vratim 5000 € i molio ga da sačeka za ovaj ostatak, ali on ga je pritiskao za dug, jer u suprotom, da nije pristao da uradi ovo što je tražio, da prenese marihuanu do Beograda, bila bi ugrožena bezbjednost njegove familije, konkretno djece njegovog pokojnog brata. Tonija je upoznao prije dvije godine, dolje u Budvi, kad je vodio jedan restoran. Čovjek nije iz Budve, ali kako je često dolazio u ovaj restoran primijetio je da daje ljudima pare na kamatu pa je tražio Toniju da mu posudi 5000 €.Ne zna njegovo prezime a i da zna, iz razloga bezbjednosti, ne bi smio da ga kaže.Uspio je jedan dio duga da vrati Toniju, jer je radio preko ljeta, a upravo sa ovih razloga mu je rođak Ražnatović "darovao" stan u smislu da ga može iznajmljivati drugima i uzimati novac od zakupa.Što se tiče ostalog dijela izjave kod tužioca, sve je bilo kao što tada rekao.Kod tužioca nije pomenuo ovo što je rekao na glavnom pretresu, a vezano za Tonija i dug koji je imao prema njemu, iz bezbjednonosnih razloga. Kada je Toni došao kod njega, rekao mu je da će se njegov dug prema njemu, ukoliko prebacim </span><span class="span1">marihuanu do Beograda, smanjiti za 1000 €, s tim što je Toniju dugovao još nešto preko 5000 €, a obećao je da će ga za ostatak čekati do sledećeg ljeta, istovremeno mu prijeteći sa porodicom, konkretno bratovom djecom, što je sve bio razlog da on pristane.Toni ne živi u Budvi, nije sa ovih prostora, a pretpostavlja da je Albanac što je zaključio po naglasku, mada je govorio naš jezik. Toni je povremeno dolazio u Budvi, jer je znao gdje stanuje, a dešavalo se i da nekoga pošalje. Pare koje bi skupio davao bi njemu ili tom nekom ko je dolazio, jer drugog načina da kontaktira sa njim nije imao.Kada je došao na Rijeku Crnojevića,svoju garderobu je stavio u gornji dio kofera u kojem je bila smještena marihuana. Do sada se nije bavio kriminalnim radnjama, bio je predsjednik omladine na Cetinju i odbornik u skupštini na Cetinju.</span>
</p>
<p>
<span class="span1">Branilac optuženog je u završnoj riječi naveo da je u toku postupka nesporno utvrdjeno da je optuženi izvršio predmetno krivično djelo, u vrijeme, na način i na mjestu kako je to i precizirano od strane zastupnika optužbe, a da sud prilikom odlučivanja o kazni, na strani optuženog, cijeni brojne olakšavajuće okolnosti, koje se ogledaju u tome da se radi o mladom čovjeku koji je jedini hranilac porodice svog pokojnog brata, okolnosti pod kojima je krivično djelo izvršio, te da mu izrekne najblažu moguću kaznu. </span>
</p>
<p>
<span class="span1">Optuženi je prihvatio završnu riječ svog branioca, i ostao pri navodima svoje odbrane.</span>
</p>
<p>
<span class="span1">U dokaznom postupku Sud je proveo sljedeće dokaze: pročitao službenu zabilješku </span><span class="span1">Uprave policije-Sektor policije opšte nadležnosti-Grupa za bezbijednost željeznice Podgorica Ku.br.44/14 od 24.01.2014.godine; pročitao zapisnik o pretresanju lica Uprave policije Grupa za bezbijednost željeznice Podgorica Ku.br.44/14 od 24.01.2014.godine; izvršio uvid u fotodokumentaciju Uprave policije PJ Podgorica br.64-28-244-136/180 od 31.01.2014.godine; pročitao dvije potvrda o privremeno oduzetim predmetima Uprave policije-Sektor policije opšte nadležnosti-Grupa za bezbijednost željeznice Podgorica Ku.br.44/14 od 24.01.2014.godine; pročitao izvještaj Forenzičkog centra Danilovgrad o hemijskom vještačenju br.233/14 sa fotodokumentacijom i pročiatao izvod iz kaznene evidencije na ime otpuženog Kraljević Ivana od 31.01.2014. godine.</span>
</p>
<p>
<span class="span1">Iz </span><span class="span1">zapisnik o pretresanju lica  Uprave policije Grupa za bezbijednost željeznice Podgorica Ku.br.44/14 od 24.01.2014.godine utvrđeno je da su pretresom kofera Kraljević Ivana pronađena četiri pakovanja sa sadržajem zelene biljne materije, za koju se sumnja da je opojna droga maruhuana, koja je bila umotana u sivu selotejp traku.</span>
</p>
<p>
<span class="span1">U fotodokumentaciji Uprave policije PJ Podgorica br.64-28-244-136/180 od 31.01.2014.godine </span><span class="span1">prikazan je opšti izgled kofera,izgled duplog dna kofera sa pronadjenim paketima i bliži izgled pronadjenih paketa.</span>
</p>
<p>
<span class="span1">Iz potvrde o privremeno oduzetim predmetima Uprave policije-Sektor policije opšte nadležnosti-Grupa za bezbijednost željeznice Podgorica Ku.br.44/14 od 24.01.2014.godine utvrđeno je da je od Kraljević Ivana privremeno oduzet crni kofer sa duplim dnom,  u kojem </span><span class="span1">se nalazila četiri ručno pravljena zamotuljka obmotana sivom selotejp trakom, za koju se predpostavlja da je opojna droga marihuana.</span>
</p>
<p>
<span class="span1">Iz potvrde o privremeno oduzetim predmetima Uprave policije - Sektor policije opšte nadležnosti-Grupa za bezbijednost željeznice Podgorica Ku.br.44/14 od 24.01.2014. godine utvrđeno je da je od Kraljević Ivana privremeno oduzet jedan mobilni telefon marke „Nokia“ crnosive boje, model C 5-00.2, sa SIM karticom mobilnog operatera „Telenor“ broj 069/444-927, IMEI: 352421/05/056123/4.</span>
</p>
<p>
<span class="span1">Iz izvještaja Forenzičkog centra Danilovgrad o hemijskom vještačenju br. 233/14 sa fotodokumentacijom, </span><span class="span1">je utvrdjeno da je na vještačenje dostavljena crna kesa zalijepljena braon selotejp trakom u kojoj se nalaze četiri veća, ručno pravljena pakovanja, sa sadržinom suve biljne materije tamno zelene boje, karakterističnog opojnog mirisa, ukupne neto mase 3950 g. Detaljnim makroskopskim i mikroskopskim pregledom dostavljenog biljnog materijala konstatovano je prisustvo smole kao i bodlji u obliku „medvedjih“ kandži. Na osnovu karakteristične morfološke gradje navedenih elemenata, u dostavljenom biljnom materijalu, konstatovano je da isti potiče od biljke čiji je botanični naziv Cannabis sativa (poznatiji kao konoplja, marihuana). Takodje je dokazano da dostavljeni materijal sadrži tetrahidrokanabinol (THC) u koncentraciji iznad 0,2 %, a marihuana je supstanca koja djeluje na centralni nervni sistem, izaziva stanje zavisnosti.</span>
</p>
<p>
<span class="span1">Iz </span><span class="span1">izvod iz kaznene evidencije dostavljenog od straneUprave policije OB Cetinje br.67/02-245/14-329/2 od 31.01.2014.godine </span><span class="span1">utvrdjeno je da je optuženi </span><span class="span1">Kraljević Ivan</span><span class="span1"> osudjivan presudom Osnovnog suda Podgorica K.br.4029/98 od 18.10.1999.godine, zbog krivičnog djela ugrožavanje javnog saobraćaja iz člana 172 KZ, na kaznu zatvora u trajanju od jedan mjesec uslovno na jednu godinu i presudom Višeg suda Podgorica K.br.104/04 od 26.09.2006.godine, zbog krivičnog djela neovlašćena proizvodnja, držanje i stavljanje u promet opojnih droga iz čl.300 st.1 u sticaju sa krivičnim djelom omogućavanje uživanja opojnih droga iz čl.301 st.1 KZ, na kaznu zatvora u trajanju od 9 mjeseci.</span>
</p>
<p>
<span class="span1">Cijeneći navode optužbe, odbranu optuženog, provedene dokaze i utvrđeno činjenično stanje, sud nalazi da je optuženi Kraljević Ivan izvršio krivično djelo koje mu se stavlja na teret, na način, u vrijeme, i na mjestu kako je to precizirano izrekom presude.</span>
</p>
<p>
<span class="span1">U toku postupka sud je na nesumnjiv način utvrdio da je optuženi Kraljević Ivan, dana 24.01.2014.godine, prenosio opojnu drogu marihuanu koja se nalazila sakrivena u duplom dnu kofera crne boje i bila zapakovana u četiri veća ručno pravljena pakovanja oblijepljena širokom selotejp trakom, koju opojnu drogu je optuženi trebao da preda NN licu na željezničkoj stanici u Beogradu, shodno dogovoru koji je prethodno postigao sa izvjesnim Tonijem, u čije ime i za čiji račun je trebao marihuanu da prenese iz Podgorice u Beograd za novčani iznos od 1000 €, nakon čega je pomenutog datuma, sa koferom u kojem se nalazila marihuana, ušao u putnički voz broj 432, odjeljak VII, kola broj VL462, koji je saobraćao na relaciji Bar - Beograd, koju opojnu drogu su prilikom kontrole optuženog pronašli i oduzeli službenici policije iz Grupe za bezbjednost željeznice, a koje činjenice </span><span class="span1">djelimično proizilaze iz odbrane optuženog koji je izjavio da je dana 21.01.2014.godine došao izvjesni Toni, kome je navodno dugovao novac, i koji mu je predložio da za njega prenese marihuanu do Beograda kako bi smanjio svoj dug za iznos od 1000 €, te da drogu preda licu koje će ga čekati na željezničkoj stanici, i u tu svrhu mu predao kofer sa duplim donom, u kojem je  bila smještena opojna droga, i u koji kofer je optuženi stavio svoju garderobu, da bi dana 24.01.2014. godine, u 20 časova, ušao u voz koji saobraća od Podgorice za Beograd, kojom prilikom je lišen slobode od strane službenika Uprave policije - Grupa za bezbjednost željeznice Podgorica, koji su u koferu optuženog pronašli marihuanu i istu oduzeli, a koje činjenice se potvrdjuju zapisnikom o pretresanju lica Uprave policije-Grupa za bezbjednost željeznice PodgoricaKu.br.44/14 od 24.01.2014. godine, u kojem je konstatovano da su prilikom pretresa kofera optuženog pronadjena četiri pakovanja sa sadržajem zelene biljne materije, koja je bila umotana u sivu selotejp traku, i sakrivena u duplom dnu kofera optuženog, čiji izgled je prikazan u fotodokumnetaciji Uprave policije PJ Podgorica broj 64-28-244-136/180 od 31.01.2014. godine, a predmetni koji su pronadjeni pretresom oduzeti su od optuženog, kako je to konstatovano u potvrdi o privremeno oduzetim predmetima Uprave policije-Sektor policije opšte nadležnosti - Grupa za bezbjednost željeznice Podgorica Ku.br.44/14 od 24.01.2014. godine, iz koje je utvrdjeno da je od optuženog privremeno oduzet crni kofer sa duplim dnom, u kojem su se nalazila četiri ručno pravljena zamotuljka, obmotana sivom selotejp trakom, a da se u pomenutim zamotuljcima nalazila opojna droga marihuana koja u sebi sadrži tetrahidrokanabinol (THC) u koncentraciji iznad 0,2 %, utvrdjeno je iz izvještaja o hemijskom vještačenju br. 233/14. </span>
</p>
<p>
<span class="span1">Postupajući na naprijed opisan način, optuženi je bio svjestan da se radi o opojnoj drogi marihuani, što i ne spori, supstanci proglašenoj za opojnu drogu Pravilnikom o utvrdjivanju spiska droga, psihotropnih supstanci i bilja koje se može koristiti za proizvodnju droga (Službeni list CG br.56/12 od 09.11.2012.godine), koju je prenosio iz Podgorice za Beograd, a koja opojna droga je bila namijenjena daljoj prodaji, što nesumnjivo proizilazi iz njene količine (3950 g), načina i broja pakovanja (4 pakovanja približno iste težine), pri čemu je znao i bio svjestan da nema ovlašćenja za radnje koje je preduzimao, imajući u vidu da je droga bila sakrivena u duplom dnu njegovog kofera, postupajući na taj način suprotno Zakonu o sprečavanju zloupotreba droga, kojim je regulisano kada su proizvodnja, prerada i promet ove supstance dozvoljeni i ko ih može vršiti, ali je to i htio, postupajući u konkretnom slučaju sa direktnim umišljajem, čime su se u njegovim radnjama stekli svi bitni elementi bića krivičnog djela neovlašćena proizvodnja, držanje i stavljanje u promet opojnih droga iz čl. 300 st.1 KZ-a CG, za koje djelo ga je sud oglasio krivim i krivično odgovornim.</span>
</p>
<p>
<span class="span1">Kako je u Službenom listu </span><span class="span1">Crne Gore br.40 od 13.08.2013.godine došlo do izmjene u nazivu Krivičnog zakonika, u smislu da isti sada glasi Krivični zakonik Crne Gore, a djelo je izvršeno 24.01.2014.godine, to je Sud u izreci presude, i kasnije u obrazloženju, koristio novi naziv zakonika shodno pomenutim izmjenama. </span>
</p>
<p>&nbsp;</p>
<p>
<span class="span1">Nelogični su i za sud neprihvatljivi navodi odbrane optuženog da je pristao da predmetnu opojnu drogu marihuanu, za izvjesnog Tonija, prenese vozom iz Podgorice za Beograd, zato što mu je ovaj zaprijetio "da neće više gledat malu Saru", misleći na njegovu brataničnu, u kojem dijelu je optuženi, opisujući okolnosti pod kojima se sastao sa Tonijem, mijenjao svoju odbranu, pa je kod tužioca izjavio da to lice nije poznavao, ali da ga je bez obzira na to pustio u svoj stan, gdje mu je ovaj odmah rekao da treba da odradi jedan posao za njega (Tonija), a koji se sastoji u tome da odredjenu količinu marihuane vozom prenese iz Podgorice do Beograda, te da mu je Toni kofer sa drogom donio u njegov stan koji se nalazi u Rijeci Crnojevića i isti mu tamo ostavio, a da mu je optuženi sam predao ključeve, koji je poslije našao ispod otirača od ulaznih vrata, te da Tonija nije prijavio policiji jer se bojao za život svoje bratanične, da bi na glavnom pretresu, u jednom dijelu, promijenio svoju odbranu navodeći da Tonija ipak poznaje od ranije, i da mu duguje 5000 €, te da je na konto jednog dijela duga u iznosu od 1000 €, pristao da za Tonija prenese marihuanu od Podgorice do Beograda, a da je glavni razlog bio što ga je Toni "pritiskao" za taj dug i da to nije uradio bila bi ugrožena bezbjednost njegove familije, konkretno djece njegovog pokojnog brata.</span>
</p>
<p>
<span class="span1">Ovakva odbrana optuženog, koji ne spori da je za izvjesnog Tonija prenosio opojnu drogu marihuanu za novčani iznos od 1000 €, po mišljenju suda usmjerena je da optuženi olakša svoj krivični položaj i na neki način se opravda za radnje koje je preduzeo, jer je po mišljenju suda nelogično i krajnje neuobičajeno, pa i čudno, da optuženi u stan pusti lice koje mu je nepoznato, a da ga prethodno ne pita što je razlog njegovog dolaska, posebno što to nepoznato lice, shodno odbrani optuženog, zna ko je optuženi, gdje živi i koga ima od porodice, pa čak i da ima stan u Rijeci Crnojevića, gdje mu je i donio kofer u kojem se nalazila marihuana a ključeve ostavio ispod otirača od ulaznih vrata, a da je optuženi prethodno, licu koje po sopstvenom kazivanju ne zna, dobrovoljno predao ključeve od svog stana, pri čemu se nameće pitanje zašto bi „Toni“ izabrao baš optuženog za lice koje treba da prenese marihuanu do Beograda ako se prethodno nijesu poznavali, te da optuženi događaj navodno nije smio da prijavi policiji, što bi zasigurno uradio da je bio u pitanju život njegove bratanične, za koju se, po sopstvenom kazivanju, brine od smrti njenog pokojnog oca, a njegovog brata, što je neuvjerljivo pravdao strahom. Sud je mišljenja da su upravo ovi razlozi vodili optuženog da na glavnom pretresu, u ovom dijelu, izmijeni svoju odbranu navodeći da je Tonija poznavao od ranije i da mu navodno duguje 5000 €, želeći na taj način da svoju priču učini uvjerljivijom, i pri tome se izjašnjavao da Toniju ne zna prezime, da taj čovjek nije iz Budve, ali je u Budvu često dolazio, da ne zna gdje je boravio, te da je navodno dug vraćao Toniju ili licu koje je Toni slao, jer na drugi način nije kontaktirao sa Tonijem, ali da je pristao da „odradi posao“ za Tonija kako bi smanjio dug, a najviše zato što mu je Toni prijetio porodici, što je za sud takodje neuvjerljivo i nelogično, posebno što je optuženi od Tonija pozajmio ne malu sumu novca, pa je jasno da je lice koje ga je angažovalo da prenese marihuanu poznavao, te da je za novčanu naknadu od 1000 eura ili </span><span class="span1">pak smanjenje duga u ovom iznosu, što je nebitno, pristao da je prenese iz Podgorice za Beograd, te da je motiv bio novac, a ne navodne prijetnje njegovoj porodici.    </span>
</p>
<p>
<span class="span1">Odlučujući o visini kazne koju će izreći optuženom Sud je cjenio sve okolnosti koje utiču na to da kazna bude manja ili veća, pa je od olakšavajućih okolnosti na strani optuženog cjenio njegove lične prilike, koje se ogledaju u tome da je student IV godine Pravnog fakulteta, nezaposlen i lošeg imovnog stanja, a kao otežavajuće okolnosti da je ranije osuđivan presudom Osnovnog suda Podgorica K.br.4029/98 od 18.10.1999.godine, zbog krivičnog djela ugrožavanje javnog saobraćaja iz člana 172 KZ, na kaznu zatvora u trajanju od jedan mjesec uslovno na jednu godinu i presudom Višeg suda Podgorica K.br.104/04 od 26.09.2006.godine, zbog krivičnog djela neovlašćena proizvodnja, držanje i stavljanje u promet opojnih droga iz čl. 300 st. 1 u sticaju sa krivičnim djelom omogućavanje uživanja opojnih droga iz čl. 301 st.1 KZ, na kaznu zatvora u trajanju od 9 mjeseci, kako je to utvrđeno iz izvoda iz kaznene evidencije Uprave policije OB Cetonje od 31.01.2014. godine, pa ga je osudio na kaznu zatvora u trajanju od dvije godine, jer smatra da je izrečena kazna u svemu srazmjerna težini krivičnog djela i stepenu krivice optuženog, i predstavlja onu mjeru koja je neophodo potrebna za postizanje svrhe kažnjavanja iz čl.32 KZ-a CG, a u okviru opšte svrhe izricanja krivičnih sankcija iz čl. 4 KZ-a CG, odnosno da će se sa istom uticati na optuženog, ali i na druge, da ubuduće ne čine krivična djela. </span>
</p>
<p>
<span class="span1">U izrečenu kaznu zatvora optuženom će se uračunati vrijeme provedeno u pritvoru u periodu od 24.01.2014.godine pa nadalje, shodno odredbi čl.51 KZ-a CG.</span>
</p>
<p>
<span class="span1">Shodno odredbi čl.300 st.7 u vezi čl.75 KZ-a CG, od optuženog Kraljević Ivana oduzeto je 3950 grama marihuane koja se ima uništiti nakon pravosnažnosti presude, imajući u vidu da se radi o predmetima za koje zakon predvidja obavezno oduzimanje.  </span>
</p>
<p>
<span class="span1">Odluku o troškovima donijeta je shodno odredbi čl. 226 i čl. 229 Zakonika o krivičnom postupku(ZKP-a), pa je optuženi obavezan da na ime troškova krivičnog postupka-sudskog paušala, Budžetu Crne Gore, uplati novčani iznos od 150 €, koji iznos je odmjeren shodno trajanju i složenosti postupka, te imovnom stanju optuženog, sve u roku od 15 dana po pravosnažnosti presude, pod prijetnjom prinudnog izvršenja.</span>
</p>
<p>
<span class="span1">Sud je cijenio i ostale provedene dokaze, ali je našao da su bez uticaja na drugačiju odluku Suda.</span>
</p>
<p>
<span class="span1">Na osnovu izloženog, a na osnovu čl.374 ZKP-a,odlučeno je kao u izreci presude.</span>
</p>
<p>&nbsp;</p>
<p>&nbsp;</p>
<p>
<span class="span1">VIŠI SUD U PODGORICI</span>
</p>
<p>
<span class="span1">Dana, 28.03.2014. godine</span>
</p>
<p>&nbsp;</p>
<p>&nbsp;</p>
<p>
<span class="span1"></span><span class="span1">                                                                                  </span>
</p>
<p>&nbsp;</p>
<p>
<span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1">       SUDIJA </span>
</p>
<p>
<span class="span1">                                                                                            Vesna Moštrokol s.r.</span>
</p>
<p>&nbsp;</p>
<p>&nbsp;</p>
<p>
<span class="span1">PRAVNA POUKA                                                      </span>
</p>
<p>
<span class="span1">Protiv ove presude je dozvoljena žalba,</span>
</p>
<p>
<span class="span1">u roku od 15 dana od dana prijema </span>
</p>
<p>
<span class="span1">pismenog otpravka, Apelacionom sudu CG </span>
</p>
<p>
<span class="span1">preko ovog Suda.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1">Tačnost otpravka ovjerava namještenik suda</span>
</p>
<p>
<span class="span1">Nada Rubežić</span>
</p>
<p>&nbsp;</p>
</div>
</div>


</body>
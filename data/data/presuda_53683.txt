<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span class="span1">K br. 472/13</span>
</p>
<p>&nbsp;</p>
<p>
<span></span><span class="span1">                                                         </span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">OSNOVNI SUD U BARU, kao prvostepeni krivični, sudija Ljiljana Joković, kao sudija pojedinac, sa zapisničarom Amirom  Nikičić, u krivičnom predmetu okrivljenog Š.R.a, zbog krivičnog djela – samovlašće iz čl.  384 st.1 Krivičnog zakonika Crne Gore, po optužnom predlogu Osnovnog državnog tužilaštva u Baru Kt. br. ... od 25.10.2013. godine, nakon održanog glavnog javnog pretresa u prisustvu zastupnika optužbe ZODT u Baru Slađane Španjević i  okrivljenog Š.R.a, dana 12.12.2013. godine donio je I istog dana javno objavio</span>
</p>
<p>&nbsp;</p>
<p style="text-align:center;">
<span class="span1">PRESUDU</span>
</p>
<p>&nbsp;</p>
<p>
<span class="span1">Okrivljeni</span>
</p>
<p>&nbsp;</p>
<p>
<span class="span1">Š.R., JMBG…, od oca M. i majke F., rodjene K., rodjen ….godine u N., sa prebivalištem u Baru – naselje…, državljanin Crne Gore, radnik, neoženjen, lošeg imovnog stanja, neosuđivan,</span>
</p>
<p>&nbsp;</p>
<p style="text-align:center;">
<span class="span1">Kriv je</span>
</p>
<p>&nbsp;</p>
<p>
<span class="span1">Što je:</span>
</p>
<p>&nbsp;</p>
<p>
<span class="span1">Neutvrdjenog dana, u toku maja mjeseca 2013.godine u Baru, u porodičnoj kući koja se nalazi u naselju…, protivno odredbi člana 141 st.1 Zakona o energetici ( "Službeni list Crne Gore" 28/10), svjestan svog djela čije izvršenje je htio, iako je znao da je njegovo djelo zabranjeno, samovlasno pribavio pravo za koje je smatrao da mu pripada, na način što je angažovao NN lice koje mu je navedenu porodičnu kuću priključio na elektrodistributivnu mrežu bez prethodno pribavljene saglasnosti za priključenje operatora distributivnog sistema Elektroprivrede Crne Gore AD Nikšić, Elektrodisribucije – Bar, u čemu je otkriven dana 03.09.2013.godine od strane ovlašćenog radnika Elektrodistribucije Bar, </span>
</p>
<p>&nbsp;</p>
<p>
<span class="span1">-čime je izvršio krivično djelo - samovlašće iz čl.384 st.1 Krivičnog zakonika Crne Gore, </span>
</p>
<p>&nbsp;</p>
<p>
<span class="span1">pa mu sud primjenom čl. 4, 32, 36, 42, 52, 53 i 54 Krivičnog zakonika Crne Gore i čl. 369, 370 i 374  ZKP-a,  i z r i č e</span>
</p>
<p>&nbsp;</p>
<p style="text-align:center;">
<span class="span1">USLOVNU OSUDU</span>
</p>
<p>&nbsp;</p>
<p>
<span class="span1">Kojom mu utvrđuje kaznu zatvora u trajanju od 30 (trideset) dana i istovremeno određuje da se kazna neće izvršiti ukoliko okrivljeni u roku od 1 (jedne) godine, od pravosnažnosti presude, ne učini novo krivično djelo. </span>
</p>
<p>&nbsp;</p>
<p>
<span class="span1">Okrivljeni je dužan da plati troškove krivičnog postupka u iznosu od 50,00 eura, u roku od 15 dana od dana pravosnažnosti, pod prijetnjom izvršenja.</span>
</p>
<p>&nbsp;</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>
<span class="span1">Optužnim predlogom Osnovnog državnog tužilaštva u Baru Kt. br. ... od 25.10.2013.godine, kojeg je zastupnik optužbe precizirao na glavnom pretresu dana 12.12.2013.godine, stavljeno je na teret okrivljenom izvršenje krivičnog djela bliže opisanog u izreci presude. </span>
</p>
<p>&nbsp;</p>
<p>
<span class="span1">Okrivljeni Š.R. je u prethodnom postupku izjavio da priznaje izvršenje krivičnog djela. Naime, vlasnik je kuće koja se nalazi u naselju … u Baru. Ovu kuću je skoro izgradio i u nju se uselio u aprilu ili maju ove godine i kad se uselio nije bilo struje u kući jer ista nije bila priključena na elektrodistributivnu mrežu, ali je inkasante koji očitavaju stanje u reonu gdje se nalazi njegova kuća pitao koja je procedura za priključenje na mrežu, a oni su mu kazali da može da angažuje radnika koji će da izvrši priključenje, a da će kasnije doći njihova ekipa koja će plombirati brojilo i sačiniti zapisnik i da će se nakon toga upisati u tzv. bazu nelegalnih potrošača. Nakon ovoga agažovao je jedno lice koje je izvršilo priključenje njegovog objekta na elektrodistributivnu mrežu, a na način što je brojilo koje se nalazi na fasadi kuće ispred vrata priključio na nisko naponsku mrežu. Ovo priključenje je izvršio odmah nakon useljenja u kuću, ne može se tačno sjetiti kada je to bilo da li u aprilu ili maju mjesecu ove godine. Sjeća se da su u septembru mjesecu ove godine došli radnici Elektrodistribucije u kontrolu brojila i da su isto plombirali, o tome su sačinili zapisnik koji je potpisao, takodje, su nakon toga iz Elektrodistribucije izvršili obračun do tada utrošene električne energije na njegovom brojilu u iznosu od 225,00 eura, koji je platio i tada su mu u distribuciji kazali da će ga upisati u bazu nelegalnih potrošača. Na glavnom pretresu dana 12.12.2013.godine je izjavio da priznaje izvršenje krivičnog djela koje mu se stavlja na teret.  Maja, a moguće i juna mjeseca 2013. godine  porodičnu kuću koja se nalazi u naselju Č. priključio je na elektrodistributivnu mrežu, bez prethodno pribavljene saglasnosti za priključenje od strane Elektrodistribucije. Izvjesnog Zorana, električara koji radi u Elektrodistribuciji,  zamolio je da mu objekat preko električnog brojila marke "Iskra"  koje je lično prethodno kupio u prodavnicu, priključi. Taj električar mu je priključio objekat preko električnog brojila ne elektrodistributivnu mrežu, a brojilo je postavljeno  ispred kuće na fasadi kuće. Inskasant i svjedok koji je prethodno pristupio je došao u septembru mjesecu ne  zna tačan datum kako bi izvršio kontrolu.Nakon što mu je dat zapisnik o kontroli da potpiše isti je i potpisao. Svjestan je da ovo nije smio da radi i da čini krivično djelo. Medjutim, ne posjeduje gradjevinsku dozvolu za objekat, tako da je ovo bio jedini način da uvede električnu energiju u kuću. Lično je potpisao zapisnik o kontroli mjernog mjesta. Kod tužioca je izjavio da je angažovao jednog električara odnosno izvjesnog Z. da mu priključio objekat ne elektrodistributivnu mrežu, moguće je da je rekao da je priključio objekat maja ili aprila, ali koliko se sjeća moguće je da je to bilo maja ove godine.</span>
</p>
<p>&nbsp;</p>
<p>
<span class="span1">U dokaznom postupku provedeni su sledeći dokazi: saslušani su ovlašćeni predstavnik Elektrodistribucije Bar Dajana Popović, svjedok Đ.V., pročitani su zapisnik o kontroli mjernog mjesta br. …od 03.09.2013.godine i izvod iz KE MUP Uprava policije Centar bezbjednosti N.S. kriminalističke policije br. …. od 06.11.2013.godine za okrivljenog Š.R..</span>
</p>
<p>
<span class="span1">Ovlašćeni predstavnik Elektrodistribucije u Baru Dajana Popović je izjavila da je okrivljeni u oktobru uveden u bazu nelegalnih potrošača, platio je cjelokupan iznos neovlašćene električne energije,  medjutim, u vrijeme kontrole nije imao saglasnost za </span><span class="span1">priključenje na elektrodistributivnu mrežu od strane oštećene Elektrodistribucije Bar.Pridružila se krivičnom gonjenju, ali nije postavila imovinsko pravni zahtjev. </span>
</p>
<p>&nbsp;</p>
<p>
<span class="span1">Svjedok Đ.V. je izjavio da se ne sjeća tačnog datuma kada je bio u kontrolu  Š.R.., ali se sjeća da je objekat  potrošača priključen preko  brojila čije je bliže karakteristike opisao u zapisniku, na niskonaponsku  mrežu, bez odobrenja  Elektrodistribucije u Baru. Tom prilikom je fotografisao brojilo. Okrivljeni je bio lično prisutan i lično je potpisao zapisnik o kontroli mjernog mjesta. Ne sjeća se svih detalja, ali u svakom slučaju potvrdjuje sadržinu zapisnika o kontroli. U zapisniku je konstatovao da je  potrošač priključen na niskonaponsku mrežu. </span>
</p>
<p>&nbsp;</p>
<p>
<span class="span1">Iz   zapisnik o kontroli mjernog mjesta br. … od 03.09.2013.godine proizilazi da je dana 03.09.2013.godine izvršena kontrola mjernog mjesta od strane radnika  Elektrodistribucije u Baru Đ.V. kod potrošača Š.R.a iz Bara, …, na brojilu marke "Iskra" br…... Potrošač je samovoljno priključen, a takodje je na zapisniku  konstatovano upozorenje da je potrošač dužan dostaviti Elektrodistribuciji atest o ispravnosti električne instalacije  objekta sa bilansom snaga i jednopolnom šemom koji je izdat od strane ovlašćene  organizacije u roku od 60 dana i u istom roku platiti dug za neovlašćeno preuzetu električnu energiju ili potpisati Sporazum o priznanju i dinamici izmirenja duga. Brojilo fotografisano sa stanjem električne energije  na njemu. S priključak izveden podzemno. Zapisnik je potpisan od strane radnika Elektrodistribucije u Baru Đorojević Veselina i predstavnik potrošača Š.R.a.</span>
</p>
<p>&nbsp;</p>
<p>
<span class="span1">Iz izvod iz KE MUP Uprava policije Centar bezbjednosti Nikšić Stanica kriminalističke policije br. ….od….godine za okrivljenog Š.R.a utvrđeno je da imenovani nije osuđivan.</span>
</p>
<p>&nbsp;</p>
<p>
<span class="span1">Ocjenom izvedenih dokaza utvrđeno je da je okrivljeni učinio krivično djelo koje mu je stavljeno na teret. Okrivljeni je priznao izvršenje krivičnog djela koje mu se stavlja na teret ne sporeći da je maja mjeseca 2013. godine  porodičnu kuću koja se nalazi u naselju…,priključio na elektrodistributivnu mrežu, bez prethodno pribavljene saglasnosti za priključenje od strane Elektrodistribucije  u Baru i to na način što je angažaovao izvjesnog Z., električara koji radi u Elektrodistribuciji,  koji mu je objekat priključio preko električnog brojila marke "Iskra"  koje je lično on  prethodno kupio u prodavnicu.Svjestan je da ovo nije smio da radi i da čini krivično djelo.Bio je prisutan prilikom kontrole radnika iz Elektrodistribucije iz Bara  u septembru mjesecu, ali ne  zna tačan datum i lično je potpisao zapisnik o kontroli mjernog mjesta. Priznanje okrivljenog je po ocjeni suda jasno i potpuno.</span>
</p>
<p>&nbsp;</p>
<p>
<span class="span1">U postupku je utvrđeno da je okrivljeni Š.R. neutvrdjenog dana, u toku maja mjeseca 2013.godine u Baru, u porodičnoj kući koja se nalazi u naselju ….samovlasno pribavio pravo za koje je smatrao da mu pripada, na način što je angažovao NN lice koje mu je navedenu porodičnu kuću priključio na elektrodistributivnu mrežu bez prethodno pribavljene saglasnosti za priključenje operatora distributivnog sistema Elektroprivrede Crne Gore AD Nikšić, Elektrodisribucije – Bar, u čemu je otkriven dana 03.09.2013.godine od strane ovlašćenog radnika Elektrodistribucije Bar. </span>
</p>
<p>&nbsp;</p>
<p>
<span class="span1">Navedeno činjenično stanje utvrđeno je kako iz odbrane okrivljenog Š.R.a koji je u cjelosti priznao izvršenje krivičnog djela koje mu se stavlja na teret, opisujući vrijeme, način i mjesto izvršenja krivičnog djela, tako i iz iskaza svjedoka ĐV., koji iskaz je sud cjenio kao jasan i objektivan, a koji iskaz je potvrđen sadržinom zapisnika o kontroli mjernog mjesta Elektrodistribucije  Bar br….. od 03.09.2013.godine,koji zapisnik je okrivljeni potpisao. Naime, iz iskaza svjedoka  Đ.V.je utvrđeno da je bio u kontrolu potrošača  Š.R., kao i da je utvrdio da </span><span class="span1">je objekat  potrošača priključen preko  predmetnog brojila na niskonaponsku mrežu, bez odobrenja  Elektrodistribucije u Baru. Isti svjedok je  pojasnio da je zapisnik o kontroli lično potpisao Š.R. koji je bio prisutan prilikom kontrole. Iskaz svjedoka Đ.V., je potvrđen sadržinom zapisnika o kontroli mjernog mjesta Elektrodistribucije  Bar br. ….od 03.09.2013.godine.Sud je i iskaz ovlašćenog predstavnika Elektrodistribucije u Baru  Dajane Popović cjenio kao jasan i uvjerljiv. </span>
</p>
<p>&nbsp;</p>
<p>
<span class="span1">Okrivljeni je postupao suprotno čl. 141 st.1 Zakona o energetici ("Službeni List Crne Gore" 28/10), kojom je propisano da se priključenje objekta na prenosni ili distributivni sistem električne energije ili gasa vrši na osnovu saglasnosti za priključenje koju izdaje operator prenosnog ili distributivnog sistema. Okrivljeni nije imao saglasnost za priključenje izdato od strane oštećenog preduzeća, već je to pravo samovlasno pribavio.</span>
</p>
<p>&nbsp;</p>
<p>
<span class="span1">Okrivljeni je ostvario objektivna obilježja krivičnog djela samovlašće, jer je samovlasno pribavio pravo koje je smatrao da mu pripada, tačnije smatrao je da mu pripada pravo korišćenja električne energije, pa je svoj stambeni objekat samovlasno priključio na elektrodistributivnu mrežu, radi dobijanja električne energije, preko brojila marke "Iskra" br…...Okrivljeni je krivično djelo izvršio sa direktnim umišljajem jer je bio svjestan svog djela i htio je njegovo izvršenje, obzirom da je sam u svojoj odbrani naveo da je znao da objekat ne smije priključiti na elektrodistributvinu mrežu bez saglasnosti Elektrodistribucije, a znao je i da nema salgasnost od Elektroprivrede Crne Gore - Elektrodistribucije u Baru.</span>
</p>
<p>&nbsp;</p>
<p>
<span class="span1">Sud je precizirao tačan naziv krivičnog zakonika u skladu sa čl.1. Zakona o izmjenama i dopunama Krivičnog zakonika ("Sl.list CG br. 40/13 od 13.08.2013. godine), kojim je propisano da se naziv zakonika "Krivični zakonik" mijenja i sada glasi "Krivični zakonik Crne Gore". Ocijenjeno je da se navedenim preciziranjem ne narušava identitet optužbe i presude.</span>
</p>
<p>&nbsp;</p>
<p>
<span class="span1">Odlučujući se za krivičnu sankciju prema okrivljenom sud je cijenio sve olakšavajuće i otežavajuće okolnosti iz čl. 42 Krivičnog zakonika Crne Gore. Od olakšavajućih okolnosti na strani  okrivljenog cijenjene  su imovinske prilike okrivljenog jer je lošeg imovnog stanja ,kao i njegov raniji život obzirom da nije osuđivan. Otežavajućih okolnosti na strani okrivljenog nije bilo. Imajući u vidu navedene olakšavajuće okolnosti a u nedostatku otežavajućih okolnosti, ocijenjeno je da prema okrivljenom nije potrebno izricanje efektivne kazne zatvora, da će se izricanjem uslovne osude prema okrivljenom u potpunosti postići svrha izricanja uslovne osude i na taj način dovoljno uticati da u buduće ne vrši krivična djela.</span>
</p>
<p>&nbsp;</p>
<p>
<span class="span1">Kako ovlašćeni predstavnik oštećene Elektroprivrede Crne Gore AD Nikšić, Elektrodistribucije u Baru ,nije postavila postavila imovinsko pravni zahtjev,to sud o istom nije ni odlučivao.</span>
</p>
<p>&nbsp;</p>
<p>
<span class="span1">Odluka o troškovima krivičnog postupka zasniva se na odredbi čl. 229. ZKP-a. Dosuđeni iznos se odnosi na troškove za rad suda koji su određeni prema trajanju, složenosti krivičnog postupka i imovinskim prilikama okrivljenog.</span>
</p>
<p>&nbsp;</p>
<p>
<span class="span1">Na osnovu izloženog odlučeno je kao u izreci presude.</span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U BARU</span>
</p>
<p style="text-align:center;">
<span class="span1">Dana 12.12.2013. godine</span>
</p>
<p>&nbsp;</p>
<p>
<span class="span1"> ZAPISNIČA                                                                                             S U D I J A</span>
</p>
<p>
<span class="span1">Amira Nikičić                                                                                         Ljiljana Joković </span>
</p>
<p>&nbsp;</p>
<p>&nbsp;</p>
<p>
<span class="span1">PRAVNA POUKA:Protiv ove presude može se </span>
</p>
<p>
<span class="span1">izjaviti žalba Višem sudu u Podgorici u roku od</span>
</p>
<p>
<span class="span1">8 (osam) dana od dana prijema pismenog otpravka.</span>
</p>
<p>
<span class="span1">Žalba se predaje ovom sudu u dva primjerka.</span>
</p>
<p>&nbsp;</p>
<p>
<span class="span1">DNA:</span>
</p>
<p>
<span class="span1">- 1 x ODT,</span>
</p>
<p>
<span class="span1">- 1 x okrivljenom </span>
</p>
<p>
<span class="span1">- 1 x Elektrodistribucija u Baru nakon pravosnažnosti,</span>
</p>
<p>
<span class="span1">- u spise</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
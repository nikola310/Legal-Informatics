<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.25in 0.82708335in 0.82708335in 0.82708335in;}
.p1{text-align:justify;hyphenate:auto;font-family:Times New Roman;font-size:12pt;}
.p2{text-align:center;hyphenate:auto;font-family:Times New Roman;font-size:12pt;}
.s1{font-weight:bold;}
</style>
<meta content="ljiljana.popovic" name="author">
</head>
<body class="b1 b2">
<p class="p1">
<span> HYPERLINK "http://upload.wikimedia.org/wikipedia/commons/2/23/Coat_of_arms_of_Montenegro.svg" </span>
<!--Image link to '0.png' can be here-->
</p>
<p class="p1">
<span class="s1">									           K.br.33/12</span>
</p>
<p class="p1"></p>
<p class="p1"></p>
<p class="p2">
<span class="s1">U IME CRNE GORE</span>
</p>
<p class="p2"></p>
<p class="p1"></p>
<p class="p1"></p>
<p class="p1">
<span>		Osnovni sud u Pljevljima, kao prvostepeni krivični sud   po sudiji Ljiljani Popović, uz sudjelovanje zapisničara Leković  Zore,  u  krivičnom predmetu protiv optuženog M.M. iz P., koga brani J. R., advokat iz P.,  zbog produženog  krivičnog djela  nedozvoljene polne radnje iz čl.208 st.1 Krivičnog zakonika  u vezi čl.204 st. 1 Krivičnog zakonika u vezi čl.49 st.1 Krivičnog zakonika a po optužnom predlogu ODT Pljevlja Kt.br.312/11 od 22.11.2011.godine,  na glavnom pretresu  održanom dana 07.06.2012.godine  u prisustvu zamjenika ODT Pljevlja Đurović Veljka, oštećene M. R., optuženog M. M.i  njegovog branioca advokata J. R., donio je i javno objavio</span>
</p>
<p class="p1"></p>
<p class="p1"></p>
<p class="p2">
<span class="s1">P R E S U D U</span>
</p>
<p class="p1"></p>
<p class="p1"></p>
<p class="p1">
<span>	 	</span><span class="s1">Optuženi  M. M.</span><span> JMBG ...., od oca R. i majke D., rođ. S., rođen u B., opština P.dana ....godine, sa prebivalištem u B. - zaseok K.a, opština P., državljanin Crne Gore, neoženjen, bez djece, poljoprivrednik, pismen, završio osnovnu školu, govori Crnogorski jezik, osuđivan presudom Osnovnog suda u Pljevljima K.br.48/91 od 03.07.1991.godine zbog krivičnog djela iz čl. 143 st.1 KZ SRCG, kažnjen 1.000,00 dinara novčano.</span>
</p>
<p class="p1"></p>
<p class="p1"></p>
<p class="p1">
<span class="s1"> 		 Na osnovu čl.373 st.1 tačka 2 Zkp-a</span>
</p>
<p class="p1"></p>
<p class="p1"></p>
<p class="p2">
<span class="s1">OSLOBADJA SE OD OPTUŽBE</span>
</p>
<p class="p2"></p>
<p class="p2"></p>
<p class="p1">
<span class="s1">		  Da je :</span>
</p>
<p class="p1"></p>
<p class="p1">
<span>		 U periodu od početka mjeseca jula 2011.godine pa do 21.10.2011.godine u porodičnoj kući oštećene M. R. u zaseoku K.-B., opština P., više puta neutvrđenih datuma u cilju zadovoljenja polnog nagona upotrebom sile rukama grlio oštećenu, hvatao je po grudima, po zadnjici, po butinama i po ostalim dijelovima tijela, zahtijevajući pri tom od oštećene da imaju polni odnos ali se oštećena tome protivila i pokušavala okrivljenog da odgurne od sebe pa je okrivljeni skoro svaki put oštećenuj ošamario i istoj zaprijetio da o tome ne smije nikome ništa reći u protivnom će je ubiti,-</span>
</p>
<p class="p1"></p>
<p class="p1">
<span>		</span><span class="s1">čime bi izvršio produženo  krivično djelo  nedozvoljene polne radnje iz čl. 208 st.1 Krivičnog zakonika  u vezi čl.204 st.1 Krivičnog zakonika, u vezi čl.49 st.1 Krivičnog zakonika,</span>
</p>
<p class="p1"></p>
<p class="p1">
<span class="s1">		 Jer u postupku nije dokazano  da je optuženi izvršio krivično djelo koje mu je stavljeno na teret.</span>
</p>
<p class="p1"></p>
<p class="p1">
<span class="s1">		Troškovi krivičnog  postupka  padaju na teret budžetskih sredstava. </span>
</p>
<p class="p1"></p>
<p class="p1">
<span>		</span><span class="s1">Oštećena M. R. radi ostvarivanja imovinsko pravnog zahtjeva upućuje se na parnicu. </span>
</p>
<p class="p1"></p>
<p class="p2"></p>
<p class="p2">
<span class="s1">O b r a z l o ž e nj e</span>
</p>
<p class="p1"></p>
<p class="p1">
<span class="s1">	</span>
</p>
<p class="p1">
<span class="s1">		</span><span>Osnovno državno tužilaštvo u Pljevljima  optužnim predlogom  Kt.br.312/11  od  22.11.2011.godine,  optužilo je  M. M. iz P., da je izvršio produženo krivično djelo nedozvoljene polne radnje iz čl.208 st.1 Kz u vezi krivičnog djela iz čl. 204 st.1 Kz u vezi čl.49 st.1 Kz,  a na način, mjesto i vrijeme  bliže opisano izrekom  ove presude. U završnoj riječi zamjenik ODT Pljevlja precizirajući optužni predlog je  predložio  da sud optuženog oglasi krivim  i osudi po zakonu jer u cjelosti dokazano da je optuženi počinio krivično djelo stavljeno mu na teret. </span>
</p>
<p class="p1"></p>
<p class="p1">
<span>		Oštećena  M.R. se u  završnoj riječi pridružila krivičnom gonjenju i postavila imovinsko pravni zahtjev navodeći da isti ne može precizirati. </span>
</p>
<p class="p1"></p>
<p class="p1">
<span>		Optuženi M.M.u svojoj odbrani navodi da navodi oštećene nijesu tačni te da nije izvršio krivično djelo koje mu se stavlja na teret, da živi u zaseoku K. sam u porodičnoj kući, a u blizini njegove kuće na oko 50 do 60 metara je porodična kuća njegovog brata od strica S.koji živi sa suprugom R. i njihovo troje djece i njegovim roditeljima R. i R.. Oštećena mu je snaha koju je poštovao i cijenio kao snahu od kad se udala i sve do podnošenja krivične prijave bio u izuzetno dobrim odnosima sa oštećenom i njenim mužem, pa ga čudi njen motiv zbog koga je podnijela prijavu protiv njega. Čudi ga i nije tačno da je oštećenu prinudio na obljubu u julu mjesecu u šumi kod izvora zv.Č.. Dalje je kazao da je negdje u aprilu mjesecu ove godine i to početkom aprila oštećena počela dolaziti češće u njegovu kuću a ranije je rijetko dolazila i jednog dana početkom aprila 2011.godine bilo je nešto oko 10,00 ili 11,00 časova oštećena je došla kod njega govoreći da je došla na kafu pa je on skuvao kafu i sjedjeli su na kauču, a onda je ona ustala i prišla i sjela pored njega a on joj rekao da ga počeše po leđima što je ona i učinila, a onda ona počela sa obje ruke da ga hvata po tijelu, osjetio je da ga mazi i da mu se udvara i ništa je nije pitao niti joj šta govorio a ona je rekla da joj se sviđa. Prihvatio je inisijativu i počeo i on nju da mazi po čitavom tijelu i onda su tu na kauču imali intimne odnose i on tog dana ničim nije oštećenu prisilio na intimni odnos već je to bila njena draga volja i poslije kraćeg vremena ona je pošla kući, a on je ispratio do na vrata. Nakon ovog događaja skoro svaki drugi ili treći dan je išao u kuću kod S. i oštećene gdje su sjedjeli i pričali i niko nije sumnjao u ljubav između njega i oštećene koja je tokom aprila 2011.godine još dva ili tri puta dolazila kod njega u kuću a ukućanima govorila da ide da pere veš iznad kuće i kad je god bila kod njega imali su intimne odnose. Tokom mjeseca jula 2011.godine bio je na izvoru zv. Č. i došla je oštećena da natoči vodu u bidone i tu su razgovarali i malo se preporekli i on rekao oštećenoj da ima nevaspitanu djecu jer ga je njen sin N. koji ima možda oko šest godina prije toga pljuvao kad je naišao pored njihove kuće ali ništa nije rekao N.jer je to malo dijete i na njegove riječi da su joj djeca nevaspitana oštećena mu je odgovorila "e beli si ti vaspitan, jebo ti pas majku" i pošto mu je majka umrla prije osam godina njena psovka mu je teško pala pa je jednom ošamario oštećenu ali je nije psovao i ona je nasula vodu u bidone i otišla kući. Nije istina niti mu je šta poznato da je on oštećenu početkom mjeseca septembra šamarao, niti od nje zahtijevao intimni odnos, niti joj prijetio da o tome ne smije nikom reći jer bi je ubio, te da nisu tačni navodi da je više puta od oštećene zahtijevao intimne odnose, da joj je prijetio da će je ubiti ako ikome to kaže. Optuženi je dalje u odbrani kazao da je tačno da je dana 20.10.2011.godine svratio u kuću kod oštećene jer je znao da je rođendan njenoj kćerki S., u kući je bila oštećena i njena djeca i on je sjeo na kauč i dok je sjedio oštećena mu prišla i sjela pored njega iako su joj djeca bila tu u sobi i dok je pio sok oštećena je počela da ga mazi rukom po leđima i vrata od sobe su se otvorila a na vratima pojavio R. D.koji je dok je stajao na vratima bio začuđen, ali on ne zna zbog čega je bio začuđen. Ništa im nije rekao već je otišao i to misli iza kuće kod muža oštećene pa pošto je kratko sjedio kad je pošao kući primijetio je R. da stoji i razgovara sa S.. Istog dana uveče opet je došao u kuću kod oštećene, tu su bili njeni svekar i svekrva a muž nije. U poslednja dva mjeseca ošećena kod njega nije dolazila kući a on je u poslednja dva mjeseca možda najviše tri do četiri puta svraćao kod oštećene i uvijek bio dočekan kao čovjek. Od početka mjeseca septemba radi kao fizički radnik na izgradnji porodičnih kuća u MZ Bukovica i tako dosta vremena provodi van kuće jedino uveče oko 19,00 do 20,00 časova dolazi kući i prespava a ujutru rano ide na rad. Dana 15.11.2011.godine oko 17,00 časova kod njega kući je došla policija, probudila ga i kad im je otvorio vrata u kuću su ušla četiri policajca i pitala ga u kakvim je odnosima sa ošećenom i je li je silovao, a on kazao da je sa njom u dobrim odnosima i da su nekolika puta imali intimne odnose i to njene drage volje i policija ga je privela gdje mu je rečeno da je oštećena podnijela krivičnu prijavu protiv njega da je silovao i više puta zlostavljao. Poznato mu je da je oštećena i prije udaje za S. kao i poslije udaje bila u vezi sa D. R., ona mu je to pričala i zato misli da je sve ovo prljava igra R. D. jer mu je krivo što ga je onog dana kad je S. bio rođendan zatekao u kući i kad se on pojavio na vratima njega oštećena mazila po leđima. Smatra da je R. ljubomoran na njega a oštećena mu je pričala da je jedne prilike u toku ljeta dok se vraćala iz prodavnice R.se ponudio da je kolima doveze do kuće i ona pristala a u toku vožnje u mjestu B. izašli su iz kola i imali intimne odnose. On oštećenu nikad nije prisiljavao na intimne odnose, sve je bilo na bazi njene dobre volje i njene incijative, te ne osjeća krivicu ali osjeća grižu savjesti zbog toga što se desilo između njega i oštećene jer je ona žena njegovog brata od strica.  Nije tačno da je oštećenu šamarao osim onda kad mu je opsovala majku, niti da joj je govorio da će je pratiti kad nema niko kući, niti da će iz glave izbaciti R.D., a ona mu je pričala da je išla sa S. M. i R.D. prije braka, a sa R. i u braku. Jedno šest puta je imao intimne odnose sa oštećenom od aprila,  i to jedanput  u svojoj kući, jedanput u kući oštećene  a ostalo u livadi  i po njemu su to bili  dobrovoljni  intimni odnosi. Oštećenu je samo jedanput ošamario  i to kada mu je opsovala majku  te da kada su imali intimne odnose  nije bilo nikakve kuknjave niti zvanja u pomoć od strane oštećene  a ti intimni odnosi su trajali pola sata i do sat vremena. Kada je imao intimni odnos sa oštećenom u njenoj kući djeca oštećene su bila po polju a ostali su radili jer na selu se uvijek nešto radi. </span>
</p>
<p class="p1"></p>
<p class="p1">
<span>		Branilac optuženog  u završnoj riječi nakon analize izvedenih dokaza naveo je da se u konkretnom slučaju radi o dobrovolojnoj ljubavnoj vezi između optuženog i oštećene koja optuženog prijavljuje policiji zbog šamara a ne zbog kako sama kaže nekoliko intimnih - seksualnih odnosa na silu te da je optuženi prijavljen iz razloga što su optuženi i oštećena zatečeni od strane D., te da nema dokaza da je optuženi počinio krivično djelo koje mu je stavljeno na teret pa je predložio da ga sud u nedostatku dokaza oslobodi od optužbe i naknadi mu troškove  po pravosnažnosti  presude.</span>
</p>
<p class="p1"></p>
<p class="p1">
<span>		Optuženi je  u završnoj riječi  istakao  da u cjelosti usvaja odbranu svog branioca.</span>
</p>
<p class="p1"></p>
<p class="p1">
<span> 		U  dokaznom postupku  sud  je saslušao svjedoka - oštećenu M.R., saslušao svjedoke M.S., M. G. i D. R., izvršio uvid u spise predmeta ovog suda Kri.br.152/11 i pročitao  izvod iz KE za optuženog. </span>
</p>
<p class="p1"></p>
<p class="p1">
<span>		Nakon provedenog dokaznog postupka  i ocjene izvedenih dokaza  i  to kako svakog pojedinačno tako i u medjusobnoj povezanosti  a pri tom cijeneći i odbranu optuženog M. M.  ovaj sud  nije na pouzdan  način utvrdio da je optuženi M.M. izvršio produženo krivično djelo  nedozvoljene  polne radnje  iz čl.208 st.1 Kz  u vezi čl.204 st.1  Kz u vezi čl. 49 Kz  kako mu se to  javnom optužbom i stavlja na teret pa ga je sud u nedostatku dokaza  a primjenom čl.373 st.1 tačka 2 Zkp-a oslobodio  od optužbe. Ovakvu svoju odluku  sud temelji na činjenicama  koje slijede  iz izvedenih dokaza  kao i na osnovu  odbrane   optuženog.</span>
</p>
<p class="p1"></p>
<p class="p1">
<span>		Optuženi negira izvršenje krivičnog djela  i svoju krivicu  navodeći da  kritične prilike  nije  izvršio krivično djelo koje mu se stavlja na teret  niti je  upotrebom sile  grlio  oštećenu  i hvatao je po grudima, zadnjici i butinama  i ostalim dijelovima tijela zahtijevajući od nje da imaju  intimni odnos  već da je on sa  oštećenom  najmanje 6 puta  imao intimne odnose  i uvijek su to bili dobrovoljni seksualni odnosi  te da je samo jedanput  ošamario  oštećenu i to onda  kada mu je  opsovala majku koja je  umrla. </span>
</p>
<p class="p1"></p>
<p class="p1"></p>
<p class="p1">
<span>		Radi utvrdjivanja osnovanosti javne optužbe kao i radi provjere  odbrane optuženog M. sud je izveo  naprijed navedene  dokaze. </span>
</p>
<p class="p1"></p>
<p class="p1"></p>
<p class="p1">
<span>		 Oštećena M.R. je kazala da živi u selu B. - zaseok K. sa suprugom S. sa kojim je u braku od 2005.godine, imaju troje djece a sa njima žive i njen svekar i svekrva. Brak joj je skladan. Nedaleko od njihove kuće na oko 100 metara nalazi se kuća njenog izvanjeg đevera M. M.koji ima nešto oko 40 godina, neoženjen je i često dolazi kod njih kući jer je brat od strica njenom mužu. Negdje od mjeseca jula 2011.godine M.je počeo da joj se udvara i to je uvijek činio kda nema niko od ukućana, često u kući kad su bila djeca ali su ista mala i nijesu shvatala njegovo ponašanje. Jedne prilike joj je rekao da će je on kontrolisati i pratiti s kim stupa u polne odnose i pominjao njenu raniju vezu sa R. D. koji je zet njenom mužu a sa kojim se ona prije braka zabavljala kratko. Tog dana dok su bili u dnevnoj sobi optuženi joj je prišao i rukama počeo da je hvata za grudi, za zadnjicu, za butine, ljubio je a ona se opirala pokušavajući da se rukama odbrani ali nije vrištala jer bi je bilo sramota da za ovakvo ponašanje optuženog saznaju njen muž, svekar i svekrva. Rekla mu je da je ostavi na miru a on se i ostalih dana tako ponašao prema njoj i uvijek bi je hvatao rukama po tijelu u predjelu grudi i genitalija i to bi trajalo nekad 5 minuta nekad 10, a nekad i duže dok u kuću ne bi ušla svekrva ili ko drugi. Sve je to trpljela i nije smjela da kaže svom mužu jer joj je optuženi svaki put zaprijetio da o tome ne smije nikom kazati, te da će je u protivnom ubiti. Nekoliko puta je dok se branila a on je hvatao rukama po tijelu Miliša i šamarao, dobijala je šamare po licu i glavi. Svaki put je pokušavao da je prisili na polni odnos ali se tome protivila i ni u jednoj situaciji nije došlo do polnog odnosa između njih a svaki dan je osjećala sve veći strah od njega i njegovih pčrijetnji i njegovog ponašanja prema njoj. Negdje u julu je došla na izvor zv. Č. koji je oko 500 metara od njene kuće i zatekla M., u blizini nije bilo nikoga pa je spustila bidone koje je nosila kod česme, a M. odmah prišao i počeo da je hvata rukama po tijelu i u jednom momentu iako se branila rukama je povukao nekoliko metara dalje od izvora u šumu, dok je vodio šamarao je govoreći joj "skida se ili ću te ubiti" pa je zbog velikog straha od njega skinula donji dio trenerke sa sebe pa donji veš, a M. raskopčao pantalone i imali su polni odnos, tokom koga je pokušavala da ga odgurne od sebe ali nije uspjela. Nije vrištala ni zvala u pomoć jer joj je on ranije mnogo puta rekao da ne smije prijaviti i da će je ubiti. U septembru mjesecu M. je došao kod njih kući i sjedio do kasno uveče pa kad su njen muž i djeca kao i svekar i svekrva otišli da spavaju, a ona ostala sa M. da sjedi on je počeo da je rukama dodiruje po tijelu tražeći da imaju polni odnos i kako to ona nije htjela on je ošamario rukom u predjelu lica. Nije smjela da budi ukućane jer je bilo strah od optuženog koji konzumira alkohol i često je agresivan i poznat kao svađalica. Kad je ispratila M. do vrata otišla je u spavaću sobu i cijelu noć nije mogla da zaspe a ujutru mužu rekla da je M. ošamario i da ne zna zbog čega je ošamario, a onda je njen muž pozvao policiju. Zvali su je iz policije i ona je rekla ženi iz policije da je te noći optuženi ošamario i rukama hvatao po tijelu ali joj nije rekla da je ranije prisilio na polni odnos. Nakon toga optuženi mjesec dana nije dolazio kod njih i došao je 20. oktobra kad je bio rođendan njenoj kćerki, u kući nisu bili svekar i svekrva a muž je bio u N. S. i M.a je iako su u sobi bila djeca prišao joj i počeo da je hvata po tijelu a ona se opirala i u jednom momentu vrata je otvorio D. R. i vidio kako je M. hvata po tijelu i rekao "šta se to vas dvoje šiljkate". Nijesu mu ništa odgovorili a R.odmah izašao. I nakon što je R. izašao M.joj rekao da o tome ne smije nikom da priča jer će je u protivnom ubiti i posle desetak minuta otišao. Dana 14.11.2011.godine njen muž je došao u kuću u jutarnjim časovima jer je prethodno bio kod R. D. i rekao joj da je čuo da je ona u vezi sa M.i pitao je šta ima da mu kaže i ona mu tada sve rekla šta se dešavalo između nje i M.. Njen muž je o tome obavijestio policiju. Kazala je da je nekolika puta imala intimni odnos sa optuženim u njegovoj kući ali bi je svaki put on na silu uvukao a to se dešavalo kad bi ona pošla na vodu koja se nalazi pedesetak metara ispod kuće optuženog i optuženi bi je od vode silom uvukao u kuću gdje su imali intimne odnose na koje je bila prisiljena te da je kazala optuženom da se prije braka zabavljala sa Radivojem ali mu nije rekla da je sa R. imala intimne odnose. Kad bi je optuženi vukao od vode ka njegovoj kući otimala se ali nije mogla da se otme a nije vrištala niti dozivala u pomoć, njeni ukućani bi je mogli da čuju ako vrišti a događaj kod česme nije prijavila iz straha od optuženog koji joj je prijetio da ga ne prijavi.  U ponovnom postupku oštećena je  dodala da ništa sa njene  strane nije bilo dobrovoljno  te da nije vrištala ni zvala u pomoć jer  je bilo sramota  kao i da je tačno da  je sa optuženim imala 6 a možda  i više intimnih odnosa  ali to nikad nije bilo doborovoljno  a od  optuženog  je bilo strah  da je ne tuče  više, otkud zna  a u istrazi nije kazala  da  je sa optuženim imala više puta  intimne odnose  jer je  bilo  sramota i nezna  koliko su ti seksualni odnosi izmedju nje i optuženog trajali  jer nije gledala na sat. Tokom trajanja seksualnog odnosa  optuženog nije  ni ogrebala ni poljubila  a prijavila  bi ga policiji  i da ih nije  zatekao D. R., i to odmah bi  ga prijavila. Sve se izmedju  nje i optuženog dešavalo  od jula mjeseca prošle godine  a prije toga  se izmedju njih ništa nije dešavalo. Sa suprugom S.je u braku od 2005.godine  i imaju dobar brak i medjusobno povjerenje a posle seksualnih odnosa sa optuženim  ona to suprugu nije ispričala  zato što bi ispala tuča  izmedju njenog muža i optuženog. Poznato joj je, a to joj je rekao muž, da se po njihovom selu pričalo  da ima nešto izmedju nje i optuženog. Tačno je  da su jedan seksualni odnos imali u kući optuženog a jedan u njenoj kući  dok su ostale seksualne odnose imali po polju-u livadi  a ostali koji su radili po livadama nijesu iz mogli vidjeti  krili bi se.  Kad su  imali intimni odnos  u njenoj kući  njena djeca su bila  napolju, pred kućom, ali su  taj intimni odnos  koji im je bio prvi  imali  u  njenoj kuhinji na kauču  ali se ne sjeća  kako je došlo do tog njihovog seksualnog odnosa na kauču  i bilo je strah da djeca  ne udju  i ne zateknu ih jer bi djeca to mogla kazati njenom mužu. Baš ničega  nemože da se sjeti kako je došlo do ovog njihovog prvog  seksualnog odnosa  na kauču u njenoj kući. Pokušala je da se odbrani, vikala je "izbiće ko" i nesjeća se  šta joj je optuženi  posle tog seksualnog odnosa  na kauču u njenoj kući rekao  ali i taj  prvi  seksualni odnos  i ostali  seksualni odnosi  sa optuženim  su bili  protiv njene volje. Prilikom tog prvog seksualnog odnosa u njenoj kući ona i optuženi su zajedno skinuli  njenu gardarobu. </span>
</p>
<p class="p1"></p>
<p class="p1">
<span>		Svjedok M.S., suprug oštećene je kazao da je sa oštećenom u braku od 2005.godine i da imaju troje djece, te da u blizini njihove kuće živi njegov brat od strica M. sa kojim nije imao nesporazume i koji je skoro svakodnevno dolazio kod njih kući, a dešavalo se da dođe kod njih dva do tri puta dnevno. Dana 13.11.2011.godine bio je u zaseoku Preadi gdje je bilo više osoba i neko je rekao da M. treba da odvede njegovu ženu tj. da je otme kod njega i odvede sebi za ženu, nije reagovao ali mu je bilo krivo i uveče kad je došao kući pitao suprugu šta ima sa M. te da se priča po selu, a ona počela da plače i ništa mu nije rekla pa je i ujutru ponovo pitao i ona opet počela da plače i sve mu ispričala, odnosno ispričala mu kako je M. maltretirao i prisiljavao na intimni odnos, šamarao je i prijetio da to ne smije nikome kazati. Odmah je telefonom obavijestio policiju. S. mu je rekla da je M.kad god ga je zapalo a kad u kući nije bio on i njegovi roditelji hvatao je po tijelu rukama i zahtijevao od nje intimni odnos i skoro svaki put šamarao i prijetio joj da to ne smije nikome kazati niti prijaviti policiji. Siguran je da je sve tačno što mu je supruga kazala te da ona nema nijedan razlog da sve ovo izmisli i napakosti optuženom. Samo je tog dana kad je  u Prearima klao prijatelju svinje čuo da navodno nešta ima izmedju njegove supruge i brata od strica.On i supruga imaju dobar brak i dobro se slažu,jedno drugom vjeruju,nikad nije udario suprugu niti se posvadjao sa njom.Supruga mu je rekla da je samo jedanput imala seksualni odnos sa optuženim i to na silu kod Č. kada je optuženi šamarao ali mu nije rekla koliko puta je ošamario. </span>
</p>
<p class="p1"></p>
<p class="p1"></p>
<p class="p1">
<span>		Svjedokinja M. G. je izjavila da joj je optuženi rođeni brat od strica a oštećena supruga od njenog rođenog brata od strica te da je dana 19.08.2011.godine oštećena zamolila da to posle podne bude sa njom u kući dok joj ne dođu svekar i svekrva pa je pitala zašto je zove da bude sa njom u kući a oštećena joj rekla da ne smije sama pa kad je pitala oštećenu što ne smije sama oštećena joj rekla da ne smije od M.. Otišla je sa ošećenom njenoj kući gdje su bila samo djeca oštećene, ne zna gdje joj je bio muž, a svekar i svekrva su bili u poljoprivrednim poslovima pa je ostala sa oštećenom i njenom djecom do 20,00 časova i kad je odlazila od njene kuće kući su prilazili svekar i svekrva oštećene. M. nije dolazio tog dana u kuću oštećene dok je ona bila u kući. Poslije ovog događaja, ne može se izjasniti o datumu kad je to bilo bila je na izvoru koji se nalazi ispod kuće oštećene i oštećena je došla sa bebom i pozvala je da ide sa njom njenoj kući pa kad je pitala zbog čega je zove, oštećena joj rekla da ne smije sama pa je pitala od čega ne smije a ona joj opet rekla da ne smije od M.. Otišla je sa oštećenom i njenom bebom kući oštećene gdje nisu bili ni muž ni svekar ni svekrva oštećene i zadržala se jedan sat i dok je bila kod ošećene M. nije dolazio. Jedne prilike oštećena joj rekla da je M.dva puta ošamario. Svjedokinja G. je kazala da ona ništa nije vidjela pa ni da M. šamara oštećenu, sve što je izjavila čula je od oštećene koja joj se žalila. Kazala je i da je pitala oštećenu zašto je M.šamara a ona rekla da ne zna, a nikad joj nije kazala zbog čega ne smije da bude sama u kući od M., ali je govorila da ne smije sama.U ponovnom postupku ova svjedokinja je kazala  da je i prije nego što je prijavljeno policiji  čula  kao  i da je i sama primijetila da nešto ima  izmedju optuženog i oštećene  pa je više puta pitala oštećenu imali nešto izmedju nje i optuženog M. ali joj oštećena  nikad nije htjela to da prizna, M. nije pitala  jer tada nije bila u govoru sa njim  a nije za to bila i  S.. Pitala je oštećenu šta će stalno sa M. zajedno ali se oštećena  branila da izmedju nje i optuženog M. nema ništa. Svjedokinja je dalje kazala  da je prošle godine uoči V.pošla  kod oštećene i kad je ušla  u hodnik kuće  čula je da se oštećena glasno smije pa kad je ušla u kuhinju vidjela je da optuženi sjedi na kauču  a oštećena je sjedjela na stolici za stolom, oštećenoj je bila raščupana kosa  i pošto joj je  to bilo sumnjivo pitala je oštećenu zbog čega joj je kosa raščupana a oštećena joj na to ništa nije odgovorila. Nikog drugog nije bilo u kuhinji. Na prošlom glavnom pretresu  nije izjavila  ovo zbog  muža oštećene. </span>
</p>
<p class="p1"></p>
<p class="p1"></p>
<p class="p1">
<span>		Svjedok D.R. je kazao da je optuženi brat od strica njegove supruge, a oštećena žena brata njegove supruge te da je negdje 7 ili 8 septembra vozilom prolazio voze i djecu u školu ispod kuće oštećene i oštećena je tada istrčala iz kuće i dotrčala na put, zaustavila ga pa kad je zaustavo vozilo oštećena je tražila od njega da je zaštiti od M. koji je šamarao, pa je pitao oštećenu zašto to ne kaže mužu a oštećena rekal da je M. jači od njenog mužća i da njen muž ne može ništa M., pa joj je rekao da to ispriča svekrvi,a oštećena mu rekla da će svekrva biti na strani S.da ne smije S. reagovati na M.. Odvezao je djecu u školu i u povratku rekao M.snahi da kaže svom mužu a M. bratu Đ. da M. šamara oštećenu, a M. snaha mu rekla da njen muž ne može ništa Miliši i da nema fajde od toga što bi mu njen muž rekao. Svjedok D.je dalje kazao da je nakon toga o ovome upoznao majku oštećene a posle toga i S. a S. je o ovome pričala i majka oštećene. Ovaj svjedok je dalje kazao da je dana 20.10.2011.godine bio rođendan kćerki oštećene pa kad je on odvezao djecu u školu u povratku je svratio kako bi predao tortu koju je njegova supruga napravila i kad je ušao na vrata vidio je oštećenu kako je išla u pravcu kuhinjskog stola a iza nje je bio optuženi koji ju je rukama hvatao - čapao u predjelu kukova. Okrenuo se i izašao i dok je izlazio rekao "pu sram vas bilo šta to radite". O ovome je upoznao svoju suprugu i rekao joj da sa svojom sestrom ode i o ovome upozna roditelje i brata ali njegova supruga to nije htjela i posle izvjesnog vremena pošto je bilo priča po selu on sve ispričao suprugu oštećene nakon čega je sve prijavljeno policiji. Prije nego se oženio i prije nego se oštećena udala bilo je nešto između njih ali se nijesu ozbiljno zabavljali niti imali intimne odnose. Do ovog događaja bio je u dobrim odnosima sa optuženim a od događaja optuženi ga ne pozdravlja. Kada je to ušao sa tortom u kuću oštećena je bila u pokretu i njemu je izgledalo da bježi ali ne zna da li je bježala od optuženog ili zbog toga što je on ušao u kuću te da on ne zna šta je bilo u sobi prije nego je ušao a kad je ušao oštećena je bila u pokretu a optuženi je hvatao za kukove. Neće da odgovori da li je po selu čuo da postoji veza izmedju optuženog i oštećene niti da li je to bila dobrovoljna veza ili veza na silu.</span>
</p>
<p class="p1"></p>
<p class="p1"></p>
<p class="p1">
<span>		Cijeneći iskaz svjedokinje-oštećene M. R. sud  nije stekao ubjeđenje da je oštećena bila krajnje istinita i objektivna u svom kazivanju.Na ovakav zaključak suda  upućuju sami navodi  oštećene. Naime, oštećena  ističe  da je od mjeseca jula 2011.godine  pa do 21.10.2011.godine u njenoj porodičnoj kući više puta optuženi M. M.u cilju zadovoljenja polnog nagona a uz upotrebu sile  rukama grlio, hvatao po grudima, zadnjici, butinama i ostalim dijelovima tijela zahtijevajući da imaju polni odnos  a da se ona tome protivila a optuženi je šamarao  prijeteći da nesmije nikome kazati  ili će je ubiti. Oštećena navodi  da je 6 a možda i više puta  imala seksualni odnos sa optuženim ali da je to svaki put bilo protiv njene volje i na silu. Da su optuženi i oštećena  više puta imali seksualni odnos potvrdjuje  i sam optuženi stim što on ističe da je to bilo dobrovoljno te da je samo jedanput  prije odnosa  ošamario oštećenu ali iz razloga što mu je opsovala pokojnu majku. Oštećena navodi da nikad nije vrištala niti zvala  upomoć jer je bilo sramota kao i da  nije gledala na sat da bi znala koliko su ti seksualni odnosi izmedju nje i optuženog trajali. Nikad optuženog nije ogrebala, sa njim je jedan seksualni odnos imala  u njegovoj kući, jedan u svojoj kući a ostale na livadi i tom prilikom bi se krili. Nesjeća se  kako je došlo do tog njihovog prvog  seksualnog odnosa na kauču u njenoj kući a bilo je strah da  njena djeca koja su bila pred kućom ne udju u kuću i zateknu ih  jer bi to djeca mogla kazati njenom mužu. Ničega nemože da se sjeti kako je došlo do tog prvog seksualnog odnosa a pokušala je da se odbrani od optuženog tako što je govorila "izbiće ko". Njen suprug joj je kazao da se po selu priča da nešto ima izmedju nje i optuženog. Svjedokinja  M. G.a, sestra od strica  i optuženog i supruga oštećene  je potvrdila da je i prije nego što je dogadjaj prijavljen policiji po selu čula priču  da  izmedju optuženog  i oštećene  nešto ima, i sama je sumnjala u to  pa  je više puta pitala oštećenu za to i šta će stalno sa optuženim a oštećena joj nikad nije  htjela to odgovoriti. Jedanput  i to uoči V. prošle godine  kad je ušla u kuću oštećene, u kući je  bio optuženi  koji je sjedio na kauču a oštećena koja se glasno smijala za stolom  sa raščupanom kosom i pitala je zbog čega joj je raščupana  kosa  jer joj je to bilo sumnjivo ali joj oštećena nije htjela odgovoriti  zbog čega joj je kosa raščupana. Svjedokinja G.je objasnila da u ranijem postupku  nije ovo izjavila zbog  muža oštećene S.a. Iskaz svjedokinje M. G.  sud u cjelosti prihvata i kao istinit i kao nepristrasan i objašnjenje ove svjedokinje da ono što je kazala u ponovnom postupku a nije na ranijem glavnom pretresu  nije izjavila zbog supruga oštećene je logično,supru oštećene joj je brat od strica. Da su navodi  svjedokinje G.a naime da je više puta pitala oštećenu imali nešto izmedju nje i optuženog  kao  i da je uoči Vaskrsa pitala zbog čega joj je kosa raščupana a oštećena  joj nije htjela odgovoriti na ta pitanja  potvrdjuje i sama  oštećena. Svjedok M. S.je  ispričao  samo ono što mu je supruga - oštećena kazala i njegov iskaz je po mišljenju suda  dat u cilju  da pomogne svojoj supruzi oštećenoj R. pa njegov iskaz sud nije mogao prihvatiti kao nepristrasan. I iz iskaza svjedoka D. je utvrđeno da se oštećena žalila da je optuženi šamara a utvrđeno je i to da dana 20.10.2011.godine kada je ovaj svjedok došao u kuću oštećene, oštećena i optuženi nijesu sjedjeli na kauču niti oštećena mazila optuženog kako to ističe optuženi već naprotiv da je oštećena bila u pokretu i po mišljenju svjedoka bježala je a optuženi bio iza nje i hvatao je rukama za kukove. Svjedok D.je izjavio ono što mu je oštećena kazala i ono što je lično je vidio i kako je  on to doživio stim što se ovaj svjedok nije mogao, što je sasvim logično izjasniti šta se dešavalo  izmedju optuženog i oštećene prije nego je on ušao u kuću oštećene.  Navode svjedoka D. sud prihvata i kao istinite  i kao nepristrasne.</span>
</p>
<p class="p1"></p>
<p class="p1">
<span>		Optuženi  se brani da je  sa oštećenom  bio  u ljubavnoj vezi  i da je sve bilo dobrovoljno kao i da je sa oštećenom  imao dobrovoljne seksualne odnose više puta. Oštećena  priznaje da je sa optuženim  6 i više puta imala intimne odnose  ali tvrdi da  to nije bilo dobrovoljno već da je  optuženi  prisilio  na to kao i da je više puta u naznačenom periodu upotrebom sile hvatao po intimnim dijelovima tijela a ona se protivila pokušavajući da ga odgurne  ali bi je optuženi šamarao  i prijetio joj  da će je ubiti ako  to nekome kaže.  Oštećena se  nesjeća  ničega, kako sama navodi  baš  ničega kako je došlo  do prvog seksualnog odnosa  izmedju nje i optuženog u njenoj kući, zajedno su skinuli njenu gardarobu  a nju je bilo strah da ne udju njena djeca  i ne zateknu ih jer bi to mogla kazati njenom mužu. Od optuženog se branila  tako što je govorila "izbiće neko". Kada bi imali seksualne odnose u prirodi  krili su se  da ih drugi ne vide  a ona nije gledala na sat koliko traju ti  odnosi. Iz ovakvih  navoda oštećene sud nije mogao zaključiti da su optuženi i oštećena imali seksualne odnose  protivno  volji oštećene. Prirodno je da ako nekog neko prisiljava na nešto a pogotovu kad su u pitanju intimni odnosi izmedju muškarca i žene upamte se sve riječi prijetnje i način kako je  došlo  do čina  koji je  protivan volji. Nije logično da  nema prisile  kada je u pitanju seksualni čin a da se prijeti i upotrebljava sila prilikom dodirivanja-hvatanja po grudima, zadnjici, butinama i ostalim dijelovima tijela. U postupku se nije moglo utvrditi da je optuženi oštećenu šamarao osim kod česme  kada mu je  oštećena opsovala majku. Objašnjenje  oštećene da  ono što se dešavalo izmedju nje i optuženog odnosno da posle seksualnih odnosa sa optuženim to nije mogla kazati svom suprugu  i ako sa njim ima dobar brak i medjusobno povjerenje iz razloga što se bojala da se njen muž i optuženi ne potuku sud nije mogao prihvatiti kao iskreno i istinito objašnjenje.  </span>
</p>
<p class="p1"></p>
<p class="p1"></p>
<p class="p1">
<span>		Dakle, izvedenim dokazima a prevashodno iz odbrane optuženog i iskaza svjedoka- oštećene M.R. nije se moglo na nesumnjiv i pouzdan način utvrditi da je optuženi M.M.izvršio produženo krivično djelo nedozvoljene polne radnje iz čl.208 st.1 Kz  u vezi  čl.204 st.1  Kz u vezi čl.49 Kz kako mu je to javnom optužbom stavljeno na teret. Krivično djelo nedozvoljene polne radnje iz čl.208 st.1 Kz u vezi krivičnog djela iz čl.204 st.1 Kz koje je optuženom M.M.stavljeno na teret čini onaj ko prinudi drugog na obljubu ili sa njom izjednačen čin upotrebom sile ili prijetnjom da će neposredno napasti na život ili tijelo tog drugog lica i ovo krivično djelo se može izvršiti samo sa umišljajem.U konkretnom slučaju sud nije mogao na pouzdan način utvrditi da je radnje koje mu se javnom optužbom stavljaju na teret optuženi izvršio upotrebom sile  ili prijetnjom da će neposredno napasti na život ili tijelo oštećene  ili nekog drugog lica  a na ovaj zaključak suda upućuju i navodi oštećene da su se ona i optuženi  krili kada bi imali seksualne odnose  u livadi,da su zajedno svlačili njenu gardarobu kao i navodi svjedokinje M. G. koja je kazala da kada je prošle godine u oči V. došla  u kuću oštećene, oštećena se glasno smijala, imala je raščupanu kosu a u kući su bili samo oštećena i optuženi. Kako sud u postupku nije mogao na pouzdan način utvrditi da u radnjama optuženog M. M.stoje svi  bitni elementi  bića produženog krivičnog  djela  nedozvoljene polne radnje iz čl.208 st.1 Kz u vezi čl.204 st.1 Kz u vezi čl.49 Kz to je sud optuženog  M. M.  usled nedostatka dokaza a primjenom čl.373 st.1 tačka 2 Zkp-a oslobodio  od optužbe.</span>
</p>
<p class="p1"></p>
<p class="p1"></p>
<p class="p1">
<span>		Shodno čl.230 ZKP-a  troškovi krivičnog postupka padaju na teret budžetskih sredstava a o visini istih sud će odlučiti naknadnim rješenjem shodno čl.227 Zkp-a.</span>
</p>
<p class="p1"></p>
<p class="p1"></p>
<p class="p1">
<span>		Oštećena M. R. je postavila imovinsko pravni zahtjev navodeći da visinu istog ne može precizirati pa je sud oštećenu, obzirom da je optuženog oslobodio od optužbe te da u krivičnom postupku nije utvrđivao visinu istog, radi ostvarivanja imovinsko pravnog zahtjeva uputio na parnicu.</span>
</p>
<p class="p1"></p>
<p class="p1">
<span>		</span><span class="s1">OSNOVNI SUD U PLJEVLJIMA , dana  07.06.2012.godine. </span>
</p>
<p class="p1"></p>
<p class="p1">
<span>Zapisničar, 									    S u d i j a, </span>
</p>
<p class="p1">
<span>Zora Leković 									Ljiljana Popović </span>
</p>
<p class="p1">
<span>	</span>
</p>
<p class="p1">
<span class="s1">PRAVNA  POUKA:</span>
</p>
<p class="p1">
<span>		Protiv ove  presude dozvoljena je žalba u roku od  8.dana po prijemu iste Višem 			sudu  Bijelo Polje, a preko ovog suda. </span>
</p>
<p class="p1"></p>
<p class="p1">
<span class="s1">DOSTAVITI:</span>
</p>
<p class="p1">
<span class="s1">1 x ODT Pljevlja </span>
</p>
<p class="p1">
<span class="s1">1 x Oštećenoj</span>
</p>
<p class="p1">
<span class="s1">1 x Optuženom</span>
</p>
<p class="p1">
<span class="s1">1 x Braniocu optuženog</span>
</p>
<p class="p1"></p>
<p class="p1"></p>
<p class="p1"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{;font-family:'Arial';font-weight:800}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span></span><span class="span1"></span>
</p>
<p>&nbsp;</p>
<p>&nbsp;</p>
<p style="text-align:right">
<span class="span2">K.br. 2/18</span>
</p>
<p>&nbsp;</p>
<p style="text-align:center;">
<span class="span2">U  IME CRNE GORE</span>
</p>
<p>&nbsp;</p>
<p>
<span class="span1">Viši sud u Bijelom Polju u vijeću sastavljenom od sudije Bošković Vukomira, kao predsjednika vijeća, stalnih sudija Dragana Vojinovića i Konatar Sanje, kao članova vijeća, uz učešće namještenika suda Duborija Radmile, </span><span class="span1">kao zapisničara, u krivičnom predmetu optuženih</span><span class="span1"> H. S. i M. I, oba iz R, zbog krivičnog djela ubistvo u pokušaju iz čl. 143 u vezi čl. 20 Krivičnog zakonika Crne Gore u sticaju sa krivičnim djelom nedozvoljeno držanje oružja i eksplozivnih materija iz čl. 403 st. 1 Krivičnog zakonika Crne Gore, </span><span class="span1">po optužnici Višeg državnog tužilaštva Kt. br.</span><span class="span1"> </span><span class="span1">49/17 od 07.12.2017</span><span class="span1"> godine</span><span class="span1">, nakon održanog usmenog, javnog i glavnog pretresa u prisustvu državnog tužioca u Višem državnom tužilaštvu u Bijelom Polju, L. H, optuženog H. S. i njegovog branioca B. V, optuženog M. I. i njegovog branioca adv. R. O, donio je dana 07.03.2018 godine, a javno objavio dana 08.03.2018 godine, </span>
</p>
<p>&nbsp;</p>
<p style="text-align:center;">
<span class="span2">P  R  E  S  U  D  U</span>
</p>
<p>&nbsp;</p>
<p>
<span class="span1">Optuženi </span><span class="span2">H. S</span><span class="span1">, JMBG ..., od oca R. i majke U, rođene M, rođen ... godine, u R, sa stalnim boravkom u R, ul. .. N, bb, oženjen, otac dvoje maloljetne djece, završio srednju školu, neosuđivan, nalazio se u pritvoru od 10.09.2017 godine, do 08.03.2018 godine. </span>
</p>
<p>&nbsp;</p>
<p>
<span class="span1">Optuženi </span><span class="span2">M. I</span><span class="span1">, JMBG ..., od oca T. i majke R, rođene S, rođen ... godine, u R, sa stalnim boravkom u R. ul. I, bb, oženjen, otac četvoro djece, završio srednju školu, osuđivan </span><span class="span1">i to: presudama Osnovnog suda iz R, i to: K. br. 22/16 zbog krivičnog djela iz čl. 154 KZ CG, na novčanu kaznu u iznosu od 800 eura; K. br. 139/12 i K. br. 140/12 zbog krivičnog djela iz čl. 151st. 2 Kz CG na kaznu zatvora u trajanju od godinu dana i jedan mjesec; K. br. 8/13 (spojen sa predmetom K. br. 9/13) zbog krivičnog djela iz čl. 151 st. 1 Kz CG, na kaznu zatvora u trajanju od 7 mjeseci; K. br. 131/14  zbog krivičnog djela iz čl. 168 st. 1 Kz CG na kaznu zatvora u trajanju od 1.500 eura; K. br. 153/10 zbog krivičnog djela iz čl. 154 st. 1 KZ CG, na novčanu kaznu od 500 eura; K. br. 226/05 zbog krivičnog djela iz čl. 375 st. 3 KZ CG, kazna zatvora od 60 dana; K. br. 249/07 zbog krivičnog djela iz čl. 376 st. 1 Kz CG, na kaznu zatvora od 3 mjeseca; K. br. 312/05 zbog krivičnog djela iz čl. 154 st. 1 Kz CG, na novčanu kaznu od 800 eura; K. br. 2/03 zbog krivičnog djela iz čl. 33 st. 1 Zakona o inspekcijskoj kontroli, na novčanu kaznu u iznosu od 6.000 dinara; K. br. 319/00 zbog krivičnog djela iz čl. 154 st.3 Kz CG, na kaznu zatvora u trajanju od godinu dana; K. br. 294/00 zbog krivičnog djela iz čl. 37 st. 2 Kz CG, na novčanu kaznu u iznosu od 9.000 dinara; K. br. 128/84 zbog krivičnog djela iz čl. 152 st. 1 Kz CG, na kaznu zatvora u trajanju od 90 dana, uslovno na jednu godinu, te presudom Opštinskog suda iz T. K. br. 118/07 zbog krivičnog djela iz čl. 23 st. 1 KZ Srbije, na kaznu zatvora u trajanju od tri mjeseca; presudom Okružnog suda iz K. K. br. 34/91 zbog krivičnog djela iz čl. 171 st. 3 Kz Srbije, na kaznu zatvora u trajanju od četiri godine; presudom Opštinskog suda iz T. M. K. br. 5/88 zbog krivičnog djela iz čl. 165 st. 3 KZ Srbije, na novčanu kaznu u iznosu od 350.000 dinara i presudom Opštinskog suda iz S. K. br. 1288/83 zbog krivičnog djela iz čl. 156 st. 1 KZ </span><span class="span1">Makedonije, na kaznu zatvora u trajanju od 20 mjeseci</span><span class="span1">, nalazio se u pritvoru od 09.09.2017 godine, do 08.03.2018 goidne.  </span>
</p>
<p>&nbsp;</p>
<p style="text-align:center;">
<span class="span2">K r i v i    s u</span>
</p>
<p>&nbsp;</p>
<p>
<span class="span1">Što su, i to:   </span>
</p>
<p>
<span class="span1">1. Okrivljeni H. S, dana 09.09.2017 godine, oko 19,00 h. u naselju "Z", opština R, dok se nalazio ispred poslovnog objekta "A. P" vlasništvo njegovog oca H.R, zbog ranije netrpeljivih odnosa, povodom duga između brata okrivljenog M. I. - M. I. i brata okrivljenog H. S, H. A, sposoban da shvati značaj svoga djela i upravlja svojim postupcima, pokušao da liši života okrivljenog M. I. koji se nalazio ispred dva svoja poslovna objekta, iako je bio svjestan da ga na taj način može lišiti života, što je i htio, pa je u njegovom pravcu ispalio više projektila iz pištolja nepoznate marke i nepoznatog broja, cal. 9 mm-D (duga 9x19 mm), koji pištolj je neovlašćeno nabavio i držao, suprotno odredbi čl. 5 i čl. 33 Zakona o oružju, od kojih je jedan prjektil pogodio okrivljenog M. I. u predjelu gornjeg desnog kvadranta prednjeg trbušnog zida, sredinom na oko 120 cm iznad ravni tabana i 8 cm udesno od prednje središne uzdužne linije, kojom prilikom je zadobio laku tjelesnu povredu u vidu strijelne rane - ustreline sa ulaznom ranom u predjelu gornjeg desnog kvadranta prednje strane trbuha, koja se plitkim kanalom nastavlja kroz kožu i neposredno ispod nivoa kože, tj. u njenoj debljini i dijelom u debljini potkožnog mekog tkiva se završava, na kom mjestu je ustanovljen projektil, koja povreda je posljedica direktnog dejstva projektila, </span>
</p>
<p>&nbsp;</p>
<p>
<span class="span1">- Čime je izvršio krivično djelo ubistvo u pokušaju iz č. 143 KZ CG u vezi sa čl. 20 KZ CG u sticaju sa krivičnim djelom nedoozvoljeno držanje oružja i eksplozivnih materija iz čl. 403 st. 1 KZ CG. </span>
</p>
<p>&nbsp;</p>
<p>
<span class="span1">2. Okrivljeni M. I. istog dana, u isto vrijeme i u istom mjestu kao pod tačkom 1 dispozitiva optužnice, dok se nalazio ispred svoja dva poslovna objekta, sposoban da shvati značaj svog djela i upravlja svojim postupcima, pokušao da liši života okrivljenog H. S, koji se nalazio ispred poslovnog objekta "A.-P" vlasništvo svog oca H. R, iako je bio svjestan da ga na taj način može lišititi života, što je i htio, pa je u njegovom pravcu ispalio više projektila, iz pištolja nepoznate marke i fabričkog broja, cal. 9 mm - K (9x17 mm), koji pištolj je neovlašćeno nabavio i držao, suprotno odredbi čl. 5 i čl. 33 Zakona o oružju, koji projektili ga nijesu pogodili, </span>
</p>
<p>&nbsp;</p>
<p>
<span class="span1">- Čime je izvršio krivično djelo ubistvo u pokušaju iz č. 143 KZ CG u vezi sa čl. 20 KZ CG u stiaju sa krivičnim djelom nedozvoljeno držanje oružja i eksplozivnih materija iz čl. 403 st. 1 KZ CG. </span>
</p>
<p>&nbsp;</p>
<p>
<span class="span1">Pa sud primjenom citiranih zakonskih propisa te čl. </span><span class="span1">14, 15, 32, 36, 42, 51 KZ-a, i čl. 226 i 227, 229 i 374 Zkp (Zakonika o krivičnom postupku), a za krivično djelo ubistvo u pokušaju iz čl. 143 u vezi čl. 20 Krivičnog zakonika Crne Gore, i primjenom odredaba čl. 45 i 46 Kz-a, </span><span class="span1">utvrđuje, </span>
</p>
<p>&nbsp;</p>
<p>
<span class="span1">Optuženom H. S.</span>
</p>
<p>&nbsp;</p>
<p>
<span class="span1">-Za krivično djelo </span><span class="span1">ubistvo u pokušaju iz čl. 143 u vezi čl. 20 Krivičnog zakonika Crne Gore, </span><span class="span1">kaznu zatvora u trajanju od </span><span class="span1">2 (dvije) godine, </span>
</p>
<p>
<span class="span1">-Za krivično djelo</span><span class="span1"> nedozvoljeno držanje oružja i eksplozivnih materija iz čl. 403 st. 1 Krivičnog zakonika Crne Gore, kaznu zatvora u trajanju od 3 (tri) mjeseca, </span>
</p>
<p>&nbsp;</p>
<p>
<span class="span1">Optuženom M. I. </span>
</p>
<p>&nbsp;</p>
<p>
<span class="span1">-Za krivično djelo </span><span class="span1">ubistvo u pokušaju iz čl. 143 u vezi čl. 20 Krivičnog zakonika Crne Gore, </span><span class="span1">kaznu zatvora u trajanju od </span><span class="span1">2 (dvije) godine i 4 (četiri) mjeseca, </span>
</p>
<p>
<span class="span1">-Za krivično djelo</span><span class="span1"> nedozvoljeno držanje oružja i eksplozivnih materija iz čl. 403 st. 1 Krivičnog zakonika Crne Gore, kaznu zatvora u trajanju od 3 (tri) mjeseca, </span>
</p>
<p>&nbsp;</p>
<p>
<span class="span1">te primjenom čl. 48 Krivičnog zakonika,</span>
</p>
<p>&nbsp;</p>
<p>
<span class="span2">           O s u đ u j e</span>
</p>
<p>
<span class="span1">Optuženog H. S. na jedinstvenu kaznu zatvora u trajanju od 2 (dvije) godine i 2 (dva) mjeseca, u koju kaznu mu se ima uračunati vrijeme provedeno u pritvoru od 10.09.2017 godine, do 08.03.2018 godine.</span>
</p>
<p>&nbsp;</p>
<p>
<span class="span1">Optuženog M. I. na jedinstvenu kaznu zatvora u trajanju od 2 (dvije) godine i 6 (šest) mjeseci, u koju kaznu mu se ima uračunati vrijeme provedeno u pritvoru od  09.09.2017 godine, do 08.03.2018 godine.</span>
</p>
<p>&nbsp;</p>
<p>
<span class="span1">Optuženi se obavezuju da na ime paušala plate iznos od po 100,00 €, u korist Budžeta Crne Gore, u roku od 15 dana po pravnosnažnosti presude pod prijetnjom prinudnog izvršenja. </span>
</p>
<p>&nbsp;</p>
<p>
<span class="span1">Optuženi se obavezuju da na ime troškova krivičnog postupka solidarno plate iznos od </span><span class="span1">985,00 €, te da optuženi H. S. plati iznos od 1.637,04 €</span><span class="span1">, na žiro račun br. 832-7114-98, u roku od 15 dana po pravnosnažnosti presude pod prijetnjom prinudnog izvršenja. </span>
</p>
<p>&nbsp;</p>
<p>
<span class="span1">O ostalim troškovima postupka biće odlučeno posebnim rješenjem kada budu pribavljeni potpuniji podaci. </span>
</p>
<p>&nbsp;</p>
<p>
<span class="span1">Imovinsko-pravnog zahtjeva nije bilo. </span>
</p>
<p style="text-align:center;">
<span class="span1"></span>
</p>
<p style="text-align:center;">
<span class="span2">O b r a z l o ž e n j e</span>
</p>
<p>
<span class="span1"> </span>
</p>
<p>
<span class="span1">Više državno tužilaštvo u Bijelom Polju podnijelo je ovom sudu optužnicu Kt.br. 49/17 od 07.12.2017 godine, protiv optuženih </span><span class="span1">H. S. i M. I, oba iz R, zbog krivičnog djela ubistvo u pokušaju iz čl. 143 u vezi čl. 20 Krivičnog zakonika Crne Gore u sticaju sa krivičnim djelom nedozvoljeno držanje oružja i eksplozivnih materija iz čl. 403 st. 1 Krivičnog zakonika Crne Gore, koju optužnicu je tužilac precizirao na pretresu od 07.03.2018 godine. </span>
</p>
<p>&nbsp;</p>
<p>
<span class="span1">U završnoj riječi tužilac je uz analizu dokaza koji su izvedeni tokom postupka, stanovišta da su optuženi počinili krivična djela stavljena im na teret optužnicom, pa je zatražio od suda da ih oglasi krivim i osudi na kazne po zakonu.  </span>
</p>
<p>&nbsp;</p>
<p>
<span class="span1">Optuženi H. S. tokom postupka ne priznaje izvršenje krivičnog djela, niti krivicu. </span>
</p>
<p>&nbsp;</p>
<p>
<span class="span1">U istrazi u bitnom predočava da ga je dana 09.09.2017 godine, pozvao brat A, govoreći mu da se prethodno posvađao sa njihovim ujakom M. I, jer je A. tražio da mu I. vrati dug u iznosu od 35.000 eura. A. mu je tada govorio da je kod sebe imao gasni pištolj, te mu nije govorio da je tim pištoljem prijetio I. Potom se sreo sa A, pa su pošli u kafić "G" iz kojeg kafića je A. pozvao telefonom njihovog brata od ujaka S. M, sina I, tražeći da dođe u kafić kako bi razgovarali u vezi svađe koju je prethodno imao sa I. Tada je S. reagovao ljutito, govoreći mu "što me zoveš, šta ćeš ti od mene". Tada je I. uzeo telefon od S. i počeo A. da psuje, govoreći mu i uvredljive riječi i zaprijetio da će ih zaklati, pobiti, te da će im baciti bombu. Pitao je A. gdje se nalazi, i zatražio da dođe kod njihove firme koja se nalazi u industrijskoj zoni Z, u neposrednoj blizini I. objekata. Potom je prekinuo razgovor. A. je predložio da pođu do njihove firme, kako bi vidjeli zbog čega im I. prijeti i kako bi se vidjeli sa njim. Po dolasku kod I. objekta, na parkingu su primijetili vozilo marke "Audi A3". Pored vozila se nalazio M. S, a I. nijesu primijetili u blizini. </span>
</p>
<p>&nbsp;</p>
<p>
<span class="span1">Kada su prolazili pored vozila, a pošto je on upravljao vozilom, usporio je kretanje vozila, otvorio vrata od vozila i rekao S. "šta ćeš, hajde dolje gdje ste nas zvali, ispred naše firme". Tada je M. I. izašao iz objekta i ispalio projektile iz pištolja u njihovom pravcu. Pošto ih nije pogodio, on je ubrzao kretanje vozila i parkirao se na parkingu njihove firme. </span>
</p>
<p>&nbsp;</p>
<p>
<span class="span1">Izašli su iz vozila i trčeći se uputili prema parkingu koji se nalazi ispred njihove firme, te kada su došli do betonskog zida koji razdvaja njihov plac i plac M, I. im je rekao "hajde dođite p.... jebem li vam mater", a potom je pucao pištoljem u njihovom pravcu. On i A. su se sagnuli i sklonili se iza zida. Metak je pogodio livadu i granje iznad magistralnog puta. Tvrdi da je čuo zvuk projektila koji je prošao pored njih. Tada je iz torbice izvadio pištolj marke "Glok" i pucao ukoso, a ne u pravcu M. i u vis, kako ih ne bi pogodio, a sa ciljem kako bi se on i A. odbranili i kako bi naveli I. da prestane da puca u njihovom pravcu. Međutim, I. je i nakon toga ispalio nekoliko projektila u njihovom pravcu. Jedan projektil je pogodio njegovog brata A. u predjelu stomaka preko trenerke, ali ga nije povrijedio. Smatra da se zrno nije odbilo od beton ili druge podloge, već da je direktno pogodilo A. Dok je ispaljivao projektile, I. se zaklanjao iza objekta, a potom se pomaljao i pucao u njegovom pravcu. Za to vrijeme S. M. nije vidio ispred zgrade gdje se nalazio I, te smatra da se vjerovatno sklonio iza I. objekta. S. je čuo da psuje, ali nije vidio da puca u njihovom pravcu. U jednom momentu A. je pošao kako bi provjerio da nije možda S. krenuo iza objekta prema njima, a kada je vidio da S. nema ušli su u vozilo, a potom se udaljili prema selu B. Kada su došli na most iznad rijeke I. pištolj je bacio u rijeku. Potom je izašao iz vozila kod gradske deponije i sakrio se u obližnju šumu, a potom pošao do svoje kuće i u večernjim časovima se predao policiji. </span>
</p>
<p>&nbsp;</p>
<p>
<span class="span1">Tvrdi da kritičnom prilikom nije imao namjeru povrijediti I. i S, već je htio da ih zaplaši, kako I. ne bi pucao u njihovom pravcu. Misli da je ispalio oko pet metaka, a I. je njihovom pravcu ispalio sedam-osam metaka. </span>
</p>
<p>&nbsp;</p>
<p>
<span class="span1">Pištolj koji je nosio kupio je od nekog lica sa K. prije mjesec dana i za isti nije posjedovao dozvolu. </span>
</p>
<p>&nbsp;</p>
<p>
<span class="span1">Navodi da ih je I. često napadao i prijetio, te da je od ranije sa I. bio u netrpeljivim odnosima zbog imovinskih sporova, kao i da je toga dana njegov brat A. imao svađu sa I. </span>
</p>
<p>&nbsp;</p>
<p>
<span class="span1">Tvrdi da je čuo kada je I. uputio prijetnje njegovom bratu A. koji je sjedio pored njega i čuo je kada mu je rekao da će da baci bombu u njihovu kuću i da će ih pobiti. </span>
</p>
<p>&nbsp;</p>
<p>
<span class="span1">Dok je I. u njihovom pravcu ispaljivao projektile, A. se nalazio udaljen od njega na oko dva-tri metra, a tokom događaja A. je uticao na njega da idu kući. </span>
</p>
<p>&nbsp;</p>
<p>
<span class="span1">Prijetnje koje je uputio I. je shvatio da su upućene porodici, a nakon tih prijetnji je pošao kako bi se vidio sa I, kako bi saznao zbog čega im prijeti, te da bi riješili sukob. Tada su se dogovorili da se nađu ispred njihove firme koja se nalazi u neposrednoj blizini I. firme. Kada je prolazio autom pored firme vidio je S. - sinovca I. i rekao mu da dođu na njihov posjed kako bi porazgovarali. Pored S. se nalazio I. i kada je čuo šta je govorio S, I. je izvadio pištolj i počeo da puca u pravcu njihovog vozila. Nakon toga je zatvorio vrata od vozila, dao gas i pobjegao sa tog mjesta, a potom došao na njihov posjed. </span>
</p>
<p>&nbsp;</p>
<p>
<span class="span1">I. je tada ispaljivao projektile sa udaljenosti od oko 15 metara. Nakon što su došli vozilom na njihov plac, on i A. su izašli iz vozila i ubrzanim korakom pošli u I. pravcu, sa namjerom da ga pitaju zbog čega je ispaljivao projektile i zato što je bio u strahu. Dok su se približavali poslovnom prostoru, A. je I. govorio više puta da ne puca, ali je I. i dalje pucao u njihovom pravcu i to u momentu kada su bili zaklonjeni iza jednog zida. I. je tada ispalio 3-4 projektila u njihovom pravcu sa udaljenosti od 30 metara, a možda i više. Nije vidio I. kada je ispaljivao projektile, jer se krio iza zida, pa je nasumice preko zida ispalio četiri-pet metaka u I. pravcu. Ne zna da li je projektile ispalio jedan za drugim ili sa prekidom. Svi ti projektili su pogađali kamion koji je bio parkiran na tom mjestu i u zid I. kuće, a neki od tih projektila i objekte koji nijesu u krugu I. objekta. Za svo to vrijeme nije vidio I, jer se vjerovatno krio, a krili su se i oni. Dok je ispaljivao projektile nije nišanio, a ispaljivao je projektile da zaplaši I, a ne i da ga liši života. </span>
</p>
<p>&nbsp;</p>
<p>
<span class="span1">Događaj počev od momenta kada su došli na plac on i A. pa do završetka događaja je trajao oko tri minuta. Za svo to vrijeme je osjećao veliki strah za svoj život i život svog brata A. </span>
</p>
<p>&nbsp;</p>
<p>
<span class="span1">Predočava da je pištolj kod sebe posjedovao mjesec dana unazad. Isti se nalazio u torbici, koja torbica se nalazila u vozilu, a nakon ispaljenih projektila u pištolju je ostalo još metaka, misli 11. Takva tvrdnja po osnovu zapažanja da je izvadio šaržer prije nego što je bacio pištolj u rijeku i tada vidio na oznaci na šaržeru da je zadnji metak bio na broju 11. </span>
</p>
<p>&nbsp;</p>
<p>
<span class="span1">Dalje je predočio da kada je A. pozvao S, da je I. oteo telefon od S. i da im je tada upućivao prijetnje da će ih pobiti, baciti bombu, da će im j.. mater i tada ih je pozvao da dođu kod njihove firme. </span>
</p>
<p>&nbsp;</p>
<p>
<span class="span1">Pojasnio je da je ispaljeni projektil pocijepao gornji dio A. trenerke, te da je prije tri-četiri godine I. pucao u njihovom pravcu i ranije u više navrata kretao vozilom u pravcu njihovog oca. </span>
</p>
<p>
<span class="span1"></span>
</p>
<p>
<span class="span1">Ne zna zbog čega ih je napadao, ali je takvih napada bilo više. </span>
</p>
<p>&nbsp;</p>
<p>
<span class="span1">Ustvrdio je da njihova porodica nema nikakvih dugovanja prema optuženom M. I, te predočio da je u jednom momentu vidio I. kada se nalazio između svog objekta i vozila i da je tada ispaljivao projektile u njihovom pravcu, a on se skrivao iza zida. Nije se mogao izjasniti o načinu na koji je ispaljivao projektile, niti da li je projektile ispalio odjednom ili sa prekidima, ali zna da je pucao nasumice kada je čuo pucanj. Dok je ispaljivao projektile, I. se nalazio bliže prednjem dijelu vozila, koje vozilo je bilo parkirano prednjim dijelom prema objektu. Zapazio je da su projektili koje je ispaljivao I. udarali u asfaltnu podlogu i čuo je kako zrna prolijeću preko njihovih glava i to u momentu dok su se skrivali. Projektile u pravcu I. je ispaljivao iz razloga jer se uplašio za svoj život i život svog brata, a projektile nije ispaljiovao zbog ranije netrpeljivih odnosa. </span>
</p>
<p>&nbsp;</p>
<p>
<span class="span1">U završnoj riječi branilac optuženog adv. B. V, nalazi da tokom postupka nije utvrđeno da je optuženi H. S. počinio krivično djelo ubistvo u pokušaju, a da je kriv za krivično djelo neovlašćeno držanje oružja i eksplozivnih materija, jer je tokom postupka utvrđeno da je predmetni pištolj kritičnom prilikom posjedovao bez odobrenja. </span>
</p>
<p>&nbsp;</p>
<p>
<span class="span1">Navodi da su međuljudski odnosi kako između optuženih, tako i između njihovih porodica, u vrijeme dešavanja bili poremećeni, a što po ocjeni branioca, nije bio razlog da kritičnom prilikom optuženi H. upotrijebi pištolj. Ukazuje da se prije kritičnog događaja desio i drugi događaj zbog kojeg je H. A. osuđen za krivično djelo ugrožavanje sigurnosti. Nakon toga, ostvarene su telefonske komunikacije između optuženih, kako posredno, tako i neposredno u prisustvu H. A. i M. S, kada su se dogovarali da se sretnu u mjestu Z, gdje posjeduju poslovne objekte, kako bi pokušali da razriješe nesuglasice. </span>
</p>
<p>&nbsp;</p>
<p>
<span class="span1">Po dolasku na to mjesto, optuženi M. je, po nalaženju branioca, ispalio projektile, a potom je projektile ispalio H. S, iritiran ponašanjem optuženog M. </span>
</p>
<p>&nbsp;</p>
<p>
<span class="span1">Da je optuženi M. ispaljivao projektile, ukazuju nađene čaure, kako na nepokretnostima H, tako i na nepokretnostima M. Da je M. ispaljivao projektile, govori u prilog činjenica da su nađene tri čaure u blizini vozila "Audi" kojim je M. došao na to mjesto, a jedna od čaura je nađena prilikom vršenja uviđaja iza desnog brisača, pa po nalaženju branioca, je stoga neosnovana odbrana optuženog M. da su nađene čaure poticale od nekog drugog događaja, gdje se skupljaju svatovi. Da je M. ispaljivao projektile, govori činjenica prisustva barutnih čestica na dlanu njegove desne ruke. </span>
</p>
<p>&nbsp;</p>
<p>
<span class="span1">Nalazi da zbog gubitka kinetičke energije zrno koje je pogodilo sada optuženog M. bi trebalo da se kreće silaznom, a ne uzlaznom putanjom, kako to proizilazi iz nalaza vještaka medicinske i balističke struke. </span>
</p>
<p>&nbsp;</p>
<p>
<span class="span1">Da je optuženi M. ispaljivao projektile, kako navodi branilac, proizilazi i iz sadržaja video zapisa i nalaza vještaka trasologa, te i činjenica da je jedan od tih projektila zakačio odjevni predmet H. A. </span>
</p>
<p>&nbsp;</p>
<p>
<span class="span1">Na osnovu utvrđenih činjenica zaključuje da je optuženi H. bio napadnut od strane M, te da je optuženi H. ispaljujući projektile odbijao neskrivljeni protivpravni </span><span class="span1">napad. Smatra da je ispaljivanje projektila bilo srazmjerno napadu, jer optuženi H. nije nastavio da dalje puca, iako je u pištolju imao metaka, već je sa ispaljivanjem prestao kada je procijenio da mu više ne prijeti opasnost. </span>
</p>
<p>&nbsp;</p>
<p>
<span class="span1">Stoga, nalazi da je optuženi H. postupao u nužnoj odbrani, a koje postupanje isključuje postojanje krivičnog djela, zbog čega je predložio donošenje oslobađajuće presude u odnosu na krivično djelo ubistvo u pokušaju. Međutim, navodi da ukoliko sud ne prihvati takvo zaključivanje da bi se eventualno u radnjama optuženog H. stekli elementi bića krivičnog djela izazivanje opšte opasnoti, pa je stoga predlozi da sud optuženog H. što blaže kazni zbog postojanja brojnih olakšavajućih okolnosti. </span>
</p>
<p>&nbsp;</p>
<p>
<span class="span1">Optuženi je prihvatio završnu riječ svog branioca, te izrazio žaljenje zbog događaja koji se desio, uz obećanje da neće više činiti krivična djela. </span>
</p>
<p>&nbsp;</p>
<p>
<span class="span1">Optuženi M. I. tokom postupka ne priznaje izvršenje krivičnog djela niti krivicu. </span>
</p>
<p>&nbsp;</p>
<p>
<span class="span1">U istrazi pred Osnovnim tužiocem je u bitnom predočio da se toga dana vratio iz B. P. i pošao do svojih poslovnih objekata, kada ga je njegov sin A. telefonom upoznao da je njegov sestrić H. A. njegovom bratu I. prijetio pištoljem, a što mu je I. kasnije u razgovoru i potvrdio. Nakon toga, pošao je kod I, kako bi vidio šta se to desilo. I. posjeduje zlatarsku radnju i u radnji je pored I. zatekao njihovog sinovca S, koji ga je upoznao da se njegova braća I. i I. nalaze u zgradi policije i da daju izjave. U policiji je sreo brata I. koji mu je rekao da će da ide kući i da će I. brzo doći. Vratio se u zlatarsku radnju u koju je potom došao I. Tada je neko pozvao njegovog sinovca telefonom i čuo je da mu je rekao "šta ćeš A. više". Tada je on uzeo telefon, govoreći A. da ne galami. </span>
</p>
<p>&nbsp;</p>
<p>
<span class="span1">Pred Višim tužiocem je predočio da kada se iz B. P. vratio za R, da ga je pozvao sin, pitajući ga da li je čuo šta je A. napravio I. Potom je pošao u Z. kod svoje firme, kod koje je došao i njegov sin i supruga, a potom i brat Isad. Sa njim je kod firme pošao i sinovac S. Dok su se nalazili u krugu firme, S. mu je rekao "evo prođoše" misleći na S. H. i njegovog brata A. Kada se parkirao ispred firme i kada su izašli iz vozila, začuo je pucanj i S. mu je tada rekao da su pucali A.i S. Nije ih vidio jer je u tom momentu prema njima bio okrenut leđima. U jednom momentu se okrenuo i na udaljenosti od oko 60-70 metara zapazio je A. i S. koji su prošli svoj plac, a u jednom momentu ih je primijetio da idu u pravcu njegovog objekta, te da pucaju. Nije vidio ko je pucao. Tada se sklonio iza nekog auta. U jednom momentu osjetio je da ga je nešto pogodilo. Podigao je džemper i zapazio je zrno od projektila koje je bilo deformisano. Uzeo je zrno u i pomislio je da su ga gađali gumenim metkom, pa je taj metak bacio ispred auta. </span>
</p>
<p>&nbsp;</p>
<p>
<span class="span1">Opisuje da između njihovih placeva postoji zid visine oko dva metra, a iza zida na njegovom placu bio je parkiran teretni kamion. Smatra da su projektili ispaljivani sa pješačke staze, a ne iz dvorišta. Tvrdi da nije vidio ko je ispaljivao projektile, jer se uplašio i krio iza vozila. </span>
</p>
<p>&nbsp;</p>
<p>
<span class="span1">Ne zna kako i na koji način ga je pogodilo zrno. Smatra da je prethodno pogodilo neki čvrsti predmet - zid ili vozilo i nakon toga rikošetiralo i pogodilo ga u predjelu stomaka. </span>
</p>
<p>&nbsp;</p>
<p>
<span class="span1">Tvrdi da tada kod sebe nije imao bilo kakvo oružje, niti da je pucao u njihovom pravcu, a da je imao pištolj sigurno je da bi pucao, jer se morao braniti. </span>
</p>
<p>&nbsp;</p>
<p>
<span class="span1">Ne zna gdje se nalazio S. kada su ispaljivani projektili, a misli da je vjerovatno pobjegao ili se krio iza zida. Od ranije su imali nesporazuma u vezi placa, a H. im duguju novac. Prethodno su imali konflikt i sa I, a H.su ljubomorni, jer je njegov brat jedan od jačih privrednika u R.</span>
</p>
<p>&nbsp;</p>
<p>
<span class="span1">Pojasnio je da kada je saznao od sinovca S. da mu A. i S. upućuju prijetnje, da je tada uzeo telefon od S. Nije im ništa govorio, jer nije čuo šta oni govore, niti je razumio šta pričaju. </span>
</p>
<p>&nbsp;</p>
<p>
<span class="span1">Ne zna ko je sa druge strane govorio, a čuo je da su upućene prijetnje, ali ne zna tačno da li od S. ili od A. Tada mu je prijećeno da će ga ubiti i da ću mu ubiti unučad. </span>
</p>
<p>&nbsp;</p>
<p>
<span class="span1">Sjeća se da im je tada rekao "kako ih nije sramota da čovjeka od 62 godine bacaju na patos i to čovjeka koji je poluinvalid i koji je trebao da se operiše". </span>
</p>
<p>&nbsp;</p>
<p>
<span class="span1">Tvrdi da nije sa S, niti sa A. dogovarao bilo kakav susret, a takav susret nije dogovarao ni S. Tada je ispaljeno kako kaže "kiša metaka". Ne zna sa kojeg rastojanja su projektili ispaljivani, jer nije vidio lice koje ispaljuje projektile. S. i A. je vidio u momentu kad aje zadobio povredu i to na udaljenosti od oko 20-30 metara. Misli da je projektile ispaljivao samo S. </span>
</p>
<p>&nbsp;</p>
<p>
<span class="span1">Događaj ispaljivanja projektila trajao je pet-šest minuta. Njegov objekat nije obezbijeđen video nadzorom, dok je objekat H. obezbijeđen i misli da je njihov nadzor mogao da prati sav događaj, kao i širi prostor mjesta gdje se događaj dešavao. </span>
</p>
<p>&nbsp;</p>
<p>
<span class="span1">Dalje je na pretresu predočio da je od sina saznao da je A. dolazio kod njegovog brata u zlataru, da ih je maltretirao, da je tada njegovog brata I. koji ima 62 godine oborio na patos i stavljao mu pištolj u usta. Predočava da je od ranije imao sukob sa S. i A, a negira da je bilo kada ispaljivao projektile u njihovom pravcu. </span>
</p>
<p>&nbsp;</p>
<p>
<span class="span1">Tvrdi da tada nije pravio bilo kakav dogovor sa S. i A. da se vide, te da je tačno da je pošao kod svojih poslovnih objekata i da je tada sa njim bio njegov sinovac M. S. </span>
</p>
<p>&nbsp;</p>
<p>
<span class="span1">Predočio je da je u više navrata pokušavao izmirenje sa porodicom H. i da je on to prihvatio, međutim, da su mu kasnije rekli da od pomirenja nema ništa. Drugi put se izmirio sa S. i tada su se rukovali i poljubili, ali je na rekonstrukciji shvatio da je to samo bilo formalno, a ne stvarno izmirenje. Međutim, kada je došao nalaz vještaka, S. je negodovao, govoreći da izmirenje ne važi, kao i da ga je otac optuženog S. vrijeđao na ulazu u sud, a da im je i S. u sudnici izgovorio uvredljive riječi. </span>
</p>
<p>&nbsp;</p>
<p>
<span class="span1">Pojasnio je da su se S. i Al. trčeći približavali prema mjestu gdje su se nalazili on i S, te da je vidio S. da drži pištolj u ruci sa ustima cijevi okrenutim prema podlozi. Kasnije je vidio da je jedan od ispaljenih projektila koji je ispalio S. pogodio kamion na visini od 1,80 m, a na rekonstrukciji je zapazio oštećenje na zidu na visini od 1 do </span><span class="span1">1,20 m. kao i oštećenje na putničkom vozilu. Smatra da ga je upravo pogodio projektil koji se odbio od  putničkog vozila. </span>
</p>
<p>&nbsp;</p>
<p>
<span class="span1">Visina ograde između njihovoh placeva je 1,80m. a ne 1,60 m. kako je označeno na rekonstrukciji, te da je dvorište sa njegove strane malo niže, a da je njegova visina 1,94 cm. </span>
</p>
<p>&nbsp;</p>
<p>
<span class="span1">Potvrđuje da su prilikom vršenja uviđaja nađene čaure od pištolja u njegovom dvorištu, ali predočava da se na tom mjestu skupljaju često svatovi i čekaju nevjestu i pucaju iz oružja, pa da stoga čaure potiču iz tih dešavanja, a ne iz događaja koji se kritičnom prilikom desio. </span>
</p>
<p>&nbsp;</p>
<p>
<span class="span1">Tada je bio u strahu i od tada pije tablete za smirenje. </span>
</p>
<p>&nbsp;</p>
<p>
<span class="span1">Tvrdi da je H. ispaljivao projektile sa pješačke staze, koja staza nije na njegovom posjedu. </span>
</p>
<p>&nbsp;</p>
<p>
<span class="span1">Pošto se njegov sinovac nalazio pored njega, smatra da je i on bio  ugrožen od ispaljenih projektila. </span>
</p>
<p>&nbsp;</p>
<p>
<span class="span1">Zbog događaja koji se desio kada je bio oštećen njegov brat, H. A. je osuđen, a radi se o događaju koji se desio prethodno istog dana. </span>
</p>
<p>&nbsp;</p>
<p>
<span class="span1">Tvrdi da H. nije stupao na njegov posjed kada je ispaljivao projektile, ali jeste na pješačku stazu i na magistralu. </span>
</p>
<p>&nbsp;</p>
<p>
<span class="span1">Dok su se nalazili u vozilu i kada su se kretali ka gradu, na petnji, da mu je S. rekao "evo ih" misleći na H, a drugi put su ih vidjeli kada su došli na plac. </span>
</p>
<p>&nbsp;</p>
<p>
<span class="span1">Kada su došli na plac, S. mu je rekao da H. pucaju. </span>
</p>
<p>&nbsp;</p>
<p>
<span class="span1">Toga dana u pravcu svojih poslovnih objekata pošao je sa S. jer je vozilo sa robom trebao da ubaci na carinski terminal. </span>
</p>
<p>&nbsp;</p>
<p>
<span class="span1">Kada je zadobio povrede nalazio se iza putničkog vozila "Audi 3" sa lijeve strane. Dok su pucali bio je malo sagnut. S. je vidio nakon što je zadobio povredu i tada se nalazio iza "Forda". Nakon što je podigao džemper i vidio da je povrijeđen zapazio je deformisani projektil, koji se "malo držao na koži", a kada su meci počeli da "zvižde" oko glave, taj projektil je bacio i na tom mjestu je kasnije i nađen. </span>
</p>
<p>&nbsp;</p>
<p>
<span class="span1">Prema optuženom H. u momentu zadobijanja povrede bio je okrenut prsima. Zrno kojim je povrijeđen je uzeo desnom rukom, a kada je došao do S, povukao ga je za ruku i zna da je tada S. sa obje ruke dirao ranu. </span>
</p>
<p>&nbsp;</p>
<p>
<span class="span1">Tačno je da je vidio pištolj kod S, a što je ranije govorio suprotno kao razlogom navodi postignuto pomirenje između njih, na koji način je pokušao da mu pomogne. </span>
</p>
<p>&nbsp;</p>
<p>
<span class="span1">U završnoj riječi branilac optuženog adv. R. O, cijeni da tužilaštvo nije uspjelo da dokaže navode iz optužnice u odnosu na optuženog M.I, pa je stavio predlog da sud istog oslobodi usled nedostatka dokaza. </span>
</p>
<p>
<span class="span1"></span>
</p>
<p>
<span class="span1">Predočava da se M. tokom postupka branio dosledno. Ukazuje da se događaj desio na posjeduju optuženog M, te navodi da prethodno, prije predmetnog događaja, nije dogovaran susret. Ukazuje na sadržano u nalazu vještaka balističara, što po nalaženju branioca, potvrđuje odbranu optuženog M. Nalazi da nije bilo nikakvih fizičkih oštećenja sa unutrašnje strane zida I. placa, niti na vrhu zida, a što čini nelogičnim zaključak u pogledu postojanja rikošeta, koji bi oštetio trenerku svjedoka H. A. </span>
</p>
<p>&nbsp;</p>
<p>
<span class="span1">Smatra da je dokaz - trenerka koja je dostavljena na vještačenje, kontaminiran i kompromitovan, te da nađene čaure kod tvrdnje da je pucano sa placa optuženog M. bliže sa pozicije ugla objekta u pravcu optuženog H, ne bi se mogle naći na tom mjestu. </span>
</p>
<p>
<span class="span1"></span>
</p>
<p>
<span class="span1">Primjećuje da se iz video zapisa nejasno vidi da džip zastaje i da su vrata vozača poluotvorena, te da se tada začuo pucanj iz pravca džipa, a konfuznost u iznošenju odbrane optuženog S. M. u dijelu iznijete odbrane cijeni razumnom zbog postojanja ogromnog straha kod istog. Ukazuje na nelogičnost u iznošenju odbrane optuženog H, pa time i na netačnost. </span>
</p>
<p>&nbsp;</p>
<p>
<span class="span1">Cijeni da postoje svi elementi nužne odbrane u odnosu na optuženog I. M. i traži oslobađajuću odluku, te moli sud da bude blag i prema optuženom S. H. </span>
</p>
<p>&nbsp;</p>
<p>
<span class="span1">Optuženi je prihvatio završnu riječ svog branioca</span>
</p>
<p>&nbsp;</p>
<p>
<span class="span1">Sud je u dokaznom postupku na glavnom pretresu izveo dokaze:   saslušao svjedoka M. S; pročitao: </span><span class="span1">iskaz svjedoka H. A. sa zapisnika o saslušanju pred VDT-om dana 14.11.2017 godine; zapisnik o uviđaju Osnovnog državnog tužilaštva R, Kt. br. 127/17 od 14.09.2017 godine, sa skicom lica mjesta od 09.09.2017 godine, broj 77/02-240/17-4557 od 12.09.2017 godine; izvještaj ljekara specijaliste Opšte bolnice B. na ime I. M. od 09.09.2017 godine; otpusna lista sa epikrizom Opšte bolnice B. na ime I. M. sa matičnim brojem istorije bolesti 5962/2017;  izvještaj ljekara dr. S. N. specijaliste psihijatrije od 11.09.2017 godine; nalaz vještaka dr. N. R. od 25.09.2017 godine, na ime M. I; nalaz i mišljenje vještaka dr. N. R. - ljekara obducenta</span><span class="span2"> </span><span class="span1">na ime M. I. od 14.11.2017 godine; izvještaj o balističkom vještačenju Uprave policije - Forenzičkog centra Danilovgrad br. 3829-1/17 od 03.10.2017 godine, sa fotodokumentacijom, kao i čaure sporna zrna nađena na licu mjesta uprakovana u dvije nailonske kesice sa brojem 3829/17; balističko vještačenje sa mišljenjem, fotodokumentacijom i skicama 1, 2 i 3, sačinjen od strane vještaka balistike M. M; izvješaj o vještačenju GSR čestica Uprave policije Forenzičkog centra Danilovgrad br. 3830/17 od 03.10.2017 godine; izvještaj o DNK vještačenju Uprave policije Forenzičkog centra Danilovgrad br. 3828/17 od 06.10.2017 godine, sa fotodokumentacijom; izvještaj o vještačenju "prisustva barutnih čestica" Uprave policije Foreničkog centra Danilovgrad br. 3831/17 od 09.10.2017 godine; izvještaj o trasološkom vještačenju Uprave policije Forenzičkog centra Danilovgrad br. 3832-1/17 od 04.10.2017 godine, sa skicom; zapisnik o rekonstrukciji događaj asačinjen od strane VDT-a Kti. br. 37/17 od 26.10.2017 godine, sa fotodokumentacijom i skicama sačinjenim od strane Uprave policije - OB R. br. Sl. od 26.10.2017 godine, prema izjavi okrivljenog M. I. koa i prema izjavi okrivljenog H. S; izvod iz registra kaznenih evidencija Ministarstva pravde Crne Gore na br. 3/2018 od 10.01.2018 godine, na ime H. S; izvod iz registra kaznenih evidencija Ministarstva pravde Crne Gore na br. 4/2018 od 10.01.2018 godine, na ime M. I; presudu Osnovnog suda iz R, K. br. 77/17 </span><span class="span1">od 25.12.2017 godine; izvršio uvid u: fotodokumentaciju OB R. br. 148/17 od 10.09.2017 godine; </span><span class="span1">saslušao vještake: N. R, M. M. i D. G, pa je cijeneći iste i u kontekstu dovodeći ih u vezu sa odbranom optuženog utvrdio činjenično stanje kao u izreci presude. </span>
</p>
<p>&nbsp;</p>
<p>
<span class="span1">Kao nesporno u ovoj krivično-pravnoj stvari utvrđeno je sledeće činjenično stanje: </span>
</p>
<p>&nbsp;</p>
<p>
<span class="span1">Optuženi H.S. je sestrić sada optuženog M. I. Odnosi između njih su bili poremećeni zbog nevraćenog duga, te je toga dana brat optuženog S. A, u vezi toga imao nesporazum sa bratom sada optuženog I. I, zbog kojeg događaja je A. pravnosnažno osuđen. </span>
</p>
<p>&nbsp;</p>
<p>
<span class="span1">Po saznanju da je došlo do tog konflikta sada optuženi I. je razgovarao telefonom sa bratom sada optuženog S. A. i to dok se nalazio u kući I. Odmah potom I. je zajedno sa sinovcem S, pošao do svojih poslovnih objekata koji se nalaze u mjestu Z, gdje poslovne objekte posjeduju i sada optuženi H, a koje prostore dijeli kameni zid. Odmah po dolasku M. na to mjesto došli su i sada optuženi S. i njegov brat A. </span>
</p>
<p>&nbsp;</p>
<p>
<span class="span1">Nesporno je da je sada optuženi S. ispalio više projektila koje ispaljene čaure su nađene na mjestu gdje se desio događaj. </span>
</p>
<p>&nbsp;</p>
<p>
<span class="span1">Nesporno je da su nađene i čaure pored vozila gdje se u trenutku ispaljivanja projektila nalazio optuženi M, kao i jedna čaura koja je nađena iza brisača vozila kojim su tada došli optuženi M. i svjedok S. </span>
</p>
<p>&nbsp;</p>
<p>
<span class="span1">Optuženi S. ne spori da je ispaljivao projektile, ali tvrdi da je to radio braneći se od napada optuženog I., te da je projektile ispaljivao nasumice iz straha, ne nišaneći u pravcu ispaljivanja, dok optuženi I. tvrdi da kritičnom prilikom nije posjedovao pištolj, niti da je ispaljivao projektile. </span>
</p>
<p>&nbsp;</p>
<p>
<span class="span1">To što su nađene čaure pored kojeg se on nalazio tada, tvrdi da čaure potiču iz drugih događaja, a ne od događaja koji se desio toga dana, a preko branioca ukazuje na postojanje nužne odbrane. </span>
</p>
<p>&nbsp;</p>
<p>
<span class="span1">Odbrane optuženih na način kako su iznijete sud nije mogao prihvatiti. </span>
</p>
<p>&nbsp;</p>
<p>
<span class="span1">U konačnom, oba optužena tvrde da su se branili od protivpravnog napada koji nijesu skrivili. </span>
</p>
<p>&nbsp;</p>
<p>
<span class="span1">Po nalaženju suda, oba optužena su ispoljila nedoslednost u iznijetim odbranama tokom postupka. Odbrane, po nalaženju suda, prilagođavaju nastaloj situaciji i na pouzdan način ne opisuju događaj onako kako se desio. </span>
</p>
<p>&nbsp;</p>
<p>
<span class="span1">Njihove odbrane se međusobno obezvređuju, a nijesu potvrđene u potpunosti nijednim izvedenim dokazom tokom postupka, već suprotno izvedeni dokazi ukazuju da se događaj desio suprotno sadržini njihovih iznijetih odbrana. </span>
</p>
<p>&nbsp;</p>
<p>
<span class="span1">Tako, svjedok M. S. u bitnom tokom postupka predočava da se toga dana nalazio u P. kada ga je telefonom pozvao brat od tetke H. S. Tražio je da se vide, a </span><span class="span1">zatim je počeo da ga psuje. Po proteku oko pola sata, pozvao ga je H. A, isto tako brat od tetke, pa je i A. počeo da ga psuje i da mu prijeti da će ih pobiti. Po dolasku iz P, svratio je u zlatarsku radnju koju drži njegov otac I. U istoj je zatekao oca i majku E. Zapazio je da su im oči pune suza. U međuvremenu u radnju je došao i njegov sin I. Tada su njegov otac i majka ispričali šta se desilo, te da je u radnju dolazio H. A, vadio pištolj i prijetio im da će ih pobiti. Saznao je da I.duguje novac A, ne zna u kojem iznosu i da je A. zbog toga dolazio i tražio da mu vrate novac. Odlučili su da njegov otac pođe u stanicu policije i prijavi šta se desilo. U međuvremenu je u radnju došao i njegov drugi stric I. I sa njim su razgovarali o tome šta se desilo. Dok su razgovarali, telefonom ga je pozvao A. i pitao ga gdje se nalazi. Odgovorio mu je da se nalazi u zlatarskoj radnji i rekao mu "kako te nije sramota da me zoveš a znaš šta si u toku dana uradio". Tada je I. uzeo telefonom i pitao A. zbog čega ih zove. A. je počeo da psuje I.. Nije čuo riječi koje mu je upućivao. I. je tada stavio telefon na sto i "izleteo" iz radnje, pa je on pošao za njim i ušao u njegovo vozilo, a potom zajedno pošli prema objektima koje I. posjeduje u I. z. u mjestu Z. U vozilu mu je I. govorio da treba da pođe do njegovih objekata kako bi nešto uzeo, ali nije govorio šta. </span>
</p>
<p>&nbsp;</p>
<p>
<span class="span1">Zapazio je da je I. bio uznemiren i ljut, zbog čega ga je on smirivao. Kada su došli do Z, do blizine jednog od I. objekata, parkirali su vozilo na parking prostoru, a odmah potom naišlo je vozilo kojim je upravljao H.S. Na mjestu suvozača nalazio se H. A. Dok su se on i I. nalazili u vozilu začuo je pucanj sa mjesta suvozača i misli da je pucanj bio u vazduh. Zaključio je da je pucao A, jer je S. upravljao vozilo i nije vidio da je izbacivao iz vozila ruku. </span>
</p>
<p>&nbsp;</p>
<p>
<span class="span1">Parkirali su vozilo na svom parkingu ispred objekta za tehnički pregled, a potom je izašao iz vozila. Nije zapazio da je iz vozila izašao I, niti je od tog momenta vidio gdje se nalazi, jer je pažnju usmjerio gdje su vozilo parkirali S. i A. Pošao je u njihovog pravcu i tada je zapazio da S. i A. trče prema njemu, te da S. puca više puta u njegovom pravcu. Pogled mu je bio usmjeren prema njima, tako da nije vidio gdje se nalazi I. Sakrio se iza vozila, a potom iza zida objekta njegovog strica I. i to u blizini vozila marke "Ford". Tada je primijetio I. i rukama ga je dohvatio i povukao prema sebi, kako bi se sakrili. S. je i dalje pucao u njihovom pravcu. Tada je I. rekao "mene raniše". Potom je S. prestao da puca i tada su se S. i A. udaljili prema svom vozilu, a zatim pošli magistralnim putem prema selu B. Odmah potom je došla policija, pa su pošli u stanicu policije, a potom je I. prebačen u Opštu bolnicu u B. </span>
</p>
<p>&nbsp;</p>
<p>
<span class="span1">Vidio je da je S. pucao u njihovom pravcu dva puta kada su parkirali vozilo, dok nije vidio da projektile ispaljuje A. Od uzbuđenja i straha nije vidio da I. puca u pravcu S. i A, a jasno je vidio da S. puca u njihovom pravcu. Ne zna tačno kada je projektil pogodio I., te ne zna da li se radilo o direktnom pogodku ili rikošetu. Nije vidio gdje se nalazilo zrno koje je povrijedilo I, a I.mu je pokazao povredu u predjelu stomaka u vidu okrznuća. </span>
</p>
<p>&nbsp;</p>
<p>
<span class="span1">Tvrdi da kod sebe toga dana nije imao pištolj, niti da je pucao. </span>
</p>
<p>&nbsp;</p>
<p>
<span class="span1">S. nije mogao da ga pogodi kada je pucao u njegovom pravcu, jer je bio zaklonjen iza vozila i iza objekta. Tvrdi da ne posjeduje pištolj u legalnom posjedu, te da su on i I. sa S. i A. prije ovog događaja bili u dobrim odnosima, a inače su srodnici. </span>
</p>
<p>&nbsp;</p>
<p>
<span class="span1">Smatra da sa njegovim stricem I. S. i A. nijesu bili u dobrim odnosima zbog ranije neriješenih imovinskih odnosa. </span>
</p>
<p>&nbsp;</p>
<p>
<span class="span1">Toga dana sa I. je pošao prema industrijskoj zoni Z. kako bi smirio situaciju, jer je primijetio da je I. iznerviran, pa je pretpostavio da može doći do nekog ekcesa. </span>
</p>
<p>&nbsp;</p>
<p>
<span class="span1">Dalje je pred Višim tužiocem predočio da je toga dana, njegov otac I. imao nesuglasicu sa H. A, a vezano za neki dug. Nakon toga ga je A. pozvao telefonom, insistirajući da se vide, na šta mu je on odgovorio kako ima obraza da ga poziva obzirom na ono što se prethodno desilo. Navodi da je tada njegov stric I. uzeo telefon iz njegovih ruku, pitajući A. što ga zove. A. mu je odgovorio da ne zna. Nakon razgovora koji su obavili I. i A, zajedno sa I. je pošao u pravcu njegovih poslovnih objekata koji se nalazile u mjestu Z. U vozilu su pričali o autu koje je I. uvezao iz Nj. Po dolasku u Z, parkirali su vozilo i sjedjeli u vozilu par minuta. Tada je on primijetio kako svojim vozilom dolaze A. i S. H. i prolaze pored poslovnog prostora njegovog strica I. Tada je on I. rekao "evo prođoše ovi" misleći na A. i S. Izašao je iz vozila i stao pored vozila kako bi ga oni vidjeli. S. je upravljao vozilom i kretao se polako. Nijesu jedni drugima bilo šta govorili. A. i S. su nastavili kretanje vozilom i parkirali ga dijelom i na placu njegovog strica I, u šta nije siguran. I dalje je stajao pored vozila "Audi" iza vrata koja su u tom momentu bila otvorena i tada je čuo više pucnjeva iz pravca gdje su se nalazili S. i A. Nije vidio ko je ispaljivao projektile, jer se sakrio iza vozila, a potom iza zida, nakon čega je ušao u objekat. Nije vidio gdje se nalazi njegov stric I, a po proteku kraćeg vremena A. i S. su pošli sa tog mjesta. Potom je došla policija, pa je on izašao iz objekta u kojem se prethodno bio sakrio i tada mu je I. saopštio da je povrijeđen i pokazao mu povredu u predjelu stomaka sa desne strane. Misli da je bila neka površinska rana. Policajci su I. poveli u bolnici, a on je pošao u OB R. </span>
</p>
<p>&nbsp;</p>
<p>
<span class="span1">Tvrdi da nije vidio da je I. ispaljivao projektile, te da on nije ispaljivao projektile. </span>
</p>
<p>&nbsp;</p>
<p>
<span class="span1">Nakon što je došao do I. zagrlio ga je i svojom rukom je dirao mjesto gdje je I. zadobio povredu. </span>
</p>
<p>&nbsp;</p>
<p>
<span class="span1">Na pretresu je pojasnio da je tačno da su on i I. pošli iz zlatarske radnje nakon što su i jedan i drugi razgovarali telefonom sa A. i da je razlog njihovog izlaska iz zlatare bio kako bi završili neke radove oko vozila koje je I. ranije kupio u inostranstvu. </span>
</p>
<p>&nbsp;</p>
<p>
<span class="span1">Pošli su u mjesto Z. gdje I. posjeduje poslovni prostor, te dok su se nalazili na tom mjestu i u momentu kada su sjedjeli u vozilu naišli su S. i A. U prolasku S. je otvorio vrata od vozila u kojem su se nalazili, govoreći "dođite gore p..." pokazujući rukom prema njihovom objektu. </span>
</p>
<p>&nbsp;</p>
<p>
<span class="span1">Kada se nalazio ispred vozila začuo je pucanj, nakon čega se sakrio. Ne zna ko je ispalio projektil. </span>
</p>
<p>&nbsp;</p>
<p>
<span class="span1">Po povratku iz P. saznao je da je njegov otac dugovao S. ocu novac, te da je tačno da je dok su se nalazili u vozilu, I. je rekao "evo ih ovi" ili možda "da li su oni ovo". </span>
</p>
<p>&nbsp;</p>
<p>
<span class="span1">Nije se mogao precizno izjasniti da li su se nalazili u vozilu ili pored vozila kada im je S. izgovorio te riječi.Ne zna da li je nešto nakon tih riječi prokomentarisao I, a tačno je da se on nalazio ispred vozila kada je začuo pucnje iz vozila u kojem su se nalazili S.i A. </span>
</p>
<p>&nbsp;</p>
<p>
<span class="span1">Prvi pucanj je bio odmah nakon što je S. izgovorio te riječi i to iz vozila koje je bilo u pokretu. Nije vidio tačno ko ispaljuje projektile. </span>
</p>
<p>&nbsp;</p>
<p>
<span class="span1">Tvrdi da se nalazio van vozila kada je čuo drugi pucanj, nakon čega je pobjegao. Ne zna gdje su se nalazili H. kada su ispaljeni ostali projektili. </span>
</p>
<p>&nbsp;</p>
<p>
<span class="span1">Osim riječi kako je predočio, nije čuo da je neko izgovarao druge riječi. </span>
</p>
<p>&nbsp;</p>
<p>
<span class="span1">Dalje tvrdi da nije postojao nikakav dogovor između njega i strica I. i H. da se nađu na mjestu gdje se desio događaj, niti je bilo u vezi toga bilo kakavog razgovora a da je on čuo. </span>
</p>
<p>&nbsp;</p>
<p>
<span class="span1">Od momenta kada su došli na plac, pa do momenta dolaska policije prošlo je pet minuta. </span>
</p>
<p>&nbsp;</p>
<p>
<span class="span1">Kada se nalazio iza zida i u momentu kada se I. kretao prema njemu, kazao mu je da je ranjen i misli da je bio tada udaljen od njega dva-tri metra. </span>
</p>
<p>&nbsp;</p>
<p>
<span class="span1">Dalje predočava da kada je došao iz P. u zlatarsku radnju, da je tada njegov otac pozvao strica I, pa su tada i njemu kazali da je A. dolazio u njihovu zlatarsku radnju, da je prijetio njegovom ocu I. sa pištoljem, tražeći da mu vrati novac. Tom prilikom mu je otac rekao da ga je A. povukao za rame, da ga je spustio na dvosjed, da je potom izvadio pištolj i istim prijetio. Prijetnje je upućivao i njegovoj majci. </span>
</p>
<p>&nbsp;</p>
<p>
<span class="span1">Predočava da je bio u velikom strahu kada su ispaljeni projektili, jer se ranije nije nalazio u takvoj situaciji, a bilo mu je neuobičajno da se srodnik može tako ponašati. U tom momentu je pomislio da će da ih pobiju. </span>
</p>
<p>&nbsp;</p>
<p>
<span class="span1">Kada je ispaljen prvi projektil S. je upravljao vozilom, a ne zna da li je projektil došao sa mjesta vozača ili suvozača.</span>
</p>
<p>&nbsp;</p>
<p>
<span class="span1">Na mjestu gdje su se on i I. nalazili kritičnom prilikom skupljaju se svatovi, gdje šenluče, pa na taj način objašnjava prisustvo nađenih čaura na tom prostoru. </span>
</p>
<p>&nbsp;</p>
<p>
<span class="span1">Ni u jednom momentu dok je trajala pucnjava nije zapazio da je I. kod sebe imao oružje, niti da je ispaljivao projektile.</span>
</p>
<p>&nbsp;</p>
<p>
<span class="span1">Kada je izašao iz vozila prvi put, zapazio je da u njegovom pravcu trče S. i A, a da je kojim slučajem imao pištolj kod sebe sigurno je da bi se branio od njihovog napada. </span>
</p>
<p>&nbsp;</p>
<p>
<span class="span1">Tvrdi da je motiv njihovog odlaska iz zlatare bio isključivo plaćanje poreza za vozilo koje je I. nabavio iz inostranstva. </span>
</p>
<p>&nbsp;</p>
<p>
<span class="span1">Predočava da je tačno da je S. izgovorio riječi kako je kazao na pretresu, a ne kako je to tokom istrage da nijesu izgovarali nikakve riječi, te se nije mogao izjasniti </span><span class="span1">koliko je prošlo vremena od kada je vidio H. da trče prema njima, u odnosu na pravi ispaljeni projektil.</span>
</p>
<p>&nbsp;</p>
<p>
<span class="span1">Po nalaženju suda, svjedok M. S. u potpunosti ne prikazuje događaj onako kako se desio. Očigledno je njegovo nastojanje da svojim iskazom pokuša da pruži pomoć optuženom I, tvrdnjom da I. nije ispaljivao projektile u pravcu oštećenog H. S. i njegovog brata A, te pokušavajući da prikaže da se taj susret desio na insistiranje H, a ne optuženog I. Međutim, iz iskaza ovog svjedoka se utvrđuje da je I. bio izrevoltiran sadržinom razgovora sa A. i da je odmah potom ostavio telefon na sto i kako kaže ovaj svjedok "izlete iz radnje" i pošao u industrijsku zonu Z. kod svojih poslovnih objekata. Ovaj svjedok tvrdi da je zapazio da je I. bio iznerviran i ljut i da ga je on smirivao, te da je pošao zajedno sa njim, plašeći se da ne dođe do konflikta, a što je bilo za očekivati obzirom na ponašanje I. Dokazi ukazuju da se za svo vrijeme dešavanja ovaj svjedok nalazio na mjestu gdje se desio događaj, pa njegova tvrdnja da ni u jednom trenutku nije zapazio da je I. kod sebe imao oružje, niti da je ispaljivao projektile, ne može se prihvatiti, a sud cijeni da je to svjedok vidio, ali nije želio predočiti, jer bi na taj način otežao poziciju svoga strica sada optuženog I. </span>
</p>
<p>&nbsp;</p>
<p>
<span class="span1">Svjedok</span><span class="span1"> H. A. je pred Osnovnim državnim tužilaštvom predočio da je toga dana u zlatarskoj radnji njegovog ujaka I. M. došlo do prepirke između njega i I. zbog duga od 35.000 eura koji mu duguje I. Tada ga je I. psovao i upućivao mu razne pogrdne riječi. Tvrdi da on tada nije prijetio I. Nakon toga, pozvao je brata od ujaka S. M. - sina I, tražeći da se vide i razgovaraju. S. mu je kazao da se nalazi na K. i da će mu se javiti kada dođe. Potom je sa bratom S. pošao u kafić "G" i tada je pozvao S. S.je tada počeo da mu psuje majku i nazivao ga pogrdnim riječima, a potom je M. I. uzeo telefon iz S. ruku i počeo da mu psuje majku, ženu, kćerku i čitavu porodicu. Tada je on smirivao I, a tokom razgovora mu je I. rekao "dođi na tehnički, ubiću vas kao paščad". Pojasnio je da oni posjeduju objekat tehničkih pregleda u naselju Z, pored kojeg poslovni prostor posjeduju i M. Tada mu je odgovorio da će odmah doći, pa je zajedno sa S. vozilom "Micibuši" kojim je upravljao S, pošli u tom pravcu. Nije znao da S. kod sebe posjeduje pištolj, a to mu S. nije ni rekao. Tvrdi da on nije imao oružje. Po dolasku ispred objekta M, primijetio je njegovo vozilo marke "Audi 3" pored kojeg vozila su bili M. I. i S. Oba su u rukama držali pištolje. Tada je S. malo usporio vozilo, govoreći im da uklone oružje, te da dođu kod njihovog objekta za tehničke preglede i tada je I, a nakon što je S. nastavio da se kreće sa vozilom ispalio jedan metak. Ne zna u kom pravcu. Po dolasku ispred njihovog objekta za tehničke preglede zaustavili su vozilo i izašli, a potom se uputili prema parking prostoru koji se nalazi ispred prostora namijenjenom za tehnički pregled vozila. </span>
</p>
<p>&nbsp;</p>
<p>
<span class="span1">Dok su se kretali prema betonskom zidu koji razdvaja njihov parking prostor i parking prostor ispred I. objekta, I. je počeo da puca u njihovom pravcu. Sakrili su se iza svog objekta. Ne zna koliko je projektila ispalio I. Tada je i S. iz pištolja pucao u I. pravcu i to dok je I. bio sakriven iza objekta. Nakon toga, on i S. su se vraćali u pravcu njihovog vozila i I. je ponovo počeo da puca u njihovom pravcu, ali ih nije pogodio i nije vidio gdje su ti projektili pogađali. Tada su se vratili prema zidu. Pozvao je I. govoreći mu da se smiri i da spusti oružje, međutim, I je ponovo zapucao u njihovom pravcu. On se tada zaklonio iza betonskog zida, a zapazio je i da se S. sagnuo. Nakon toga je i S. počeo da puca prema I, a I.se u tom momentu bio ponovo sakrio iza objekta, tako da S. nije mogao da ga pogodi, a misli da S. nije ni pucao da ga pogodi, već da ga zaplaši, kako bi prestao da puca u njihovom pravcu. </span>
</p>
<p>&nbsp;</p>
<p>
<span class="span1">Zapazio je da je S. pucao u kamion koji je parkiran ispred, a zatim i u zidove kuće, a ne zna gdje su završavali projektili koje je ispaljivao I. </span>
</p>
<p>&nbsp;</p>
<p>
<span class="span1">Potom je na svojoj trenerci primijetio tragove od ispaljenog projektila, ali se nije mogao izjasniti da li isti potiču od rikošeta ili nekog drugog predmeta gdje je zrno pogodilo. </span>
</p>
<p>&nbsp;</p>
<p>
<span class="span1">Tom prilikom niti on, niti S. nijesu zadobili povrede. </span>
</p>
<p>&nbsp;</p>
<p>
<span class="span1">Ne zna gdje su završavali projektili koje je ispaljivao I, a moguće iznad magistrale, u zemlji ili granju. Po prestanku pucnjave pošli su prema svom vozilu, a zatim prema gradskoj deponiji, gdje je S. izašao iz vozila. Nakon toga je pošao za U. gdje mu se nalazila supruga, gdje se zadržao dva dana. </span>
</p>
<p>&nbsp;</p>
<p>
<span class="span1">Tvrdi da kritičnom prilikom kod sebe nije imao pištolj, niti da je ispaljivao projektile, već da je projektile ispaljivao njegov brat S, a što kako navodi, se vidi na snimcima koji su izuzeti od strane policije sa njihovog objekta za tehničke preglede. </span>
</p>
<p>&nbsp;</p>
<p>
<span class="span1">Za svo vrijeme dok je S. ispaljivao projektile, pokušavao je da smiri situaciju i da mu oduzme pištolj kako bi ga spriječio da dalje puca, a isto tako je i molio I. da prestane da puca i insistirao da mirno razgovaraju. S. je više puta hvatao i gurao kako bi prestao da puca. </span>
</p>
<p>&nbsp;</p>
<p>
<span class="span1">Po njegovom mišljenju, S. je projektile više ispaljivao iz straha i kako bi zaplašio I. da prestane da puca u njihovom pravcu, nego u namjeri da ga ugrozi ili povrijedi. </span>
</p>
<p>&nbsp;</p>
<p>
<span class="span1">Nije se mogao izjasniti koliko je metaka ispalio S, kao ni I. </span>
</p>
<p>&nbsp;</p>
<p>
<span class="span1">Predočava da je prije dvije godine M. I. na istom mjestu pucao S, ali ga nije povrijedio. Događaj se desio na istom mjestu kao predmetni, ali da S. to nije prijavljivao zbog rodbinskih veza. </span>
</p>
<p>&nbsp;</p>
<p>
<span class="span1">Pred Višim tužiocem je predočio da se sa M. I. dogovorio, a nakon sukoba koji je imao sa njegovim bratom I, da se vide u krugu njegovog poslovnog prostora. Dogovorili su se da razgovaraju, o čemu je obavijestio svog brata S, pa su se uputili prema tom mjestu. </span>
</p>
<p>&nbsp;</p>
<p>
<span class="span1">Po dolasku, primijetio je da M. S. stoji ispred auta sive boje, dok je I. stajao ispred ulaznih vrata njegovog objekta. Tada su malo zastali sa vozilom, pa je S. otvorio vrata, pozivajući S. da dođu na mjesto gdje su se dogovorili da razgovaraju. Tada je čuo da je ispaljen jedan projektil. Nije vidio ko je to uradio. Nakon toga je S. ubrzao vozilo i parkirao na njihov plac. Po izlasku iz vozila krenuli su u pravcu M. I, glasno govoreći da ne pucaju, te da žele da razgovaraju. Međutim, čuli su još pucanja, a ne znaju ko je pucao. Potom su se sakrili iza zida koji razdvaja njihove placeve. U jednom momentu je osjetio na garderobi, a najvjerovatnije od betona ili kamena neko prskanje po gornjem dijelu trenerke i zapazio je na trenerci mala oštećenja u vidu tačkica. Tada je njegov brat S. iz torbice izvadio pištolj i ispalio je projektile u pravcu mjesta odakle su ispaljivani projektili, odnosno odakle su čuli da dolaze pucnji, tačnije u pravcu placa na kojem su se nalazili M. I. i njegov sinovac S. </span>
</p>
<p>&nbsp;</p>
<p>
<span class="span1">Tvrdi da nije vidio odakle su ispaljivani projektili, niti od strane M, niti sa njihove strane. Nije se mogao izjasniti koliko je S. ispalio projektila, da li tri ili četiri, a kada je ispaljivao projektile, na placu M. nije primijetio bilo koga. </span>
</p>
<p>&nbsp;</p>
<p>
<span class="span1">Pokušavao je da spriječi S. da ispaljuje projektile, na način što je stajao ispred njega i pokušavao da mu otme pištolj, međutim, S.mu nije dao pištolj, pa su se potom vratili na mjesto gdje su parkirali vozilo. </span>
</p>
<p>&nbsp;</p>
<p>
<span class="span1">Po ulasku u vozilu zapazio je da u S. pištolju ima još metaka, a S. je odbacio pištolj u rijeku I, kada su se uputili u pravcu P. </span>
</p>
<p>&nbsp;</p>
<p>
<span class="span1">Smatra da je S. htio da ispali preostale projektile, da ga on ne bi mogao spriječiti u tome. </span>
</p>
<p>&nbsp;</p>
<p>
<span class="span1">Nakon što je čuo da su ispaljeni projektili sa mjesta gdje su se nalazili osumnjičeni M. I. i njegov sinovac S, više ih nije primjećivao, jer su se po njegovom mišljenju sklonili iza svojih objekata, a moguće iza zida koji je visine oko dva metra. </span>
</p>
<p>&nbsp;</p>
<p>
<span class="span1">Kazivanje ovog svjedoka u bitnom sud je prihvatio u dijelu koji se odnosi na radnje koje je preuzeo sada optuženi M. I, kao i u dijelu radnji koje je preuzeo optuženi H. S. ali ne i njegova zapažanja da je optuženi S. ispaljivao projektile iz straha i kako bi zaplašio I. da prestane da puca, ali ne da je projektile ispaljivao u namjeri da povrijedi sada optuženog I. </span>
</p>
<p>&nbsp;</p>
<p>
<span class="span1">Ovaj svjedok je kategoričan da je optuženi I. u razgovoru rekao ovom svjedoku "dođi na tehnički, ubiću vas kao paščad", a nakon čega su oni i pošli na mjesto na koje ih je pozvao optuženi I. </span>
</p>
<p>&nbsp;</p>
<p>
<span class="span1">Radnje koje su nakon dolaska na to mjesto optuženi S, kao i ovaj svjedok, su prikazane snimljenim video zapisom, pa po nalaženju vijeća, bezpredmetno je kometarisati ili analizirati iskaz ovog svjedoka u dijelu koji se odnosi na radnje predstavljene video zapisom. </span>
</p>
<p>&nbsp;</p>
<p>
<span class="span1">Iz tog zapisa se jasno vidi kada i na koji način i koje radnje su pojedinačno preduzimali i optuženi S. i svjedok A. Iz tog zapisa se utvrđuje ponašanje optuženog S, kao i svjedoka A, a koje ponašanje je suprotno tvrdnji ovog svjedoka da je optuženi S. ispaljivao projektile iz straha kako bi zaplašio optuženog I. da prestane da puca u njihovom pravcu, te da nije ispaljivao projektile u namjeri da povrijedi I. </span>
</p>
<p>&nbsp;</p>
<p>
<span class="span1">Zapisnikom o uviđaju Osnovnog državnog tužilaštva R, Kt. br. 127/17 od 14.09.2017 godine, je prikazano mjesto gdje se desio događaj, predočeni i opisani zaotečeni tragovi i nađeni predmeti, te bliže predstavljeno mjesto gdje su ti predmeti nađeni. Svi tragovi su označeni brojevima i bliže prikazani foto-dokumentacijom od 10.09. i skicom od 09.09. i 12.09.2017 godine. </span>
</p>
<p>
<span class="span1"> </span>
</p>
<p>
<span class="span1">Medcinskom dokumentacijom na ime optuženog M. I. opisane su povrede, a vještak sudske medicine N.R. izjašnjavajući se o povredama u nalazu od 25.09.2017 godine, se izjasnio o vrsti i težini povreda kod tog lica, te predočio da je kod istog dijagnostikovana povreda u vidu strijelnog okrznuća u predjelu desne polovine prednje strane trbuha. Nalazi da je zadobijena povreda posledica tangencionalnog dejstva projektila ispaljenog iz ručnog vatrenog oružja. Povredu kvalifikuje kao laku </span><span class="span1">bez posledice po zdravlje. Nalazi da na osnovu podataka iz medicinske dokumentacije se nije moguće izjasniti o smjeru kanala strijelnog okrznuća, niti se pak o tome mogao izjasniti nakon pregleda povrijeđenog. </span>
</p>
<p>&nbsp;</p>
<p>
<span class="span1">Izvještajem ljekara dr. S. N. specijaliste psihijatrije od 11.09.2017 godine, opisane su povrede kod optuženog M. I. i data zapažanja ljekara uočena prilikom pregleda. </span>
</p>
<p>&nbsp;</p>
<p>
<span class="span1">Nalazom i mišljenjem vještaka dr. N. R. - ljekara obducenta</span><span class="span2"> </span><span class="span1">na ime M. I. od 14.11.2017 godine, je dato mišljenje da je zadobio povredu u vidu strijelne rane ustrijeline sa ulaznom ranoim u predjelu gornjeg desnog kvadranta prednje strane trbuha, koja se plitkim kanalom nastavlja kroz kožu i neposredno ispod nivoa kože, tj. u njenoj debljini i dijelom u debljini potkožnog mekog tkiva se završava, na kom mjestu je ustanovljen projektil. Nalazi da je zadobijena povreda posledica direktnog dejstva projektila ispaljenog iz ručnog vatrenog oružja, koje je prethodno znatno izgubilo od svoje kinetičke energije. </span>
</p>
<p>&nbsp;</p>
<p>
<span class="span1">Povredu kvalifikuje kao laku. </span>
</p>
<p>&nbsp;</p>
<p>
<span class="span1">Navodi da se sa sudsko-medicinskog aspekta nije moguće izjasniti o daljini pucanja, a da je smjer kanala od naprijed unazad i horizontalno, ali da nije moguće opredijeliti smjer kanala strijelne rane u smislu zdesna ulijevo ili sa lijeva udesno, a što je sa sudsko-medicinskog aspekta mogao biti ili blago slijeva udesno ili blago zdesna ulijevo, te da se samo na osnovu izgleda strijelne rane ne može pouzdano utvrditi, već kako navodi nakon dobijenih podataka po rekonstrukciji.  </span>
</p>
<p>&nbsp;</p>
<p>
<span class="span1">Na pretresu je predočio da je njegovo konačno mišljenje sadržano u nalazu od 10.11.2017 godine. </span>
</p>
<p>&nbsp;</p>
<p>
<span class="span1">Pojasnio je da je prilikom sudsko-medicinskog pregleda M. I. opisan kružni ružičasti ožiljak prečnika oko 1 cm, koji izgled ožiljka odgovara direktnom dejstvu projektila, a ne strijelnom okrznuću, kada bi ožiljak imao izdužen-ovalni oblik, te stim u vezi da se ne radi o strijelnom okrznuću, odnosno tangencionalnom pristupu projektila na koži, već o direktnom dejstvu projektila koji je doveo do formiranja ulazne rane na koži i plitkog kanala iz razloga gubitka energije projektila prije ulaska u tijelo. </span>
</p>
<p>&nbsp;</p>
<p>
<span class="span1">Navodi da izgled ožiljka koji je opisan prilikom sudsko-medicinskog pregleda upućuje na okolnost da je M. bio u uspravnom položaju, a u odnosu prema ustima cijevi posebno, imajući u vidu da je prije ulaska u tijelo projektil izgubio dio kinetičke energije, te da je položaj koji je pokazao M.prilikom rekonstrukcije i koji je prikazan na slici br. 5 balističkog vještačenja nakon obavljene rekonstrukcije, može biti položaj u kojem je zadobio tjelesnu povredu. </span>
</p>
<p>&nbsp;</p>
<p>
<span class="span1">Nalazi da je tijelo M. bilo lagano povijeno naprijed gornjim dijelom tijela ili ka nazad, a što sve spada u usparavni položaj. </span>
</p>
<p>&nbsp;</p>
<p>
<span class="span1">Izvještajem o balističkom vještačenju Uprave policije - Forenzičkog centra Danilovgrad br. 3829-1/17 od 03.10.2017 godine, sa fotodokumentacijom, kao i čaure sporna zrna nađena na licu mjesta uprakovana u dvije nailonske kesice sa brojem 3829/17; dat je zaključak da dostavljene čaure pod brojem 7,8,9,10 i 11, </span><span class="span1">pripadaju pištoljskoj municiji cal. 9 mm-D(duga) 9x19 mm, ispaljene su iz istog pištolja. Dostavljene čaure pod brojem 1,2, 4 i 4/1 nalazi da pripadaju pištoljskoj municiji cal. 99 mm-K(kratka)-9x17 mm, i ispaljene su iz istog pištolja. </span>
</p>
<p>&nbsp;</p>
<p>
<span class="span1">Dalje navodi da dostavljeni projektili pripadaju pištoljskoj municiji cal. 9 mm-D. Putanje projektila i pozicije sa kojih su ispaljeni su bliže prikazani na skici koja sačinjava sastavni dio ovog izvještaja o vještačenju. </span>
</p>
<p>&nbsp;</p>
<p>
<span class="span1">Izvješajem o vještačenju GSR čestica Uprave policije Forenzičkog centra Danilovgrad br. 3830/17 od 03.10.2017 godine, vještaka Lj. I, dato je mišljenje da je na desnoj šaci M. I. pronađen mali broj karakterističnih GSR čestica, dok na lijevoj nije, da je na desnoj šaci M. S. nađena jedna karakteristična GSR čestica, a na lijevoj šaci pronađen mali broj GSR čestica drugog hemijskog sastava, dok je na desnoj i lijevoj šaci H. S. pronađen mali broj karakterističnih GSR čestica označenog sastava, pa je vještak mišljenja da prisustvo karakterističnih GSR čestica na šakama M. I. i S, te H. S. ukazuju da se ne može isključiti mogućnost da su isti bili povezani sa procesom opaljenja iz vatrenog oružja. </span>
</p>
<p>&nbsp;</p>
<p>
<span class="span1">Izvještajem o DNK vještačenju Uprave policije Forenzičkog centra Danilovgrad br. 3828/17 od 06.10.2017 godine, vještaka S. K, dato je mišljenje da se na osnovu sprovedenih analiza i biostatističkog proračuna može zaključiti da na uzorku izuzetog sa projektila označenim brojem 3 (pronađene čaure) je utvrđeno prisustvo biološkog materijala porijeklom od jedne osobe, pri čemu rezultat pruža ekstremno jaku podršku da je donor istog M. I, dok na uzorcima izuzetih sa dostavljenih čaura sa označenim brojevima kao u nalazu, te uzorku izuzetog sa neispravljenog metrka označenimi brojem 6 u nalazu, kao i uzorka izuzetog sa projektila označenim brojem 7, nije utvrđeno prisustvo biološkog materijala. Dostavljeni materijal radi vještačenja i koji je vještačen, bliže je prikazan foto-dokumentacijom označenom br. 3828/17 od 06.10.2017 godine.  </span>
</p>
<p>&nbsp;</p>
<p>
<span class="span1">Izvještajem o vještačenju "prisustva barutnih čestica" Uprave policije Foreničkog centra Danilovgrad br. 3831/17 od 09.10.2017 godine, dato je mišljenje da je nakon ispitivanja dostavljene garderobe vlasništvo M. I, M. S, H. S. i H. A, nije dokazno prisustvo barutnih čestica. </span>
</p>
<p>&nbsp;</p>
<p>
<span class="span1">Izvještajem o trasološkom vještačenju Uprave policije Forenzičkog centra Danilovgrad br. 3832-1/17 od 04.10.2017 godine, sa skicom, vještaka G. D, dato je mišljenje da na osnovu trasološkog vještačenja konstatuje da su mehanička oštećenja na dostavljenih odjevnim predmetima H. A, karakteristična za oštećenja koja nastaju dejstvom manjeg metalnog predmeta oštrih ivica, koji je posjedovao određenu kinetičku energiju. Nalazi da navedena oštećenja ne posjeduju karakteristike oštećenja koja nastaju direktnim dejstvom projektila ispaljenim iz vatrenog oružja, te da ista mogu nastati dejstvom projektila ili dijela projektila koji se odbila od krute prepreke. </span>
</p>
<p>&nbsp;</p>
<p>
<span class="span1">Vještak je na pretresu pojasnio da je nakon sagledavanja video zapisa i slušanja sadržine izvedenih dokaza, ima bližu percepciju događaja kako se desio u odnosu na ranije, te da i dalje ostaje pri mišljenju da na dostavljenim garderobama od dva lica je konstatovao oštećenja koja imaju karakteristike oštećenja koja nastaju dejstvom manjeg predmeta oštrih ivica, koje je posjedovalo kinetičku energiju. </span>
</p>
<p>&nbsp;</p>
<p>
<span class="span1">Nije isključio mogućnost da su ta oštećenja posledica rikošeta ili indirektnog dejstva projektila koje je imalo kinetičku energiju. </span>
</p>
<p>&nbsp;</p>
<p>
<span class="span1">Pojasnio je da je oštećenje na gornjem dijelu trenerke H. A. karakteristično po tome što je nepravilnog oblika, pokrzanih ivica na rubu oštećenja i veličine 0,7 cm, isključio je mogućnost da je nastalo od direktnog dejstva projektila, a nije i mogućnost da je nastalo od nekog dijela projektila koje se odbilo od neke prepreke. Isključio je mogućnost da je nastalo od dejstva hladnog oružja-noža,žice i slično. </span>
</p>
<p>&nbsp;</p>
<p>
<span class="span1">Mišljenja je da se radi o oštećenju koje je nastalo krzanjem tkanine oštrim predmetom koje je posjedovalo kinetičku energiju nepravilnog oblika. </span>
</p>
<p>&nbsp;</p>
<p>
<span class="span1">Nalazi da to oštećenje nema karakteristike oštećenja koja bi nastala od naprimjer komada betona koji se odbio od udara projektila. </span>
</p>
<p>&nbsp;</p>
<p>
<span class="span1">Isključio je mogućnost da su oštećenja na trenerci mogla nastati usled kontakta sa kamenom ili od kačenja od zid, jer bi u tom slučaju moralo doći do izvlačenja niti u široj zoni oštećenja. </span>
</p>
<p>&nbsp;</p>
<p>
<span class="span1">Predočio je da vještačenje uvijek vrši uz pomoć tehničara, a u nalazu nije obavezan navesti njegovo ime, a da je tehničar osoba koja mu pomaže u radu, ali ne i u donošenju zaključka. </span>
</p>
<p>&nbsp;</p>
<p>
<span class="span1">Zapisnik o rekonstrukciji događaja sačinjen od strane VDT-a Kti. br. 37/17 od 26.10.2017 godine, optuženi H. S. i M. I.su predstavili događaj kako se desio, a kojoj rekonstrukciji je prisustvovao vještak balističar M. M, koji je izvršio balističko vještačenje i dao mišljenje. Pozicije koje su pokazali optuženi su prikazani skicom lica mjesta, a tok rekonstrukcije bliže je predstavljen foto-dokumentacijom. </span>
</p>
<p>&nbsp;</p>
<p>
<span class="span1">Vještak balističar M. M. je mišljenja, a vezano za pokazivanje optuženog H. S. na rekonstrukciji, da nije moguće pucati sa pozicije i na način kako on to pokazuje a da čaure budu na prikazanim mjestima, te da nije moguće sa te pozicije napraviti oštećenja označena na skici br. 12, 13, 4/2 i 4/3, jer nijesu u vidnom polju, a zbog visine kamenog zida od 1,65 m. </span>
</p>
<p>&nbsp;</p>
<p>
<span class="span1">Vezano za kazivanje optuženog M. I, vještak navodi da je moguće da se taj optuženi nalazio na prikazanoj poziciji iza svog vozila kada je pogođen projektilom. U tom pravcu je djelovao projektil koji je napravio oštećenja na vozilu koja su označena brojevima 4/2 i 4/3. </span>
</p>
<p>&nbsp;</p>
<p>
<span class="span1">Pojašnjava da je taj projektil izgubio veću količinu kinetičke energije na prodore kroz vjetrobransko i zadnje lijevo staklo, te da je prodor kroz vjetrobransko staklo na visini od 1,1 m. od podloge. </span>
</p>
<p>&nbsp;</p>
<p>
<span class="span1">Predočava da putanja projektila koji je napravio ova oštećenja ima blago silaznu putanju od oko dva posto u odnosu na horizontalnu ravan, a što znači da na udaljenosti od oko dva metra po prolasku kroz vjetrobransko staklo, putanja ovog projektila ima rastojanje od podloge oko 1,03 m. </span>
</p>
<p>&nbsp;</p>
<p>
<span class="span1">U mišljenju navodi da se vještak medicinske struke izjasnio da je M. pogođen u predjelu trupa na rastojanju od 1,2 metra od podloge, pa navodi da se po osnovu </span><span class="span1">svega toga može konstatovati da je M. u momentu kada je pogođen bio u blago sagnutom položaju. </span>
</p>
<p>&nbsp;</p>
<p>
<span class="span1">Dalje pojašnjava da na osnovu materijalnih tragova pozicije sa koje je pucano prema M. I. su prikazana na skici 3. Kako se za čaure koje su se našle u neposrednoj blizini pozicije na kojoj se našao M. I. nijesu nađeni projektili, tj. nijesu ouočena oštećenja koja bi nastala dejstvom tih projektila, da se stoga ne može preciznije utvrditi pozicija sa koje su ispaljeni. </span>
</p>
<p>&nbsp;</p>
<p>
<span class="span1">Na pretresu je pojasnio da se koristio podacima sa rekonstrukcije i sa uviđaja prilikom vještačenja, te da se koristio i podacima vještaka sudske medicine vezano za povredu na tijelu sada optuženog M. I, pa je stoga dao jednu verziju mogućeg položaja u kojem se nalazilo to lice u momentu zadobijanja povrede, a sve uklapanjem podataka i to po osnovu visine oštećenja na šoferšajbni vozila posmatrano od podloge, te drugih podataka. Stoga je dao mogućnost da se to lice prilikom povređivanja nalazilo u pognutom položaju. </span>
</p>
<p>&nbsp;</p>
<p>
<span class="span1">Dalje je predočio da je utvrđeno da je pet čaura ispaljeno iz istog pištolja cal. 9 mm Duga, te da su nađena dva projektila na lice mjesta, a po osnovu čega se može konstatovati da svi projektili imaju definisanu putanju kojom su se kretali, a da samo jedna putanja koja je definisana da prolazi kroz vozilo je mogla da nanese povredu kakvu je zadobio M. </span>
</p>
<p>&nbsp;</p>
<p>
<span class="span1">Na skici su bliže prikazane pozicije sa koje su ispaljeni projektili, a po osnovu nađenih čaura na licu mjesta, te mogućnost da su tri čaure koje su nađene pored vozila i jednu na vozilu, mogle su biti ispaljene sa pozicije sa ugla objekta, ali pod pretpostavkom da je pravac u kojem se puca u pravcu iz kojeg se puca prema njemu. </span>
</p>
<p>&nbsp;</p>
<p>
<span class="span1">Dalje je predočio da je u prvom nalazu uzeo pretpostavku da lice koje puca pištoljem kratka devetka, puca iz pravca iz kojeg se na njega puca pištoljem duga devetka, te da ta pozicija može biti na samom uglu poslovnog objekta, te da je prikazana na skici osnovnog nalaza koji nosi oznaku br. 3829/17. </span>
</p>
<p>&nbsp;</p>
<p>
<span class="span1">Dalje je naveo da na rekonstrukciji nijesu postojali dokazi, odnosno iskazi, koji bi obuhvatali mogućnost pucanja sa tih pozicija gdje su nađene čaure ispaljene iz pištolja kratka devetka, te kako ne postoje i ni konkretna oštećenja nastala dejstvom projektila iz tog pištolja, nije se mogao opredijeliti za pozicije sa kojih je moguće ispaliti te metke, a da bi čaure bile na fiksiranim pozicijama. </span>
</p>
<p>&nbsp;</p>
<p>
<span class="span1">Predočio je da je opšta karakteristika pištolja koji bi ispaljivao municiju kratke devetke, da čaure izbacuje u desnu stranu u odnosu na pravac pucanja, a ukoliko bi se uzele u obzir postavljena pozicija iza vozila "Audi", te da se sa te pozicije puca i da čaura zauzme fiksirane pozicije, da bi pravac u kojem bi pištolj u tom momentu je bio okrenut suprotno od pravca sa kojeg se puca prema toj osobi. </span>
</p>
<p>&nbsp;</p>
<p>
<span class="span1">Nalazi da su čaure cal. 9 duga, ispaljene iz istog pištolja tog kalibra, te da iste nijesu po nađenim karakteristikama mogle biti ispaljene iz pištolja marke "glok" jer taj pištolj ima specifičnost da mu otisak čela zatvarača i udarne igle izgleda pravougaono. </span>
</p>
<p>&nbsp;</p>
<p>
<span class="span1">Na kazivanje vještaka vezano za marku pištolja iz kojeg su ispaljeni projektili, optuženi H. primjećuje da je moguće da su projektili ispaljeni iz drugog pištolja, a ne pištolja marke "glok". </span>
</p>
<p>&nbsp;</p>
<p>
<span class="span1">Izvodom iz registra kaznenih evidencija Ministarstva pravde Crne Gore na br. 3/2018 od 10.01.2018 godine, na ime H. S, se utvrđuje da isti ranije nije osuđivan.</span>
</p>
<p>&nbsp;</p>
<p>
<span class="span1">Izvodom iz registra kaznenih evidencija Ministarstva pravde Crne Gore na br. 4/2018 od 10.01.2018 godine, na ime M. I, se utvrđuje da je isti ranije osuđivan i to: presudama Osnovnog suda iz R, i to: K. br. 22/16 zbog krivičnog djela iz čl. 154 KZ CG, na novčanu kaznu u iznosu od 800 eura; K. br. 139/12 i K. br. 140/12 zbog krivičnog djela iz čl. 151st. 2 Kz CG na kaznu zatvora u trajanju od godinu dana i jedan mjesec; K. br. 8/13 (spojen sa predmetom K. br. 9/13) zbog krivičnog djela iz čl. 151 st. 1 Kz CG, na kaznu zatvora u trajanju od 7 mjeseci; K. br. 131/14  zbog krivičnog djela iz čl. 168 st. 1 Kz CG na kaznu zatvora u trajanju od 1.500 eura; K. br. 153/10 zbog krivičnog djela iz čl. 154 st. 1 KZ CG, na novčanu kaznu od 500 eura; K. br. 226/05 zbog krivičnog djela iz čl. 375 st. 3 KZ CG, kazna zatvora od 60 dana; K. br. 249/07 zbog krivičnog djela iz čl. 376 st. 1 Kz CG, na kaznu zatvora od 3 mjeseca; K. br. 312/05 zbog krivičnog djela iz čl. 154 st. 1 Kz CG, na novčanu kaznu od 800 eura; K. br. 2/03 zbog krivičnog djela iz čl. 33 st. 1 Zakona o inspekcijskoj kontroli, na novčanu kaznu u iznosu od 6.000 dinara; K. br. 319/00 zbog krivičnog djela iz čl. 154 st.3 Kz CG, na kaznu zatvora u trajanju od godinu dana; K. br. 294/00 zbog krivičnog djela iz čl. 37 st. 2 Kz CG, na novčanu kaznu u iznosu od 9.000 dinara; K. br. 128/84 zbog krivičnog djela iz čl. 152 st. 1 Kz CG, na kaznu zatvora u trajanju od 90 dana, uslovno na jednu godinu, te presudom Opštinskog suda iz T. K. br. 118/07 zbog krivičnog djela iz čl. 23 st. 1 KZ Srbije, na kaznu zatvora u trajanju od tri mjeseca; presudom Okružnog suda iz K. K. br. 34/91 zbog krivičnog djela iz čl. 171 st. 3 Kz Srbije, na kaznu zatvora u trajanju od četiri godine; presudom Opštinskog suda iz T. M. K. br. 5/88 zbog krivičnog djela iz čl. 165 st. 3 KZ Srbije, na novčanu kaznu u iznosu od 350.000 dinara i presudom Opštinskog suda iz S. K. br. 1288/83 zbog krivičnog djela iz čl. 156 st. 1 KZ Makedonije, na kaznu zatvora u trajanju od 20 mjeseci. </span>
</p>
<p>&nbsp;</p>
<p>
<span class="span1">Presudom Osnovnog suda iz R, K. br. 77/17 od 25.12.2017 godine, a koja presuda je postala pravnosnažna dana 05.01.2018 godine, se utvrđuje da je H.A. oglašen krivim zbog krivičnog djela ugrožavanje sigurnosti iz čl. 168 st. 2 u vezi st. 1 Krivičnog zakonika Crne Gore, a vezano za događaj koji se desio dana 09.09.2017 godine u zlatarskoj radnji "S. k. ..", ugrozio sigurnost M. I. i M. E, između ostalog i na način što je prislonio pištolj na I. čelo, govoreći mu "ubiću vas i pobiću vam unučad i sve vas", a potom dohvatio I. rukama, a potom i E. i bacio ih na dvosjed, a zatim uperio pištolj u njihovom pravcu, govoreći "pobiću vas sve. </span>
</p>
<p>&nbsp;</p>
<p>
<span class="span1">Foto-dokumentacijom OB R. br. 148/17 od 10.09.2017 godine, je bliže predstavljeno mjesto gdje se događaj desio, te obilježeni i fotografisani zatečeni tragovi prilikom vršenja uviđaja, a što je bliže prikazano izvještajem o kriminalističko-tehničkom pregledu lica mjesta i uzrokovanju tragova Odjelenja bezbjednosti R. koji je sačinjen dana 10.09.2017 godine, od strane krimi tehničara Č. Dž. i B. A. </span>
</p>
<p>&nbsp;</p>
<p>
<span class="span1">Sud nije imao razloga da ne prihvati sadržinu prethodno izvedenih dokaza. Toj sadržini u bitnom nije bilo prigovora i po nalaženju suda u tim dokazima je sadržan </span><span class="span1">istinito po osnovu zapažanja ili stručnog mišljenja, a po osnovu zatečenog stanja ili dokumentacije koja je bila predmet razmatranja, a sve stručno i nepristrasno. </span>
</p>
<p>&nbsp;</p>
<p>
<span class="span1">Sud je izveo i dokaz prikazivanjem snimljenog materijala sa kamera postavljenim na poslovnim objektima H, koji snimljeni materijal se odnosi na vrijeme počev od dolaska optuženog H. S. i njegovog brata A, pa do završetka događaja koji se desio. </span>
</p>
<p>&nbsp;</p>
<p>
<span class="span1">Nakon što je pregledan video zapis sa USB fleš memorije, optuženi H. S. je predočio da je on lice u bijeloj majci, a da je pored njega njegov brat A. Prostor na kojem su se nalazila tada ta lica oivičen je sa jedne strane kamenom ogradom, a sa druge strane poslovnim prostorom koji je njihovo vlasništvo. </span>
</p>
<p>&nbsp;</p>
<p>
<span class="span1">Dalje optuženi S. predočava da je on ispaljivao projektile kako se to zapaža na materijalu snimljen kamerom broj 6 označenog zapisa. </span>
</p>
<p>&nbsp;</p>
<p>
<span class="span1">Optuženi S. primjećuje da je H. A. lice koje je preskočilo zid, što je  zabilježeno kamerom br. 3, kako je to označeno, i to zid koji ivičava njihov poslovni prostor. </span>
</p>
<p>&nbsp;</p>
<p>
<span class="span1">Nakon što je prisustvovao sagledanju tog materijala vještak M. je predočio da navedeni tragovi koji su obrađeni na skici u potpunosti korespondiraju sa prikazanim snimkom, tj. sa pozicijama sa kojih se uočava da je vršeno pucanje. </span>
</p>
<p>&nbsp;</p>
<p>
<span class="span1">Na tom snimku se zapaža da se H. kreću "cik-cak", da se nalaze iza zida, pa se vraćaju na poziciju koja je poziciji na kojoj se nalazi optuženi I. </span>
</p>
<p>&nbsp;</p>
<p>
<span class="span1">Pojasnio je da čaura nema dovoljno kinetičke energije da napravi oštećenje tipa okrznuća kamenog zida, jer je kinetička energija čaure u takvoj situaciji izuzetno mala. </span>
</p>
<p>&nbsp;</p>
<p>
<span class="span1">Na prikazanom video materijalu koji je snimljen kamera 2,3 i 6 koje se nalaze na poslvonom objektu optuženog H. se zapaža, i to na materijalu snimljenom kamerom broj 6 da u 18:47:03 h. dolazi džip zelene boje, da zastaje, pa produžava. Džip dolazi iz pravca koji je bliži poslovnom prostoru optuženog M. U 18:47:33 h. kamerom je zabilježeno da dolaze optuženi i svjedok H. A. trčeći. Zapaža se da optuženi H. drži pištolj u desnoj ruci, da prilazi do blizu zida, a potom se vraćaju nazad, te se zapaža da u jednom momentu optuženi prebacuje pištolj u lijevoj ruci. Za svo vrijeme se okreću u pravcu poslovnog prostora optuženog M. U 18:49:22 h. dolazi prvo optuženi H, a za njim i svjedok. U 18:49:25 h. primjećuje se da optuženi H. ispaljuje projektil, a drugi u 18.49:29 h. odmah po ispaljivanju prvog projektila. Zapaža se da odmah potom u 18:49:30 h. da se oba saginju istovremeno i skrivaju od nečega. U 18:49:36 h. se zapaža da svjedok A. pokušava da otme pištolj od optuženog S, koji to ne dozvoljava, te da se potom optuženi odmiče od zida koji dijeli poslovne prostore, dok A. ostaje do samog zida i da oba gledaju u pravcu poslovnog prostora sada optuženog M. U 18.49:48 h. po osnovu ponašanja A. zapaža se da nešto govori i gleda u pravcu poslovnog prostora M, a zatim se i oba - optuženi i A. saginju u istom trenutku, i to optuženi H. iza zida, a optuženi A. prema zemlji. Zapaža se da optuženi H. drži pištolj u desnoj ruci. </span>
</p>
<p>&nbsp;</p>
<p>
<span class="span1">U 18:49:49 h. optuženi ispaljuje projektil prvo jedan, a odmah i drugi u pravcu poslovnog prostora M. Potom se optuženi H. vraća u pravcu iz kojeg je došao, dok svjedok A. se kreće parkingom njihovog poslovnog prostora u pravcu kamere br. 6. </span>
</p>
<p>&nbsp;</p>
<p>
<span class="span1">Na materijalu snimljenom kamerom br. 3 zapaža se da u 18:50:02 h. svjedok A. ulazi u kadar te kamere i da se svo vrijeme okreće unazad, a u 18:50:15 h. preskače kameni zid suprotno od poslovnog prostora optuženog M, u blizini mjesta gdje je postavljen kontjener, desno pored prostora gdje je obilježen parking. </span>
</p>
<p>&nbsp;</p>
<p>
<span class="span1">Kamerom br. 2 je snimljeno između ostalog da u 18:47:02 h. dolazi džip koji zastaje, a zatim se na džipu otvaraju vrata vozača. U 18:47:05 h. vrata se zatvaraju i džip nastavlja kretanje u istom pravcu. </span>
</p>
<p>&nbsp;</p>
<p>
<span class="span1">U 18:47:21 h. i optuženi H. i svjedok A. ulaze u kadar kamere, prvo ide svjedok, a za njim optuženi. Za to vrijeme optuženi drži pištolj u ruci. </span>
</p>
<p>&nbsp;</p>
<p>
<span class="span1">U 18:47:31 h. oba ubrzavaju kretanje, kreću se desnom ivicom kolovozne trake. Zapaža se da kada su došli na ćošak ograde blizu prostora ispred njihovog objekta da optuženi H. ispaljuje projektil u pravcu poslovnog prostora optuženog M, i to u 18.47:32 h. a da prije toga trkom kreće u tom pravcu i ispaljuje projektile. Zatim se oba vraćaju nazad. Za svo vrijeme zastaju i okreću se u pravcu poslovnog prostora M. </span>
</p>
<p>&nbsp;</p>
<p>
<span class="span1">U 18:48:08 h. se zapaža da svjedok pokušava da uzme pištolj od optuženog H, i to u momentu kada optuženi stavlja pištolj u torbicu. Tada se vraćaju unazad i izlaze iz kadra kamere, da bi se u 18:48:45 h. u kadar ponovo pojavio optuženi. Zapaža se da podiže ruku u pravcu poslovnog prostora optuženog M. i gestakulacijom kao da poziva nekog. U tom momentu se nalazio na lijevoj kolovoznoj traci posmatrano iz pravca iz kojeg dolazi. Na tom materijalu se zapaža da potom stoje na ćošku ograde, te da u 18:49:14 h. optuženi H. podiže ruku u pravcu u kojem je ispaljivao projektile, a da potom kreće u tom pravcu i vadi pištolj, a za njim se kreće svjedok A. </span>
</p>
<p>&nbsp;</p>
<p>
<span class="span1">U 18:49:16 h. ispaljuje projektil u tom pravcu i trčeći se kreću u tom pravcu. Prethodno se vidi da svjedok A. hvata za lijevu ruku optuženog i povlači ga unazad, a da potom optuženi trči u pravcu poslovnog prostora optuženog M. i podiže ruku. Nastavak događaja dijelom je bliže opisan po osnovu snimljenog materijala snimljenog kamerom br. 6, koja kamera se nalazila bliže mjstu dešavanja i taj dio događaja bliže snimila. </span>
</p>
<p>&nbsp;</p>
<p>
<span class="span1">Zapaža se da u 18:50:16 h. optuženi izlazi iz kadra kamere br. 2 i krećući se iz pravca u kojem je došao i za svo to vrijeme se okreće u pravcu iz kojeg je ispaljivao projektile i za svo vrijeme drži pištolj u ruci. </span>
</p>
<p>&nbsp;</p>
<p>
<span class="span1">Sud nije imao nijednog razloga da ne prihvati sadržinu ovog dokaza. Ovim je jasno prikazano ponašanje optuženog H. S. i svjedoka A, te prikazane radnje koje su oni tada preduzeli. Optuženi H. S.nije ni sporio istinitost sadržanog u snimljenom materijalu. </span>
</p>
<p>&nbsp;</p>
<p>
<span class="span1">Stoga, detaljnom analizom izvedenih dokaza kako pojedinačno, tako i u ukupnosti se na potpuno pouzdan način utvrđuje da su optuženi počinili krivična djela </span><span class="span1">stavljena im na teret optužnicom tužioca. Odbrane optuženih na način kako su iznijeli sud nije mogao prihvatiti i cijenio ih je kao pokušaj izbjegavanja krivično-pravne odgovornosti. Njihove odbrane su obezvrijeđene kako njihovim nedoslednim, različitim i prilagođenim izjavama naknadnim dešavanjima, tako i ostalim izvedenim dokazima, a posebno iskazima saslušanim svjedoka M. S, H. A, te sadržinom snimljenog materijala kamerama sa poslovnog objekta H, kao i ostalim izvedenim dokazima. </span>
</p>
<p>&nbsp;</p>
<p>
<span class="span1">Svjedok M. S. predočava da je I. razgovarao telefonom sa A, te da je A. psovao I. i da je sada optuženi I, kako navodi svjedok "izleteo iz radnje". Navodi da je zapazio da je I. bio uznemiren i ljut, te da se plašio da ne dođe do nekog ekcesa, pa ga je smirivao dok su se kretali prema objektu u naselju Z, kao i da je pošao sa njim kako bi smirio situaciju. </span>
</p>
<p>&nbsp;</p>
<p>
<span class="span1">Optuženi S. tvrdi da je optuženi I. uzeo telefon od S. i počeo da psuje A, te zaprijetio da će ih zaklati, pobiti, baciti bombu, a potom zahtijevao od A. da dođu u naselju Z. kod poslovnih objekata, a potom prekinuo vezu. Potvrđuje da su on i A. odmah nakon tog razgovara pošli na to mjesto, te da ih je po dolasku I. pozvao, govoreći im "hajde dođite .... jebaću vam mater", a da je potom pucao u njihovom pravcu. </span>
</p>
<p>&nbsp;</p>
<p>
<span class="span1">Optuženi M. tvrdi da je tada u razgovoru prvo rekao da ne galami, a potom je ustvrdio da mu nije ništa govorio, da bi potom kazao da se sjeća da je A. govorio "kako ih nije sramota da čovjeka od 62 godine bacuje na patos...". Tvrdi da sa njima nije dogovarao bilo kakav susret, već da je pošao u Z. zbog poslova oko vozila. </span>
</p>
<p>&nbsp;</p>
<p>
<span class="span1">Međutim, svjedok H. A. je kategoričan da mu je I. tada rekao "dođi na tehnički, ubiću vas ko paščad", na šta je on odgovorio da će odmah doći, te je zajedno sa S. pošao. Potvrđuje da je tada I. ispalio projektile u njihovom pravcu, te da su se oni uplašili i skrivali od uplašenih projektila. Tvrdi da je za svo to vrijeme pokušao da smiri S. i da mu oduzme pištolj, u čemu nije uspio.  </span>
</p>
<p>&nbsp;</p>
<p>
<span class="span1">Stoga se može izvesti pouzdan zaključak da je kritičnom događaju prethodila svađa između brata optuženog S. A, kao i brata optuženog I. I, te da je nakon toga došlo do svađe između sada optuženog I. i A, kada je I. pozvao A. i S. da dođu u mjesto Z, govoreći im da će ih pobiti, baciti bombu i slično, a što su oni i prihatili, te kada su došli, da ih je na tom mjestu čekao I, govoreći im da dođu, te da će ih pobiti ko paščad. </span>
</p>
<p>&nbsp;</p>
<p>
<span class="span1">Nakon ovih dešavanja, došlo je do ispaljivanja projektila sa obje strane, a što u potpunosti potvrđuju izvedeni dokazi. </span>
</p>
<p>&nbsp;</p>
<p>
<span class="span1">Optuženi S. ne spori da je ispaljivao projektile, a tvrdi da se branio od napada, dok optuženi M. negira da je ispaljivao projektile. Takvu tvrdnju ni optuženog H, ni optuženog M, sud nije mogao prihvatiti. Tvrdnja optuženog M. je obezvrijeđena sadržinom odbrane optuženog S, kao i kazivanjem svjedoka A, te zatečenim tragovima na mjestu gdje se događaj desio, odnosno nespornom činjenicom da su nađene čaure pored vozila pored kojeg se u momentu dešavanja nalazio sada optuženi I, kao i jedna čaura iza brisača tog vozila, a kojim vozilom je na to mjesto došao optuženi I. sa sinovcem S.  </span>
</p>
<p>&nbsp;</p>
<p>
<span class="span1">Bez uporišta je posebno njegova tvrdnja da nađene čaure potiču iz drugih događaja. Nije dovedeno u sumnju da je nađena jedna čaura iza brisača njegovog vozila, niti je osporeno da je ta čaura kao i čaure koje su nađene pored vozila ispaljene iz istog pištolja, a što se potvrđuje nalazom vještaka balističara. </span>
</p>
<p>&nbsp;</p>
<p>
<span class="span1">Sasvim je sigurno da ukoliko su nađene čaure poticale iz događaja kako to opisuje optuženi I, da nađena čaura iza brisača njegovog vozila nije mogla poticati iz dogđaja kako to on opisuje, već iz događaja koji se desio upravo tog dana. </span>
</p>
<p>&nbsp;</p>
<p>
<span class="span1">Da se optuženi I. može dovesti u vezi procesom ispaljenja projektila proizilazi iz nalaza vještaka Ivanović, a to po osnovu nađenih GSR čestica na njegovoj desnoj šaci. </span>
</p>
<p>&nbsp;</p>
<p>
<span class="span1">Da su projektili ispaljivani u pravcu sada optuženog S. i njegovog brata, ukazuje sadržina prikazanog video materijala snimljenog kamerama sa poslovnog objekta H. na kojem se jasno vidi kako optuženi S, kao i svjedok A. se naglo i istovremeno saginju i pokušavaju sakriti, a što ukazuje na postojanje opasnosti od povređivanja usled ispaljenog projektila sa druge strane, odnosno strane iz pravca u kojem je prethodno ispaljivao projektile sada optuženi S. </span>
</p>
<p>&nbsp;</p>
<p>
<span class="span1">Činjenica je da na prikazanom materijalu ne postoji snimljeno da optuženi I. ispaljuje projektile, ali kod sadržanog u odbrani optuženog S, te iskaza svjedoka A, nalaza vještakinje I. o prisustvu GSR čestica na ruci optuženog I, nađenih čaura pored vozila pored kojeg se nalazio sada optuženi I. i kojim je došao na to mjesto, te nađene čaure iza brisača tog vozila, a koje čaure su ispaljene iz istog pištolja, ponašanja optuženog S. i svjedoka A, što se jasno vidi iz snimljenog materijala, a što ukazuje na postojanje opasnosti na koju istoremeno reaguju saginjujući se i skrivajući se, sve to ukazuje, a suprotno tvrdnji optuženog I, da je on ispaljivao projektile u pravcu optuženog S. i svjedoka A. </span>
</p>
<p>&nbsp;</p>
<p>
<span class="span1">Odbrana optuženog S. da je u strahu ispaljivao projektile, te da se branio od napada u potpunosti je obezvrijeđena izvedenim dokazima, a posebno sadržanom u snimljenom materijalu, iz čega proizilazi jasan zaključak suprotan njegovoj odbrani, pa istu, po nalaženju vijeća, ne treba posebno komentarisati, niti analizirati. Snimljenim materijalom je jasno predočeno njegovo ponašanje prilikom dolaska na to mjesto, ponašanje tokom događaja i nakon događaja, iz čega se ne može zaključiti da je kod istog postojala uznemirenosti, već suprotno, da je postojala smirenost prilikom ispaljivanja projektila, te da je projektile ispaljivao u više navrata, dolazeći, a potom vraćajući se ponovo na to mjesto, a što govori ne o prisustvu njegovog straha, niti nužnosti, već o upornosti i bahatosti. </span>
</p>
<p>&nbsp;</p>
<p>
<span class="span1">Pouzdano se može zaključiti da je optuženi I. pozvao svjedoka A. i njegovog brata sada optuženog S. da "riješe problem" koji je postojao između njihovih porodica, tražeći da dođu na mjestu kako je predočeno. Optuženi S. i njegov brat A. su to prihvatili i odmah nakon svađe koja se desila prvo između A. i I. brata I, a potom između A. i sada optuženog I, pošli su na to mjesto. I optuženi S. i optuženi I. su posjedovali, dakle pošli su "pripremljeni" na to mjesto i sa stvorenom namjerom, a koju namjeru su potom i realizovali. </span>
</p>
<p>&nbsp;</p>
<p>
<span class="span1">Dakle, postojao je uzrok, poziv na obračun i prihvatanje poziva, pa se po nalaženju ovog vijeća, ne može pozivati na nužnu odbranu niti onaj koji poziva na obračun, niti onaj koji prihvata takav obračun. </span>
</p>
<p>&nbsp;</p>
<p>
<span class="span1">Proizilazi da su optuženi tražili i željeli sukob, a do kojeg sukoba je potom i došlo na način kako je to prethodno opisano. </span>
</p>
<p>&nbsp;</p>
<p>
<span class="span1">Za napomenuti je da se optuženi M. I. uporno tokom postupka branio da uopšte nije ispaljivao projektile u pravcu sada optuženog S, niti njegovog brata A, već da se samo skrivao kako bi izbjegao eventualno povređivanje. Međutim, kroz završnu riječ svog branioca je ukazao na postojanje nužne odbrane na njegovoj strani, pa se sasvim logično postavlja pitanje o nužnosti odbrane i o načinu na koji je ta odbrana preduzeta, a što ukazuje na njegovu upornost u nedoslednosti iznošenja odbrane tokom čitavog postupka, pa samim time i na netačnost njegove odbrane, koja nije potvrđena nijednim izvedenim dokazom tokom postupka, već obezvrijeđena na način kako je to prethodno predstavljeno. </span>
</p>
<p>&nbsp;</p>
<p>
<span class="span1">Stoga, po nalaženju ovog suda, u radnjama oba optužena sadržana su sva obilježja krivičnih djela ubistvo u pokušaju iz č. 143 KZ CG u vezi sa čl. 20 KZ CG u sticaju sa krivičnim djelom nedoozvoljeno držanje oružja i eksplozivnih materija iz čl. 403 st. 1 KZ CG. </span>
</p>
<p>&nbsp;</p>
<p>
<span class="span1">Čl. 5 Zakona o oružju je između ostalog predviđeno da je dozvoljena nabavka, držanje i nošenje i prenošenje oružja i municije, oružja kategorije B za koje je izdata odogarajuća isprava o oružju u skladu sa tim Zakonom, a čl. 33 istog Zakona, između ostalog da je zabranjeno nošenje oružja na javnom mjestu, a koje mjesto gdje se događaj desio se smatra javnim mjestom. </span>
</p>
<p>&nbsp;</p>
<p>
<span class="span1">Javnim mjestom se smatra svako mjesto na kojem je svakom dozvoljen pristup. U tom smislu, javnim mjestom se ima smatrati i mjesto gdje se desio taj događaj, jer se radi o parkingu pored javnog puta i javnom putu na kojem se dijelom i dešavao ovaj događaj, a izvedeni dokazi na potpuno pouzdan način ukazuju da su optuženi iz pištolja označenih kalibara ispaljivali projektile za koje nabavljanje, držanje i nošenje nijesu imali odobrenje, pa su stoga te pištolje neovlašćeno nabavili i držali. </span>
</p>
<p>&nbsp;</p>
<p>
<span class="span1">Postupanje optuženih u konkretnom slučaju je dokazano i kvalifikuje se kao izvršenje krivičnih djela ubistvo u pokušaju iz čl. 143 u vezi čl. 20 Kz i krivičnog djela nedozvoljeno držanje oružja i eksplozivnih materija iz čl. 403 st. 1 Kz. </span>
</p>
<p>&nbsp;</p>
<p>
<span class="span1">I jedno i drugo krivično djelo optuženisu počinili sa direktnim umišljajem. </span>
</p>
<p>&nbsp;</p>
<p>
<span class="span1">Optuženi su bili svjestni da pucanjem iz pištolja na opisani način preduzimaju radnje kojim je moguće da će usmrtiti oštećenog, te su bili svjestni da je ta radnja uperena prema živom čovjeku i htjeli da jedan drugog liše života. </span>
</p>
<p>&nbsp;</p>
<p>
<span class="span1">To što nije došlo do najteže posledice, po nalaženju ovog suda, samo je igra slučaja i splet srećnih okolnosti, a cijeneći način na koji se događaj desio, da je međusobno ispaljen veći broj projektila, od kojeg ispaljenog projektila od strane optuženog H. S. je laku tjelesnu povredu zadobio sada optuženi M. I, te da je usled ispaljenog projektila od strane optuženog M. nastupilo oštećenje na trenerci svjedoka </span><span class="span1">A. koji se nalazio za svo vrijeme u neposrednoj blizini sada optuženog S, da su projektili ispaljeni sa udaljenosti sa koje se precizno ne može kontrolisati njihova putanja, pa po nalaženju vijeća, to što nije došlo do nastupanja najteže posledice, nije izraz želje i htjenja optuženih da nanesu samo takve povrede ili oštećenja, već slučaj i splet srećnih okolnosti. </span>
</p>
<p>&nbsp;</p>
<p>
<span class="span1">Po nalaženju vijeća, optuženi su bili potpuno svjesni da je nabavljanje, držanje i nošenje oružja na javnom mjestu zabranjeno, ali su bez obzira na to pištolje kalibara kako je to predstavljeno nabavili, držali i nosili bez odobrenja nadležnih organa. </span>
</p>
<p>&nbsp;</p>
<p>
<span class="span1">Sa iznijetog, u radnjama optuženih su sadržana sva obilježja navedenih krivičnih djela, zbog čega su krivi i krivično-pravno odgovorni. </span>
</p>
<p>&nbsp;</p>
<p>
<span class="span1">Odlučujući o vrsti i visini kazne optuženim, sud je cijenio sve okolnosti iz čl. 42 Kz, pa je na strani oba optužena kao olakšavajuće okolnosti našao da se radi o porodičnim ljudima, koji su izrazili žaljenje i kajanje zbog događaja koji se desio, te da su postigli iskreno izmirenje, a u šta se sud neposredno uvjerio, te da su izostale najteže posledice. Kao olakašavajuću okolnost na strani optuženog H. S. cijenio je da se radi o mladom čovjeku, do sada neosuđivanom, dok je na strani optuženog M. I. cijenio kao otežavajuću okolnost njegovu raniju višestruku osuđivanost i za istorodna krivična djela. Otežavjaućih okolnosti na strani optuženog H. S. sud nije našao. Naznačene olakšavajuće okolnosti sud je cijenio kao osobito olakšavajuće, pa je stoga mišljenja da su se stekli uslovi za primjenu odredaba čl. 45 i 46 Kz, u odnosu na oba optužena za krivično djelo  ubistvo u pokušaju iz čl. 143 u vezi čl. 20 Krivičnog zakonika Crne Gore, pa je istim ublažio kaznu i istim utvrdio kaznu i to optuženom </span><span class="span1">H. S. </span><span class="span1">za krivično djelo </span><span class="span1">ubistvo u pokušaju iz čl. 143 u vezi čl. 20 Krivičnog zakonika Crne Gore, </span><span class="span1">kaznu zatvora u trajanju od </span><span class="span1">2 (dvije) godine, </span><span class="span1">za krivično djelo</span><span class="span1"> nedozvoljeno držanje oružja i eksplozivnih materija iz čl. 403 st. 1 Krivičnog zakonika Crne Gore, kaznu zatvora u trajanju od 3 (tri) mjeseca, a optuženom </span><span class="span1">M. I. </span><span class="span1">za krivično djelo </span><span class="span1">ubistvo u pokušaju iz čl. 143 u vezi čl. 20 Krivičnog zakonika Crne Gore, </span><span class="span1">kaznu zatvora u trajanju od </span><span class="span1">2 (dvije) godine i 4 (četiri) mjeseca, </span><span class="span1">za krivično djelo</span><span class="span1"> nedozvoljeno držanje oružja i eksplozivnih materija iz čl. 403 st. 1 Krivičnog zakonika Crne Gore, kaznu zatvora u trajanju od 3 (tri) mjeseca, </span><span class="span1">te primjenom čl. 48 Krivičnog zakonika, osudio: optuženog H. S. na jedinstvenu kaznu zatvora u trajanju od 2 (dvije) godine i 2 (dva) mjeseca, optuženog M. I. na jedinstvenu kaznu zatvora u trajanju od 2 (dvije) godine i 6 (šest) mjeseci</span><span class="span1">, cijeneći da su iste srazmjerne težini izvršenih krivičnih djela i društvenoj opasnosti počinioca. </span>
</p>
<p>&nbsp;</p>
<p>
<span class="span1">Obzirom da su optuženi bliski srodni, da je optuženi I.ujak optuženom S, te da su postigli izmirenje koje je po nalaženju suda bilo iskreno, sud nalazi da bi izricanjem kazne zatvora u dužem trajanju moglo pogoršati njihove odnose i da se time ne bi postigla svrha, pa sud nalazi da će se i izrečenom kaznom postići svrha kažnjavanja u okviru opšte svrhe izricanja krivičnih sankcija i uticati kako na optužene, tako i na druge, da ubuduće ne vrše krivična djela.</span>
</p>
<p>&nbsp;</p>
<p>
<span class="span1">Shodno čl. 51 Kz, optuženim se u izrečene kazne zatvora ima uračunati vrijeme provedeno u pritvoru i to: optuženom H. S. od 10.09.2017  godine, do 08.03.2018 godine, a optuženom M. I. od 09.09.2017  godine, do 08.03.2018 godine</span>
</p>
<p>&nbsp;</p>
<p>
<span class="span1">Shodno čl. 226 Zkp-a, optuženi se obavezuju da na ime paušala plate iznos od po 100,00 €, koji paušal je određen obzirom na trajanje i složenost  postupka i imovno stanje optuženih. </span>
</p>
<p>&nbsp;</p>
<p>
<span class="span1">Shodno odredbi čl. 229 Zkp-a, optuženi se obavezuju da solidarno nadoknade troškove koji su isplaćeni tokom postupka u iznosu od 985,00 €, koji su nastali pred ODT-om R, a koji se odnose na ime troškova vještačenja vještaku N. R. uiznosu od 60,50 € i vještaku balističaru M. M. u iznosu od 110,00 €, troškovi nastali pred VDT-om B. P, a koji se odnosi na ime vještačenja vještaka sudske medicine dr. N. R. u iznosu od 88,00 € i vještaka balističara M. M. u iznosu od 273,00 € i troškova koji su nastali pred Višim sudom - troškovi vještaka trasologa D. G, u iznosu od 168,00 €, vještaku N. R. u iznosu od 115,50  €, vještaku M. M. u iznosu od 170,00 €; te da optuženi H. S. plati iznos od 1.637,04 € - na ime troškova koji su isplaćeni braniocu po službenoj dužnosti R. S. </span>
</p>
<p>&nbsp;</p>
<p>
<span class="span1">O ostalim troškovima postupka biće odlučeno posebnim rješenjem kada se pribave potpuniji podaci, a ovo shodno čl. 227 Zkp-a.</span>
</p>
<p>&nbsp;</p>
<p>
<span class="span1">Sa iznijetog odlučeno je kao u izreci presude. </span>
</p>
<p>
<span class="span1"></span>
</p>
<p style="text-align:center;">
<span class="span1">VIŠI SUD U BIJELOM POLJU</span>
</p>
<p style="text-align:center;">
<span class="span1">Dana, 08.03.2018 godine.</span>
</p>
<p>&nbsp;</p>
<p>
<span class="span1">Zapisničar,</span><span class="span1"></span><span class="span1"></span><span class="span1">  </span><span class="span1">     </span><span class="span1">       PREDSJEDNIK VIJEĆA-SUDIJA,</span>
</p>
<p>
<span class="span1">Radmila Duborija,s.r.</span><span class="span1"></span><span class="span1"></span><span class="span1"></span><span class="span1">       Vukomir Bošković,s.r.</span><span class="span1"></span>
</p>
<p>&nbsp;</p>
<p>
<span class="span1">PRAVNA  POUKA :</span>
</p>
<p>
<span class="span1">Protiv ove presude može se izjaviti žalba</span>
</p>
<p>
<span class="span1">Apelacionom sudu RCG Podgorica u roku</span>
</p>
<p>
<span class="span1">od 15 dana od dana prijema a preko ovog </span>
</p>
<p>
<span class="span1">suda.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
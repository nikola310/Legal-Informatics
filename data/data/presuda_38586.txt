<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:start;hyphenate:auto;font-family:Arial;font-size:12pt;}
.p2{text-align:end;hyphenate:auto;font-family:Arial;font-size:12pt;}
.p3{text-align:center;hyphenate:auto;font-family:Arial;font-size:12pt;}
.p4{text-align:justify;hyphenate:auto;font-family:Arial;font-size:12pt;}
.p5{text-align:start;hyphenate:auto;font-family:Calibri;font-size:12pt;}
.p6{text-align:start;hyphenate:auto;font-family:Times New Roman;font-size:12pt;}
.s1{font-weight:bold;}
.s2{font-style:italic;}
</style>
<meta content="suzana.mugosa" name="author">
</head>
<body class="b1 b2">
<p class="p1"></p>
<p class="p2">
<span class="s1">K.br. 22/2013</span>
</p>
<p class="p2"></p>
<p class="p2"></p>
<p class="p3">
<!--Image link to '0.jpg' can be here-->
</p>
<p class="p3"></p>
<p class="p3">
<span class="s1">U IME CRNE GORE</span>
</p>
<p class="p3"></p>
<p class="p1"></p>
<p class="p4">
<span class="s1">VIŠI SUD U PODGORICI </span><span>kao prvostepeni krivični, po sudiji Mugoša Suzani, kao sudiji pojedincu, uz učešće namještenika suda Rakočević Biljane kao zapisničara, u krivičnom predmetu protiv optuženog R.R., koga brani adv. M. D. iz N., zbog krivičnog djela neovlašćena proizvodnja, držanje i stavljanje u promet opojnih droga iz čl. 300 st. 1 Krivičnog zakonika, odlučujući po optužnici Višeg državnog tužilaštva iz P. Kt. br. 2/13 od 18.02.2013. godine, koju je na glavnom pretresu zastupao T. Ž., zamjenik VDT-a u . nakon održanog glavnog i javnog pretresa, dana 16.04.2013. godine, u prisustvu zastupnika optužbe, optuženog i njegovog branioca, donio je i javno objavio dana 19.04.2013. godine</span>
</p>
<p class="p1"></p>
<p class="p3">
<span>P R E S U D U</span>
</p>
<p class="p1"></p>
<p class="p1">
<span>Optuženi:</span>
</p>
<p class="p1"></p>
<p class="p1"></p>
<p class="p4">
<span>R. R., JMBG ...., od oca M. i majke K., rođene .J. rođen 27.12.1977. godine u N., sa prebivalištem u N. – Ć.a bb,</span>
</p>
<p class="p1">
<span>Državljanin C.G., neoženjen, pismen, završio Gimnaziju, zaposlen u pekrai "U.." N.,srednjeg imovnog stanja, neosuđivan.</span>
</p>
<p class="p1"></p>
<p class="p3">
<span>Kriv je </span>
</p>
<p class="p3"></p>
<p class="p1"></p>
<p class="p1">
<span>Zato što je :</span>
</p>
<p class="p1"></p>
<p class="p4">
<span>Dana 19.01.2013. godine, na području Opštine P., neovlašćeno prenosio opojnu drogu marihuanu – supstancu proglašenu za opojnu drogu Pravilnikom o utvrđivanju spiska droga, psihoaktivnih supstanci  i bilja koja se može koristiti za proizvodnju droga („Sl.list CG“ broj 56/12 od 09.11.2012. godine), iako je bio svjestan da postupa neovlašćeno i protivpravno, pa je to i htio, na način što je putničkim motornim vozilom “A..”, reg.oznake P..., prenosio 10 ručno pravljenih pakovanja sa marihuanom, ukupne težine 9708 grama i to u jednoj putnoj torbi šest pakovanja sa marihuanom, ukupne težine 5.848 grama i jednom cegeru četiri pakovanja marihuane težine 3.860 grama koju opojnu drogu je istog dana prenosio navedenim vozilom, sa kojim je upravljao na relaciji T. - B., koja opojna droga je istog dana u mjestu V., pronađena i oduzeta prilikom pregleda navedenog vozila izvršenog od strane ovlašćenih policijskih službenika UP PJ P. – Ekspoziture za JRM – Filijala T.,</span>
</p>
<p class="p4"></p>
<p class="p4">
<span>-čime je izvršio krivično djelo neovlašćena proizvodnja, držanje i stavljanje u promet opojnih droga iz čl. 300 st.1 Krivičnog zakonika.</span>
</p>
<p class="p4"></p>
<p class="p4">
<span>Pa ga sud na osnovu citiranih zakonskih propisa te čl. 4, 5, 13,15, 32, 36 i 42 Krivičnog zakonika, te čl. 226, 229 i 374 Zakona o krivičnom postupku</span>
</p>
<p class="p4"></p>
<p class="p3">
<span>O S U Đ U J E</span>
</p>
<p class="p3"></p>
<p class="p4">
<span>Na kaznu zatvora u trajanju od 2 (dvije) godine.</span>
</p>
<p class="p4"></p>
<p class="p4">
<span>Optuženi je dužan da na ime sudskog paušala uplati u budžet C. G. iznos od  50, 00 eura, a sve u roku od 15 dana od pravosnaznosti presude pod prijetnjom prinudnog izvršenja.</span>
</p>
<p class="p4"></p>
<p class="p4">
<span>Shodno čl. 75 Krivičnog zakona, a u vezi člana 300 st. 7 Krivičnog zakona, optuženom se izriče:</span>
</p>
<p class="p3"></p>
<p class="p3">
<span>MJERA BEZBIJEDNOSTI</span>
</p>
<p class="p3">
<span>ODUZIMANJE PREDMETA</span>
</p>
<p class="p3"></p>
<p class="p4">
<span>Pa se od optuženog oduzima opojna droga - marihuana, ukupne mase 9.708 grama, koja  će se nakon pravosnažnosti presude uništiti kao i putničko vozilo marke " A. R." reg. br. P....</span>
</p>
<p class="p4"></p>
<p class="p3">
<span>O b r a z l o ž e nj e</span>
</p>
<p class="p1"></p>
<p class="p4">
<span>Optužnicom VDT-a Kt. br. 2/2013 od 18.02.2013. godine, koja je precizirana u završnoj riječi, optuženom R. R. stavljeno je na teret da je izvršio krivično djelo neovlašćena prizvodnja, držanje i stavljanje u promet opojnih droga iz čl. 300 st. 1 Krivičnog zakonika, pri kojoj je optužnici  tužilac u cjelosti ostao  i tražio od suda  da ga oglasi krivim i osudi po zakonu, te da se okrivljenom shodno čl. 75 Krivičnog zakonika izrekne mjera bezbijednosti, oduzimanja vozila “A. R.”, reg.oznake P.., kao sredstva upotrijebljenog za izvršenje predmetnog krivičnog djela.</span>
</p>
<p class="p4"></p>
<p class="p4">
<span>Branilac optuženog adv. M. D. je u završnoj riječi naveo da je optuženi priznao i bio svjestan izvršenja krivičnog djela koje mu se stavlja na teret, zatim je istakao da nije nužno izreći predmetnu mjeru bezbijednosti, jer u vozilu nije bio urađen bilo kakav bunker u kom bi se skrivala marihuana, te traži  od suda da ima u vidu brojne olakšavajuće okolnosti, potpuno i jasno priznanje, neosuđivanost i iskreno kajanje.</span>
</p>
<p class="p4"></p>
<p class="p4">
<span>Optuženi se u svojoj odbrani datoj pred tužiocem 20.01.2013. godine, branio ćutanjem.</span>
</p>
<p class="p4"></p>
<p class="p4">
<span>Na glavnom pretresu, u svojoj odbrani, optuženi je naveo da je u jednom lokalu  upoznao čovjeka  koji mu je ponudio  da izvjesnu količinu marihuane koja je bila lošeg kvaliteta vrati iz N. za P.. Bio u finansijskim problemima, pa je ovo prihvatio. Za ovaj posao trebao je da dobije iznos od 400,00 eura, pa je dana 19.01.2013. godine krenuo iz N. za P., gdje je po dogovoru trebao ostaviti dvije torbe kod kontenjera u T.. Dalje je naveo, da je toga dana u N. ispred Robne kuće ostavio otključano svoje vozilo i nakon što je popio kafu, torbe su već bile unutra.Naveoje da  vozilo jeste njegovo i da ga je kupio od V.Ž. za iznos od 2.500,00 eura. Iznos od 400,00 eura je trebao da dobije od čovjeka koji ga je čekao kod kontenjera.</span>
</p>
<p class="p4"></p>
<p class="p4">
<span>U završnoj riječi prihvatio je završnu riječ svog branioca i izjavio da se kaje za počinjeno krivično djelo.</span>
</p>
<p class="p4"></p>
<p class="p4">
<span>Sud je u dokaznom postupku proveo sledeće dokaze: pročitao iskaze svjedoka Š. D., I. M., M. M.a, R. S., V. D., pročitao službenu zabilješku UP PJ P. KU.br. 35/2013 od 19.01.2013 godine,  pročitao tri potvrde UP PJ P. - Grupe za borbu protiv droge Ku.br. 35/2013 od 19.01.2013. godine, pročitao izvještaj Uprave policije - Forenzičkog centra D. br.254/13 od 30.01.2013. godine, pročitao izvještaj Uprave policije - Forenzičkog centra D. 07 br. 244/13-2-417 od 05.02.2013. godine, pročitao izvještaj Uprave policije - Forenzičkog centra D. 07 br. 244/3-2-417/1 od 08.02.2013. godine,  pročitao izvod iz kaznene evidencije na ime optuženog od 29.01.2013 godine, izvršio uvid u fotodokumentaciju Uprave policije - Forenzičkog centra D. br. 254/13 od 30.01.2013. godine.</span>
</p>
<p class="p4"></p>
<p class="p4">
<span>Cijeneći navode optužbe, odbrane, sprovedene dokaze i utvrdjeno činjenično stanje sud nalazi da je optuženi izvršio krivično djelo koje mu se stavlja na teret, na način, vrijeme i  mjesto kako je to utvrdjeno izrekom presude.</span>
</p>
<p class="p4">
<span>Da je optuženi izvršio predmetno krivično djelo  proizilazi iz njegove odbrane date na glavnom pretresu, gdje priznaje da je  predmetnu drogu za iznos od 400,00 eura, trebao da preveze iz N. u P. i da su ga policajci zaustavili u mjestu  V., a što je potvrdjeno i  službenom zabiješkom UP PJ P. od 19.01.2013 godine, iz koje se utvrdjuje da su ovlašćeni policijski službenici  zaustavili putničko vozilo marke "A. r." reg. br. ..., kojim je upravljao R. R... i  izvršili pregled vozila i pronašli u prtljažniku dvije torbe u kojima se nalazila veća količina  nalik na opojnu drogu marihuanu, o čemu su se i izjasnili svjedoci I. M. i M. M. u svojim svjedočkim iskazima, gdje su naveli da su zaustavili optuženog i u prtljažniku uočili putne torbe u kojima se nalazila biljna materija, upakovan u više pakovanja, a koje iskaze je sud prihvatio cijeneći ih kao jasne. Potvrdama o privremeno oduzetim predmetima od 19.01.2013 godine, utvrdjeno je da su od optuženog i oduzete putne torbe kao i predmetno putničko vozilo. Da se radilo o opojnoj drogi, proizilazi  iz Izvještaja o vještačenju Forenzičkog centra D. br. 254/13  od 30.01.2013 godine, gdje je utvrdjeno da se u konkretnom slučaju radi o 9.708 grama, materijala  koji potiču od biljke cannabis sativa-konoplje te da isti sadrži thc koncentracije iznad 0,2% i nalaze se  u Pravilniku o utvrdjivanju spiska droga psihotropnih supstanci i bilja koje se može koristiti za proizvodnju droga (SL.list CG br. 56/2012).Uvidom u fotodokumentaciju Forenzičkog centra prikazani bliži izgled predmetne droge dostavljene na vještačenje, pa je sud  navedeno vještačenje u cjelosti prihvatio a na koji stranke nisu imale primjedbi.</span>
</p>
<p class="p4"></p>
<p class="p4">
<span>Imajući uvidu odbranu optuženog i provedene dokaze, nesporno je da je optuženi preduzeo inkriminisane radnje tj. neovlašćeno radi dalje prodaje  prenosio opojnu drogu marihuanu budući da je Pravilnikom o utvrdjivanju spiska droga psihotropnih supstanci i bilja koje se može koristiti za proizvodnju droga (SL.list CG br. 56/2012), marihuana proglašena za opojnu drogu, pa je u odnosu na predmetno krivičnog djelo postupao sa direktnim umišljajem, bio je svjestan svog djela i htio njegovo izvršenja.</span>
</p>
<p class="p4"></p>
<p class="p4">
<span>Sud je cijenio i druge sprovedene dokaze i našao da isti nisu od uticaja na drugačije presudjenje.</span>
</p>
<p class="p4"></p>
<p class="p4">
<span>Iz izvoda iz kaznene evidencije UP PJ N. br 99 od 29.01.2013. godine, utvrđeno je da optuženi R. R. nije evidentiran u kaznenoj evidenciji.</span>
</p>
<p class="p4"></p>
<p class="p4">
<span>Odlučujući o kazni  sud je od olakšavajućih okolnosti  cijenio da je isti  neosudjivan i njegovo kajanje za izvršeno djelo, dok je od otežavajućih okolnosti cijenio da se radi o većoj količini predmetne droge, pa mu je  izrekao kaznu zatvora u trajanju od 2(dvije) godine, nalazeći da će se istom ostvariti svrha kako specijalne tako i generalne prevencije.</span>
</p>
<p class="p4"></p>
<p class="p4">
<span>Shodno odredbi čl. 300 st.7 KZ a u vezi čl. 75 KZ sud je od optuženog oduzeo opojnu drogu marihuanu, ukupne mase 9.708 grama, koja droga će se uništiti nakon pravosnažnosti presude.</span>
</p>
<p class="p4"></p>
<p class="p4">
<span>Takodje, sud je i od optuženog oduzeo putničko vozilo marke "A. R." P.., jer je sam optuženi u svojoj odbrani  naveo da  vozilo jeste kupio od  V. D. svoga kuma, a što je potvrdjeno iskazom svjedoka V. D. koji je naveo da je u septembru 2012 godine, vozilo prodao svome kumu R. R., pa je nesporno da je ovo vozilo  svojina optuženog zbog čega je sud izrekao mjeru bezbjednosti oduzimanja vozila kao sredstava izvršenja predmetnog krivičnog djela, nalazeći da su ispunjeni uslovi za izricanje ove mjere, jer je  predmetno vozilo bilo upotrijebljeno  za izvršenje predmetnog djela, a i nesporno je  da je vozilo svojina optuženog, jer ga isti koristio od septembra  2012 godine, kada ga je i kupio od svog kuma V. D. čiji iskaz je sud u cjelosti prihvatio.</span>
</p>
<p class="p4"></p>
<p class="p4">
<span>Odluka o troškovima donijeta je shodno odredbi čl. 226 i 229 ZKP-a, a isti se odnose na sudski paušal koji je određen u odnosu na složenost i dužinu trajanja postupka, a što je isti dužan platiti u roku od 15 dana od dana pravosnažnosti presude pod prijetnjom prinudne naplate.</span>
</p>
<p class="p4"></p>
<p class="p4">
<span>Na osnovu izloženog, a shodno čl. 374 ZKP-a, odlučeno je kao u izreci presude.</span>
</p>
<p class="p4"></p>
<p class="p4"></p>
<p class="p3">
<span class="s1">VIŠI SUD U PODGORICI</span>
</p>
<p class="p3">
<span>19.04.2013. godine</span>
</p>
<p class="p3"></p>
<p class="p1">
<span class="s1">ZAPISNIČAR                                                                                               SUDIJA</span>
</p>
<p class="p1">
<span>Rakočević Biljana,s.r.                                                                         Mugoša Suzana s.r</span>
</p>
<p class="p1"></p>
<p class="p1"></p>
<p class="p1">
<span>PRAVNA POUKA</span><span class="s1">: </span><span>Protiv ove presude može se</span>
</p>
<p class="p1">
<span> izjaviti žalba Apelacionom sudu u roku od 15 dana</span>
</p>
<p class="p1">
<span> od dana prijema presude a preko ovog suda.</span>
</p>
<p class="p1"></p>
<p class="p1"></p>
<p class="p1">
<span class="s2">ZTO-Biljana Rakočević</span>
</p>
<p class="p1"></p>
<p class="p1"></p>
<p class="p5"></p>
<p class="p6">
<span>	</span>
</p>
<p class="p6"></p>


</body>
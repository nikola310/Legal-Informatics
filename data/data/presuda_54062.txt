<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.9840278in 0.9840278in 0.9840278in 0.9840278in;}
.p1{text-align:center;hyphenate:auto;font-family:Arial;font-size:12pt;}
.p2{text-align:end;hyphenate:auto;font-family:Arial;font-size:12pt;}
.p3{text-align:justify;hyphenate:auto;font-family:Arial;font-size:12pt;}
.p4{text-align:justify;hyphenate:auto;font-family:Arial;font-size:11pt;}
.p5{text-align:start;hyphenate:auto;font-family:Times New Roman;font-size:12pt;}
</style>
<meta content="lidija.maros" name="author">
</head>
<body class="b1 b2">
<p class="p1">
<!--Image link to '0.png' can be here-->
</p>
<p class="p1">
<span>U IME CRNE GORE</span>
</p>
<p class="p2">
<span>K.525/12/12</span>
</p>
<p class="p3"></p>
<p class="p3">
<span>	Osnovni sud u Kotoru, kao nadležni prvostepeni krivični sud, po sudiji Momirki Marović, uz učešće zapisničara Ane Marije Petković, u krivičnom predmetu protiv okrivljenih Borojević Milovana i Todorović Duška zbog krivičnog djela iz čl. 327. st. 4. u vezi stava 1. Krivičnog zakonika, koji se vodi po optužnom predlogu ODT-a Kotor Kt. br. 398/09 od 26.12.2012. godine, nakon javnog glavnog pretresa održanog dana 18.02.2013. godine, u pisusutvu zamjenika ODT-a Kotor Tanje Čolan, okrivljenih Borojević Milovana i Todorović Duška i oštećenog Vujović Predraga, istoga dana je donio i objavio sledeću</span>
</p>
<p class="p1">
<span>P R E SU D U </span>
</p>
<p class="p3"></p>
<p class="p3">
<span>	1. OKRIVLJENI BOROJEVIĆ MILOVAN, od oca Ostoje i majke Draginje, rođene Borojević, rođen 27.01.1953. godine u Dubici, stalno nastanjen u Budvi, naselje Adok C-2 stan br.10, državljanin BiH, po zanimanju bravar, oženjen, otac dvoje djece, pismen, sa završenom SSS, lošeg imovnog stanja, potiv kojeg se ne vodi postupak za drugo krivično djelo</span>
</p>
<p class="p3"></p>
<p class="p3">
<span>	2. OKRIVLJENI TODOROVIĆ DUŠKO, JMBG 2911979103522, od oca Boža i majke Stojke, rođene Ružičić, rođen 29.11.1979. godine u Donjim Štrpcima, opština Prnjavor, stalno nastanjenog u Prnjavoru, Donji Štrpci, mašin bravar, oženjen, sa završenom SSS, neosuđivan i protiv kojeg se ne vodi postupak za drugo krivično djelo </span>
</p>
<p class="p1">
<span>Krivi su </span>
</p>
<p class="p4"></p>
<p class="p3">
<span>	Što su dana 14.5.2009 godine  oko 16,30 časova u Budvi, Lastva Grbaljska opšte opasnom radnjom nehatno izazvali opasnosot za imovinu vrijednosti čija vrijednost prelazi iznos od 20.000 eura i to za objekat vlasništvo oštećenog Čavor Branka iz Tivta, ukupne vrijednosti 555.240,00 eura, na način što su kao radnici angažovani za izvodjenje radova od strane Vujović Predraga izvodili "tople radove" u neposrednoj blizini lako zapaljivih materijala odnosno što nisu na bezbjedan način izveli radove varenja tj. nisu lako zapaljive i gorive  materije i materijale fizički odvojili na dovoljnu distancu od mjesta rada i stvaranja iskri kao izvora paljenja, pri čemu su bili svjesni da svojim radnjama mogu učiniti djelo, ali su olako držai da do toga neće doći, što je doveo do požara u kom je oštećena imovina Vujović Predraga i  Čavor Branka, vrijednosti oko 10.000,00 eura</span>
</p>
<p class="p3"></p>
<p class="p3">
<span>	- čime su učini krivično djelo izazivanja opšte opasnosti iz čl. 327.st. 4. u vezi st. 1. Krivičnog zakonika .</span>
</p>
<p class="p3"></p>
<p class="p3">
<span>	Pa sud okrivljenima Borojević Milovanu i Todorović Duško zbog krivičnog djela izazivanja opšte opasnosti iz čl .327. st. 4. u vezi st. 1. KZ, a na osnovu odredbi čl. 3, 4, 5, 8, 13, 16, 36, 42, 52, 53, 54. KZ i čl. 368. i 374. ZKP,  izriče</span>
</p>
<p class="p3"></p>
<p class="p1">
<span>USLOVNU OSUDU</span>
</p>
<p class="p3"></p>
<p class="p3">
<span>	Kojom im utvrđuje kazne zatvora u trajanju od po tri mjeseca i istovremeno određuje da se kazna neće izvršiti ukoliko okrivljeni za vrijeme od jedne godine, od dana pravosnažnosti presude ne učine novo krivično djelo.</span>
</p>
<p class="p3">
<span> </span>
</p>
<p class="p3">
<span>	Dužni su okrivljeni solidarno na ime troškova krivičnog postupka uplatiti iznos od 390 eura, i na ime sudskog paušala uplatiti iznos od po 40, 00 eura, u roku od 15 dana od dana pravosnažnosti presude na žiro račun broj 832-16-52, a u korist budžeta Crne Gore, i dokaz o uplati dostaviti ovom sudu s pozivom na br. K. 525/12.</span>
</p>
<p class="p1"></p>
<p class="p3">
<span>					O b r a z l o ž e n j e  </span>
</p>
<p class="p3"></p>
<p class="p3">
<span>	ODT Kotor je aktom Kt. br. 398/09 od 26.12.2012. godine optužilo je Borojević Milovana i Todorović Duška zbog krivičnog djela izazivanja opšte opasnosti iz čl. 327. st. 4. u vezi st. 1. Krivičnog zakonika. </span>
</p>
<p class="p3">
<span>	Okrivljeni Borojević Milovan je naveo da ne priznaje izvršenje krivičnog djela koje mu se stavlja nateret niti krivicu za isto. U svojoj odbrani okrivljeni je naveo da je siguran da ni on, pa ni Todorović ne mogu snositi odgovornost za predmetni požar. Naveo je da se više vremena bavi izradom tendi u firmi koja ga plaća honorarno, a kritičnog dana su on i Todorović Duško radili i to više sati. U jednom trenutku, dok su bili izvan objekta i pili kafu, došlo je do požara u samom objektu. Odmah su istrčali da bi gasili požar. Njegove mašine za varenje kao i sav alat, nalazile su se u objektu u kojem je i izbio požar, ali nijedna od tih mašina nije bila uključena. Naveo je da smtra da su sve mašine bile ugašene,a da su po njegovom mišljenju uzrok požara najvjerovatnije stare i loše instalacije. Sve mašine držali su ugašene i palili ih samo po potrebi, tako a ništa nije ostalo uključeno kada su otišli da naprave pauzu kako bi popili kafu. Takođe okrivljeni Borojević je naveo da Todorović Duška nije poznavao od ranije, odnosno da ga je upoznao 2 dana prije, kada ga je angažovao kao svog pomoćnog radnika upravo za rad na ovom objektu. </span>
</p>
<p class="p3"></p>
<p class="p3">
<span>	Okrivljeni Todorović Duško je naveo da ne priznaje djelo koje mu se stavlja na teret niti krivicu za isto. U svojoj odbrani okrivljeni je naveo da je kritičnog dana došao na lice mjesta i to u objekat koji je kasnije izgoreo, gdje su zajedno obavljali poslove varenja nekih cijevi za autopraonu i bušili su nešto. Aparati kojima su vršili te radnje bili su vlasništvo Borojević Milovana i obzirom da je toga dana bila vellika vrućina sigurno do 40 stepeni, negdje oko 16,30 časova zajedno sa Milovanom pošao je u obližnji lokal kako bi popili kafu. Dok su sjedjeli u tom lokalu nakon nekih deset, petnaest  minuta vidjelu su dim iz pravca tog objekta  gdje su prethodno i radili i potrčali smo tamo i vidjeli da je izbio požar u tom objektu i to pomoćnom. On je pokušao da ugasi požar, ali nije uspio jer nije imao sredstva za gašenje požara. Ne sjeća se da li su aparate koje su prethodno koristili za obavljanje tih poslova isključili sa utičnica, ali je siguran da je isključio aparat za varenje i to na prekidaču koji aparat ima, odnosno nijedan aparat nije ostao upaljen kada su krenuli na kafu. U tom pomoćnom objektu koji je izgorio jeste bilo nekih starih cijevi, te aparata jedan mu je ličio i na staru mašinu za šivenje. Kritične prilike izgorjele su sve mašine vlasništvo Borojević Milovana i sve te stare stvari u pomoćnom objektu. </span>
</p>
<p class="p3"></p>
<p class="p3"></p>
<p class="p3">
<span>	Sud je u dokaznom postupku radi utvrđivanja činjeničnog stanja i krivice okrivljenih proveo sledeće dokaze i to: saslušao oštećenog Vujović Predraga, na saglasnost stranaka pročitao iskaze svjedoka Raković Mire  od 02.06.2010. godine i Čavor Branka od 04.06.2010. godine sa zapisnika pred istražnim sudijom ovog suda, izvršio uvid u službenu zabilješku Uprave policije PJ Budva od 14.05.2009. godine, izvršio uvid u foto - dokumentaciju Uprave policije PJ Budva br. 153/09 od 14.05.2009. godine, na saglasnost stranaka čita se nalaz i mišljenje vještaka elektrostruke Rista Lekića od 09.06.2010. godine, te nalaz i mišljenje vještaka zaštite na radu Srećka Prebiračevića od 31.12.2010. godine i izvršio uvid u dopis Zavoda za zapošljavanje filijala Banja Luka biro Prnjavor broj 02 - 2 - 7 - 110/12 od 07.02.2012. godine sa kartonom radnika i nalaz i mišljenje vještaka građevinske struke.</span>
</p>
<p class="p3"></p>
<p class="p3">
<span>	Oštećeni Vujović Predrag je izjavio da je i ranije sarađivao sa okrivljenima Borojevićem i Todorovićm i da baš zato što je bio zadovoljan angažovao ih je i tog puta, kao i da je imao velike preporuke od nekoliko prijatelja kojima su isti radili prije nego što ih je on upoznao, pa kada se i sam uvjerio da su odlični majstori, nije želio da ih mjenja.Naveo je da pismeni ugovor nijesu pravili, a da je bilo više nego očigledno da su okrivljeni osposobljeni za ovo što su radili. Oštećeni je pojasnio da ne zna kojim aparatima su okrivljeni radili kritične prilike, ali kako je laički vidio bili su to u pitanju aparati za varenje, brusilice ili njima neki slični aparati. Dodao je da zna da su okrivljeni radili i dok su napravili pauzu da nešto pojedu buknuo je požar, kao  da su isti bili zbunjeni isto koliko i on, i da im je povjerovao da zaista ne znaju kako je došlo do tog požara. Istakao je da su kritične prilike u pomoćnom objektu izgorjele mašine, a iste su vlasništvo Borojević Milovana, dok nekih drugih a pokretnih stvari nije bilo. Takođe oštećeni je pojasnio da zbog gašenja požara i zbog toga što je voda prodrla u drugi dio objekta pao je plafon koji je bio iznad WC, zbog čega su naknadno morali sanirati i taj dio objekta, kao i da je potpuno izgoreo krov iznad pomoćnog objekta i oštećena su dva kreveta u sobi koja se nalazila u drugom djelu objekta a odmah uz pomoćni objekat. Izjavio je da je nakon požara komplet sanirao krov iznad pomoćnog objekta, uradio elektro instalacije u pomoćnom objektu, da su sanirali krov iznad WC i okrečili dvije sobe koje su se nalazile uz pomoćni objekat i koliko se sjeća ukupno saniranje ga je koštalo oko 10.000 eura, obzirom da je saniranje izvršio on i njegov tadašnji partner Miloš Đačić. Nije se pridružio krivičnom gonjenju i nije postavio imovinsko pravni zahtijev.</span>
</p>
<p class="p3"></p>
<p class="p3">
<span>	Svjedok Raković Miro je naveo da se kritične prilike nalazio u unutrašnjosti restorana "Svaki dan" , gdje je radio poslove renoviranja i da zna da su u pomoćnoj zgradi bili neki radnici i odjednom je neko povikao "vatra" , a on je kroz prozor vidio dim, istrčao vani i šokirao se shvativši da je vatra zahvatila cijelu pomoćnu prostoriju. Izjavio je da je odmah obavjestio vatrogasce koji su i ugasili požar, a da on ni tada nije znao kako je izbio požar. Svjedok je naveo da zna da je Vujović angažovao te radnike za zavarivanje, ali da ne zna jesu li isti radili u prostoriji gdje je izbio požar ili vani. Takođe svjedok je naveo budući da je bio zaokupljen renoviranjam, nije vidio jesu li okrivljeni bili u prostoriji kad je izbio požar ili na nekom drugom mjestu, kao i da se svojski potrudio da pomogne vatrogascima u gašenju.</span>
</p>
<p class="p3"></p>
<p class="p3">
<span>	Svjedok Čavor Branko je naveo da je predmetni lokal izdao na zakup na nekoliko godina oštećenom Vujović Predragu i slučajno je naišao kroz Lastvu, neposredno nakon izbijanja požara, kad je on bio već bio pri kraju. Naveo je da je tu od ljudi čuo da je izbio požar iz nepoznatih razloga, dok su dvojica majstora nešto varila, s tim da ne zna da li su radili vani ili u prostoriji. Svjedok je pojasnio da mu je takođe neko kazao da su neke hemikalije, farba ili slično bili u prostoriji i da je otavde buknuo požar, pa je on zaključio da je vjerovatno to urok, ali da ne zna tačno. Istakao je da okrivljene ne poznaje, ali da je čuo da su dobri majstori i dobri ljudi, kao i da su oštećenom Vujoviću nadoknadili svu štetu, a koliko zna kod istoga su okrivljeni radili i ranije i bio je zadovoljan, a primio ih je po nečijoj preporuci.</span>
</p>
<p class="p3"></p>
<p class="p3">
<span>	Uvidom u službenu zabilješku Uprave policije PJ Budva od 14.05.2009. godine utvrđeno je da je ista sačinjena dana 14.05.2009. godine oko 16,30 od strane OPS PJ Budva po prijavi nastanka požara u ugostiteljskom objektu "Sveti Dan", da se lice mjesta nalazi u Lastvi Grbaljskoj, opština Budva. Konstatovano je da je do nastanka požara došlo u pomoćnoj prostoriji ugostiteljskog objekta  "Svaki Dan", dimenzija 5x3 metra, koja se nalazi sjeverno. U ovoj pomoćnoj prostoriji, koja ima i posebno predviđen ulaz i vrata  sa spoljašnje istočne strane, su prije nastanka požara radili poslove varenja elemenata za opremanje lokala koje jeangažovao Vuović Predrag, i koji radnici su koristili električne aparate - bušilice, aparat za zavarivanje, brusilicu i sl., koji su bili priključeni na elektro mrežu pomoću električnih kabala unutar objekta, a koji su bili priključeni na električne monofazne utikače ugrađene na unutrašnjim zidovima objektau kojem je nastao požar.</span>
</p>
<p class="p3"></p>
<p class="p3">
<span>	Uvidom u foto dokumentaciju Uprave policije PJ Budva br. 153/09 od 14.05.2009. godine utvrđen je izgled i položaj pomoćne prostorije gdje je došlo do požara, izgled tragova požara; polomljenih prozora( usled velike temperature) na pomoćnoj prostoriji gdje je došlo do požara; izgorele krovne konstrukcije - greda pomoćne prostorije; ulaznih vrata pomoćne prostorije gdje je došlo do požara; unutrašnjeg dijela prostorije (fotografisano iz suprotnog smjera  prema ulaznim vratima); aparata za zavarivanje marke "Mosi 38 e" koji je korišten za varenje metalne konstrukcije kao i bliži izgled pronađenih mašina - brusilica, korištenih neposredno prije izbijanja požara.</span>
</p>
<p class="p3"></p>
<p class="p3">
<span>	Na osnovu nalaza i mišljenja vještaka elektro struke Rista Lekića od 09.06.2010. godine utvrđeno je da električna instalacija, koja se nalazi u pogonu, može biti uzročnik požara u sledećim slučajevima : 1. u trenutu kada se instalacija optereti uređajima veće snage od one za koju je instalacija projektovana, a zaštitni uređaj (osigurači) su predimenzionirani; 2.u slučaju labavih spojeva u instalaciji, ali samo kada je instalacija opterećena, odnosno kada se uređaji, priključeni na nju, nalaze na pogonu; 3. u slučaju atmosferskog pražnjenja u instalaciju; 4. u slučaju prodora vode u razvodne ormare i kutije i 5. u slučaju fizičkog ili hemijskog oštećenja instalacije.  Takođe je utvrđeno da kako u trenutku izbijanja požara, u električnoj instalaciji nije nije bio ni jedan od navedenih slučajeva, to ona nije mogla biti uzročnik izbijanja požara.</span>
</p>
<p class="p3"></p>
<p class="p3">
<span>	Na osnovu nalaza i mišljenja vještaka zaštite na radu Srećka Prebiračevića od 31.12.2010. godine utvrđeno je da je uzrok požara neorganizovanje rada radnika Todorovića od strane njegovog poslodavca Borojevića, na bezbjedan način, odnosno nedavanje uputstava radniku o mjerama bezbjednosti koje treba primjeniti na predmetni poslovima. Takođe je konstatovano ovim nalazom i mišljenjem da se propust okrivljenoga Borojevića, koji je uzrok nastanka požara, ogleda u tome što je shodno Zakoniku o zaštiti na radu RCG ( "Sl.  list RCG", br. 79/04), član 16, kao poslodavac, stručan radnik za ovu vrstu poslova (bravar) i iskusan (rad na predmetnim poslovima u zadnjih 30 godina) morao organizovati rad na bezbjedan način i dati uputstvo za rad radnika, ovo tim prije, jer se rad radnika odvijao u njegovom prisustvu, što podrazumjeva da je bio u potpunosti upućen u uslove rada - uslove tzv. "toplih radova". Vještak eletro struke je pojasnio da je za nastanak bilo kojeg požara potrebno da budu zadovoljeni sledeći uslovi: izvor paljenja, prisustvo kiseonika i prisustvo gorive materije, a u konkretnom slučaju su bili ispunjeni svi ovi uslovi. U prostoriji su se nalazile lako zapaljive materije (farba  i razređivač) i druge zapaljive materije, prostorija je bila ispunjena kiseonikom, a izvor paljenja su jedino mogle biti električne varnice koje nastaju i rasprskavaju se u okolini prostora za vrijeme izvođenja radova na bušenju, sječenju i zavarivanju metalnih predmeta. U svom zaključku ovaj vještak je naveo da se u konkretnom slučaju prije početka izvođenja toplih radova, rad trebao organizovati na način, što bi se sve lako zapaljive i gorive materije i  materijali, fizički odvojili na dovoljnu distancu, od mjesta rada i stvaranja iskri kao izvora paljenja, a na taj način bi se u potpunosti eliminisala mogućnost nastanka požara. Takođe vještak u zaključku navodi da je isti propust kao propust Borojevića napravljen od strane radnika Todorović Duška, pod uslovom da je bio stručan za navedene poslove (bravar, mašinbravar, varioc).</span>
</p>
<p class="p3"></p>
<p class="p3">
<span>	Uvidom u dopis Zavoda za zapošljavanje filijala Banja Luka biro Prnjavor broj 02-2-7-110/12 od 07.02.2012. godine sa kartonom radnika je utvrđeno da je okrivljeni Todorović Duško po zanimanju bravar.  </span>
</p>
<p class="p3"></p>
<p class="p3">
<span>	Na osnovu nalaza i mišljenja vještaka građevinske struke Branislava Manojlovića, utvrđeno je da je ukupna vrijednost ugrožene imovine u vrijeme izvršenja krivičnog djela iznosila 555.240,00 eura.   </span>
</p>
<p class="p3"></p>
<p class="p3">
<span>	Cjeneći sve provedene dokaze kao pojedinačno tako i u ukupnoj povezanosti, kao i u odnosu na odbrane okrivljenih, sud je utvrdio činjenično stanje bliže navedeno u izreci odluke. Krivično pravno ocjenjujući ovako utvrđeno činjenično stanje sud je našao da su okrivljeni Borojević i Todorović učinili krivično djelo izazivanje opšte opasnosti iz čl. 327. st.4 u vezi st.1 . Krivičnog zakonika. </span>
</p>
<p class="p3"></p>
<p class="p3">
<span>	Sud je utvrdio činjenično stanje kao u izreci presude prvenstveno na osnovu nalaza i mišljenja vještaka elektro struke, vještaka zaštite na radu i vještaka građevinske struke. Upravo na osnovu nalaza i mišljenja vještaka elektro struke Rista Lekića je utvrđeno da električna instalacija, koja se nalazi u pogonu, može bit uzročnik u sledećim slučajevima: 1. u trenutku   kada se instalacija optereti uređajima veće snageod one za koju je instalacija projektovana , a zaštitni uređaji (osigurači) su predimenzionirani; u slučaju labavih spojeva u instalaciji, ali samo kada je instalacija opterećena, odnosno kada se uređaji, priključeni na nju, nalaze u pogonu; 3. u slučaju atmosferskog pražnjenja u instalaciju; 4. u slučaju prodora  vode u razvodne ormare i kutije i 5. u slučaju fizičkog ili hemijskog oštećenja instalacije, a kako u trenutku izbijanja požara, u električnoj instalaciji nije bio ni jedan od navedenih slučajeva, to ona nije mogla biti uzročnik izbijanja požara. Nalaz i mišljenje vještaka elektro struke sud je prihvatio budući da je isti dat na osnovu pravila struke kao i da je isti u saglasnosti sa ostalim provedenim dokazima. Na osnovu nalaza i mišljenja vještaka građevinske struke Branislava Manojlovića je utvrđeno da je ukupna vrijednost ugrožene imovine u vrijeme izvršenja krivičnog djela iznosila 555.240,00 eura, a vrijednost pričinjene štete je utvrđena na osnovu iskaza oštećenog Vujovića koji je naveo da je saniranje posledica požara koštalo oko 10.000 eura.</span>
</p>
<p class="p3"></p>
<p class="p3">
<span>	Dalje, sud je takođe na osnovu nalaza i mišljenja vještaka zaštite na radu Srećka Prebiračevića utvrdio da je uzrok požara neorganizovanje rada radnika Toodorovića od strane njegovog poslodavca Borojevića, na bezbjedan način, odnosno nedavanje uputstva radniku o mjerama bezbjednosti koje treba primjenitina predmetnim poslovima.  Konstatovano je da se propust okrivljenog Borojevića, koji je uzrok nastanka požara, ogleda u tome  što je isti morao organizovati rad na bezbjedan način i  dati uputstvo za rad radnika shodno Zakonu o zaštiti na radu RCG ("Sl. list RCG", br. 79/04) čl.16 kao poslodavac, stručan radnik za ovu vrstu poslova (bravar) i iskusan(rad na predmetnim poslovima u zadnjih 30 godina). Ovo tim prije, jer se rad radnika odvijao u njegovom prisustvu, što podrazumjeva okrivljeni  Borojević bio u potpunosti upućen u uslove rada - uslove izvođenja tzv. "toplih radova", te da su u konkretnom slučaju bili ispunjeni svi uslovi za nastanak požara i to izvor paljenja( u prostoriji su se nalazile lako zapaljive materije, farba i razređivač, i druge zapaljive materije), prisustvo kiseonika (prostorija je bila ispunjena kiseonikom) i prisustvo gorive materije(izvor paljenja su jedino mogle bitielektrične varnice koje nastaju i rasprskavaju se u okolini prostora za vrijeme izvođenja radova na bušenju, sječenju i zavarivanju metalnih predmeta. U svom zaključku vještak je istakao da je u konkretnom slučaju prije početka izvođenja toplih radova, rad trebalo organizovati na način, što bi se sve lako zapaljive i gorive materije i materijali, fizički odvojili na dovoljnu distancu, od mjesta rada i stvaranja iskri kao izvora paljenja, a na koji način bi se u potpunosti eliminisala mogućnost nastanka požara. U zaključku vještak je naveo da je isti propust naprevljen i od strane okrivljenog Todorovića, pod uslovom ako je bio stručan za navedene poslove. Okrivljeni Todorović je bio stručan za tzv. "tople radove" budući da je po struci bravar a što je utvrđeno dopisom Zavoda za zapošljavanje fiijala Banja Luka biro Prnjavor broj 02 - 2 - 7 -110/12 od 07.02.2012.  godine. Nalaz i šljenje vještaka zaštite na radu sud je prihvatio budući da je isto dato na osnovu pravila struke i da je u saglasnosti sa ostalim provedenim dokazima. </span>
</p>
<p class="p3">
<span>	</span>
</p>
<p class="p3">
<span>         Dakle sud je upravo na osnovu nalaza i mišljenja vještaka zaštite na radu utvrdio je uzrok požara neorganizovanje rada radnika Todorovića od strane njegovog poslodavca Borojevića, na bezbjedan način, odnosno nedavanje uputstva radniku o mjerama bezbjednosti koje treba primijeniti koji vještajk je naveo da je i isti propust naprevljen i od strane okrivljenog Todorovića, pod uslovom ako je bio stručan za navedene poslove. Prednje tim prije kada se uzme u obzir da je na osnovu dopisa Zavoda za zapošljavanje fiijala Banja Luka biro Prnjavor broj 02 - 2 - 7 -110/12 od 07.02.2012.  godine, utvrđeno da je Todorović po struci bravar. Nalaz i mišljenje vještaka zaštite na radu je u saglasnosti sa nalazom i mišljenjem vještaka elektro struke koji decidno isključuje kvar na instalacijama kao uzrok nastanka predmetnog požara.</span>
</p>
<p class="p3">
<span>	</span>
</p>
<p class="p3">
<span>	Sud je prihvatio dokaze i to foto - dokumentaciju Uprave policije PJ Budva br. 153/09 kao i službenu zabilješku Uprave policije PJ Budva na osnovu kojih je utvrđen bliži izgled lica mjest gdje je došlo do predmetnog požara kao i tragovi požara.</span>
</p>
<p class="p3"></p>
<p class="p3">
<span>	Okrivljeni Borojević je u svojoj odbrani rekao da su kritičnog dana on i okrivljeni Todorović radili više sati, a u jednom trenutku, dok su bili van objekt i pili kafu došlo je do požara u  samom objektu. Tvrdi da su sve mašine bile ugašene, a da su najvjerovatnije stare i loše instalacije uzrok požara. Okrivljeni Todorović je rekao da je kritičnog dana sa okrivljenim Borojevićem došao u predmetni objekat gdje su obavljali poslove varenja, da su negdje oko 16,30 časova pošli u obližnji lokal na kafu, dok su sjedali u tom lokalu nakon deset petnaest minuta vidjeli su dim iz pravca objekta gdje su predhodno radili, potrčali su i vidjeli da je požar izbio u pomoćnom objektu. Okrivljeni je naveo da se ne sjeća da li su aparate koje su predhodno koristili isključili sa utičnica , ali jeste aparat za varenje na prekidaču koji sam aparat ima, odnosno ni jedan aparat nije nije ostao upaljen kada su krenuli na kafu. Odbrane okrivljenih sud nije prihvatio budući da su iste opovrgnute nalazima vještaka elektro  struke i zaštite na radu i s razloga što su iste date u cilju izbjegavanja krivice.</span>
</p>
<p class="p3"></p>
<p class="p3">
<span>	Sud nije posebno cijenio iskaz oštećenoga Vujović Predraga u dijelu koji se odnoso na nastanak požara, jer isti nije bio očevidac.  </span>
</p>
<p class="p3"></p>
<p class="p3">
<span>	Takođe sud nije posebno cijenio iskaz svjedoka Raković Mire i Čavor Branka budući da isti nemaju neposredna saznanja od značaja za presuđenje u ovoj krivično pravnoj stvari. Svjedok Raković je naveo da je radio poslove renoviranja u unutrašnjosti restorana "Sveti dan", da zna da su u pomoćnoj zgradi bili neki radnici i odjednom je neko povikao "vatra", a kada je istrčao šokirao se  shvativši da je vatra zahvatila cijelu tu pomoćnu prostoriju. Međutim svjedok je naveo da ne zna kako je izbio požar, kao i da ne zna da li su okrivljeni obavljali radove u prostoriji gdje je izbio požar ili vani. Svjedok Čavor Branko je  naveo da je slučajno naišao kroz Lastvu, neposredno nakon izbijanja požara i kada je on već bio pri kraju, kao i da je čuo od ljudi da je požar izbio iz nepoznatih razloga, dok su dvojica majstora nešto varila, s tim što nezna da li su radili vani li prostoriji.</span>
</p>
<p class="p3"></p>
<p class="p3">
<span> 	Sud je odluku donio na osnovu materijalnih dokaza, te nalaza i mišljenja vještaka elektro struke Rista Lekića, a na osnovu koga je zaključeno da kvar na električnim instalacijama nije mogao biti uzrok nastanka predmetnog požara, kao i na osnovu nalaza i mišljenja vještaka zaštite na radu kojim su konstatovani propusti okrivljenih koji su i bili uzrok nastanka predmetnog požara, te nalaza i mišljenja vještaka građevinske struke na osnovu kojeg je utvrđena ugrožene imovine, a koja je bliže navedena u izreci..</span>
</p>
<p class="p3"></p>
<p class="p3">
<span>	Sud je utvrdio da su okrivljeni postupali nehatno, jer su bili svjesni da svojim postupanjem prilikom izvođenja tzv "toplih radova"u neposrednoj blizini lako zapaljivih materijala mogu izazvati nezgodu, ali su olako držali da do toga neće doći ili da će to moći spriječiti, to jest u ovom slučaju da će izbjeći izvršenje predmetnog krivičnog djela, da će poslove varenje moći izvesti bezbjedno, što u konkretnom slučaju nije bio slučaj, pa je došlo do predmetne nezgode.</span>
</p>
<p class="p3"></p>
<p class="p3">
<span>	Prilikom odluke o o vrsti i visini krivične sankcije koju okrivljenima Borojeviću i Todoroviću treba izreći sud je pošao od toga da je za ovo krivično djelo u Krivičnom zakoniku propisana kazna zatvora do tri godine. U smislu čl. 42. KZ - a sud je na strani okrivljeni cijenio njihove porodične prilike, kao i da se oštećeni nije pridružio krivičnom gonjenju. Otežavajućih okolnosti nije bilo. Imajući u vidu naprijed navedeno sud je našao da će se upozorenjem uz prijetnjom kazne dovoljno uticati na okrivljene da ubuduće ne vrše krivična djela, pa im je izrekao uslovnu osudu kojom im je utvrdio kazne zatvora u trajanju od po tri mjeseca i istovremeno odredio da se kazna neće izvršiti ukoliko okrivljeni za vrijeme od jedne godine od dana pravosnažnoszi presude ne učini novo krivično djelo.  </span>
</p>
<p class="p3">
<span>	Shodno naprijed navedenom te primjenom odredbi čl. 3, 4, 5, 8, 13, 16, 36, 42, 52, 53, 54. Krivičnog zakonika i čl. 368. i 374. ZKP, odlučeno je kao u izreci presude.</span>
</p>
<p class="p3"></p>
<p class="p3">
<span>	Sud je okrivljene obavezao da na ime sudskog paušala uplate iznos od po 40,00 eura i na ime troškova krivičnog postupka solidarno uplatiti iznos od 390,00 eura, a koji troškovi obuhvataju troškove vještačanja po vještacima elektro struke, građevinske struke i zaštite na radu, na žiro račun broj 832 - 16 - 52 sve u korist budžeta R. Crne Gore u roku od 15 dana od dana pravosnažnosti presude i dokaz o uplati dostavitiovom sudu s pozivom na broj K.525/12/12.</span>
</p>
<p class="p3"></p>
<p class="p3">
<span>	Na prednjim razlozima sud je zasnovao svoju odluku.</span>
</p>
<p class="p3"></p>
<p class="p1"></p>
<p class="p1">
<span>OSNOVNI SUD U KOTORU</span>
</p>
<p class="p1">
<span>Dana 18.02.2013 godine</span>
</p>
<p class="p3"></p>
<p class="p3">
<span>	Zapisničar,								Sudija,</span>
</p>
<p class="p3">
<span>Ana - Marija Petković						Momirka Marović</span>
</p>
<p class="p3"></p>
<p class="p3"></p>
<p class="p3">
<span>	PRAVNA POUKA: Protiv ove presude ima se pravo žalbe u roku od osam dana od dana prijema iste, Višem sudu u Podgorici, a preko ovog suda.</span>
</p>
<p class="p3"></p>
<p class="p3">
<span>	         </span>
</p>
<p class="p3"></p>
<p class="p3"></p>
<p class="p5"></p>


</body>
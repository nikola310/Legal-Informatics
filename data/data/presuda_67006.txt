<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:start;hyphenate:auto;font-family:Times New Roman;font-size:12pt;}
.p2{text-align:center;hyphenate:auto;font-family:Times New Roman;font-size:12pt;}
.p3{text-align:justify;hyphenate:auto;font-family:Times New Roman;font-size:11pt;}
.p4{text-align:center;hyphenate:auto;font-family:Times New Roman;font-size:11pt;}
.p5{text-indent:0.5in;text-align:justify;hyphenate:auto;font-family:Times New Roman;font-size:11pt;}
.p6{text-indent:-0.25in;margin-left:0.75in;text-align:justify;hyphenate:auto;font-family:Times New Roman;font-size:11pt;}
.p7{text-align:center;hyphenate:auto;font-family:Times New Roman;font-size:14pt;}
.p8{text-indent:0.5in;text-align:justify;hyphenate:auto;font-family:Times New Roman;font-size:12pt;}
.p9{margin-bottom:0.083333336in;text-align:center;hyphenate:auto;font-family:Times New Roman;font-size:11pt;}
.p10{margin-bottom:0.083333336in;text-align:justify;hyphenate:auto;font-family:Times New Roman;font-size:11pt;}
.p11{margin-bottom:0.083333336in;text-align:start;hyphenate:auto;font-family:Times New Roman;font-size:11pt;}
.p12{margin-bottom:0.083333336in;text-align:center;hyphenate:auto;font-family:Times New Roman;font-size:14pt;}
.p13{text-align:start;hyphenate:auto;font-family:Times New Roman;font-size:11pt;}
.s1{font-weight:bold;}
.s2{display: inline-block; text-indent: 0; min-width: 0.4861111in;}
.s3{font-weight:bold;text-decoration:underline;}
</style>
<meta content="igor.djurickovic" name="author">
</head>
<body class="b1 b2">
<p class="p1"></p>
<p class="p2">
<!--Image link to '0.jpg' can be here-->
</p>
<p class="p3">
<span class="s1">CRNA GORA</span>
</p>
<p class="p3">
<span class="s1">OSNOVNI SUD U NIKŠIĆU</span>
</p>
<p class="p3">
<span>K. br. 857/2012</span>
</p>
<p class="p3">
<span>Dana  12.03.2013.godine</span>
</p>
<p class="p4"></p>
<p class="p4"></p>
<p class="p4">
<span class="s1">U IME CRNE GORE</span>
</p>
<p class="p3"></p>
<p class="p3">
<span>	</span><span class="s1">OSNOVNI SUD U NIKŠIĆU</span><span>, kao prvostepeni krivični, sudija pojedinac Djuričković Igor, uz sudjelovanje namještenika Papović Budimirke kao zapisničara, rješavajući u krivičnom predmetu okrivljenih D.D.a i L.P. iz Nikšića, zbog krivičnog djela sitna kradja, prevara ili utaja iz člana 246 stav 2 u vezi stava 1 KZ, postupajući po optužnom predlogu ODT Nikšić Kt.br. 521/12 od 21.09.2012. godine, nakon javnog glavnog pretresa održanog dana 12.03.2013.godine, u prisustvu zamjenika ODT-a iz Nikšića Mićunović Vjere i okrivljenih, donio je i istog dana javno objavio </span>
</p>
<p class="p3"></p>
<p class="p3"></p>
<p class="p4">
<span class="s1">P R E S U D U</span>
</p>
<p class="p3"></p>
<p class="p5">
<span class="s1">Okrivljeni</span><span>: </span>
</p>
<p class="p5"></p>
<p class="p3">
<span>	1.</span><span class="s1">D.D.</span><span> od oca N. i majke K. rodjene U.rodjen .. godine u Nikšiću, sa prebivalištem u . državljanin Crne Gore, nezaposlen, neoženjen, lošeg imovnog stanja, ranije osudjivan presudama Osnovnog suda u Nikšiću K.br.273/98 od 19.05.2002.godine, zbog kriv.djela iz člana 145 KZ RCG, uslovnom osudom, 4 mjeseca zatvora uslovno na 2 godine, K.br.438/99 od 19.05.2003.godine, zbog krivičnog djela iz člana 144 stav 1 i člana 204 stav 1 KZ RCG na kaznu zatvora u trajanju od 3 mjeseca, K.br.278/2003 od 21.12.2012.godine, zbog krivičnog djela iz člana 144 stav 1 na kaznu zatvora u trajanju od 40 dana, K.br.246/04 od 02.02.2006.godine, zbog krivičnog djela iz člana 239 stav 1 KZ na kaznu zatvora u trajanju od 50 dana, K.br.514/05 od 25.08.2005.godine, zbog krivičnog djela iz člana 240 stav 1 tačka 1 KZ na kaznu zatvora u trajanju od 4 mjeseca, K.br.149/07 od 26.11.2007.godine, zbog krivičnog djela iz člana 239 stav 1 KZ na kaznu zatvora u trajanju od 70 dana, K.br.409/07 od 07.06.2008.godine, zbog krivičnog djela iz člana 399 KZ, na kaznu zatvora u trajanju od 6 mjeseci, K.br.535/08 od 04.11.2009.godine, zbog krivičnog djela iz člana 244 stav 2/1 KZ, na kaznu zatvora u trajanju od 12 mjeseci, K.br.500/07 od 20.02.2009.godine, zbog krivičnog djela iz člana 240 KZ na kaznu zatvora u trajanju od 8 mjeseci i K.br.267/09 od 13.05.2010.godine, zbog krivičnog djela iz člana 240 stav 1 tačka 1 na kaznu zatvora u trajanju od 4 mjeseca, kao i presudom Višeg suda u Podgorici K.br.232/07 od 16.10.2007.godine, zbog kriv.djela iz člana 153 KZ na kaznu zatvora u trajanju od 3 mjeseca </span>
</p>
<p class="p3"></p>
<p class="p3">
<span>	2.</span><span class="s1">L.P</span><span>.od oca Z. i majke V. rodjene R.rodjen .godine u Nikšiću, sa prebivalištem u . državljanin Crne Gore, nezaposlen, neoženjen, lošeg imovnog stanja, ranije neosudjivan </span>
</p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p4"></p>
<p class="p4">
<span class="s1">K r i v i   s u</span>
</p>
<p class="p3"></p>
<p class="p5">
<span class="s1">Što su:</span>
</p>
<p class="p5">
<span>Dana 06.05.2012. godine, oko 18:45 časova, u Nikšiću, po prethodnom dogovoru u namjeri da sebi pribave protivpravnu imovinsku korist u vrijednosti manjoj od 150,00 eura, sa septičke jame od restorana Plaža, vlasništvo preduzeća Krupac Mont DOO, a koja se nalazi iza navedenog restorana oduzeli metalni poklopac dimenzija 80x90 cm, težine 20 kg, u vrijednosti 35,00 eura, </span>
</p>
<p class="p3"></p>
<p class="p5">
<span>- čime su kao saizvršioci počinili krivično djelo sitna kradja, prevara ili utaja iz člana 246 stav 2 u vezi stava 1 Krivičnog zakonika u vezi člana 23 Krivičnog zakonika.</span>
</p>
<p class="p3"></p>
<p class="p6">
<span class="s2">-​&nbsp;</span><span class="s3">pa sud:</span>
</p>
<p class="p3"></p>
<p class="p7">
<span class="s1">-I-</span>
</p>
<p class="p4"></p>
<p class="p3"></p>
<p class="p8">
<span class="s1">-</span><span class="s3">okrivljenog D.D.a</span><span class="s1"> </span><span>zbog izvršenja navedenog krivičnog djela primjenom citiranih zakonskih odredbi kao i odredbi iz člana 4 stava 2, člana 32, 36 i 42 KZ kao i odredbi iz člana 226, 229 i člana 374 ZKP-a </span>
</p>
<p class="p9">
<span class="s1">OSUDJUJE</span>
</p>
<p class="p10">
<span class="s1">	</span><span> </span><span class="s1">Na kaznu zatvora u trajanju od po 30 (slovima: trideset) dana</span><span>, koju kaznu je imenovani okrivljeni dužan izdržati nakon pravosnažnosti presude.</span>
</p>
<p class="p11"></p>
<p class="p12">
<span class="s1">-II-</span>
</p>
<p class="p12"></p>
<p class="p5">
<span>- okrivljenom Laketić Petru zbog izvršenja navedenog krivčnog djela primjenom citiranih zakonskih odredbi, odredbi iz člana 4 stav 2, člana 42, 52, 53 i 54 KZ i odredbi iz člana 226, 229 i 374 ZKP-a izriče</span>
</p>
<p class="p3"></p>
<p class="p13"></p>
<p class="p4">
<span class="s1">USLOVNU OSUDU</span>
</p>
<p class="p3"></p>
<p class="p5">
<span>Sa kojom okrivljenom utvrdjuje kaznu zatvora u trajanju od 30 (slovima: trideset) dana i istovremeno odredjuje da se navedena kazna neće izvršiti ukoliko</span><span class="s1"> </span><span>okrivljeni u roku od jedne godine od dana pravosnažnosti presude ne počini novo krivično djelo.</span>
</p>
<p class="p3"></p>
<p class="p5">
<span>Obavezuju se okrivljeni da na ime troškova krivičnog postupka solidarno plate  iznos od 44,00 eura, a da na ime paušala pojedinačno plate iznose od po 50 eura u roku od 15 dana od dana pravosnažnosti presude, pod prijetnjom prinudnog izvršenja na žiro račun Osnovnog suda u Nikšiću broj 832-152-32 i da sudu dostavi dokaz o izvršenoj uplati.</span>
</p>
<p class="p3"></p>
<p class="p3"></p>
<p class="p4">
<span class="s1">O b r a z l o ž e nj e</span>
</p>
<p class="p3"></p>
<p class="p3">
<span>	</span><span class="s1">Osnovni državni tužilac u Nikšiću</span><span> svojim optužnim predlogom Kt.br.521/12 od 21.09.2012.godine, stavio je na teret okrivljenima D.D.u i L. P. izvršenje krivičnog djela sitna kradja, prevara ili utajaiz člana 246 stav 2 u vezi stava 1  KZ, koje krivično djelo je činjenično opisano u izreci presude. Zamjenik ODT-a Mićunović Vjera, koja je zastupala optužni akt na glavnom pretresu, u svojoj završnoj riječi ostala je pri navodima podnijetog optužnog predloga i u konačnom predložila sudu da okrivljene oglasi krivim i osudi po zakonu.</span>
</p>
<p class="p3">
<span> </span>
</p>
<p class="p3">
<span>	</span><span class="s1">Okrivljeni D.D.</span><span> u svojoj odbrani datoj u prethodnom postupku i na glavnom pretresu, negirajući izvršenje krivičnog djela koje mu je stavlejno na teret optužbom u bitnom je naveo da se dana 06.05.2012.godine, u naselju Kočani u kojem živi, sreo sa svojim poznanikom okrivljenim L. P. i malo porazgovarao sa njim nakon čega su se rastali, a on je nakon nekih 2-3 sata telefonom pozvao okrivljenog L. i rekao mu da kad bude imao vremena dodje kod njega kući, što je L. nakon 15 minuta i učinio tako što je došao kod njega sa svojim vozilom marke BMW, nakon čega su se sa tim vozilom provozali kroz naselje Kočani i prolazeći iza restorana Plaža vidjeli da na jednoj od septičkih jama restorana nema poklopca i da je isti prebačen preko puta septičke jame u travu i tom prilikom su se on i okrivljeni L. dogovorili da taj bačeni poklopac uzmu i prodaju na otpadu sekundarnih sirovina, nakon čega su njih dvojica taj poklopac stavili u gepek vozila okrivljenog L. i otišli na otpad sekundarnih sirovina koji je vlasništvo porodice B.gdje su zatekli B. Fi.kome je on ponudio na prodaju taj poklopac, pri čemu ga je B. pitao kako je došao do tog poklopca a on B. rekao da je poklopac donio od svoje kuće, da bi zatim B. poklopac izvagao i isti kupio od njega za iznos od pet eura. Takodje je istakao da je prilikom prodaje ovog poklopca on B. dao svoju ličnu kartu i da su nakon toga on i okrivljeni L. sjeli u L. vozilo, nakon čega ga je L. povezao do njegove kuće i otišao svojoj kući, dok je novac koju su dobili prodajom poklopca ostao kod njega. Odgovarajući na pitanja postavljena na glavnom pretresu imenovani okrivljeni je ist akao da ne može da objasni zašto je B. F. prilikom prodaje poklopca rekao da je taj poklopac donio od svoje kuće. </span>
</p>
<p class="p3"></p>
<p class="p5">
<span>U svojoj završnoj riječi okrivljeni D.D. je, ostajući pri svojoj odbrani pitanje svoje krivično pravne odgovornosti ostavio na ocjenu sudu.  </span>
</p>
<p class="p5"></p>
<p class="p3">
<span>	</span><span class="s1">Okrivljeni L.P.</span><span> u svojoj odbrani datoj u prethodnom postupku i na glavnom pretresu, negirajući izvršenje krivčnog djela koje mu je stavljeno na teret otpužbom u bitnom je naveo da ga je kritičnog dana telefonom pozvao njegov poznanik okrivljeni D.D. i pitao ga da li sa svojim vozilom može nešto da mu preveze, što je on prihvatio da učini i svojim vozilo marke BMW otišao do D. kuće koja se nalazi na oko 500 metara udaljenosti od restorana Plaža lociranog na jezeru Krupac, da bi nakon što je došao do kuće okrivljenog D. imenovani okrivljeni u gepek vozila ubacio neki lim, pri čemu on nije izlazio iz vozila, niti je vidio o kakvom se konkretno predmetu radi, da bi zatim okrivljeni D. sjeo u vozilo i rekao mu da ga odveze do otpada sekundarnih sirovina koji je vlasništvo porodice B.što je on i učinio i nakon što su došli do tog otpada okrivljeni D. je taj lim iznio iz gepeka vozila i ponio ga na otpad B., da bi se ubrzo zatim okrivljeni D. vratio u vozilo D. i sa vozilom došao do njegove kuće, gdje je izašao iz vozila i pješke se uputio svojoj kući. Takodje je istakao da on tom prilikom nije tražio od okrivljenog D. da mu plati zato što mu je taj predmet prevezao do otpada, niti mu je okrivljeni D. nudio da mu plati vožnju ili da mu za dobijeni novac natoči gorivo u vozilo. </span>
</p>
<p class="p3"></p>
<p class="p5">
<span>U svojoj završnoj riječi okrivljeni L.P. je, ostajući pri svojoj odbrani, predložio sudu da ga oslobodi od optužbe. </span>
</p>
<p class="p3"></p>
<p class="p3">
<span>	Sud je na glavnom pretresu u dokaznom postupku izvršio uvid u otkupni list izdat od preduzeća B. prevoz DOO, pod brojem 0013597 od 06.05.2012. godine, izvršio uvid u video zapis sačinjen kamerama video nadzora restorana Plaža vlasništvo preduzeća Krupac-mont DOO dana 06.05.2012. godine, na saglasan predlog stranaka pročitao iskaz svjedoka B. F. i prestavnika oštećenog preduzeća Krupac mont DOO Lj. R. date u prethodnom postupku i nalaz i mišljenje vještaka ekonomsko finansijske struke S. R. date u prethodnom postupku i pročitao izvod iz kaznene evidencije  za okrivljene dat od Uprave policije Crne Gore – PJ Nikšić.</span>
</p>
<p class="p3"></p>
<p class="p3">
<span>	Analizirajući provedene dokaze, pojedinačno i u njihovoj povezanosti, dovodeći ih u vezu sa navodima optužbe i odbranom okrivljenih, sud je na nesumnjiv način utvrdio da su okrivljeni D.D. i L.P. počinili krivično djelo koje im je stavljeno na teret optužbom i iste oglasio krivim i krivično-pravno odgovornim iz sljedećih razloga:</span>
</p>
<p class="p3"></p>
<p class="p3">
<span>	Na video zapisu saačinjenom kamerama video nadzora restorana Plaža, lociranog na jezeru Krupac, koji je vlasništvo preduzeća Krupac mont DOO, zabilježeno je da su dana 06.05.2012.godine u 18:45 časova okrivljeni D.D. i L.P. došli na prostor iza restorana Plaža sa vozilom marke BMW crne boje, da su zatim iz vozila izašli okrivljeni D. sa mjesta suvozača i okrivljeni L. sa mjesta vozača tog vozila, da su prišli prvo jednoj a zatim i drugoj septičkoj jami, da bi zatim okrivljeni D. uzeo jedan metalni poklopac od septičke jame i isti donio do vozila, kada je okrivljeni L. otvorio gepek vozila, nakon čega su poklopac stavili u gepek vozila i u 18:48 minuta udaljili se sa mjesta dogadjaja. </span>
</p>
<p class="p3"></p>
<p class="p3">
<span>	</span><span class="s1">Svjedok B. F.</span><span> u svom iskazu naveo je da je zaposlen na otpadu sekundarnih sirovina čiji je vlasnik njegov otac M.a koji otpad se nalazi u naselju Kočani i da se sjeća da su dana 06.05.2012. godine. u poslijepodnevnim časovima kod njega na otpad došli okrivljeni D.D. i L.P. sa vozilom kojim je upravljao okrivljeni L.da su iz gepeka vozila iznijeli jedan metalni poklopac koji je bio dosta zardjao i ponudili mu ga na prodaju, pri čemu je on okrivljenog D. pitao odakle mu taj poklopac, na šta mu je isti odgovorio da je od njegove kuće, nakon čega je on izvagao taj poklopac i isti otkupio od D. za iznos od pet eura i tom prilikom D. izdao otkupni blok u koji je unio broj lične karte okrivljenog D. i ponudio mu primjerak tog otkupnog bloka, ali on isti nije htio da uzme rekavši da mu nije potreban, nakon čega su okrivljeni ušli u vozilo i otišli sa tog otpada. </span>
</p>
<p class="p3"></p>
<p class="p5">
<span>U otkupnom listu izdatom od preduzeća A. B. DOO pod brojem 0013597 od 06.05.2012.godine, navedeno je da je dana 06.05.2012. godine, na otpadu sekundarnih sirovina navedenog preduzeća od okrivljenog D.D.a otkupljeno 20 kg otpadnog željeza za iznos novca od 4,80 eura. </span>
</p>
<p class="p3"></p>
<p class="p3">
<span>	Predstavnik oštećenog preduzeća Krupac–mont DOO Lj. R. u svom iskazu naveo je da je njegovo preduzeće Krupac –mont DOO vlasnik restorana Plaža i da mu je kao vlasniku navedenog preduzeća poznato da je dana 06.05.2012. godine, otudjen jedan metalni poklopac dimenzija 80x90 cm sa septičke jame koja se nalazi iza navedenog restorana, da su kamere video nadzora tog restorana zabilježile dogadjaj, koju kradju je on prijavio službenicima policije i dostavio video zapis, da bi nakon odredjenog perioda službenici Uprave policije CG PJ Nikšić njemu vratili otudjeni poklopac. Takodje je istakao da se kao predstavnik oštećenog preduzeća ne pridružuje krivčnom gonjenju protiv okrivljenih i da ne ispostavlja imovinsko pravni zahtjev prema okrivljenima jer je predmetni metalni poklopac vraćen.  </span>
</p>
<p class="p3"></p>
<p class="p3">
<span>	Na osnovu interpretiranih i ostalih provedenih dokaza sud je utvrdio sljedeče činjenice:</span>
</p>
<p class="p3"></p>
<p class="p3">
<span>	Uvidom u video zapis sačinjen kamerama video nadzora restorana Plaža dana 06.05.2012. godine utvrdjeno je da su okrivljeni D.D. i L.P., djelujući zajedno, navedenog dana u periodu od 18:45 do 18.:48 časova oduzeli jedan metalni poklopac sa šahte septičke jame, koji su zatim stavili u gepek vozila marke BMW, crne boje i udaljili se sa tog mjesta, dok je iskazom svjedoka B. F. i uvidom u otkupni list izdat od preduzeća Autoprevoz B. DOO, pod brojem 0013597 od 06.05.2012. godine, utvrdjeno da su navedenog dana okrivljeni D.D. i L.P. došli na otpad sekundarnih sirovina koji je vlasništvo porodice B.a koji otpad je lociran u naselju Kočani i predmetni metalni poklopac prodali kao otpadno željezo za iznos od 5,00 eura, pri čemu je okrivljeni D. imenovanom svjedoku rekao da je taj poklopac donio od svoje kuće.</span>
</p>
<p class="p3"></p>
<p class="p3">
<span>	Nalazom i mišljenjem vještaka ekonomsko finansijske struke Spajić Rata utvrdjeno je da je vrijednost metalnog poklopca dimenzija 80x90 cm, na dan izvršenja predmetnog krivičnog djela 06.05.2012. godine, iznosila 35,00 eura.</span>
</p>
<p class="p3"></p>
<p class="p5">
<span>Na osnovu ovako utvrdjenih činjenica sud je na nesumnjiv način utvrdio da su okrivljeni D.D. i L.P. dana 06.05.2012. godine, oko 18:45 časova, u Nikšiću, po prethodnom dogovoru u namjeri da sebi pribave protivpravnu imovinsku korist u vrijednosti manjoj od 150,00 eura, sa septičke jame od restorana Plaža, vlasništvo preduzeća Krupac Mont DOO, a koja se nalazi iza navedenog restorana oduzeli metalni poklopac dimenzija 80x90 cm, težine 20 kg, u vrijednosti 35,00 eura, kojim radnjama su okrivljeni kao saizvršioci počinili krivično djelo sitna kradja, prevara ili utaja iz člana 246 stav 2 u vezi stava 1 KZ u vezi člana 23 KZ na način, u vrijeme i na mjestu kako je to predstavljeno u izreci presude.</span>
</p>
<p class="p3"></p>
<p class="p3">
<span>	U tom pravcu sud je cijeneći odbrane okrivljenih iste odbacio kao neosnovane i usmjerene na izbjegavanje krivčno pravne odgovornosti iz razloga što su odbrane okrivljenih u potpunosti opovrgnute uvidom u video zapis sačinjen kamerama video nadzora restorana Plaža dana 06.05.2012. godine, i iskazom svjedoka B. F. kojim dokazima je sud iz već navedenih razloga poklonio povjerenje i na istima zasnovao odluku o krivici okrivljenog. Naime, na navedenom video zapisu je zabilježeno da predmetni metalni poklopac nije bio bačen kao što je to okrivljeni D. tvrdio u svojoj odbrani, već se nalazio neposredno pored septičke jame kojoj je pripadao, dok se na navedenom video zapisu vidi da je u radnji oduzimanja predmetnog metalnog poklopca učestvovao i okrivljeni L.P., tako što je zajedno sa okrivljenim D. izašao iz vozila, stajao pored okrivljenog D. dok je isti uzimao predmetni metalni poklopac i pomogao mu da isti smjesti u gepek vozila marke BMW crne boje, što je u potpunoj suprotnosti sa odbranom okrivljenog L. koji je utvrdio u istoj da je kritičnog dana došao do kuće okrivljenog D. gdje je okrivljeni D. u gepek vozila stavio neki lim, pri čemu on nije izlazio iz vozila tako da ne zna o kakvom se predmetu konkretno radilo i da je nakon toga okrivljenog D. odvezao do otpada sekundarnih sirovina koji je vlasništvo porodice B. gdje je okrivljeni D. bez njegovog učešća prodao predmetni poklopac kao staro gvoždje, koji dio odbrane okrivljenog L. je u potpunoj suprotnosti sa iskazom svjedoka B. F.koji je u svom iskazu decidno naveo da su kritičnog dana okrivljeni Da. i L. došli zajedno kod njega na otpad  i prodali mu predmetni poklopac.  </span>
</p>
<p class="p3"></p>
<p class="p3">
<span>	Prilikom ocjene subjektivnog odnosa okrivljenih prema izvršenom krivičnom djelu sud je utvrdio da su okrivljeni prilikom izvršenja predmetnog krivičnog djela postupali sa direktnim umišljajem, jer iz utvrdjenog činjeničnog stanja proizilazi da su okrivljeni D.D. i L.P. preuzimajući radnje bliže opisane u izreci presude postupali sa očiglednom namjerom da na taj način oduzimajući tudju pokretnu stvar sebi pribave protivpravnu imovinsku korist u vrijednosti manjoj od 150,00 eura, odakle nedvosmisleno proizilazi da su okrivljeni preduzimajući radnju bliže opisanu i izreci presude bili svjesni da na taj način čine predmetno krivično djelo i htjeli njegovo izvršenje. </span>
</p>
<p class="p3"></p>
<p class="p5">
<span>Prilikom donošenja odluke o krivičnoj sankciji okrivljenima, sud je u smislu člana 42 stav 1 KZ kao olakšavajuće okolnosti na strani okrivljenih našao njihove loše imovne prilike i činjenicu da se predstavnik oštećenog preduzeća nije pridružio krivičnom gonjenju protiv okrivljenih, a na strani okrivljenog L.P. i njegovu raniju neosudjivanost utvrdjenu uvidom u izvod iz kaznene evidencije, dok je raniju osudjivanost okrivljenog D.D.a utvrdjenu uvidom u izvod iz kaznene evidencije za imenovanog okrivljenog sud istom cijenio kao otežavajuću okolnost u sklopu ličnosti imenovanog okrivljenog, jer je očigledno da je imenovani okrivljeni lice koje pokazuje sklonost ka izvršenju krivičnih djela protiv imovine i da kazne koje su okrivljenom Damjanoviću izricane prilikom ranije osudjivanosti na istog nijesu u dovoljnoj mjeri uticale da ne čini nova krivična djela. Cijeneći navedene navedene okolnosti sud je na osnovu člana 36 KZ okrivljenog D.D.a osudio na kaznu zatvora u trajanju od 30 dana, dok je primjenom odredbi člana 53 i 54 KZ, našao da su olakšavajuće okolnosti na strani okrivljenog L.P. osobito olakšavajuće i da u cilju krivično pravne zaštite društvenih vrijednosti prema imenovanom okrivljenom nije dužno izreći kaznu, tako da je okrivljenom L. sud izrekao uslovnu osudu, sa kojom mu je utvrdio kaznu zatvora u trajanju od 30 dana i istovremeno odredio da se navedena kazna neće izvršiti ukoliko okrivljeni L. u roku od jedne godine od dana pravosnažnosti presude ne počini novo krivično djelo, smatrajući da su ovakva kazna zatvora prema okrivljenom D.D.u i uslovna osuda kao krivična sankcija prema okrivljenom Laketić Petru primjerene težini izvršenog krivičnog djela i okrivljenima kao učiniocu istog i da će se sa ovakvom kaznom na okrivljenog D.D.a, odnosno uslovnom osudom na okrivljenog L.P. u dovoljnoj mjeri uticati da ne čine nova krivična djela i da će se na taj način u ovom konkretnom slučaju ostvariti svrha kažnjavanja iz člana 32 KZ, odnosno izricanjem uslovnih osuda iz člana 52 KZ, u okviru opšte svrhe izricanja krivičnih sankcija iz člana 4 stav 2 KZ.</span>
</p>
<p class="p3">
<span> </span>
</p>
<p class="p3">
<span>	Odluku o troškovima krivičnog postupka sud je donio primjenom odredbi člana 226 i člana 229 ZKP-a i istom obavezao okrivljene  da na ime troška krivičnog postupka solidarno plate iznos od 44,00 eura koji se odnose na ime nagrade vještaku ekonomsko finansijske struke za dati nalaz i mišljenje, kao i da na ime paušala kao dijela troškova krivčnog postupka pojedinačno plate iznose od po 50,00 eura koji iznosi su oredjeni imajući u vidu složensot predmeta, trajanje postupka i imovne prilike okrivljenih.</span>
</p>
<p class="p3"></p>
<p class="p3">
<span>	Na osnovu svega izloženog, primjenom odredbi člana 374 ZKP-a odlučeno je kao u izreci presude.</span>
</p>
<p class="p3"></p>
<p class="p4">
<span class="s1">OSNOVNI SUD U NIKŠIĆU</span><span>, dana 12.03.2013. godine.</span>
</p>
<p class="p4"></p>
<p class="p13">
<span class="s1">Zapisničar                                                                                                                			S U D I J A</span>
</p>
<p class="p13">
<span class="s1">Papović Budimirka sr.                                                                                                     Djuričković Igor s.r. </span>
</p>
<p class="p13"></p>
<p class="p13">
<span class="s1">	                     Za tačnost otpravki tvrdi i ovjerava Službenik suda</span>
</p>
<p class="p13"></p>
<p class="p13">
<span class="s1">PRAVNA POUKA: Protiv ove presude dozvoljena je žalba u roku od 8 dana od dana prijema iste </span>
</p>
<p class="p13">
<span class="s1">                                   Preko ovog suda Višem sudu Podgorica </span>
</p>
<p class="p3"></p>
<p class="p3"></p>
<p class="p1"></p>


</body>
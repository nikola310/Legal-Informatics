<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.125in 1.0in 1.25in;}
.p1{text-align:justify;hyphenate:auto;font-family:Times New Roman;font-size:12pt;}
.p2{text-align:center;hyphenate:auto;font-family:Times New Roman;font-size:12pt;}
.s1{font-weight:bold;}
</style>
<meta content="milosav.zekic" name="author">
</head>
<body class="b1 b2">
<p class="p1">
<span>OSNOVNI SUD U ROŽAJAMA</span>
</p>
<p class="p1">
<span>K.br. 262/10</span>
</p>
<p class="p1"></p>
<p class="p2">
<span>U IME NARODA</span>
</p>
<p class="p2"></p>
<p class="p1">
<span>	OSNOVNI SUD U ROŽAJAMA, kao prvostepeni krivični sud u vijeću sastavljenom od sudije Zekić Milosava, kao predsjednika vijeća i sudija porotnika Kardović Abdurahmana i Husić Osmana, kao članova vijeća, uz učešće zapisničara Dacić Azre, rješavajući po izmijenjenoj optužbi Osnovnog državnog tužilaštva iz Rožaja Kt.br. 125/10 od 09.06.2010.g. podnijetoj protiv optuženog H. H. iz Honsića, Opština Rožaje, zbog krivičnog djela nasilje u porodici ili u porodičnoj zajednici iz čl. 220. st. 3. u vezi st. 1. Krivičnog zakonika, nakon održanog glavnog i javnog pretresa u prisustvu Zamjenika Osnovnog državnog tužioca Selmanović Armina, zakonskog zastupnika oštećene maloljetne Š. E., oca joj Š. R., optuženog i njegovog branioca advokata K. N. iz Rožaja, dana 28.02.2011.g. donio je i javno objavio</span>
</p>
<p class="p1"></p>
<p class="p1"></p>
<p class="p2">
<span>P R E S U D U</span>
</p>
<p class="p1"></p>
<p class="p1">
<span>	Optuženi  H. H.  JMBG  ., od oca B. i majke E., rodj. Š., rodjen ..g. Rožajama, živi u Honsiće, Opština Rožaje, drž. CG, pismen, završio osnovnu školu, nezaposlen, razveden, otac 1 maloljetnog djeteta, nije odslužio vojni rok, siromašnog imovnog stanja, osudjivan presudom Osnovnog suda Rožaje K.br. 241/05 od 05.10.2005.g. zbog krivičnog djela  iz čl. 152/2-1 na kaznu zatvora u trajanju od 30 dana uslovno 1 godina, presudom Osnovnog suda Rožaje K.br. 145/06 od 01.09.2006.g. zbog krivičnog djela iz čl. 324/1 KZ na novčanu kaznu u iznosu od 600 eura, presudom Osnovnog suda Rožaje K.br. 180/07 od 19.09.2007.g. zbog krivičnog djela iz čl. 152/2-1 KZ na kaznu zatvora u trajanju od 45 dana,  presudom Osnovnog suda Rožaje K.br. 67/07 od 23.03.2007.g. zbog krivičnog djela iz čl. 324/1 KZ na kaznu zatvora u trajanju od 30 dana i novčanu kaznu u iznosu od 600 eura, presudom Osnovnog suda Rožaje K.br. 228/08 od 28.11.2008.g. zbog krivičnog djela iz čl. 126 st. 1. KZ na kaznu zatvora u trajanju od 30 dana,</span>
</p>
<p class="p1"></p>
<p class="p1"></p>
<p class="p2">
<span>OSLOBADJA SE OD OPTUŽBE</span>
</p>
<p class="p1"></p>
<p class="p1">
<span>	Da je,</span>
</p>
<p class="p1">
<span>	dana 30.04.2010.g. u selu Honsiće, Opština Rožaje, primjenom nasilja ugrožavao tjelesni i duševni integritet člana svoje porodice-vanbračne supruge maloljetne Š. . na način što je isu udarao stisnutom pesnicom u predjelu glave i ledja, prijetio da će joj ubiti oca i brata ako ga ostavi, a zatim je zaključao u sobu,</span>
</p>
<p class="p1">
<span>	-čime bi izvršio krivično djelo nasilje u porodici ili u porodičnoj zajednici iz čl. 220. st. 3. u vezi st. 1. Krivičnog zakonika,</span>
</p>
<p class="p1">
<span>	-jer djelo za koje je optužen nije krivično djelo.</span>
</p>
<p class="p1">
<span>	Troškovi krivičnog postupka u iznosu od 915,00 eura padaju na teret budžetskih sredstava.</span>
</p>
<p class="p1">
<span>	Odštetnog zahtjeva nije bilo.</span>
</p>
<p class="p1"></p>
<p class="p1">
<span>	</span>
</p>
<p class="p2">
<span>O b r a z l o ž e nj e</span>
</p>
<p class="p1"></p>
<p class="p1">
<span>	Osnovno državno tužilaštvo iz Rožaja, podnijelo je ovome sudu optužni predlog Kt.br. 125/10 od 09.06.2010.g. protiv optuženog H. H.iz Honsića, Opština Rožaje, zbog krivičnog djela nasilje u porodici ili u porodičnoj zajednici iz čl. 220. st. 1. Krivičnog zakonika  (KZ).</span>
</p>
<p class="p1">
<span>	Na glavnom pretresu Zamjenik ODT-a Selmanović Armin je izmijenio činjenični opis i pravnu kvalifikaciju djela, tako što je optuženom stavio na teret krivično djelo nasilje u porodici ili u porodičnoj zajednici iz čl. 220. st. 3. u vezi st. 1. KZ, te je predložio da sud optuženog oglasi krivim zbog krivičnog djela koje mu je stavljeno na teret izmijenjenom optužbom i da ga osudi na kaznu po zakonu. </span>
</p>
<p class="p1">
<span>	Zakonski zastupnik oštećene-malol. Š. E., otac joj Š. R. je u završnoj riječi istakao da se ne pridružuje krivičnom gonjenju ODT-a u odnosu na optuženog i niti postavlja odštetni zahtjev.</span>
</p>
<p class="p1">
<span>	Branilac optuženog, advokat K. N. u završnoj riječi je istakao da u postupku nije dokazano da je njegov branjenik izvršio krivično djelo za koje je optužen, pa je predložio da ga sud oslobodi od optužbe. Troškove postupka je tražio po AT. </span>
</p>
<p class="p1">
<span>	Optuženi je u svojoj odbrani istakao: da je sa oštećenom-maloljetnom Š. E. stupio u vanbračnu zajednicu 23.10.2008.g. kada je oštećena imala petnaest ipo godina, te je zbog toga osudjen presudom Osnovnog suda u Rožajama K.br. 228/08 na kaznu zatvora u trajanju od trideset dana koju je izdržao. Da je nakon toga nastavio da živi zajedničkim životom sa oštećenom u porodičnoj kući u selu Honsiće, Opština Rožaje bez ikakvih problema u slozi i ljubavi. Da mu je dana 30.04.2010.g. oštećena  saopštila da je gravidna i da mora da abortira jer su joj ljekari kazali da mora da ukloni dijete da bi sačuvala svoje zdravlje, sa čim se saglasio i on. Da je nakon obavljenog abortusa pošao sa oštećenom kući gdje su prenoćili, a sjutra dan ga je oštećena ispratila na posao i ostala kući sa djetetom-kćerkicom starom 8 mjeseci. Nakon odredjenog vremena telefonom ga je pozvala njegova sestra A. i saopštila mu da je oštećena otišla negdje, a da je dijete ostavila kući, pa je pošao da vidi o čemu se radi i saznao da ga je oštećena napustila i pošla kod svojih roditelja tj. da je došao njen otac i poveo je sa sobom, o čemu je upoznao policiju i Centar za socijalni rad. Istakao je da oštećenu nije tukao, niti maltretirao na bilo koji način, nije je udarao stisnutim pesnicama, niti joj je prijatio da će joj ubiti oca i brata ako ga ostavi, niti ju je zaključavao u sobu, tako da je neosnovano optužen, a znao je da je ista kritičnog dana bila maloljetna. Naglasio je da se u medjuvremenu oženio sa drugom ženom sa kojom živi zajedničkim životom. Predložio je da ga sud oslobodi od optužbe, jer nije izvršio djelo za koje je optužen.</span>
</p>
<p class="p1">
<span>	Po ovoj krivičnopravnoj stvari, sud je izveo dokaze: saslušao svedoka-oštećenu Š. E., saslušao vještaka medicinske struke-neuropsihijatra Dr G. C., po saglasnosti stranaka pročitao iskaze svedoka H. A., H. A. dati na pretresu od 28.01.2011.g., nalaz i mišljenje vještaka medicinske struke-neuropsihijatra Dr K. H.dat na pretresu od 14.02.2011.g. i izvršio uvid u izvod iz kaznene evidencije na ime optuženog, dok nije na ovom pretresu neposredno saslušao svedoke H. A., H. A. i vještaka medicinske struke Dr K. H.., jer je našao da je činjenično stanje u dovoljnoj mjeri utvrdjeno za presudjenje, te bi se odlaganjem pretresa radi neposrednog saslušanja imenovanih svedoka i vještaka čiji su ranije dati iskazi i nalaz i mišljenje, pročitani na ovom pretresu, samo nepotrebno odugovlačio postupak, a činjenično stanje bi ostalo neizmijenjeno.</span>
</p>
<p class="p1">
<span>	Iz iskaza svedoka-oštećene Š. E. vidi se da je sa optuženim živela u vanbračnoj zajednici u selu Honsiće, Opština Rožaje u porodičnoj kući od 23.10.2008.g. do 01.05.2010.g. kada ga je napustila i pošla da živi kod svojih roditelja gdje se i sada nalazi. U vanbračnoj zajednici su dobili dijete A. staru 8 mjeseci. Da ju je optuženi u poslednje vrijeme često maltretirao, tukao i prijetio da će joj ubiti oca i brata ukoliko ga napusti, jer se plašio da ga ne ostavi i podje da živi kod svojih roditelja. Da je dana 30.04.2010.g. kazala optuženom da je gravidna našta joj je on odgovorio da mora da abortira i poveo je kod ginekologa koji ju je pregledao i kazao joj da je trudna, pa pošto je optuženi insistirao da abortira pristala je na to. Nakon obavljenog abortusa pošla kući sa optuženim i kada su došli kod kuće optuženi ju je maltretirao, tukao stisnutim pesnicama po glavi i tijelu tj. ledjima i prijetio joj da će joj ubiti oca i brata ako ga ostavi, a zatim ju je oko 17 časova zaključao u sobu i otišao negdje na posedak, a kada se vratio oko 02 časa poslije pola noći otključao je sobu i prespavao u istu i tada je više nije maltretirao i tukao. Da je sjutra dan oko 6,30 časova optuženi otišao na posao, a nije zaključao sobu u kojoj je i ona prenoćila, niti kuću, pa je pošla kod jetrve H. A. i iskoristila trenutak kada je ona pošla u WC i uzela njen mobilni telefon koji je</span><span class="s1"> </span><span>ostavila u sobu i pozvala oca da dodje u mjestu zv. "Vlahovi" koje je udaljeno od kuće oko 4 km i da je uzme što je on i učinio dok je dijete ostavila da spava u kući. Nije se javljala kod ljekara zbog povreda koje je zadobio optuženi, jer nije imala kod sebe zdravstvenu legitimaciju koja je ostala u kući optuženog. Naglasila je da je optuženi znao da je ona maloljetna i da je stara 17 godina. </span>
</p>
<p class="p1">
<span>	Iz iskaza svedoka H. A. i A. se vidi da je oštećena Š. E. živjela u vanbračnoj zajednici sa optuženim do 01.05.2010.g., i da su stanovali u istoj kući u kojoj su i one živele i koristili zajedničku kuhinju i dnevnu sobu. Da su dana 30.04.2010.g. optuženi i oštećena pošli u grad i kada su se vratili negdje oko 15-16 časova oštećena je legla u krevet u dnevnu sobu i pričala im da je abortirala, nakon čega su zajedno sjedeli u istoj sobi do oko 22,00 časa kada su oni pošli na spratu kuće u svoju sobu da spavaju. Istakle su da optuženi kritičnog dana nije tukao oštećenu bilo čime, niti joj je prijetio da će joj ubiti oca i brata i nije je zaključavao u sobu, jer nije imalo potrebe za tim obzirom da se nijesu svadjali. Naglasile su da je oštećena imala svoj telefon, tako da se nije služila njihovim telefonom, niti je imalo potrebe za tim.</span>
</p>
<p class="p1">
<span>	Iz nalaza i mišljenja vještaka medicinske struke-neuropsihijatra K. H.a, vidi se da nakon što je izvršio uvid u spise predmeta i obavio razgovor sa optuženim i oštećenom, ne može se izjasniti da li je bio narušen tjelesni i duševni integritet oštećene kritičnog dana, jer stavove i zaključke može iznositi samo na osnovu medicinske dokumentacije, a u spisima predmeta nema medicinske dokumentacije, niti mu je oštećena prezentirala istu na uvid.</span>
</p>
<p class="p1">
<span>	Iz nalaza i mišljenja vještaka medicinske struke-neuropsihijatra Dr G. C. vidi se da je nakon što je izvršio uvid u spise predmeta i dokaze koji se nalaze u spisima i nakon obavljenog razgovora sa optuženim i oštećenom našao je da oštećena ne posjeduje medicinsku dokumentaciju, jer se kritičnog dana nije javljala nadležnom doktoru radi ukazivanja neophodne ljekarske pomoći, niti je on kod iste našao vidne ožiljke na licu i tijelu kao posledice zadobijenih povreda, iz čega proizilazi da u konkretnom slučaju nije došlo do narušavanja tjelesnog integriteta oštećene, jer da je bilo narušavanja tjelesnog integriteta ona bi se morala javiti nadležnom doktoru radi ukazivanja neophodne ljekarske pomoći, što nije učinila. Istakao je da je duševni integritet oštećene ovakvim postupanjem optuženog bio ugrožen u srednjem stepenu, jer je kod iste postojala izvesna doza straha, napetosti i bojazni od ponovnog nasrtaja optuženog na nju, ali njen duševni integritet nije bio narušen, jer bi u tom slučaju morala imati veće psihičke smetnje, koje bi morale dovesti do obaveznog liječenja od strane neuropsihijatra ili psihijatra što u konkretnom slučaju nije učinjeno.</span>
</p>
<p class="p1">
<span>	Cijeneći odbranu optuženog i sve izvedene dokaze u smislu čl. 360. st. 2. Zakonika o krivičnom postupku (ZKP), a postupajući po primjedbama iz ukidnog rješenja Višeg suda u Bijelom Polju Kž.br. 914/10 od 23.11.2010.g., sud je našao da djelo koje je optuženom stavljeno nije krivično djelo, pa je istog oslobodio od optužbe primjenom čl. 363. st. 1. tač. 1. ZKP. </span>
</p>
<p class="p1">
<span>	Naime, iz iskaza svedoka-oštećene koji je sud prihvatio kao jasan, objektivan i uvjerljiv,  jasno se utvrdjuje da je optuženi kritičnog dana udarao oštećenu stisnutom pesnicom u predjelu glave i ledja, prijetio joj da će joj ubiti oca i brata ako ga ostavi, a zatim je zaključao u sobu od 17 časova do 02 časa narednog dana, te da se ni tada, ni kasnije nije javljala kod ljekara, te ne posjeduje medicinsku dokumentaciju, dok se iz nalaza i mišljenja vještaka medicinske struke Dr Ginovski Cane, koji je sud prihvatio kao jasan, objektivan i stručan, utvrdjuje da ovakvim ponašanjem optuženog nije bio narušen ni tjelesni, ni duševni integritet oštećene, već je bio samo ugrožen njen duševni integritet u srednjem stepenu.</span>
</p>
<p class="p1">
<span>	Sud je cijenio i iskaze svedoke H. A. i A., koje ističu da optuženi kritičnog dana nije udarao stisnutim pesnicama oštećenu i nije joj upućivao prijeteće riječi i zaključavao u sobu, pa je njihove iskaz ocijenio kao neubjedljive, neobjektivne i usmjerene ka tome da pomognu optuženom da izbjegne krivičnopravnu odgovornosti, tim prije što su u cjelosti opovrgnuti iskazom oštećene koja je do detalja opisala cijeli tok dogadjaja, tako da nema sumnje u drugačije činjenično stanje.</span>
</p>
<p class="p1">
<span>	Takodje, sud je cijenio i nalaz i mišljenje vještaka medicinske struke Dr K. H., pa je našao da isti nema uticaja na drugačiji zaključak, obzirom da se isti, u nedostatku medicinske dokumentacije, nije mogao izjasniti na okolnosti da li je u konkretnom slučaju bio narušen tjelesni i duševni integritet oštećene, te je ovakvo njegovo izjašnjenje sud cijenio kao nebitno u pogledu utvrdjivanja navedenih odlučnih činjenica. </span>
</p>
<p class="p1">
<span>	Sud je cijenio iskaz optuženog, pa je isti prihvatio u dijelu u kojem ne spori odlučne činjenice koje su već utvrdjene u postupku tj. ne spori da je živio u vanbračnoj zajednici sa oštećenom-maloljetnom Š. E.  u selu Honsiće, Opština Rožaje u svojoj porodičnoj kući od 23.10.2008.g. do 01.05.2010.g. kada ga je oštećena napustila i otišla da živi kod svojih roditelja, obzirom da je isti potvrdjen iskazom oštećene, koji je sud prihvatio kao jasan, objektivan i uvjerljiv. Medjutim, iskaz optuženog u dijelu u kojem navodi da nije primjenjivao nasilje prema oštećenoj dana 30.04.2010.g. da je nije udarao stisnutom pesnicom u predjelu glave i ledja, da joj nije prijetio da će joj ubiti oca i brata, niti ju je zaključavao u sobu, sud nije prihvatio, obzirom da je njegov iskaz, u ovom dijelu, neobjektivan, neuvjerljiv i u cjelosti opovrgnut iskazom oštećene kojem je sud poklonio punu vjeru, tako da je očigledno da optuženi sa ovakvom odbranom smišljeno i sračunato nastoji da izbjegne krivičnopravnu odgovornost.</span>
</p>
<p class="p1">
<span>	Dakle, u postupku je utvrdjeno da je optuženi kritičnog dana primjenom nasilja ugrožavao duševni integritet oštećene, na način kako je to navedeno u dispozitivu ove presude. </span>
</p>
<p class="p1">
<span>	Medjutim, u konkretnom slučaju djelo koje se optuženom stavlja na teret ne predstavlja krivično djelo po sada važećem zakonu jer je isti blaži za učinioca.</span>
</p>
<p class="p1">
<span>	Naime, članom 133. KZ propisano je da se na učinioca krivičnog djela primjenjuje zakon koji je važio u vrijeme izvršenja krivičnog djela, a ako je poslije izvršenja krivičnog djela izmijenjen zakon jednom ili više puta primijeniće se zakon koji je najblaži za učinioca. </span>
</p>
<p class="p1">
<span>	Članom 220. KZ koji je važio u vrijeme izvršenja djela (Sl. list RCG br. 47/06) propisano je da krivično djelo iz stava 1. ovog člana čini onaj ko primjenom nasilja ugrožava tjelesni ili duševni integritet članova svoje porodice ili porodične zajednice, a st. 3. se odnosi na maloljetno lice.</span>
</p>
<p class="p1">
<span>	Zakonom o izmjenama i dopunama KZ (Sl. list Crne Gore br. 25/10 od 05.05.2010.g.), koji je sada u primjeni, u članu 53. izmijenjen je stav 1. člana 220, tako da ovo krivično djelo čini onaj ko primjenom grubog nasilja (a ne samo nasilja) naruši (a ne ugrožava) tjelesni ili duševni integritet članova svoje porodice ili porodične zajednice, dok stav 3. nije izmijenjen. </span>
</p>
<p class="p1">
<span>	U konkretnom slučaju utvrdjeno je da optuženi navedenim radnjama nije narušio tjelesni i duševni integritet oštećene primjenom grubog nasilja, već je samo ugrozio njen duševni integritet u srednjem stepenu primjenom nasilja, tako da u radnjama optuženog nijesu sadržani bitni elementi bića krivičnog djela iz čl. 220. st. 3. u vezi st. 1. Zakona o izmjenama i dopunama KZ koji je sada na snazi, već su u njegovim radnjama sadržani elementi bića prekršaja iz Zakona o zaštiti od nasilja u porodici (Sl. list CG br. 46/10), iz čega jasno proizilazi da se KZ koji je važio u vrijeme izvršenja djela ne može primijeniti na konkretni slučaj jer je izmijenjen nakon izvršenja djela, a izmijenjeni-novi zakon, koji je sada na snazi, je blaži za optuženog, obzirom da u njegovim radnjama nijesu sadržani elementi bića krivičnog djela koji je sada u primjeni, već elementi bića prekršaja iz Zakona o zaštiti od nasilja u porodici.</span>
</p>
<p class="p1">
<span>	Sa navedenih razloga sud je optuženog oslobodio od optužbe, jer djelo koje mu je stavljeno na teret nije krivično djelo.</span>
</p>
<p class="p1">
<span>	Na osnovu čl. 203. ZKP, troškovi krivičnog postupka u iznosu od 915,00 eura padaju na teret budžetskih sredstava, a isti se odnose na ime troškova koje je optuženi imao za angažovanje branioca, advokata K. N. u iznosu od 750,00 eura i to za sastav žalbe na raniju presudu i pristup na 4 održana pretresa odmjereni po AT i troškova za vještačenje u iznosu od 165,00 eura.</span>
</p>
<p class="p1">
<span>	Odštetnog zahtjeva nije bilo.</span>
</p>
<p class="p1">
<span>	Sa izloženog odlučeno je kao u dispozitivu ove presude.</span>
</p>
<p class="p1"></p>
<p class="p1">
<span>	OSNOVNI SUD U ROŽAJAMA, dana  28.02.2011.g. </span>
</p>
<p class="p1"></p>
<p class="p1">
<span>Zapisničar,					PREDSJEDNIK VIJEĆA-SUDIJA,</span>
</p>
<p class="p1">
<span>Dacić Azra s.r.					Zekić Milosav  s.r.</span>
</p>
<p class="p1"></p>
<p class="p1">
<span>PRAVNA POUKA: Protiv ove presude može se izjaviti žalba u roku od 15 dana od dana prijema iste i to Višem sudu u Bijelom Polju, a preko ovog suda.</span>
</p>


</body>
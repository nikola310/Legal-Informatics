<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt;font-family:'Arial'}
.span2{color:#000000;font-size:12pt;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p>&nbsp;</p>
<p>
<span></span>
</p>
<p>&nbsp;</p>
<p>&nbsp;</p>
<p style="text-align:right">
<span class="span1">K. br. 374/17</span>
</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">Osnovni sud u Podgorici, sudija pojedinac Rade Ćetković, uz učešće Edine Kraje kao zapisničarke, u krivičnom postupku protiv okrivljenog S. E., zbog krivičnog djela zlostavljanje iz čl. 166a st. 1 Krivičnog zakonika Crne Gore u sticaju sa krivičnim djelom nasilje u porodici ili u porodičnoj zajednici iz čl. 220 st. 2 u vezi st. 1 Krivičnog zakonika Crne Gore, nakon javnog glavnog pretresa održanog dana 24.07.2017. godine, u prisustvu zastupnice optužbe A. R. - savjetnice u Osnovnom državnom tužilaštvu Podgorica, okrivljenog i njegovog branioca adv. N. R. i punomoćnika oštećene adv. B. V., istog dana izrekao je i objavio,</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>&nbsp;</p>
<p>
<span class="span1">Okrivljeni: S. E., JMB ............., od oca R. i majke C., rođene Š., rođen .. ..19.. godine u Pg, sa prebivalištem u Pg - ul. H. R. br. .., državljanin Crne Gore, razumije crnogorski jezik, njegov jezik je romski, trgovac, živi u vanbračnoj zajednici, otac osmoro djece, pismen, završio osnovnu školu, lošeg imovnog stanja, ranije neosuđivan, protiv kojeg se ne vodi postupak za drugo krivično djelo, u pritvoru po rješenju sudije za istragu Osnovnog suda u Podgorici Kri. br. 258/17 od 06.05.2017. godine, koji se računa od 04.05.2017. godine u 21:00 čas.</span>
</p>
<p>
<span class="span1">&nbsp;</span>
</p>
<p style="text-align:center;">
<span class="span1">Kriv je</span>
</p>
<p>
<span class="span1">&nbsp;</span>
</p>
<p>
<span class="span1">Što je:</span>
</p>
<p>
<span class="span1">I U toku druge polovine aprila 2017. godine, u svojoj porodičnoj kući u ulici H. R. br. .., u Podgorici, svjestan svog djela čije je izvršenje htio i znajući da je isto zabranjeno, svoju vanbračnu suprugu - oštećenu B. S. uz prijetnju batinama, u više navrta tjerao da klekne na koljena, a zatim urinirao po njoj, te je tjerao da guta njegov urin i izmet, pa je na taj način vrijeđao njeno ljudsko dostojanstvo, </span>
</p>
<p>&nbsp;</p>
<p>
<span class="span1">- čime je izvršio krivično djelo zlostavljanje iz čl. 166a st. 1 Krivičnog zakonika Crne Gore. </span>
</p>
<p>&nbsp;</p>
<p>
<span class="span1">II Dana 03. maja 2017. godine, u Pg, svjestan svog djela čije je izvršenje htio i znajući da je isto zabranjeno, primjenom grubog nasilja narušio tjelesni integritet člana svoje porodice - vanbračne supruge, oštećene B. S., pri čemu je u izvršenju krivičnog djela koristio sredstvo podobno da tijelo teško povrijedi ili zdravlje teško naruši, na način što je oštećenoj, dok su se </span><span class="span1">nalazili u vozilu kojim je upravljao, u toku vožnje, zadao više udaraca stisnutom pesnicom u predjelu glave, nakon čega ju je po dolasku ispred porodične kuće u ulici H. R. br. .., udario nogom u leđa, a zatim je natjerao da uđe u kuću gdje je metalnom šipkom udario u predjelu podlaktice lijeve ruke koju je podigla iznad glave da bi se zaštitila od udarca, a zatim i u glavu, nakon čega su ponovo sjeli u vozilo i uputili se u pravcu stočne pijace, kojom prilikom je u toku vožnje više puta udario oštećenu stisnutom pesnicom u predjelu glave i tijela, da bi joj po povratku kući, drškom startnog pištolja marke "Kimar" mod. 92 AUTO, kal. 8 mm, zadao udarac u predjelu glave, a potom je oborio na pod, gdje je više puta udario pesnicama u predjelu butina i polnog organa, nanoseći joj tako laku tjelesnu povredu u vidu krvnih podliva kapaka oba oka, otoka nosa, nagnječenja gornje usne praćenog prelomom krunice zuba 22, otoka lijevog donjoviličnog ugla, višestruke sitne razderine u kosmatom dijelu glave, krvnog podliva u lijevom natključnom predjelu, više krvnih podliva u predjelu obje butine i krvnog podliva u predjelu desne polovine međice, </span>
</p>
<p>&nbsp;</p>
<p>
<span class="span1">- čime je izvršio krivično djelo nasilje u porodici ili u porodičnoj zajednici iz čl. 220 st. 2 u vezi st. 1 Krivičnog zakonika Crne Gore. </span>
</p>
<p>
<span class="span1">&nbsp;</span>
</p>
<p>
<span class="span1">Pa sud okrivljenom S. E. na osnovu čl. 4 st. 2, čl. 32, čl. 36, čl. 42 st. 1 i čl. 48 st. 1 Krivičnog zakonika Crne Gore, predhodno utvrđuje:</span>
</p>
<p>&nbsp;</p>
<p>
<span class="span1">- za krivično djelo zlostavljanje iz čl. 166a st. 1 Krivičnog zakonika Crne Gore kaznu zatvora u trajanju od 7 (sedam) mjeseci, </span>
</p>
<p>
<span class="span1">- za krivično djelo nasilje u porodici ili u porodičnoj zajednici iz čl. 220 st. 2 u vezi st. 1 Krivičnog zakonika Crne Gore kaznu zatvora u trajanju od 8 (osam) mjeseci,</span>
</p>
<p>&nbsp;</p>
<p>
<span class="span1">A zatim okrivljenog primjenom čl. 48 st. 2 i čl. 51 st. 1 Krivičnog zakonika Crne Gore, </span><span class="span1">čl. 46 st. 1 alineje d. i g. Konvencije Savjeta Evrope o suzbijanju i sprečavanju nasilja nad ženama i nasilja u porodici,</span><span class="span1"> te čl. 226, čl. 229 i čl. 374 Zakonika o krivičnom postupku</span>
</p>
<p>&nbsp;</p>
<p style="text-align:center;">
<span class="span1">O S U Đ U J E</span>
</p>
<p>&nbsp;</p>
<p>
<span class="span1">Na jedinstvenu kaznu zatvora u trajanju od 1 (jedne) godine i 2 (dva) mjeseca, u koju kaznu mu se uračunava vrijeme provedeno u pritvoru od 04.05.2017. godine u 21:00 čas, pa nadalje dok pritvor bude trajao.</span>
</p>
<p>
<span class="span1"></span><span class="span1"></span>
</p>
<p>
<span class="span1">Obavezuje se okrivljeni da plati na ime troškova krivičnog postupka iznos od 90,50 €, u roku od 15 dana po pravosnažnosti presude, pod prijetnjom prinudnog izvršenja, kao i troškove koji se odnose na nagradu punomoćniku oštećene o čijoj visini će sud odlučiti posebnim rješenjem shodno čl. 227 st. 2 Zakonika o krivičnom postupku.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>&nbsp;</p>
<p>
<span class="span1">Optužnim predlogom Osnovnog državnog tužilaštva Podgorica Kt. br. 579/17 od 17.05.2017. godine, okrivljenom S. E. stavljeno je na teret izvršenje krivičnog djela zlostavljanje iz čl. 166a st. 1 Krivičnog zakonika Crne Gore u sticaju sa krivičnim djelom nasilje u porodici ili u porodičnoj zajednici iz čl. 220 st. 2 u vezi st. 1 Krivičnog zakonika Crne Gore. Zastupnica optužbe je u završnoj riječi u cjelosti ostala pri podnijetom optužnom predlogu, predlažući sudu da okrivljenog oglasi krivim i osudi u skladu sa zakonom.</span>
</p>
<p>
<span class="span1">Okrivljeni S. E. je u odbrani datoj u prethodnom postupku u binom naveo da već 14 godina živi u vanbračnoj zajednici sa S. B., sa kojom ima petoro djece. S obzirom na to da se bavi trgovinom, 8. marta 2017. godine je pošao u Italiju, zajedno sa svojom sestrom D. Emini i njenom kćerkom S., kako bi kupio neke polovne stvari koje preprodaje u Crnoj Gori. Kada je krenuo, S. ga je samo jednom pozvala na telefon, i to dok se ukrcavao na brod, kojom prilikom su pričali o tome gdje se on nalazi. Dok je boravio u Italiji, njegov sin iz prvog braka, S. H. E., mu je poslao snimak na kojem se čuje kako Silvana vodi razgovor vrlo intimne sadržine sa njegovim sestrićem S. E., pa je po povratku iz Italije htio je da razgovara sa S. o predmetnom snimku, jer je sumnjao da su ona i S. E. u vezi. Ona mu je rekla da je S. E. dolazio kod nje iste večeri kada je on otišao u I., da je silovao i da joj je uzeo 1.700,00 €, a on je tražio od nje da taj događaj ne prijavljuje policiji, jer bi to bila sramota za porodicu. Dana 03.05.2017. godine, dok su bili u kući, započeo je razgovor sa S., tražeći joj da mu ispriča istinu, i tom prilikom je uzeo jedan startni pištolj kako bi je uplašio, govoreći joj da donese pištolj i da se ubije njime ako mu ne kaže istinu. Ubrzo je došlo do svađe između njih dvoje i tom prilikom je udario S. nekoliko puta otvorenim dlanovima, zadajući joj nekoliko šamara. Negirao je da je toga dana ili bilo kada drugo udarao S. bilo kakvom šipkom ili pištoljem i negirao je da je urinirao po njoj i tjerao je da jede njegov izmet. Na glavnom pretresu je naveo da je u martu mjesecu sa ćerkom svoje sestre otišao u I., a u to vrijeme je njegova sestra već bila u Italiji i nalazila se u zatvoru. Tog dana, negdje oko 21:00 čas, pozvala ga je supruga i samo ga je pitala gdje se nalazi. Nekoliko dana nakon toga, a dok je još uvijek bio u I., pozvao ga je njegov sin H. S. E. i rekao mu da njegova supruga S. ljubavi sa njegovim sestrićem S. E., govoreći mu da je uhvatio kako sa njim vodi razgovor o nekim stvarima iz kojih se jasno zaključuje da ljubave i rekao mu je da je taj razgovor snimio telefonom. Njegova djeca H. S. i A. M. i njegov brat N. E. su četiri dana snimali njegovu suprugu kako razgovara sa S. E. Kada se vratio iz Italije i pitao svoju suprugu šta se to čuje na tom snimku i da li ga vara, a ona mu je priznala da je bila u vezi sa S. E. i da mu je u dužem vremenskom periodu davala novac koji je on čuvao kod nje. Na njegovo pitanje gdje je 1.700 eura koje je ostavio kod nje, odgovorila mu je da je iste večeri kada je otišao u Italiju oko jedan sat posle ponoći na vrata zakucao njegov sestrić S. i pitao gdje je on, da ga je ona pustila da uđe u kuću i pitala ga zar ne zna da je on u I., a nakon toga je zavukao svoju ruku u njen brushalter u kojem je ona držala vrećicu sa parama i istu joj oteo, da bi je potom nekoliko puta udario pesnicom i obalio na pod, skinuo joj to što je imala na sebi, nakon čega je silovao. Tada su se probudila njihova djeca, pa kada je S. vidio da su djeca izašla iz sobe, obukao se i krenuo da bježi i dok je izlazio iz kuće, sapleo se preko nečega, a zatim je ušao u neko crno auto i pobjegao. Rekao je svojoj supruzi da taj događaj prijave, ali mu je ona rekla da to ne može da učini, jer je sramota. Insistirao je na tome, ali mu je ona rekla da neće prijaviti to i ispričala mu da zna da je S. E. sa S. B. i još jedim momkom ušao u kuću kod neke babe u Br, koju su vezali i pitali je gdje drži novac, nakon čega su pronašli 1.000 eura koje su joj ukrali i neku bižuteriju, kao i da su isti krali neke telefone i činili razbojništva po S. i Bd., pa će to da prijave policiji. Nakon toga </span><span class="span1">je pozvao inspektora za razbojništva Z. S. koji je došao u njihovu kuću, pa mu je S. ispričala sve ovo, a on im je rekao da moraju doći u stanicu policije da to prijave, ali oni nisu išli u stanicu policije, a on je odlučio da oprosti svojoj supruzi preljubu, zbog njihove maloljetne djece. Bilo ga je sramota da nastavi da živi na K., pa je odlučio da proda porodičnu kuću i to po više nego duplo nižoj cijeni od prave vrijednosti, te da od toga novca kupi neko imanje. Sa suprugom je išao u Dg i Z. kako bi gledali neka imanja. Nakon što je dogovorio nisku cijenu za prodaju kuće rekao je supruzi "Vidi šta si uradila, uzmi pištolj i ubij se", pa je ona otišla po pištolj, koji nije pravi nego startni, donijela ga u dnevnu sobu, ali joj je on odmah rekao da ga istog momenta vrati na mjesto na kojem ga je pronašla, a on pištolj nije uzimao u svoje ruke. Zbog svoje djece je odlučio da trpi ovo što mu je supruga uradila, pa je nakon toga popio neke tablete za smirenje i otišao da spava. Kada se ujutru probudio njegove supruge nije bilo, pa je pozvao inspektora koji mu je rekao da je ona u policiji, da je prijavila da je tukao i da je donijela pištolj. Negirao je da je urinirao po supruzi i da je tjerao da jede njegov izmet. Priznao je da je 4 - 5 dana po povratku iz Italije, u njihovoj kući i pred njihovom djecom, izbio suprugu, a nakon što je sa njom razgovarao o stvarima koje su se desile, udarajući je tom prilikom nogom u predjelu butine i zadajući joj jedan šamar. Sledeći put je suprugu tukao desetak dana nakon njegovog povratka iz Italije, kada su išli u Dg, kada joj je u autu, u kojem je pored njih bila i njihova ćerka V. zadao jedan udarac otovrenom šakom u predjelu nosa. I treći put je tukao suprugu dan prije nego što ga je prijavila, u njihovoj kući, pred njihovom ćerkom V., koja ima 6 i sinom M., koji ima 3 godine, zadajući joj nekoliko šamara. Nakon toga je otišao do prodavnice, a kad se vratio djeca su mu rekla da je oštećena sebe čupala za kosu i da je sama sebe udarala i da je pričala da je kriva jer je imala ljubavnika. Njegova djeca su ga gledala kako bije oštećenu i tada mu je ćerka V. rekla da je oštećena kriva i da nije trebala da ljubavi sa S., a dok je tukao oštećenu njegova djeca nisu plakala i nisu bila uznemirena. Razlike u kazivanju u odnosu na odbranu datu u prethodnom postupku objasnio je time da se pred sudom mnogo detaljnije izjasnio, te da kod tužioca nije pominjao mnoge od ovih stvari, jer ga tužilac nije pitao toliko detaljno o kritičnom događaju, pa je sve ispričao samo u kratkim crtama. I kod tužioca je izjavio da je od supruge tražio da prijavi policiji da je silovana, ali ne zna zašto to nije ušlo u zapisnik, iako je slušao da tužilac diktira njegov iskaz u zapisnik i ne zna zašto mu nije rekao da u zapisnik uđe i to. Prije njegovog odlaska u Italiju oštećena i on se nikad nisu svađali i nikad nije dolazilo do nekih konfliktnih situacija. Kada je oštećenu izbio prvi put ona nije imala nikakvih vidljivih povreda. Drugi put, nakon što je udario otvorenim dlanom u predjelu nosa, primjetio je da joj ide krv i da je bila crvena po licu, ali nije imala nikakvih modrica, dok nakon što je izbio treći put, odnosno dan prije nego ga je prijavila, kojom prilikom je udarao otvrenim dlanovima u predjelu lica, primjetio je da je imala modricu na oku i crvenilo po licu, a što je vjerovatno od udaraca koje joj je zadao, ali postoji mogućnost da je neku od tih povreda i sama sebi nanijela, jer su mu djeca rekla da je ona sama sebe udarala. Nakon njegovog povratka iz Italije oštećena se nije žalila da je nešto boli i da ima nekih povreda i nije tražila da ide kod ljekara. Od oštećene je tražio da donese predmetni pištolj kako bi je uplašio, jer je htio da je uplaši da bi mu na taj način priznala šta se sve dešavalo i gdje su nestajale njegove pare i stvari koje je imao u kući. Predmetni pištolj je poslednji put držao u svojim rukama nekoliko dana nakon povratka iz Italije, i tom prilikom ga je uzeo i stavio na sto ispred oštećene i tražio da mu kaže istinu da li je ljubavila sa njegovim sestrićem, jer za to ima dokaze, ili je on nju silovao, na šta mu je ona rekla da je S. silovao. Nije htio sam da prijavi S. E., već je htio da to učini njegova supruga, iz razloga što se to </span><span class="span1">desilo kada on nije bio kući, ali mu je ona rekla da je to sramota i da posle toga neće moći da žive zajedno. Ne zna zašto je oštećena izjavila da je urinirao po njoj i da je tjerao da jede njegov izmet, a pretpostavlja da je nju neko naučio da to ispriča, moguće njen ljubavnik ili njena porodica, kako bi ga zatvorila i kako bi mogla da upravlja njegovom imovinom. Prihvatio je završnu riječ branioca, ističući u završnoj riječi da nije urinirao po oštećenoj, niti je tjerao da jede njegov izmet, te da smatra da je ona od strane njegove sestre i od strane njenog ljubavnika, a njegovog sestrića, naučena da ne govori istinu, a sve sa ciljem kako bi upravljala njegovom imovinom.</span>
</p>
<p>
<span class="span1">Branilac okrivljenog je u završnoj riječi naveo da okrivljeni priznaje da je kritičnom prilikom više puta udarao oštećenu, te shodno tome i priznaje da je izvršio krivično djelo pod tačkom dva optužnog predloga, pa je predložio sudu da ga oglasi krivim za to krivično djelo. Međutim, okrivljeni je u toku čitavog postupka negirao da je izvršio krivično djelo pod tačkom jedan optužnog predloga, a smatra da se oštećenoj ne može vjerovati, jer ista daje dva različita iskaza u prethodnom postupku i na glavnom pretresu, pa je predložio sudu da okrivljenog oslobodi od optužbe za krivično djelo iz tačke jedan optužnog predloga. </span>
</p>
<p>
<span class="span1">Sud je u dokaznom postupku saslušao svjedoka oštećenu Silvanu Beganaj, pročitao medicinsku dokumentaciju na ime oštećene, na saglasan predlog stranaka pročitao nalaz i mišljenje vještaka medicinske struke dr N. R. od 15.05.2017. godine, pročitao potvrdu UP CB Podgorica o privremeno oduzetim predmetima, izvršio uvid u startni pištolj marke "Kimar" mod. 92 AUTO, kal. 8 mm, izvršio uvid u fotodokumentaciju UP CB Podgorica broj 59-10-244-1092/1060 od 04.05.2017. godine, pročitao zahtjev N. E. podnijet Centru za socijalni rad Podgorica dana 12.07.2017. godine i pročitao izvod iz registra kazN.h evidencija Ministarstva pravde KE 838/2017 od 24.05.2017. godine.</span>
</p>
<p>
<span class="span1">Svjedok oštećena S. B. je u iskazu datom u prethodnom postupku u bitnom navela da skoro 14 godina živi u vanbračnoj zajednici sa S. E., iz koje imaju petoro djece. Dana 08.03.2017. godine njen suprug je pošao u Italiju sa svojom sestrom D. E. i njenom kćerkom S., kako bi nabavio polovne stvari koje preprodaje. Te večeri, negdje oko ponoći, kod nje kući je došao sestrić njenog supruga, S. E., kako bi se navodno interesovao gdje je S., a što je samo bio izgovor, jer je vrlo dobro znao da je Senad otišao u I. Rekla je to S., nakon čega je on lijevom rukom uhvatio za majcu u predjelu grudi, a desnom rukom joj zadao udarac pesnicom u predjelu glave. Nakon toga, iz grudi joj je izvukao jednu torbicu u kojoj je imala 1.700,00 €, koje joj je dao S., da bi je potom gurnuo od čega je ona pala na pod. Nakon toga joj je, dok je ležala na podu, zadao nekoliko udaraca nogama i rukama u predjelu glave i tijela, da bi joj potom skinuo šorc za spavanje koji je imala na sebi, a ispod kog nije imala veš i silovao je. Plakala je i vrištala, branila se tako što ga je udarala, pokušavajući da ga skloni, a njen plač su čule njene ćerke E. i S., koje su izašle u hodnik. Kada ih je S. primijetio, pobjegao je iz kuće, a dok je odlazio vidjela je da se spotakao na stepenice i da je pao, ali se ubrzo podigao i pobjegao prema jednom crnom vozilu koje je bilo ispred kuće, a zatim je ušao u vozilo, u kojem nije vidjela nikog, i otišao. Odmah je pozvala svog supruga i rekla mu da što prije dođe kući, pa je on 13. marta došao iz Italije i tada mu je ispričala šta joj je S. uradio. S. joj je na to rekao da događaj ne prijavljuju nikome, jer je to sramota za porodicu, s obzirom na to da mu je S. sestrić i da će on da vidi da se problem riješi. Međutim, od tada počinju ozbiljni problemi sa njenim suprugom. Tvrdio je da je ona u vezi sa S. već 10 godina i da su njihova zajednička djeca u stvari S. Stalno je tražio od nje da to prizna i često je tukao. Kako bi izbjegla maltretiranje i batine pristala je da priča sve što je S. želio da ona kaže, a dešavalo se </span><span class="span1">da bude povrijeđena, ali tada nije prijavljivala policiji maltretiranje, niti je bilo kome pričala o tome. Maltretiranje i batine je od S. dobijala sve vrijeme, a negdje od polovine aprila 2017. godine, S. je počeo još gore da se ponaša prema njoj. Naime, svakodnevno bi joj naređivao da klekne na pod na koljena, a zatim bi izvadio svoj polni organ i urinirao po njoj, čak je tjerao da guta njegov urin, a što se najčešće dešavalo u kupatilu. U nekoliko navrata je tjerao da jede njegov izmet, što je morala da radi iz straha, jer joj je prijetio batinama, a to se ponekad dešavalo i u prisustvu njihove djece. Dana 03.05.2017. godine, oko 16:00 časova, okrivljeni je tražio od nje da uđe u njegovo vozilo, a sa njima su ušli i njihovo dvoje djece V. i M. i uputili su se prema Dg. Tokom vožnje okrivljeni joj je govorio da više ne može da je gleda i da bi bilo najbolje da se objesi, a da će on zvati policiju da im kaže da je pobjegla. Plakala je i molila ga da to ne radi zbog djece, ali je on i dalje tražio od nje da se ubije vješanjem u parku, pa je okrenuo vozilo i uputili su se nazad prema kući, sa namjerom da djecu ostave kući i da uzmu konopac. Na putu prema kući, dok je sjedjela na mjestu suvozača, okrivljeni je u toku vožnje počeo da je udara, zadajući joj više udaraca stisnutom pesnicom u predjelu glave, tačnije u predjelu lica. Kada su stigli ispred kuće okrivljeni je prije nje izašao iz vozila i došao do njenih vrata, da bi je u trenutku kada je izlazila iz vozila, udario nogom u leđa. Potom su sišli u podrum gdje je tjerao da nađe konopac, ali pošto istog nije bilo u podrumu, uzeo je jednu metalnu šipku i istom je zamahnuo da je udari u glavu, ali kako je ona podigla lijevu ruku, on je šipkom udario u predjelu podlaktice bliže laktu, a potom je jednom udario u kosmati dio glave. Nakon toga, ponovo je tražio od nje da uđe u vozilo, a ona je sve vrijeme plakala i molila ga da to ne čini, ali okrivljeni nije odustajao, pa je od straha morala da ga sluša. Sjeli su u vozilo i krenuli prema stočnoj pijaci, i dok je sjedjela na mjestu suvozača okrivljeni je u toku vožnje ponovo počeo da je udara pesnicom u glavu, tačnije u lice, kosmati dio glave, kao i po tijelu, tako da je u jednom trenutku počela da joj ide krv iz nosa. Poslije izvjesnog vremena su se ponovo vratili kući i kada su izašli iz vozila ispred kuće joj je rekao da ide da se okupa da je djeca ne gledaju krvavu. Potom je popio dvije tablete za smirenje i tražio od nje da iz sobe donese pištolj, što je i učinila, pa je tada počeo da je uči kako se pištolj koristi, a sve kako bi ona ubila njegovu sestru D. Pošto nije znala da rukuje sa pištoljem, okrivljeni je počeo da viče na nju, udarao je drškom od pištolja u predjelu potiljka i prijetio joj da će je ubiti, govoreći joj i da će kad tad ubiti i njenu familiju, a prijetio joj je i da će je silovati bocom. Tom prilikom je nekoliko puta udario u predjelu butina i u predjelu njenog polnog organa, na način što je bacio na pod i udario je dva - tri puta pesnicama po tom dijelu tijela. Kasnije je legao i zaspao, a ona je oko 05:00 časova uzela pištolj i otišla u policiju, a policajci su je odvezli u bolnicu da je ljekari pregledaju. Na glavnom pretresu je navela da već 15 godina pati, jer je suprug često maltretira i bije, a što nije ranije prijavljivala, jer je očekivala da će svaki put biti poslednji i da se to više neće ponoviti, pa zbog svoje djece nije željela da ga prijavljuje. Okrivljeni je 8. marta otišao u Italiju i nakon 3 - 4 dana se vratio, a od tad do momenta kad ga je prijavila je toliko maltretirao da je bila na granici smrti. Nekoliko dana nakon povratka iz Italije joj je puštao neki snimak koji su njemu poslali njegov sin i brat koji su snimali njen razgovor sa S. E., sestrićem njenog supruga i pitao je da li je u vezi sa S., na šta mu je ona odgovorila da nije. Ona se čula telefonom sa S., ali ovo iz razloga što je okrivljeni ostavio sa petoro male djece i sa samo 30 eura u kući, koje je potrošila, tako da više nisu imali para za hranu, niti su imali drva, pa se požalila S. i pitala ga da li se čuje sa okrivljenim i da li zna kada će se vratiti, jer se njoj okrivljeni nije javljao. S. i ona nisu pričali ništa u vezi seksa i to se ne čuje na snimku koji joj je puštao okrivljeni. Nekoliko dana nakon povratka iz I. okrivljeni joj je ispričao da se tamo </span><span class="span1">posvađao sa svojom sestrom zbog snimka koji su mu poslali njegov sin i brat, a onda je odveo u šumu, gdje joj je prislanjao pištolj na glavu, tjerajući je da prizna da je bila u vezi sa S.om i da su njihova djeca u stvari S. djeca i prijetio joj je da će silovati njihove dvije ćerke, jer to nisu njegova djeca, već djeca njegovog sestrića. To maltretiranje je trajalo konstantno, pa je tako jednom prilikom okrivljeni vozio do mosta T. na C. i govorio joj da se baci s mosta u pećine i da se ubije, a da će on prijaviti da je pobjegla od njega i da mu je ukrala novac. Takođe, konstantno je tjerao da ubije njegovu sestru D. Kritičnog dana okrivljeni je smjestio u vozilo, u kom su bili i njihovo dvoje djece V. i Mirsad, i dok su išli prema Dg, udarao je šakama po glavi i po licu. Iz Dg su se vratili kući i ostavili djecu, a tom prilikom je vukao za kosu do podruma, govoreći joj da traži konopac kojim će se objesiti. Kada mu je rekla da ne može da nađe konopac, uzeo je neku šipku i sa njom je izudarao po glavi i po tijelu. Nakon toga je ponovo sjeo u auto i vozio je prema stočnoj pijaci, i tada se čuo preko telefona sa djecom i oni su ga molili da je ne dira i da je vrati, pa su se vratili kući. Tada joj je rekao da ode i da se opere da je djeca ne gledaju krvavu, što je i učinila, i nakon što je završila vidjela je okrivljenog kako pije tablete za smirenje. Tražio joj je da mu donese pištolj iz ormara, što je i učinila, a onda je tim pištoljem udario po glavi. Nakon toga je sačekala da okrivljeni zaspi i tu noć uopšte nije spavala, već se iskrala, uzela pištolj i od okrivljenog ukrala 2 eura za taksi, što joj je bilo prvi put u životu da krade od okrivljenog, i otišla u policiju da ga prijavi. U prethodnom periodu je okrivljeni mnogo maltretirao, urinirao je po njoj, tjerao je da jede njegov izmet i pije uran, i znao je da joj svoj polni organ stavlja u usta i da joj urinira u ustima, a što su sve gledala njihova djeca, a to je poslednji put učinio veče prije nego što ga je prijavila. Nagovorio je da prijavi da je S. silovao, i tada je u kuću doveo nekog inspektora Zorana i njemu je ispričala sve što je suprug prethodno natjerao da ispriča o silovanju, a inspektor je rekao okrivljenom da je dovede u policiju, što on nije učinio. Jednom prilikom je vodio i kod advokata G., koji je vidio modrice po njenom licu i mislila je da će nakon toga razgovora maltretiranje prestati, ali se to nije desilo. Okrivljeni joj je pričao da mu ne može niko ništa i da on ima svoje drugove koji će ga zaštiti, iz kog razloga se ona plašila. Kada je otišla u policiju ispričala im je šta se desilo i tom prilikom zbog čitavog maltretiranja koje je pretrpjela u proteklom periodu nije bila pri sebi i mislila je da niko ne može da je spasi, pa je policajcima ispričala priču koju je okrivljeni natjerao da priča, jer je toliko puta istukao i toliko puta je natjerao da je ponovi da joj je ta priča non stop bila u glavi, a to je učinila da bi mogla okrivljenom da kaže kada se sa njim sretne da je prijavila ono što je on od nje tražio. Potom su je policajci odveli u Urgentni centar, a nakon toga kod tužioca kome je takođe ponovila da je silovana od strane S. E., a što je učinila jer je bila van sebe i mislila je da je to jedini način da se spasi, iako je znala da to nije istina. Okrivljeni je toliko puta izbio da joj je ova priča jednostavno ostala u glavi i ne zna zašto je ispričala. Nakon što je događaj prijavila policiji, otišla je da živi kod svojih roditelja i svakih nekoliko dana ide u bolnicu gdje prima terapije i čeka da joj se organizam isčisti od svega onoga što je okrivljeni tjerao da unosi u sebe. Nakon nekoliko dana je razmislila o onome što je ispričala pred tužiocem, pa kako je znala da to nije istina, odlučila je da kaže da je tada pričala neistinu i da ispriča tačno kako se događaj odvijao. Razlike u kazivanju u odnosu na iskaz dat u prethodnom postupku pojasnila je navodeći da je kod tužioca prijavila da je S. E. silovao, iako je bila svjesna da to nije istina, jer je zbog svega što je pretrpjela bila van sebe, preplašena i nije mogla dobro da razmišlja, pa je mislila da je to jedini način da se spasi. Niko nije uticao na nju da promijeni iskaz, niko joj nije prijetio, niti je ko od porodice njenog supruga ili od strane S. E. kontaktirao nju ili njene roditelje, tražeći od nje da mijenja iskaz. Nakon </span><span class="span1">kritičnog događaja je djecu uzela sa sobom, ali kako je bila kod svojih roditelja isti su joj rekli da ne mogu da drže nju i djecu, jer u toj kući već imaju desetoro unučadi i nema više mjesta. Potom je sa djecom išla u Centar za socijalni rad i tražila neku pomoć i neki smještaj za nju i djecu, ali to od njih nije mogla da dobije, pa je djecu vratila kući kod njihove babe i rekla im da budu tu, jer nema gdje da ih smjesti, a često je i sama znala da spava po ulicama. Nakon toga je brat okrivljenog djecu vodio u Centar za socijalni rad, a ćerka joj je rekla da ih je natjerao da tamo ispričaju loše stvari o njoj, da bi ih opet nakon toga vodio u Centar za socijalni rad i zahtjevao da se djeca smjeste u dom gdje se i danas nalaze. Negirala je da je u telefonskom razgovoru S. E. govorila da će mu dati 350 eura ako dođe kod nje, kao i da mu je govorila da bude jak, jer za tim nije imala nikakve potrebe i negirala je da su je gledali po pistama na Ćemovskom polju kako ljubavi sa S. E. dok su njihove ćerke čekale ispred auta, a što je okrivljeni često tjerao da prizna, i tom prilikom joj je zavrtao ruku sve do momenta dok ne bi rekla da je to tačno. Na snimku koji joj je okrivljeni puštao ne čuje se nijedan drugi glas osim njenog, a taj snimak je napravljen bez njenog znanja i bez njenog pristanka. Povrede koje su konstatovane u medicinskoj dokumentaciji, odnosno lom nosa i lom devetog rebra, joj je nanio okrivljeni šakama i nogama kada se vratio iz I. Njena djeca su prisustvovala kada je okrivljeni maltretriao u kući, kao i događaju kada je okrivljeni pokušao da joj stavi grlić od staklene flaše u njen polni organ, i ista su vrištala i plakala, a okrivljeni nije uspio to da učini, ali je nakon toga tukao šakama i nogama. Takođe, ćerka i sin su bili s njima u autu kada su išli do Dg. Prilikom povratka iz Dg okrivljeni je dok je vozio više puta udario pesnicama u predjelu glave, a kada su stigli kući rekao joj je da izađe iz vozila da je djeca ne gledaju i nakon toga joj je zadao udarac nogom u predjelu leđa. Kada je pronašao šipku u podrumu, okrivljeni je sa njom udario više puta po ruci, tijelu i glavi, a ona je samo podigla ruku preko glave kako bi se zaštitila, a zadavao joj je udarce šakama u predjelu glave i kada su išli prema stočnoj pijaci. Okrivljeni je udarao po glavi i pištoljem koji joj je tražio da donese iz ormara, a u kući joj je zadao više udaraca rukama i nogama u predjelu glave i tijela, odnosno ruku, trupa, nogu, kao i u predjelu međunožja. U završnoj riječi je navela da je dugo trpjela maltretiranje od strane okrivljenog, te da se sada liječi, a trenutno nema materijalnih uslova da djeca borave sa njom, ali da će sa advokatom ponovo ići u Centar za socijalni rad i zatražiti njihovu pomoć. </span>
</p>
<p>
<span class="span1">Punomoćnik oštećene se u završnoj riječi pridružio završnoj riječi zastupnice optužbe i u ime oštećene se pridružio krivičnom gonjenju protiv okrivljenog, dok će oštećena imovinskopravni zahtjev ostvarivati u posebnom postupku. </span>
</p>
<p>
<span class="span1">Iz medicinske dokumentacije na ime oštećene S. B., i to iz: izvještaja ljekara specijaliste odjeljenja neurohirurgije UC KCCG br. protokola 7868, izvještaja ljekara specijaliste MFH UC KCCG br. protokola 7868 od 04.05.2017. godine, izvještaja ljekara secijaliste ORL UC KCCG od 04.05.2017. godine, izvještaja ljekara specijaliste hirurga UC KCCG br. protokola 7868 od 04.05.2017. godine, CzRD nalaza KCCG ID broj 108553 od 04.05.2017. godine, CzRD nalaza KCCG ID broj 53348 od 04.05.2017. godine, izvještaja ljekara specijaliste ginekološke ambulante KCCG od 04.05.2017. godine, CzRD nalaza KCCG ID broj 108565 od 04.05.2017. godine i CzRD nalaza KCCG ID broj 68430 od 04.05.2017. godine, sud je utvrdio da se oštećena dana 04.05.2017. godine javila radi ukazivanja ljekarske pomoći, kao lice iz nasilja, koje je zadobilo više udaraca u predjelu glave i tijela, te da je pregledana od strane ljekara specijalista. Dijagnoze su postavljene na latinskom jeziku i propisana joj je terapija. </span>
</p>
<p>
<span class="span1">Iz nalaza i mišljenja vještaka medicinske struke dr N. R. od 15.05.2017. godine, koji je vještak dao na osnovu medicinske dokumentacije koju je sud pročitao na glavnom pretresu, </span><span class="span1">sud je utvrdio da je dana 04.05.2017. godine od strane ljekara Kliničkog centra Crne Gore pregledana oštećena S. B., kojom prilikom su kod nje dijagnostikovane sledeće tjelesne povrede: krvni podliv kapaka oba oka, otok nosa, nagnječenje gornje usne praćeno prelomom krunice zuba 22 (dvojka gore lijevo), otok lijevog donjoviličnog ugla, višestruke sitne razderine u kosmatom dijelu glave, krvni podliv u lijevom natključnom predjelu, više krvnih podliva u predjelu obje butine i krvni podliv u predjelu desne polovine međice (predio između vagine i analnog otvora), koje povrede su posledica dejstva tupine mehaničke sile i iste su nastale usled višekratnog direktnog dejstva aktivno zamahnutog mehaničkog oruđa - više udaraca, moguće pesnicom, dok su povrede u kosmatom dijelu glave mogle nastati udarcima drškom od pištolja ili metalnom šipkom (ne i pesnicom). Navedene povrede se u vrijeme nanošenja, kako pojedinačno, tako i zbirno kavlifikuju kao lake tjelesne povrede. Oštećenoj je istog dana dijagnostikovana i tjelesna povreda u vidu preloma IX rebra sa lijeve strane, koja je posledica dejstva tupine mehaničke sile i ista je mogla nastati usled jednokratnog direktnog dejstva aktivno zamahnutog mehaničkog oruđa - udarca, moguće pesnicom, nogom ili za to nekim drugim pogodnim oruđem, ali i usled pada i udara o tvrdu i naravnu podlogu, a zadobijena povreda se u vrijeme nanošenja kvalifikuje kao laka tjelesna povreda i ista je nastala nekoliko sedmica prije kritičnog događaja. Takođe, oštećenoj je prilikom pregleda dijagnostikovana i tjelesna povreda u vidu preloma nosnih kostiju sa pomjeranjem koštanih ulomaka, koja je posledica dejstva tupine mehaničke sile i ista je nastala usled jednokratnog direktnog dejstva aktivno zamahnutog mehaničkog oruđa - udarca, tipično pesnicom, koja povreda se u vrijeme nanošenja kvalifikuje kao teška tjelesna povreda i ista je nastala najmanje nekoliko sedmica prije kritičnog događaja. </span>
</p>
<p>
<span class="span1">Iz potvrde UP CB Podgorica broj 316/2017 o privremeno oduzetim predmetima, koja je izdata na ime oštećene, sud je utvrdio da je dana 04.05.2017. godine od oštećene S. B. privremeno oduzet startni pištolj marke "K.", mod. 92 AUTO, Cal. 8 mm K - I., koji je oštećena donijela sa sobom u službene prostorije CB Podgorica i predala policijskom službeniku. </span>
</p>
<p>
<span class="span1">Uvidom u startni pištolj marke "K." mod. 92 AUTO, kal. 8 mm, sud je utvrdio da se radi o oružju koje je privremeno oduzeto od oštećene. </span>
</p>
<p>
<span class="span1">Uvidom u fotodokumentaciju UP CB Podgorica broj 59-10-244-1092/1060 od 04.05.2017. godine, utvrđeno je da je na dvije fotografije prikazan izgled pištolja koji je dana 04.05.2017. godine oštećena predala policijskom službeniku.</span>
</p>
<p>
<span class="span1">Iz zahtjeva N. E., koji je podnijet Centru za socijalni rad Podgorica dana 12.07.2017. godine, utvrđeno je da se N. E. obratio Centru za socijalni rad sa zahtjevom da preduzmu sve neophodne mjere i radnje iz njihove nadležnosti, u cilju zaštite najboljih interesa djece okrivljenog S. E. - E. (13 godina), S. (12 godina), V. (7 godina), M. (5 godina) i E. (4 godine), jer se njihov otac - S. E. nalazi u pritvoru, dok njihova majka ne odgovara na njegove pozive da brine o svojoj djeci, imajući u vidu da on nije više u mogućnosti da im pruži neophodnu pažnju, kao i da izvršava njihove materijalne potrebe neophodne za nesmetano funkcionisanje i razvoj.</span>
</p>
<p>
<span class="span2">Nakon savjesne ocjene svakog dokaza pojedinačno i svih dokaza zajedno, dovodeći ih u vezu sa odbranom okrivljenog sud je nesumnjivo utvrdio da je okrivljeni </span><span class="span1">u toku druge polovine aprila 2017. godine, u svojoj porodičnoj kući u ulici H. R. br. ., u Pg, svoju vanbračnu suprugu - oštećenu S. B. uz prijetnju batinama, u više navrta tjerao da klekne na koljena, a zatim urinirao po njoj, te je tjerao da guta njegov urin i izmet, pa je na taj način vrijeđao njeno ljudsko dostojanstvo, kao i da je dana 03. maja 2017. godine, u Pg, primjenom grubog nasilja </span><span class="span1">narušio tjelesni integritet člana svoje porodice - vanbračne supruge, oštećene Silvane Beganaj, pri čemu je u izvršenju krivičnog djela koristio sredstvo podobno da tijelo teško povrijedi ili zdravlje teško naruši, na način što je oštećenoj, dok su se nalazili u vozilu kojim je upravljao, u toku vožnje, zadao više udaraca stisnutom pesnicom u predjelu glave, nakon čega ju je po dolasku ispred porodične kuće u ulici H. R. br. .., udario nogom u leđa, a zatim je natjerao da uđe u kuću gdje je metalnom šipkom udario u predjelu podlaktice lijeve ruke koju je podigla iznad glave da bi se zaštitila od udarca, a zatim i u glavu, nakon čega su ponovo sjeli u vozilo i uputili se u pravcu stočne pijace, kojom prilikom je u toku vožnje više puta udario oštećenu stisnutom pesnicom u predjelu glave i tijela, da bi joj po povratku kući, drškom startnog pištolja marke "K." mod. 92 AUTO, kal. 8 mm, zadao udarac u predjelu glave, a potom je oborio na pod, gdje je više puta udario pesnicama u predjelu butina i polnog organa, nanoseći joj tako laku tjelesnu povredu u vidu krvnih podliva kapaka oba oka, otoka nosa, nagnječenja gornje usne praćenog prelomom krunice zuba 22, otoka lijevog donjoviličnog ugla, višestruke sitne razderine u kosmatom dijelu glave, krvnog podliva u lijevom natključnom predjelu, više krvnih podliva u predjelu obje butine i krvnog podliva u predjelu desne polovine međice.</span>
</p>
<p>
<span class="span1">Činjenično stanje iz tačke I izreke presude sud je utvrdio iz iskaza svjedoka oštećene S. B., koja se u svim fazama predmetnog krivičnog postupka dosledno i na jasan i uvjerljiv način izjašnjavala o svim odlučnim činjenicama predmetnog krivičnog djela, pa je sud njen iskaz prihvatio kao istinit. Iz njenog iskaza je utvrđeno da je okrivljeni posebno negdje od polovine aprila 2017. godine počeo naročiro loše da se ponaša prema njoj, i to tako što bi joj u njihovoj porodičnoj kući naredio da klekne na koljena, a zatim bi izvadio svoj polni organ i urinirao po njoj, a potom bi je tjerao da guta njegov urin i da jede njegov izmet, a što je ona morala da radi iz straha, jer joj je okrivljeni prijetio batinama. Za sud je nesimnjivo da je okrivljeni navedenim radnjama na najgrublji način povrijedio ljudsko dostojanstvo oštećene, i to kako u subjektivnom smislu, što proizilazi iz samog iskaza oštećene i posledica koje je ponašanje okrivljenog ostavilo na nju, a koje se ogledaju u osjećaju straha od okrivljenog, što je i sudu bilo očigledno prilikom davanja samog iskaza, tako i u objektivnom smislu, jer je apsolutno društveno neprihvatljivo i nedopustivo tjerati pojedinca, uz prijetnju ugrožavanja i povrede njegovog tjelesnog integriteta, na po nalaženju suda ponižavajuće radnje na koje je okrivljeni natjerao oštećenu, a što je sve činio u prisustvu njihove maloljetne djece. Kada se uz sve to uzme u obzir i činjenica da je oštećena po fizičkoj snazi inferiorna u odnosu na okrivljenog, s obzirom na to da je okrivljeni zdrava muška osoba, srednje životne dobi, to je ovaj sud izveo logičan zaključak da je ljudsko dostojanstvo oštećene bilo dodatno povrijeđeno time što je okrivljeni koristio svoju fizičku premoć da dodatno zastraši oštećenu. Ovakav vid zlostavljanja je u svakom slučaju narušio jedno od osnovnih ljudskih prava oštećene koje joj je garantovano čl. 28 Ustava Crne Gore, a to je pravo na dostojanstvo i nepovredivost ličnosti. Kršenje ljudskih prava oštećene na navedeni način predstavlja i nasilje nad ženom u smislu čl. 3 st. 1 alineja a. </span><span class="span1">Konvencije Savjeta Evrope o suzbijanju i sprečavanju nasilja nad ženama i nasilja u porodici, a država Crna Gora se ratifikovanjem navedene Konvencije posebno obavezala da preduzme sve mjere za unapređenje i zaštitu prava svakoga, posebno žena, da živi slobodno od nasilja kako u javnoj tako i u privatnoj sferi.</span><span class="span1"> </span>
</p>
<p>
<span class="span1">Cijeneći psihički odnos okrivljenog prema učinjenom krivičnom djelu, sud nalazi da je isti očigledno bio svjestan da preduzimajući navedene radnje prema oštećenoj postupa na način kojim se vrijeđa ljudsko dostojanstvo, što je po nalaženju suda i htio, čime je sa direktnim </span><span class="span1">umišljajem ostvario sva bitna obilježja bića krivičnog djela zlostavljanje iz čl. 166a st. 1 Krivičnog zakonika Crne Gore.</span>
</p>
<p>
<span class="span1">Činjenično stanje iz tačke II izreke presude sud je takođe utvrdio iz iskaza svjedoka oštećene, koja je kako u prethodnom postupku, tako i na glavnom pretresu saglasno navela da je okrivljeni dana 03.05.2017. godine smjestio u svoje vozilo, u kojem su bili i njihovo dvoje maloljetne djece, te se sa njima uputio prema Dg, a njoj je tom prilikom govorio da više ne može da je gleda, te da bi najbolje bilo da se objesi, da bi potom okrenuo vozilo i uputio se pravcu kuće sa namjerom da djecu ostavi kući, a da ona nađe konopac, pa joj je na putu prema kući, u toku vožnje dok je sjedjela na mjestu suvozača zadao više udaraca stisnutom pesnicom u predjelu glave, nakon čega je kada su stigli ispred porodične kuće prvi izašao iz vozila i došao do njenih vrata, da bi je u trenutku kada je izlazila iz vozila, udario nogom u leđa, a zatim natjerao da uđe u kuću i tjerao je da u podrumu nađe konopac, ali pošto istog nije bilo, uzeo je jednu metalnu šipku i istom je udario u predjelu podlaktice lijeve ruke koju je ona podigla iznad glave da bi se zaštitila od udarca, a zatim i u glavu, a potom je ponovo natjerao da uđe u vozilo, što je ona iz straha i učinila, pa su se uputili u pravcu stočne pijace, kojom prilikom je u toku vožnje, dok je sjedjela na mjestu suvozača, više puta udarao stisnutom pesnicom u predjelu glave i tijela, da bi je nakon izvjesnog vremena opet vratio kući i tražio joj da mu donese pištolj iz sobe, što je ona i učinila, pa joj je drškom pištolja zadao udarac u predjelu potiljka, i prijetio joj da će je ubiti i silovati je bocom, nakon čega je oborio na pod gdje je više puta udario pesnicama u predjelu butina i polnog organa. Iskaz svjedoka oštećene sud je cijenio kao istinit, i kao takvog ga je prihvatio imajući u vidu da je isti potvrđen materijalnim dokazima, prije svega medicinskom dokumentacijom i nalazom i mišljenjem vještaka medicinske struke dr N. R. od 15.05.2017. godine iz kog je sud utvrdio da je oštećena kritičnom prilikom zadobila laku tjelesnu povredu u vidu krvnih podliva kapaka oba oka, otoka nosa, nagnječenja gornje usne praćenog prelomom krunice zuba 22, otoka lijevog donjoviličnog ugla, višestrukih sitnih razderina u kosmatom dijelu glave, krvnog podliva u lijevom natključnom predjelu, više krvnih podliva u predjelu obje butine i krvnog podliva u predjelu desne polovine međice, koje povrede su posledica dejstva tupine mehaničke sile i iste su nastale usled višekratnog direktnog dejstva aktivno zamahnutog mehaničkog oruđa - više udaraca, moguće pesnicom, dok su povrede u kosmatom dijelu glave mogle nastati udarcima drškom od pištolja ili metalnom šipkom (ne i pesnicom). Navedeni nalaz i mišljenje sud je u cjelosti prihvatio kao potpun, jasan i objektivan, te baziran na pravilima medicinske struke, imajući pritom u vidu da stranke i branilac na isti nisu imali primjedbi. Iskaz svjedoka oštećene u dijelu da je okrivljeni kritičnom prilikom udarao i drškom pištolja, osim što je potvrđen nalazom i mišljenjem vještaka medicinske struke, potvrđen je potvrdom UP CB Podgorica broj 316/2017 o privremeno oduzetim predmetima, koja je izdata na ime oštećene, a iz koje je sud utvrdio da je od oštećene dana 04.05.2017. godine privremeno oduzet predmetni pištolj koji je ona donijela sa sobom u službene prostorije CB Podgorica i predala policijskom službeniku, a da se u konkretnom slučaju radi o pištolju marke "Kimar", mod. 92 AUTO, kal. 8 mm sud je utvrdio neposrednim uvidom u isti, kao i uvidom u fotodokumantaciju UP CB Podgorica broj 59-10-244-1092/1060 od 04.05.2017. godine, u kojoj je na dvije fotografije prikazan izgled predmetnog pištolja. </span>
</p>
<p>
<span class="span1">Prilikom utvrđivanja činjeničnog stanja sud je posebno imao u vidu i činjenicu da ni okrivljeni u odbrani na glavnom pretresu nije sporio da je po povratku iz Italije, više puta vršio nasilje nad oštećenom odnosno da je prvi put izbio tako što je udario nogom u predjelu njene </span><span class="span1">butine, a zatim joj udario i jedan šamar, drugi put je tukao na putu prema Dg u vozilu u kojem je bila prisutna i njihova maloljetna ćerka, i to tako što joj je zadao udarac otvorenom šakom u predjelu nosa, nakon čega je primjetio da oštećena krvari, dok je treći put oštećenu tukao kritičnog dana, u njihovoj kući, pred njihovom maloljetnom djecom, zadajući joj nekoliko šamara. Iz ovakve odbrane okrivljenog je očigledno da isti nije sporio da je vršio nasilje nad oštećenom u dužem vremenskom periodu. </span>
</p>
<p>
<span class="span1">Po nalaženju suda, ovakvo ponašanje okrivljenog, koji je u više navrata tokom kritičnog dana, prvo u svom vozilu, a potom u porodičnoj kući, fizički nasrtao na svoju vanbračnu suprugu, na način što je udarao više puta stisnutim pesnicama u predjelu glave, tijela, butina i polnog organa, potom je udarajući nogom u predjelu leđa, te zadajući joj udarce metalnom šipkom u predjelu podlaktice lijeve ruke i u predjelu glave, kao i zadajući joj udarac u predjelu glave drškom startnog pištolja, i to u prisustvu njihove maloljetne djece, a koju činjenicu je sud nesumnjivo utvrdio kako iz iskaza svjedoka oštećene, tako iz odbrane okrivljenog, predstavlja najgrublji vid nasilja, čijom primjenom je narušen fizički integritet oštećene.</span>
</p>
<p>
<span class="span1">Cijeneći subjektivni odnos okrivljenog prema izvršenom krivičnom djelu, sud nalazi da je okrivljeni bio svjestan da povređujući fizički integritet oštećene na prednje opisani način, primjenjuje grubo nasilje prema članu svoje porodice - vanbračnoj supruzi, upotrebljavajući pritom sredstvo podobno da tijelo teško povrijedi i zdravlje teško naruši, što je u konkretnom slučaju i htio, čime su se u radnjama okrivljenog stekli svi objektivni i subjektivni elementi bića krivičnog djela nasilje u porodici ili u porodičnoj zajednici iz čl. 220 st. 2 u vezi st. 1 Krivičnog zakonika Crne Gore.</span>
</p>
<p>
<span class="span1">Sud je cijenio i odbranu okrivljenog u kojoj je u bitnom naveo da nikada nije urinirao po svojoj supruzi, niti je tjerao da jede njegov izmet i da guta njegov urin, ali istu sud nije mogao prihvatiti, imajući u vidu da je ista opovrgnuta jasnim i decidiranim iskazom svjedoka oštećene, kojem je sud kako je to već obrazloženo poklonio punu vjeru. Naime, kada se iskaz oštećene dovede u vezu sa odbranom okrivljenog koji je naveo da je dok je bio u Italiji saznao da je oštećena navodno bila u ljubavnoj vezi sa njegovim sestrićem S.  E., te da je po povratku iz Italije od iste tražio da mu ispriča istinu, koristeći tom prilikom jedan startni pištolj kojim je htio da je uplaši, govoreći joj da će je natjerati da se njime ubije ako mu ne kaže istinu da li je bila u ljubavnoj vezi sa njegovim sestrićem, jer za to ima dokaze, ili je on nju silovao, te sa navodima odbrane okrivljenog da ga je bilo sramota da nastavi da živi na K. zbog čega je namjeravao da proda kuću i da se preseli, kao i sa njegovim navodima da je u više navrata po povratku iz Italije tukao oštećenu, za sud je očigledno da su sumnje okrivljenog u preljubu oštećene istog motivisale da se prema njoj grubo i nedolično ponaša, da je izlaže raznim oblicima maltretiranja i omalovažavanja, i to upravo na način kako je to i opisala oštećena, a sve kako bi iskalio lični osjećaj bijesa, koji je okrivljeni neubjedljivo pokušao predstaviti kao osjećaj sramote zbog navodne veze njegove vanbračne supruge sa njegovim sestrićem. Kada se navodi odbrane okrivljenog da je uz upotrebu oružja, koje je trebalo da izazove strah kod oštećene, od iste tražio da mu prizna da je bila u ljubavnoj vezi sa njegovim sestrićem, ili da mu kaže da li je bila silovana, dovedu u vezu sa njegovim navodima sa glavnog pretresa u kojima do najsitnijih detalja, gotovo kao da je i sam bio prisutan, opisuje događaj u kojem je oštećena navodno silovana od strane S. E., i to upravo na istovjetan način kako je to uradila oštećena u prethodnom postupku, a zatim u vezu sa navodima oštećene sa glavnog pretresa da je oštećeni mnogo puta istukao i mnogo puta natjerao da ponovi priču da ju je S. Emini silovao tako da joj je ta priča non stop bila u glavi, za sud postaje nesumnjivo da je istinit iskaz </span><span class="span1">oštećene da je preživjela relativno duži vremenski period u kojem je bila izložena najgrubljem iživljavanju i maltretiranju od strane okrivljenog. Pored navedenog, sud je imao u vidu i sasvim nelogično objašnjenje okrivljenog da nije htio lično da prijavi S. E. da mu je silovao vanbračnu suprugu, što bi bilo sasvim logično očekivati od supruga i čovjeka koji vodi računa i brigu o svojoj porodici i kojem je stalo do dobrobiti njegove partnerke i majke njegove djece, već da je htio da to uradi oštećena, jer on u tom trenutku nije bio kući. Nelogično je i da je oštećenu bilo sramota da prijavi da je bila silovana, ali da je samoinicijativno, kako to navodi okrivljeni, donijela odluku da prijavi S. E. zbog drugih krivičnih djela koja nemaju veze sa njom. Takvo nelogično objašnjenje, kada se dovede u vezu sa protivrječnim navodima odbrane okrivljenog koji je u prethodnom postupku prvo naveo da je od oštećene tražio da policiji ne prijavljuje da je silovana, jer bi to bilo sramota za porodicu, da bi zatim na glavnom pretresu promjenio iskaz navodeći da je on insistirao da oštećena prijavi da je silovana, po nalaženju suda jasno potvrđuju navode oštećene da je okrivljeni često tukao i da je zbog maltretiranja i batina pristala da priča sve što je okrivljeni tražio od nje, pa tako i da mu prizna da je imala ljubavnu vezu sa njegovim sestrićem, kao i da policiji prijavi da je isti silovao, iako to nije bila istina. Sud nije prihvatio ni navode okrivljenog da je zbog djece pristao da trpi sve što mu je supruga uradila, nalazeći da je isti na taj način, pozivajući se na tradicionalne razloge ostanka porodice na okupu zbog djece, pokušao da pruži neubjedljivo opravdanje zašto se odmah nije razišao sa oštećenom, već je prema istoj, što ni sam nije sporio, u više navrata vršio grubo nasilje, pa se takvo njegovo opravdanje ima smatrati neprihvatljivim u smislu čl. 42 st. 1 Konvencije Savjeta Evrope o suzbijanju i sprečavanju nasilja nad ženama i nasilja u porodici. Takođe, navodi okrivljenog da su njegova ćerka V., koja ima šest godina, i sin M., koji ima tri godine, gledali kako on bije oštećenu, koja je njihova majka, kao i da mu je tom prilikom šestogodišnja ćerka rekla da je oštećena kriva i da nije trebala da ima ljubavnu vezu sa S. E., te da tom prilikom dvoje tako male djece nije plakalo, niti su bili uznemireni, su po nalaženju suda krajnje neubjedljivi i lišeni elementarnog logičkog smisla. Naime, sud nalazi da bi bilo sasvim životno nemoguće doći u situaciju da šestogodišnje i trogodišnje djete gledaju fizički sukob dvoje odraslih ljudi i da se tom prilikom ne uznemire i ne zaplaču, a posebno u situaciji kada bi žrtva bila njihova majka, za koju su po prirodi stvari djeca tog uzrasta izuzetno emotivno vezana. Takođe, povezati mentalni sklop šestogodišnjeg djeteta sa vrijednosnim sudom i kritikom o društvenoj prihvatljivosti navodne ljubavne veze njegove majke sa drugom osobom, je toliko neubjedljiv, da ga sud neće ni komentarisati. Okrivljeni je po nalaženju suda pokušao na sasvim neubjedljiv način umanjiti svoj doprinos nastalim povredama kod oštećene kada je naveo kako su mu njegova djeca ispričala da je oštećena sama sebe čupala za kosu i sama sebe povređivala, dok su njegovi navodi da oštećenoj nije nanio povrede sredstvom podobnim da tijelo teško povrijedi i zdravlje teško naruši u potpunosti opovrgnute nalazom i mišljenjem vještaka medicinske struke koji je bio izričit da višestruke sitne razderine u kosmatom dijelu glave nisu nastale udarcem pesnice, već da su mogle nastati onako kako je to predstavila oštećena. Okrivljeni je pokušao diskreditovati iskaz oštećene njenom navodnom željom da dođe do kontrole i upravljanja njegovom imovinom, ali je takav njegov pokušaj besmislen kod činjenice da je oštećena nakon kritičnog događaja bila prinuđena da se vrati da živi kod svojih roditelja. Imajući u vidu sve navedeno, sud je našao da su navodi odbrane okrivljenog očigledno usmjereni na poricanje krivice, da kao takvi nisu u skladu sa izvedenim dokazima, pa ih sud iz tog razloga nije mogao prihvatiti.         </span>
</p>
<p>
<span class="span1">Sud je cijenio i dio iskaza koji je oštećena dala u prethodnom postupku, a koji se odnosi na to da je navodno bila silovana od strane S. E., koji dio iskaza je porekla na glavnom pretresu, pružajući, po nalaženju suda, logične i ubjedljive razloge koji se tiču njenog psihičkog stanja u vrijeme davanja iskaza pred državnim tužiocem, njenog tadašnjeg još uvijek izrazito intenzivnog straha od okrivljenog, koji je po nalaženju suda zaista razumljiv kada se ima u vidu sve što je ona pretrpjela, pa je sud našao da protivrječnost njenih iskaza u tom dijelu ne utiče na vjerodostojnost njenog iskaza u preostalom dijelu. Ovo posebno kod činjenice da između njenog iskaza datog u prethodnom postupku i na glavnom pretesu nema protivrječnosti u dijelu iz kojeg se utvrđuju odlučne činjenice u ovoj krivičnopravnoj stvari. </span>
</p>
<p>
<span class="span1">Sud je cijenio i zahtjev N. E., koji je podnijet Centru za socijalni rad Podgorica dana 12.07.2017. godine, ali je našao da isti nije od uticaja na drukčije presuđenje.</span>
</p>
<p>
<span class="span1">Takođe, sud je imao u vidu navode oštećene da joj je okrivljeni po povratku iz Italije nanio povrede u vidu preloma IX rebra i prelom nosa, a što je potvrđeno i nalazom i mišljenjem vještaka medicinske struke kojim su te povrede i utvrđene, kao i da se radi o povredama koje su nastale najmanje nekoliko sedmica prije 03.05.2017. godine, ali pri činjenici da navedene povrede nisu bile obuhvaćene optužbom, sud nije mogao odlučivati u tom pravcu, jer bi time narušio objektivni identitet optužbe i presude u smislu čl. 446 u vezi čl. 369 st. 1 Zakonika o krivičnom postupku.</span>
</p>
<p>
<span class="span1">Sud je imao u vidu i navode okrivljenog da je u posjedu audio snimka koji potvrđuje navodnu ljubavnu vezu njegove vanbračne supruge sa njegovim sestrićem, koji su tajno snimili članovi njegove porodice, ali kako postoji osnovana sumnja da je takav snimak pribavljen izvršenjem krivičnog djela kojim je povrijeđeno pravo oštećene na privatnost, koje joj je kao jedno od osnovnih ljudskih prava zajemčeno čl. 40 Ustava Crne Gore, i to kako je i sama oštećena navela bez njene saglasnosti i pristanka, to sud isti nije pribavljao, niti izvodio na glavnom pretresu kao dokaz, jer bi isti predstavlja pravno nevaljani dokaz u smislu čl. 17 st. 2 Zakonika o krivičnom postupku.</span>
</p>
<p>
<span class="span1">Takođe, od strane suda su cijenjeni i navodi okrivljenog i oštećene da su kritičnim događajima prisustvovala i njihova maloljetna djeca, kao očevidci, ali sud nije donio odluku o njihovom saslušanju u svojstvu svjedoka, nalazeći da bi njihovo izlaganje sudskom postupku i svjedočenje o stvarima koje su vidjeli, kod činjenice da ni okrivljeni nije sporio da je u više navrata vršio nasilje nad oštećenom, i njihovo izlaganje institucijama i pojedincima u vezi stresnih dešavanja u njihovoj porodici imalo samo negativan uticaj na njihov psiho - socijalni razvoj, čime bi se direktno ugrozio najbolji interes djeteta, koji je od prvenstvenog značaja, shodno čl. 3 st. 1 Konvencije Ujedinjenih nacija o pravima djeteta, koja je kao ratifikovani međunarodni ugovor sastavni dio unutrašnjeg pravnog poretka Crne Gore. Iz navedenih razloga je sud našao da je u konkretnom slučaju najbolji interes maloljetne djece okrivljenog i oštećene pretežniji od njihovog doprinosa potpunijem utvrđivanju činjeničnog stanja, koje je po stanovištu suda pravilno utvrđeno i bez pomenutih svjedočenja.    </span>
</p>
<p>
<span class="span1">Prilikom odmjeravanja kazne u granicama koje su zakonom propisane, sud je u smislu čl. 42 st. 1 Krivičnog zakonika Crne Gore, a imajući pritom u vidu svrhu kažnjavanja, uzeo u obzir sve okolnosti koje utiču da kazna bude manja ili veća (olakšavajuće i otežavajuće okolnosti), pa je od olakšavajućih okolnosti na strani okrivljenog cijenio njegove lične prilike, da je lošeg imovnog stanja, kao i njegov raniji život, a s tim u vezi njegovu raniju neosuđivanost, što je sud utvrdio iz izvoda iz registra kazN.h evidencija Ministarstva pravde KE 838/2017 od 24.05.2017. godine, dok je od otežavajućih okolnosti cijenio jačinu </span><span class="span1">ugrožavanja ili povrede zaštićenog dobra, odnosno trajanje i brojnost radnji okrivljenog kojima je vrijeđao ljudsko dostojanstvo oštećene, kao i brojnost tjelesnih povreda koje joj je nanio vršenjem nasilja, a koje po nalaženju suda znatno prelaze mjeru koja je potrebna za postojanje predmetnih krivičnih djela. Takođe, sud je u smislu čl. 46 st. 1 alineja d. i alineja g. Konvencije Savjeta Evrope o suzbijanju i sprečavanju nasilja nad ženama i nasilja u porodici, a koja shodno čl. 9 Ustava Crne Gore, kao potvrđeni i objavljeni međunarodni ugovor, predstavlja sastavni dio unutrašnjeg pravnog poretka, i ima primat nad domaćim zakonodavstvom i neposredno se primjenjuje kada odnose uređuje drukčije od unutrašnjeg zakonodavstva, kao otežavajuću okolnost cijenio činjenicu što su krivična djela učinjena u prisustvu maloljetne djece okrivljenog i oštećene, te činjenicu što je nasilje nad oštećenom učinjeno uz upotrebu oružja, u koje nesumnjivo spada i predmetno gasno oružje. Uzimajući u obzir sve navedene okolnosti, sud je primjenom čl. 48 st. 1 Krivičnog zakonika Crne Gore okrivljenom prethodno utvrdio za krivično djelo zlostavljanje iz čl. 166a st. 1 Krivičnog zakonika Crne Gore kaznu zatvora u trajanju od sedam mjeseci, a za krivično djelo nasilje u porodici ili u porodičnoj zajednici iz čl. 220 st. 2 u vezi st. 1 Krivičnog zakonika Crne Gore kaznu zatvora u trajanju od osam mjeseci, nakon čega je primjenom čl. 48 st. 2 Krivičnog zakonika Crne Gore okrivljenog osudio na jedinstvenu kaznu zatvora u trajanju od jedne godine i dva mjeseca. Sud je uvjerenja da je ovako odmjerena jedinstvena kazna zatvora nužna i adekvatna težini izvršenih krivičnih djela i ličnosti okrivljenog kao učinioca, te da će se sa istom u svemu ostvariti svrha kažnjavanja iz čl. 32 Krivičnog zakonika Crne Gore, a u okviru opšte svrhe propisivanja i izricanja krivičnih sankcija iz čl. 4 st. 2 Krivičnog zakonika Crne Gore. Ovako odmjerena jedinstvena kazna zatvora je po uvjerenju suda nužna i nesumnjivo će dovoljno uticati na okrivljenog da ubuduće ne čini krivična djela, posebno ne ona protiv braka i porodice, a pored toga će uticati i na njegovu resocijalizaciju i na njegovo shvatanje da je dužan da svojim ponašanjem omogući ne samo svojoj vanbračnoj supruzi, već i svakoj drugoj ženi, pravo da živi slobodno od nasilja kako u javnoj, tako i u privatnoj sferi. Pored toga, ovako odmjerena kazna će uticati i na druge da ne čine ova i slična krivična djela i izraziti jasnu društvenu osudu prema svakom vidu nasilja prema ženama, ali i na svakom drugom vidu rodno zasnovanog nasilja, kao i obavezu poštovanja zakona i uticati na razvijanje društvene odgovornosti i jačanje morala, čime će se u svemu postići ciljevi specijalne i generalne prevencije. </span>
</p>
<p>
<span class="span1">Saglasno čl. 51 Krivičnog zakonika Crne Gore, okrivljenom je u izrečenu kaznu uračunato i vrijeme provedeno u pritvoru, kako je to određeno u izreci presude.</span><span class="span1"></span>
</p>
<p>
<span class="span1">Kako je okrivljeni oglašen krivim sud ga je shodno čl. 226 i 229 Zakonika o krivičnom postupku obavezao na plaćanje troškova krivičnog postupka u iznosu od 90,50 €, i to iznos od 60,50 € koji se odnosi na ime troškova medicinskog vještačenja, dok se iznos od 30,00 € odnosi na ime paušala, kao dijela troškova krivičnog postupka, koji iznos je odmjeren srazmjerno trajanju i složenosti postupka i imovnom stanju okrivljenog. Takođe, sud je okrivljenog obavezao i da nadoknadi troškove koji će se odnositi na nagradu punomoćnika oštećene, ali će sud o visini tih troškova, shodno čl. 227 st. 2 Zakonika o krivičnom postupku, odlučiti posebnim rješenjem.</span>
</p>
<p>
<span class="span1">Na osnovu navedenog, a u smislu čl. 374 Zakonika o krivičnom postupku, odlučeno je kao u izreci presude.</span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U PODGORICI</span>
</p>
<p style="text-align:center;">
<span class="span1">Dana, 24.07.2017. godine</span>
</p>
<p>&nbsp;</p>
<p>&nbsp;</p>
<p>
<span class="span1">  ZAPISNIČARKA                                                                                           S U D I J A </span>
</p>
<p>
<span class="span1">   Edina Kraja,s.r.                                                                                        Rade Ćetković,s.r.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1"></span><span class="span1">PRAVNA POUKA: Protiv ove presude dozvoljena je</span>
</p>
<p>
<span class="span1"></span><span class="span1">               </span><span class="span1">        žalba u roku od 8 dana od dana </span>
</p>
<p>
<span class="span1"></span><span class="span1">                              prijema prepisa iste, Višem sudu</span>
</p>
<p>
<span class="span1"></span><span class="span1">                              u Podgorici, a preko ovog suda.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1">ZTO. Edina Kraja</span>
</p>
<p>&nbsp;</p>
<p>&nbsp;</p>
</div>
</div>


</body>
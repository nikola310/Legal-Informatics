<strong>OSNOVNI SUD U BERANAMA</strong><br>
<strong>K. br. 186/11</strong><br>
&nbsp;
<div style="text-align: center; ">
	<strong>U IME NARODA</strong></div>
&nbsp;<br>
&nbsp;
<div style="text-align: justify; ">
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Osnovni sud u Beranama, kao prvostepeni krivični, po Predsjedniku suda sudiji Draganu Dašiću, kao sudiji pojedincu, uz sudjelovanje Mirjane Čukić, kao zapisničara, u krivičnom predmetu protiv okrivljenih <strong>D. O. i B. N.</strong>, oba iz B., zbog krivičnog djela nezakonit lov iz čl.325. st.1.&nbsp; Krivičnog zakonika Crne Gore, po optužnom predlogu Osnovnog državnog tužilaštva u Beranama, Kt.br.134/2011 od 06.06.2011. godine, nakon održanog usmenog, glavnog i javnog pretresa u prisustvu okrivljenih D. O. i B. N., a u odsustvu uredno pozvanog zastupnika javne optužbe Zamjenika Osnovnog državnog tužioca u Beranama Sujković Amre, donio je i javno objavio dana 15.07.2011. godine<br>
	&nbsp;</div>
<div style="text-align: center; ">
	<strong>P R E S U D U</strong></div>
&nbsp;
<div style="text-align: justify; ">
	&nbsp;<br>
	Okrivljeni&nbsp; <strong>D. O. /jmbg .../</strong>, od oca D. i majke M., rođene B., rođen ... godine u B., sa prebivalištem u mjestu rođenja ul. "M. T." bb, državljanin Crne Gore, radnik, pismen, završio SSS, oženjen – otac maloljetnog djeteta, srednjeg imovnog stanja, neosuđivan.<br>
	&nbsp;<br>
	Okrivljeni&nbsp; <strong>B. N. /jmbg .../</strong>, od oca V. i majke D., rođene B., rođen ... godine u B., sa prebivalištem u selu B., Opština B., državljanin Crne Gore, oženjen – otac dvoje djece, pismen, završio SSS, srednjeg imovnog stanja, neosuđivan.<br>
	&nbsp;</div>
<div style="text-align: center; ">
	<strong>K r i v i&nbsp;&nbsp;&nbsp; s u :</strong></div>
<div style="text-align: justify; ">
	&nbsp;<br>
	<strong>Što su&nbsp; :</strong><br>
	&nbsp;<br>
	Dana 24.04.2011. godine, oko 10,30 časova, u lovištu „V.-R.“ kojom gazduje lovačka organizacija „I.“ iz B., za vrijeme lovostaja, bez odobrenja korisnika lovišta, lovili divljač, sa dvije lovačke puške, marke „Bajkal M153“, fabrički broj ..., kalibar 12/76 i „Bokerica“, fabrički broj ..., kalibar 16 mm i 3 /tri/ lovačka psa, iako su znali da se shodno čl.43. Zakona o divljači i lovstvu, kroz lovište ne smije kretati sa lovačkom puškom i lovačkim psima bez odobrenja korisnika lovišta i da je shodno čl.66. st.1. tač.10. istog zakona, zabranjeno loviti van lovne sezone ili nelovnim danima u toku lovne sezone.<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br>
	- Čime su izvršili krivično djelo nezakonit lov iz čl.325. st.1. Krivičnog zakonika Crne Gore.<br>
	&nbsp;<br>
	&nbsp;<br>
	- Pa sud okrivljenog:<br>
	&nbsp;<br>
	&nbsp;<br>
	&nbsp;<strong>D.O.</strong>, za izvršeno krivično djelo, na osnovu navedenog zakonskog propisa, te primjenom čl.32, 39 i 42 , te čl.325. st.5. KZ CG, kao i primjenom čl.364. ZKP-a,</div>
&nbsp;
<div style="text-align: center; ">
	<strong>O S U Đ U J E</strong></div>
&nbsp;
<div style="text-align: justify; ">
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Na novčanu kaznu u iznosu od 400,00 /četiri stotine/ eura, koju je dužan platiti u roku od 15 dana od dana pravosnažnosti presude.<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Ukoliko se novčana kazna ne plati u naznačenom roku, ista će se zamijeniti kaznom zatvora, računajući za svakih započetih 25,00 /dvadeset pet/ evra novčane kazne kao 1 /jedan/ dan zatvora.<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Na osnovu čl.66. i 75. st.1. i 3., te čl.325. st.5. KZ CG, okrivljenom D. O. se izriče mjera bezbjednosti oduzimanja puške&nbsp; marke "Bajkal M153" fabrički broj …, kalibar 12/76, kao predmeta izvršenja krivičnog djela.<br>
	&nbsp;</div>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; - Sud okrivljenom:<br>
&nbsp;
<div style="text-align: justify; ">
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; <strong>B. N.</strong>, za izvršeno krivično djelo na osnovu&nbsp; navednog zakonskog propisa, te primjenom čl.32, 36, 42, 52, 53, i 54., te čl.325. st.5. KZ CG, kao i primjenom čl.364. ZKP-a,&nbsp;<br>
	&nbsp;</div>
<div style="text-align: left; ">
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; <strong>I&nbsp; z r i č e :&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; </strong></div>
&nbsp;
<div style="text-align: center; ">
	<strong>USLOVNU OSUDU</strong></div>
&nbsp;
<div style="text-align: justify; ">
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Kojom mu <strong>utvrđuje</strong> kaznu zatvora u trajanju od 3 /tri/ mjeseca i istovremeno određuje da se ista neće izvršiti ako okrivljeni za vrijeme od 1 /jedne/ godine, od dana&nbsp; pravosnažnosti presude ne učini novo&nbsp; krivično djelo.<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Na osnovu čl.66. i 75. st.1. i 3., te čl.325. st.5. KZ CG, okrivljenom B. N. se izriče mjera bezbjednosti oduzimanja puške marke "Bokerica", fabrički broj …, kalibar 16 mm, kao predmeta izvršenja krivičnog djela.<br>
	&nbsp;<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Troškova krivičnog postupka nije bilo, dok se okrivljeni D. O. i B. N. obavezuju da na ime paušala plate sudu iznos od po 30,00 /trideset/ evra, a sve u roku od 15 dana od dana pravosnažnosti presude pod prijetnjom prinudnog izvršenja.<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Imovinsko - pravnog zahtjeva za naknadu štete nije bilo.</div>
&nbsp;<br>
&nbsp;
<div style="text-align: center; ">
	<strong>O b r a z l o ž e nj e</strong></div>
<div style="text-align: justify; ">
	&nbsp;<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Osnovno državno tužilaštvo u Beranama, optužnim predlogom Kt.br.134/2011 od 06.06.2011. godine, optužilo je D.O. i B.N., oba iz B., zbog krivičnog djela nezakonit lov iz čl.325. st.1. Krivičnog zakonika Crne Gore. Na glavni pretres od 15.07.2011. godine, nije pristupila zastupnik javne optužbe Zamjenik Osnovnog državnog tužioca u Beranama Sujković Amra, iako je uredno pozvana, pa je sud na osnovu čl.453. st.1. ZKP-a, glavni pretres održao i zaključio u njenom odsustvu.<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Izjašnjavajući se o navodima iz optužnog predloga Osnovnog državnog tužilaštva Berane, okrivljeni <strong>D. O.</strong>, je tokom postupka u svoju odbranu naveo sledeće:<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Da nije počinio krivično djelo stavljeno mu na teret, već da je dana 23.04.2011. godine uzeo pušku marke "Bajkal M153", za koju on ima urednu dozvolu i sa kolegom B. N. otišao u njegov stan u mjestu&nbsp; P., gdje su prespavali, da su poveli tri lovačka kera, a da se on lovom bavi od četvrtog razreda Osnovne škole i da ima položen lovački ispit. Narednog dana, u mjestu V., lovočuvar B. M. je svojim motociklom udario u auto kojim je upravljao B. N., koji je zbog lošeg terena išao sporo. Tražio je da otvore kola, što je B. N. i učinio, i u gepeku vozila je pronašao tri kera, koja su oni prethodno veče puštali i pušku marke "Bajkal", izvađenu iz futrole, koja se nalazila na zadnjem sjedištu. Tom prilikom se lovočuvar ponašao nekorektno, vrijeđajući ga, te je naveo da lovočuvar štiti krivolovce. U završnoj riječi je izjavio da se ne osjeća krivim jer predmetnog dana nije bio u lovu.<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br>
	Izjašnjavajući se o navodima iz optužnog predloga Osnovnog državnog tužilaštva Berane, okrivljeni <strong>B. N.</strong>, je tokom postupka u svoju odbranu naveo sledeće:<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Da nije počinio krivično djelo stavljeno mu na teret optužnim aktom, te da se ne bavi aktivno lovom i da nije polagao lovački ispit, već da je njegov otac aktivni lovac koji ima pušku marke Hamer fab.br. 31477, a da je u potvrdi o oduzimanju i optužnom aktu napravljena greška tako što je napisano da se radi o pušci Bokerici. Da su ovu pušku službenici policije oduzeli iz njegove kuće, jer je dana 24.04.2011. godine nije nosio sa sobom, niti je ona zatečena u vozilu kojim je upravljao. Da je sa kolegom D. O. otišao u stan koji ima u mjestu R. P., da su predveče pustili kerove, ali nijesu ništa lovili, pa su krenuli natrag, kada ih je oko 10,30 časova na mjestu V. – R., zaustavio lovočuvar B. M., koji je svojim motociklom udario u branik njegovog vozila, prepriječio se na putu, tražeći da mu otvore vozilo, kom prilikom je u gepeku pronašao tri lovačka psa, od kojih su dva vlasništvo okrivljenog D. O., dok je jedan njegov, kao i pušku marke „Bajkal“, izvađenu iz futrole, koja je vlasništvo D. O., a da je to bila jedina puška koja se nalazila u autu. Da su ovu pušku ponijeli ne s namjerom da love, već da iz nje ispale neke metke, ali da nijesu iz iste pucali. Nakon toga je otišao&nbsp; kući, gdje su već bili prisutni policajci. U završnoj riječi je izjavio da smatra da nije kriv, da nije tog dana bio u lovu, da mu je oduzeta očeva puška i da istu nije koristio predmetnog dana.<br>
	&nbsp;<br>
	Radi pravilnog i zakonitog presuđenja ove krivičnopravne stvari sud je na glavnom pretresu u dokaznom postupku izveo sledeće dokaze:<br>
	u svojstu svjedoka saslušao B. M., pročitao obavještenje L. saveza Crne Gore Lovačka organizacija „I.“ Berane, br.... od 01.02.2011. godine, izvršio uvid u potvrde Uprave policije PJ B., od 24.04.2011. godine o privremeno oduzetim predmetina od D. O. i B. N., i izvršio uvid u izvod iz kaznene evidencije za okrivljene D. O. i B. N..<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Nakon sprovedenog dokaznog postupka cijeneći navode optužbe, odbranu okrivljenih, te izvedene pobrojane dokaze, cijeneći ih u smislu čl.17. i 360. ZKP-a, a dovodeći ih u vezu jedne sa drugim, sud je stao na stanovište da su činjenice iz činjeničnog opisa izreke presude u svemu dokazane i da su okrivljeni D. O. i B. N., izvršili krivično djelo nezakonit lov iz čl.325. st.1. Krivičnog zakonika Crne Gore, koje im je optužnim predlogom Osnovnog državnog tužilaštva stavljeno na teret, pa ih je oglasio krivim i krivičnopravno odgovornim, jer nije bilo osnova koji bi isključivali postojanje krivičnog djela i krivičnopravne odgovornosti okrivljenih. Dakle, za sud nije prihvatiljava odbrana okrivljenih da predmetnog dana nijesu bili u lovu, već da su samo prolazili kroz područje na kome je zabranjen lov, obzirom da su se u autu nalazila tri lovačka psa i dvije lovačke puške, a na kome ih je lovočuvar B. M. i zatekao. A kako okrivljeni D. O. ima položen lovački ispit i aktivno se bavi lovom, mogao je znati da je i samo kretanje kroz lovište sa oružjem i lovačkim psima za vrijeme lovostaja kažnjivo, kao i da je zabranjeno loviti nelovnim danima u toku lovne sezone, kao i van lovne sezone. Takođe za sud nije prihvatljiva odbrana okrivljenih da se u njihovom autu nalazila samo jedna puška koja je vlasništvo D. O., dok druge puške nije bilo, jer takva njihova odbrana nema uporište u izvedenim dokazima, a iste je opovrgao svjedok B. M..<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Iz iskaza svjedoka <strong>B. M., </strong>se vidi da je lovočuvar Lovačke organizacije „I.“ iz Berana i da je dana 24.04.2011. godine, negdje oko 10,30 časova, obilazeći teren u mjestu V. – R., zaustavio vozilo kojim je upravljao okrivljeni B. N., a da je na mjestu suvozača bio D. O.. Da ima pravo da kao lovočuvar zaustavlja vozila koja se kreću kroz lovno područje, u kom su se okrivljeni kretali. Kada je zaustavio vozilo B. N. je otvorio gepek, u gepeku su se nalazila tri lovačka kera, a na zadnjem sjedištu dvije puške, od kojih je jedna marke Bokerica, sa dvije cijevi, a koje je marke druga ne može da se sjeti, ali je u pitanju lovačka puška sa pet metaka. Da je ponašanje okrivljenog B. N. tom prilikom bilo korektno i da je na njegovo pitanje da li znaju da je zabranjeno kretanje kroz lovište sa puškom i kerovima, odgovorio da znaju, ali da nijesu pucali, već da su bili u nekoj vikendici. U vozilu nije bilo ulovljene divljači. Ponašanje D. O. je bilo nekorektno, on ga je vrijeđao, prijetio mu i zaletio se u njegovom pravcu, s namjerom da se tuče, u čemu ga je spriječio B. N., a da mu je D. O. poznat jer ga je nekoliko puta zaticao sa oružjem, kada je zabranjen lov u lovnom području i opominjao ga da to ne radi, ali ga do sada nije prijavljivao nadležnim državnim organima.&nbsp;<br>
	&nbsp;<br>
	Sud je prihvatio iskaz ovog svjedoka, jer je isti na jasan, realan i uvjerljiv način opisao kako je najprije okrivljene zatekao na mjestu na kojem je lov zabranjen, i to u vozilu u kojem su se nalazile dvije puške sa municijom, kao i lovački psi, kom prilikom ga je okrivljeni D. O. vrijeđao. Iz njegovog iskaza sud je nesporno utvrdio da su se kod okrivljenih nalazile dvije lovačke puške, i to puška marke "Bokerica" i lovačka puška sa pet metaka, a ne samo jedna, kako to okrivljeni navode u svojoj odbrani, što je potvrđeno i potvrdama Uprave Policije PJ B. o privremeno oduzetim predmetima.<br>
	&nbsp;<br>
	Uvidom u obavještenje Lovačkog saveza Crne Gore, Lovačke organizacije „I.“ B., br.... od 01.02.2011. godine se vidi da je zabranjen izlazak u lov od 01.02.2011. godine pa do otvaranja lovne sezone, te da su lovci dužni da se pridržavaju Zakona o divljači i lovstvu.<br>
	&nbsp;<br>
	Sud je u potpunosti prihvatio navedeno obavještenje, jer je isto snabdjeveno potrebnim potpisom i pečatom i na osnovu istog je utvrđeno da je na području ove organizacije postojala zabrana izlaska u lov do otvaranja lovne sezone, te da će se u protivnom prema onome ko se ne pridržavao ove&nbsp; zabrane preduzeti zakonom predviđene mjere.<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp; Uvidom u potvrdu Uprave policije PJ B., od 24.04.2011. godine o privremeno oduzetim predmetina od se vidi da su od D. O. dana 24.04.2011. godine oduzeti: lovačka puška marke “Bajkal M 153“, fab.br. ... kalibar 12/76, futrola za pušku marke „Profi“, oružani list, ser.br.... izdat 22.03.2011. godine, br.evidencije ..., izdat na ime D.O. jmbg ..., sa rokom važenja do 22.03.2016. godine, dok su od B. N. oduzeti: lovačka puška dvocijevka marke „Bokerica“ fab.br...., kalibar 16 mm, kožni kaiš zv. fišektar, 19 metaka za lovačku pušku&nbsp; kal. 16 mm, oružni list izdat 07.12.1978. godine u SUP-u Ivangrad br. evidencije ..., na ime B. V. od oca B., rođenog ... godine, sa rokom važenja do 23.12.2003. godine.&nbsp;&nbsp;&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;<br>
	Navedene potvrde o privremeno oduzetim predmetima sud je prihvatio kao dokaz jer su iste sačinjena od strane nadležne državne institucije, i uz to su snabdjevene potpisom ovlašćenog službenog lica i pečatom državnog organa i na osnovu istih je utvrđeno da su od okrivljenih oduzeti navedeni predmeti, odnosno sredstva za lov, a iste su i potpisane kako od strane okrivljenog D. O., tako i od strane okrivljenog B. N..<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Pravnom analizom naprijed utvrđenog činjeničnog stanja sud je našao da su se u opisanim radnjama okrivljenih D.O. i B.N. stekla sva bitna obeležja bića krivičnog djela nezakonit lov iz čl.325. st.1. Krivičnog zakonika Crne Gore. Kako krivično djelo nezakonit lov predstavlja krivično djelo sa blanketnom dispozicijom, to se okrivljeni u datoj situaciji nijesu pridržavali Zakona o divljači i lovstvu /Sl.list CG br.52/08/, i to čl.43. prema kome je svim licima zabranjeno kretanje kroz lovište sa puškama, lovačkim psima i drugim sredstvima za lov, kao ni čl. 66. st.1. tač.10. po kome je zabranjeno loviti divljač van lovne sezone, kao i nelovnim danima u toku lovne sezone. Tako je svim izvedenim dokazima tokom postupka je utvrđeno da su okrivljeni dana 24.04.2011. godine, oko 10,30 časova, u lovištu „V.-R.“ kojom gazduje lovačka organizacija „I.” iz Berana, za vrijeme lovostaja, bez odobrenja korisnika lovišta, lovili divljač, sa dvije lovačke puške, marke „Bajkal M153“, fabrički broj …, kalibar 12/76 i „Bokerica“, fabrički broj …, kalibar 16 mm i 3 /tri/ lovačka psa, iako su znali da se shodno čl.43. Zakona o divljači i lovstvu, kroz lovište ne smije kretati sa lovačkom puškom i lovačkim psima bez odobrenja korisnika lovišta i da je shodno čl.66. st.1. tač.10. istog zakona, zabranjeno loviti van lovne sezone ili nelovnim danima u toku lovne sezone. Kao nesporno je i utvrđeno da su se kod okrivljenih tom prilikom u njihovom vozilu na lovištu nalazile dvije puške, a ne samo jedna, kako to u svojoj odbrani navode okrivljeni, što je utvrđeno iz iskaza svjedoka B. M., kao i iz potvrda o oduzetim predmetima. Dakle, djelujući na opisani način okrivljeni su djelovali sa umišljajem svjesni da za vrijeme lovostaja, bez odobrenja korisnika lovišta love divljač, iako su znali da kroz lovište se ne smiju kretati sa lovačkim puškama i lovačkim psima bez odobrenja korisnika lovišta, te i da je zabranjeno loviti van lovne sezone, pa su i pored takve svijesti htjeli izvršenje krivičnog djela, odnosno postizanje zabranjene posledice.<br>
	&nbsp;<br>
	Prilikom odlučivanja o izboru vrste i visine krivične sankcije koju u konkretnom slučaju treba primijeniti prema okrivljenima D. O. i B. N., za naprijed navedeno krivično djelo, sud je imao u vidu sve okolnosti u smislu čl.42. KZ CG. Tako je od olakšavajućih okolnosti na strani okrivljenog D.O., sud cijenio i uzeo u obzir da se radi o mladom čovjeku, oženjenom – ocu jednog djeteta, koji do sada nije osuđivan kao počinilac krivičnih djela, dok otežavajućih okolnosti nije bilo, pa mu je sud&nbsp; na osnovu čl.42. KZ CG, izrekao novčanu kaznu u iznosu od 400,00 eura. Od olakšavajućih okolnosti na strani okrivljenog B.N. je sud cijenio i uzeo u obzir da se radi o mladjem licu, oženjenom – ocu dvoje djece, koji takođe do sada nije osudjivan kao počinilac krivičnih djela, dok otežavajućih okolnosti na njegovoj strani nije bilo, pa mu je sud izrekao uslovnu osudu&nbsp; kojom mu je utvrdio kaznu zatvora u trajanju od 3 /tri/ mjeseca i istovremeno odredio da se ista neće izvršiti ako za vrijeme od 1 /jedne/ godine od dana pravosnažnosti presude ne učini novo krivično djelo, pri tom imajući posebno u vidu činjenicu da bi izricanje efektivne zatvorske kazne negativno uticalo na njegov život. Po mišljenju suda izrečene kazne su srazmjerne težini izvršenog krivičnog djela i stepenu krivične odgovornosti okrivljenih, u okviru opšte svrhe izricanja krivičnih sankcija predviđenih čl.4. st.2. KZ CG, postići svrha kažnjavanja propisana čl.32. istog Zakona. Osnovano se može očekivati da će izrečene kazne pozitivno djelovati na prevaspitavanje okrivljenih i da će iste na njih uticati da u buduće ne vrše krivična djela.<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Na osnovu čl.66. i 75. st.1. i 3., te čl.325. st.5. KZ CG, prema okrivljenom D. O. je izrečena mjera bezbjednosti oduzimanja puške&nbsp; marke "Bajkal M153" fabrički broj …, kalibar 12/76, kao predmeta izvršenja krivičnog djela.<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Na osnovu čl.66. i 75. st.1. i 3., te čl.325. st.5. KZ CG, okrivljenom B. N. je izrečena mjera bezbjednosti oduzimanja puške marke "Bokerica", fabrički broj …, kalibar 16 mm, kao predmeta izvršenja krivičnog djela.&nbsp;&nbsp;<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Troškova krivičnog postupka nije bilo, dok je paušalni iznos odmjeren s obzirom na složenost i trajanje krivičnog postupka, te imovnog stanja okrivljenih, shodno čl.199. st.9. ZKP-a.<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Imovinsko - pravnog zahtjeva za naknadu štete nije bilo.<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; S iznijetih razloga odlučeno je kao u izreci presude.<br>
	&nbsp;</div>
&nbsp;
<div style="text-align: center; ">
	<strong>OSNOVNI SUD U BERANAMA,</strong><br>
	<strong>Dana, 15.07.2011. godine</strong></div>
&nbsp;<br>
&nbsp;<br>
<strong>Zapisničar,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; PREDSJEDNIK SUDA-SUDIJA,</strong><br>
<strong>Mirjana Čukić&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Dragan Dašić</strong><br>
&nbsp;<br>
&nbsp;<br>
&nbsp;<br>
<strong>PRAVNA POUKA:</strong><br>
Protiv ove presude nezadovoljna stranka<br>
ima pravo žalbe u roku od 8 (osam) dana<br>
od&nbsp; dana prijema iste presude i to Višem<br>
sudu u Bijelom Polju, a preko ovog suda.<br>
&nbsp;<br>
&nbsp;<br>
&nbsp;<br>

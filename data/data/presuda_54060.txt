<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.9840278in 0.9840278in 0.9840278in 0.9840278in;}
.p1{text-align:center;hyphenate:auto;font-family:Calibri;font-size:11pt;}
.p2{text-align:center;hyphenate:auto;font-family:Arial;font-size:12pt;}
.p3{text-align:end;hyphenate:auto;font-family:Arial;font-size:12pt;}
.p4{text-align:justify;hyphenate:auto;font-family:Arial;font-size:12pt;}
.p5{text-indent:0.5in;text-align:justify;hyphenate:auto;font-family:Arial;font-size:12pt;}
.p6{text-indent:0.49166667in;text-align:justify;hyphenate:auto;font-family:Arial;font-size:12pt;}
.p7{text-indent:0.5in;text-align:center;hyphenate:auto;font-family:Arial;font-size:12pt;}
.p8{text-indent:0.5in;margin-left:0.25in;text-align:center;hyphenate:auto;font-family:Arial;font-size:12pt;}
.p9{text-align:start;hyphenate:auto;font-family:Arial;font-size:12pt;}
.p10{text-align:start;hyphenate:auto;font-family:Times New Roman;font-size:12pt;}
.p11{margin-bottom:0.1388889in;text-align:start;hyphenate:auto;font-family:Calibri;font-size:11pt;}
.s1{font-size:11pt;}
</style>
<meta content="vesna.pean" name="author">
</head>
<body class="b1 b2">
<p class="p1">
<!--Image link to '0.png' can be here-->
</p>
<p class="p2"></p>
<p class="p3">
<span>K.527/12/12</span>
</p>
<p class="p2">
<span>U IME CRNE GORE</span>
</p>
<p class="p2"></p>
<p class="p4">
<span>	OSNOVNI SUD U KOTORU, kao nadležni prvostepeni krivični sud, po sudiji Momirki Marović, uz učešće zapisničara-sud.pripravnika I. A.u krivičnom predmetu protiv okrivljenog D.M.koji se vodi po optužnom predlogu ODT Kotor Kt. broj 728/12 od 27.12.2012. godine, nakon glavnog i javnog pretresa održanog dana 29.04.2013. godine u prisustvu zamjenika ODT Kotor Tanje Čolan Deretić, okrivljenog D. M. te oštećenih L. M. i L. S., istoga dana donio je i javno objavio sledeću </span>
</p>
<p class="p4"></p>
<p class="p2">
<span>P R E S U D U</span>
</p>
<p class="p2"></p>
<p class="p5">
<span>OKRIVLJENI D. M., JMBG …od oca B. i majke D., rođen …godine u P., stalno nastanjen u P.državljanin CG, saobraćajni tehničar, razveden, otac dvoje djece ( jedno maloljetno), sa završenom VSS, zaposlen u Ministarstvu inostranih poslova kao šef voznog parka, srednjeg imovnog stanja, osuđivan presudom Opštinskog suda u Podgorici K.23/84 od 23.02.1985. godine zbog krivičnog djela iz člana 185 Kz SRCG na novčanu kaznu u iznosu od 6000 dinara i presudom Osnovnog suda u Podgorici K.154/11 od 19.12.2011. godine zbog krivičnog djla iz člana 339 Kz-a na kaznu zatvora u trajanju od 3 mjeseca uslovno na dvije godine, protiv kojeg se ne vodi postupak za drugo krivično djelo, </span>
</p>
<p class="p4"></p>
<p class="p2">
<span>K r i v  j e</span>
</p>
<p class="p2"></p>
<p class="p4">
<span>	Što je </span>
</p>
<p class="p4"></p>
<p class="p6">
<span>1. Dana 17.10.2012 godine oko 18,15 časova i dana 18.11.2012 godine u 13,27 časova u Budvi, prijetnjom da će napasti na njen život  i tijelo, ugrozio sigurnost oštećene L. M. iz B.pri čemu je bio uračunljiv i svjestan svoga djela i njegove zabranjenosti, a čije izvršenje je htio, na način što je nakon što je više mjeseci uznemiravao stalnim pozivima i slanjem SMS-ova sa brojeva telefona 067/818-518 i …te dolaskom na njeno radno mjesto u hotelu B.S.sačekivanjem ispred zgrade u kojoj stanuje u naselju Rozino u Budvi, praćenjem vozilom, presretanjem na ulici, dolaskom do stana, lupanjem na vratima i zvonjavom na interfon uporno insistirajući da se vide, a što oštećena nije pristajala, dana 17.10.2012 godine u  18,15 časova sa broja telefona …na broj telefona oštećene …poslao SMS poruku prijeteće sadržine i  to  slikovnu poruku - fotografiju spomen ploče pokojnog M. A., ranijeg poslodavca oštećene, nakon čega je nastavio da je zove i na njen broj telefona i na telefone na poslu, a dana 28.10.2012. godine, dok je oštećena bila u hotelu C.u Podgorici na seminaru, čak je ušao u salu tokom trajanja seminara, uhvatio oštećenu za rame i tražio da izađe vani, na što oštećena nije pristala, da bi je potom sačekao u holu hotela i ponovno joj prišao, zbog čega se ona udaljila, a onda dana 18.11.2012. godine, sa broja  telefona …na njen broj telefona …poslao SMS poruku "Na putu Budva - Petrovac ispred Reževića postoji mjesto "Skoči djevojka". Legenda opisuje tragični kraj jedne zaljubljene djevojke, a u našem slučaju Perazića Do mogli bi zamijeniti nazivom "L. žal..."</span>
</p>
<p class="p4"></p>
<p class="p6">
<span>2. Dana 17.10.2012 godine oko 18,15 časova u Budvi, prijetnjom da će napasti na njegov život i tijelo i život i tijelo njemu bliskih lica, ugrozio sigurnost oštećenog L. S. iz B.pri čemu je bio uračunljiv i svjestan svoga djela i njegove zabranjenosti, a čije izvršenje je htio,  na način što mu je tokom telefonskog razgovora koji su obavili podsredstvom broja telefona oštećenog  …i broja okrivljenog 067/818-518, kada mu je oštećeni rekao da ni on, ni njegova sestra L. M.ne žele da se vide sa njim, zaprijetio "kunem se u djecu i grobove predaka da ću se obračunati sa vama i cijelom porodicom i sve ću vas srediti ", da bi kada ga je oštećeni pitao je li to prijetnja, rekao da jeste i da samo kaže gdje je, da će odmah doći, usled čega je oštećeni prekinuo vezu.</span>
</p>
<p class="p4"></p>
<p class="p5">
<span>- čime je izvršio dva krivična djela ugrožavanja sigurnosti iz člana 168 stav 1. Krivičnog zakonika.</span>
</p>
<p class="p4">
<span> </span>
</p>
<p class="p5">
<span>Pa sud okrivljenom D. M. na osnovu naprijed navedene krivičnopravne odredbe i člana 3, 5, 8, 13, 15, 32, 33, 39, 42, 45. i 46. Kz-a, prethodno </span>
</p>
<p class="p2"></p>
<p class="p2">
<span>U t v r đ u j e</span>
</p>
<p class="p7"></p>
<p class="p5">
<span>1. za prvo  krivično djelo ugrožavanja sigurnosti iz člana 168. stav 1. Krivičnog zakonika, novčanu kaznu u iznosu od 600,00 eura.</span>
</p>
<p class="p7"></p>
<p class="p5">
<span>2. za drugo krivično djelo ugrožavanja sigurnosti iz člana 168. stav 1. Krivičnog zakonika, novčanu kaznu u iznosu od 700,00 eura.</span>
</p>
<p class="p7"></p>
<p class="p5">
<span>Pa ga sud primjenom člana 48. stav 4. Kz-a i člana 368. i 374. Zkp-a</span>
</p>
<p class="p5"></p>
<p class="p2">
<span>O S U Đ U J E</span>
</p>
<p class="p8"></p>
<p class="p4">
<span>	Na jednu novčanu kaznu u iznosu od 1.300,00 eura ( hiljadu tri stotine eura ), koju će okrivljeni platiti u roku od 90 dana od dana pravosnažnosti presude, a koja će se u slučaju nenaplativosti zamijeniti tako što će se za svakih započetih 25,00 eura novčane kazne odrediti jedan dan zatvora.</span>
</p>
<p class="p5"></p>
<p class="p4">
<span>	 Dužan je okrivljeni da na ime sudskog paušala plati iznos od 50,00 eura, sve u roku od 90 dana od dana pravosnažnosti presude.  </span>
</p>
<p class="p5"></p>
<p class="p4">
<span>	Novčanu kaznu i sudski paušal optuženi će platiti u datom roku u korist budžeta Crne Gore, na žiro račun broj 832-16-52, s pozivom na poslovni broj K. 527/12/12. </span>
</p>
<p class="p4"></p>
<p class="p2">
<span>O b r a z l o ž e n j e</span>
</p>
<p class="p2"></p>
<p class="p4">
<span>	ODT Kotor aktom Kt. broj 728/12 od 27.12.2012. godine optužilo je D. M. zbog izvršenja dva krivična djela ugrožavanja sigurnosti iz člana 168 stav 1 Krivičnog zakonika.</span>
</p>
<p class="p4"></p>
<p class="p4">
<span>	U svojoj odbrani na zapisnik pred ODT Kotor dana 30.11.2012. godine okrivljeni D. M. je naveo da ne priznaje izvršenje krivičnog djela niti krivicu za isto. Naveo je da je sa oštećenom M.L.bio u vezi, pa moglo bi se reći skoro bračnoj u periodu od februara do jula 2012. godine. Za to vrijeme često je boravio u njenom stanu, ali se nije preselio odnosno nisu uspostavili zajednicu života. Zbog prirode svog posla, a zaposlen je u Ministarstvu inostranih poslova kao šef voznog parka i vozač, često dolazio u Budvu i upravo u hotele B.S.i M.S. gdje je oštećena M. L. radila na recepciji. Oni su se i upoznali u hotelu M.S. u februaru 2012. godine kada je on službeno tamo boravio. Recepcije predmetnih hotela je često zvao, a radi organizovanja prihvata gostiju Ministarstva inostranih poslova. Čak je jednom prilikom i on lično spavao u M.S.i to dana 22./23.07.2012. godine i kao dokaz je dostavio kopiju računa i zahtjev za rezervaciju. Toga dana oštećena L M. jeste radila u hotelu M.S.ali je nije sreo. Dakle, jeste često išao u te hotele i pozivao iste ali u okviru svog posla. Njihova veza je trajala do jula mjeseca 2012. Godine kada je L. M. počela čudno da se ponaša i kada je on, imajući zaista ozbiljne namjere, predložio da se Marina Lopičić upozna sa njegovom sestrom, a i da on upozna njenu porodicu. L. M. je veoma burno reagovala i prekinula komunikaciju sa njim. Oštećena L. M. je u junu prešla u novi stan i on je gledao da joj oko pronalaska stana i preseljenja maksimalno pomogne i zna gdje se preselila jer je išao i boravio kod oštećene u stanu. To može da potvrdi i prijateljica oštećene M. P. koja je jednom prilikom bila kod oštećene kad je došao. Nakon njihovog raskida Lopičić M. je prekinula svaku komunikaciju sa njim, a on je jete zvao i slao joj SMS-ove jer je želio da nastavi vezu sa njom, a i da razjasne čitavu situaciju, odnosno da razgovaraju o svemu. Međutim, Lopičić Marina nije odgovarala na njegove pozive. On je zvao sa svojih telefona …i …Nije to bilo tako često zvanje, možda dva puta u mjesec dana, a on zaista ne zna da li je možda neko drugi oštećenu zvao sa nekih drugih brojeva. Znao iz priče oštećene L. M. i priče njene drugarice I V.da je oštećena negdje u ljeto 2011. godine bila uznemiravana telefonski. Oštećena L.M. je često navodila posebno početkom njihove veze da je prisluškivana i praćena, čak mu je jednom u Podgorici ispred hotelaC. pokazala na neki sivi „Audi“ budvanskih registracija, navodeći da je isti prati. Na pitanje da li je od oštećene L. M.</span>
</p>
<p class="p4">
<span>tražio novac na ime troškova koje je imao tokom veze sa njom, a u smislu dolazaka i telefonskih poziva, naveo je da nije, da joj je jednom prilikom rekao „Platićeš ručak“ kada mu je oštećena rekla da ne pravi troškove zoveći je telefonom, nakon čega mu je oštećena dala broj M. Đ. i rekla da će mu M. dati novac  za sve troškove koje je imao.Čisto da bi ispoštovao tu ženu, pozvao je preko broja koji mu je dala oštećena L.  M. i dogovorili su se da se nađu i M. Đ.mu je dala 500,00 € na ruke, koji joj je iznos odmah vratio. Takođe, negirao je da je prilikom susreta ispred prodavnice F,oštećenu L. M. drmusao i pozivao na razgovor. Naime, te večeri je bio u Budvi sa prijateljima i vozilo mu je bilo parkirano ispred „France“, sreo je oštećenu L. M. koja je išla prema svom stanu koji je u istoj ulici na nekih 200 m odatle i koja je bila sa svojom drugaricom Ž.V., koju poznaje jer je žena njegovog druga i on im je prišao, rukovao se sa Ž. i htio je da razgovara sa oštećenom M. L., ali oštećena se odmah udaljila i rekla mu „pamtićeš me do groba i da će da zove policiju“, nakon čega se on, ne dobijajući objašnjenje ni od Žane, povukao. Nije tačno  da je kritične prilike imao bilo kakav fizički kontakt sa oštećenom L.M.a posebno da je hvatao za ramena i drmao. Što se tiče susreta u hotelu C.naveo je da tamo često sjedi sa svojim društvom, pa je tako bilo i onog dana kada je slučajno sreo oštećenu L. M.koja je bila u tom hotelu na seminaru. </span>
</p>
<p class="p4">
<span>Seminar se održavao u suterenu, a on je sjedio u prizemlju. Međutim, u jednom trenutku je vidio sestru njegovog druga iz škole kako je pala na stepenice, i prišao je da joj pomogne i odatle je vidio oštećenu L. M. kako sjedi u sali sa jednom Ruskinjom koja je njena drugarica a koju on takođe poznaje i prišao je i sjeo na stolicu pored oštećene L. M., želeći da razgovara, ali je ona odmah ustala i otišla, nakon čega je i on napustio salu.Tačno je da su se jednom sreli i na plaži i to u Perazića dolu gdje je bio sa nekim svojim društvom i vidio da je došla oštećena Lopičić Marina sa jednom drugaricom, prišao joj je da porazgovaraju, ali je ona odmah rekla drugarici „Idemo“, i on joj je rekao „Ne morate vi, ja ću“, što je i učinio. Tačno je da su se jedanput sreli i kada je oštećena L. M. bila sa drugaricama u taksiju i to je bilo ispred njene zgrade jer je on bio krenuo kod nje i on je htio da uđe u taxi što mu nije dozvolio vozač, onda je oštećenu pozvao da izađe, ali ona nije htjela i on se povukao, ali je sve to bilo prije nego što su raskinuli. Nije tačno da je sačekivao oštećenu Lopičić Marinu ispred zgrade, da je istu pratio, da je dolazio kod oštećena na posao, sem kad je morao službeno, ali tada je nije gledao na njenom radnom mjestu. U Budvu kad god to nije bilo službenim povodom, dolazio je svojim vozilom „Renault 11“ – PG CA565, a kad je dolazio službeno vozio je različita vozila i to „Alfa romeo“ reg. PG CG191, „Hundai“ PG CG192 i „Hundai“ PG CG193. Nije tačno da je sa tim vozilom pratio oštećenu L. M. koja je bila u svom vozilu do njene porodične kuće, iako zna gdje se njena porodična kuća nalazi, a zna da ga je oštećena prijavila za praćenje jer je bio pozvan od strane policije koja ga je obavjestila da oštećena L. M. nije podnijela prijavu, već je tražila samo da ga opomenu i upozore, a tada je zaključio da je oštećena to prijavila dan nakon što je navodno uveče pratio. Kao dokaz da oštećenu nije pratio naveo je činjenicu da je od 28.09.2012. godine bio na odmoru, a vozilo „Alfa romeo“ je bilo kao neispravno odloženo u garažu još ranije. Jeste poslao slikovnu poruku oštećenoj L. M. – fotografiju nadgrobnog spomenika A. M., odnosno ista mu je slučajno pošla, a to je učinio jer je bio iziritiran uvredama i prijetnjama oštećene da će je pamtiti do groba. Te uvrede oštećene su bile, obzirom da nisu imali komunikaciju, dok su još razgovarali odnosno prije jula 2012. godine.Razlog slanja ove poruke je činjenica da mu je oštećena L. M. jednom prilikom rekla da joj je žao što ga je proklela jer, kako je objasnila, jednom prilikom je rekla „ima Boga, on vidi sve, Bog će ga kazniti što se obogatio za kratko vrijeme“, a onda se ubrzo desilo da je M. poginuo, pa je htio da je slanjem te poruke podsjeti na prokletstva i da je zapravo pita da li i on treba tako da završi. Tačno je da joj je poslao i poruku 18.11.2012. godine koja se odnosi na legendu o „Skoči đevojci“, i jeste napisao da bi se Perazića do mogao zvati L. žal, ali je tu mislio da bi L.mogli žaliti za njim, ako on završi kao „Skoči đevojka“. Što se tiče komunikacije sa bratom oštećene L. M., L. S., sa njim je samo imao telefonsku komunikaciju koja je inicirana od strane oštećenog L S. Ne zna kada tačno oštećeni L. S. ga je pozvao i rekao da je prilično uznemiren zbog njegovog ponašanja prema njegovoj sestri L. M., da je prati, zove, šalje poruke, na šta je on L. S. predložio da je najbolje da se sretnu i o svemu porazgovaraju. Nije tom prilikom rekao oštećenom L. S. da će prestati da zove oštećenu L. M. Onog istog dana kada je oštećeni L. M. sa Ž. sreo ispred „France“, prethodno je zvao oštećenog L. S. da se vide, ali je L. S.rekao da prestane da zove i da L. M.ni on neće dozvoliti da, ukoliko bi htjela se vidi sa njim, to učini. Iste večeri, a nakon što je imao susret sa oštećenom L. M. i Ž., pozvao ga je L. S. i počeo da mu prijeti, rekao mu je da predaleko ide, da mu maltretira sestru, da prestane to da čini, „zašto me zoveš da sjednemo“ a onda počeo da ga vrijeđa riječima „Maloumniče retardirani, majmune, kretenu, popićeš metak“ i opsovao mu je mrtvu majku, na šta je oštećenom L. S. rekao „Kunem vam se u djecu i mrtve roditelje, a ako ćemo tako, da će sva Budva znati što se dešava između nas“. Naveo je da nije lako kada sve uložite u nekoga i emotivno i u svakom smislu. Nekorektno da se njegova želja za komunikacijom i razgovorom prikaže kao akt nasilja, tim prije što oštećenoj Lopičić marini nije uputio nijednu uvredu niti ružnu riječ, a još manje da je na bilo koji način fizički nasrnuo na nju. </span>
</p>
<p class="p4"></p>
<p class="p4">
<span>	U svojoj odbrani na glavnom pretresu dana 20.02.2013. godine okrivljeni D. M. je naveo da u dijelu njegove odbrane kada se pominje nadgrobna slika spomenika A. M., da se tu ne misli na  nadgrobnu sliku već na spomenik koji je podignut  na mjestu gdje je A. M. poginuo i to na magistralnom putu Budva-Tivat, a takvih spomenika ima više na svim magistralnim putevima. Dostavio je sudu na uvid dokumentaciju koja se odnosi na njegovo službeno vozilo i to "Alfa 156", reg. oznake PGCG - 191 i to fakture na osnovu kojih se može vidjeti da je to vozilo bilo jedan vremenski period suspendovano, odnosno nije bilo u upotrebi. Takođe, dostavio je sudu na uvid izvod sa stanja sa njegovog broja C.T.AD Podgorica, a za dan 10.07.2012. godine iz kojeg se može vidjeti da je obavljao telefonski razgovor sa oštećenom, a u romingu. Takođe dostavio je sudu nalog za službeno putovanje za dan 28.10. i 29.10.2012. godine, a kao dokaz da tog dana nije bio u Crnoj Gori, niti mogao biti na seminaru koji je pominjala oštećena. Takođe, naveo je da je sa G. K. šefom recepcije hotela B.S.imao službenu i privatnu komunikaciju, a kao dokaz dostavlja faks koji mu je prosleđen od strane tog hotela. Dostavio je sudu na uvid  i  foto - kopiju svojeg pasoša iz kojeg se može vidjeti kada je napuštao Crnu Goru i odlazio u inostranstvo. Dodaje i da je on u saznanju da se M. L. dana 30.06.2012. godine nalazila u Beogradu tako da nije tačan njen navod da je tog dana on nju sačekao ispred njenog stana.  Naveo je da je imao samo namjeru da obavi razgovor sa oštećenom i njenim bratom Lopičić Slađanom kojeg nikada nije lično upoznao. Nije mu bila namjera da bilo čiju sigurnost ugrozi, pa tako ni oštećenih. Samo je namjeravao da  sjednu i popričaju.</span>
</p>
<p class="p4"></p>
<p class="p5">
<span>U dokaznom postupku koji je sproveden u cilju utvrđenja činjeničnog stanja i krivice okrivljenog, sud je proveo sledeće dokaze: saslušao oštećene L. M. i L. S., izvršio uvid u izvod iz kaznene evidencije za okrivljenog UP PJ Podgorica od 23.01.2013. godine, uvid u fakturu izdatu  M.S.G. broj I. 2100457 na ime D. M. za dan 22.07.2012. godine i uvid u CD sa listingom poziva i poruka CT. AD Podgorica od 04.04.2013. godine.</span>
</p>
<p class="p6">
<span>LM.je navela da je okrivljenog D. M. upoznala u februaru 2012. godine i to na poslu u hotelu B.S.gdje radi na recepciji, a on je kao vozač u Ministarstvu vanjskih poslova dolazio da preuzme neke njihove goste. Nakon upoznavanja su nekih desetak dana imali telefonsku komunikaciju vrlo zvaničnu, da bi nakon toga, a usled čestih razgovora, započeli komunikaciju "na ti". Nakon nekih dvadesetak dana su se i dva puta vidjeli, otišli su dva puta na ručak i on joj je tada zapravo predložio da "uđu u vezu", na šta nije odmah pristala, već mu je rekla da ide na neki put i da će razmisliti. Zbog njenog puta se nisu ni vidjeli desetak dana, mada je on konstantno zvao iako je tražila da razmisli i da je ne zove. Po povratku, imali su prisniju komunikaciju telefonom, ali je vidjela da prosto nema emociju prema njemu i to mu saopštila, ali je on uporno insistirao da budu zajedno, dolazio je čak kod nje u stan i insistirao na kontaktima, ali nisu ostvarili vezu jer ona nije sebe vidjela sa njim. Zbog njenog stava on joj je negdje u aprilu mjesecu tražio da mu da 500,00 € na ime troškova koje je imao povodom dolazaka u Budvu službenim vozilom, a već sutradan rekao joj je da ne treba da mu da taj novac i ponovo je pokušavao da uspostavi vezu sa njom. Tokom aprila i maja 2012. godine se preselila u novi stan, tako da se nije ni gledala sa okrivljenim, ali je on uporno zvao na njen mobilni i tražio da se vide, da bi po njenom prelasku u novi stan čak tražio da dođe na useljenje, što je i učinio. Nakon toga je dolazio nekoliko puta kod nje u stan iako mu je uporno govorila da ne može ući u vezu sa njim, jer prosto nema takav odnos prema njemu niti emocije, međutim, okrivljeni je nastavio sa stalnim pozivima i dolascima. Već tada je primjetila da okrivljeni ima čudno ponašanje, da se ponaša kao podvojena ličnost sa različitim reakcijama zavisno od situacije do situacije. Vidjevši njeno odbijanje, okrivljeni je ponovio ranije traženje novca i to u istom iznosu od 500,00 €, odnosno zatražio je da mu taj iznos uplati na račun, na šta mu je dala broj telefona njene kume M. Đ. da je pozove i od nje uzme novac koji joj je ostavila, a nadajući se da će je onda okrivljeni ostaviti na miru. Na posebno pitanje po kom osnovu je okrivljeni tražio navedeni novac, odnosno na ime čega mu je isti dala, objasnila je da je to shvatila kao ponovljeni zahtjev od ranije kada joj je okrivljeni tražio novac za troškove koje je imao radi dolazaka u Budvu zbog nje, kao i troškova telefonskih poziva koje joj je uputio, a kako je zaista htjela samo da je ostavi na miru, ona je čak pristala i da plati. Novac je predala svojoj kumi M.Đakonović  koja se po prethodnom dogovoru našla sa okrivljenim i predala mu koverat. Okrivljeni D. M. je novac uzeo, potpisao se na koverti i otišao, ali se ubrzo vratio i ipak vratio novac njenoj kumi M. Đ. I pored navedenog optuženi je pozvao i rekao joj da želi sa njom ozbiljno i da želi da je upozna sa sestrom, zbog čega je ona vidjevši da je neće ostaviti na miru, poslala eksplicitan SMS da ne želi da ima više nikakvu komunikaciju sa njim i od tog trenutka, a to je bio 27.06.2012. godine prekinula je svaku komunikaciju sa okrivljenim odnosno nije se javljala na njegove brojne pozive i poruke. Tada poruke počinju da dobijaju uvredljiv ton, odnosno okrivljeni počinje da je vrijeđa i omalovažava, nju i njenu porodicu, a kako mu uporno nije odgovarala na pozive i poruke upućene na njen broj telefona 068/330-425 i na njen službeni broj …okrivljeni je počeo je da je zove na poslu i to kako je mijenjala mjesto rada – tri hotela, u svakom je zvao i raspitivao se za nju i njene smjene, ali se ona uporno nije javljala. Krajem juna misli da je bio 30., okrivljeni je stajao ispred njene zgrade kada je sa dvije drugarice krenula u grad. Sjele su u taxi i vidjele okrivljenog kako prilazi, savio se kroz otvoreni prozor suvozača, rekao taksisti da je iz MUP-a i da stane, a njoj je ponovo rekao da hoće da razgovara, na što su sve tri tražile od taksiste da krene, što je on i učinio. Takvo ponašanje okrivljenog joj već nije bilo normalno i jako je uznemirilo i uplašilo. I narednih dana je okrivljeni dolazio do njene zgrade, lupao na vrata, zvonio na interfon, tako da se zaista uplašila. Zbog navedenog sredinom jula 2012. godine je obavjestila svog brata S. L. o svemu, koji je odmah u njenom prisustvu pozvao okrivljenog, predstavio se i rekao da ona ne želi da ima kontakt sa njim i zamolio okrivljenog da je više ne uznemirava. Nakon toga jedno vrijeme tj. par dana okrivljeni nije zvao da bi onda počeo ponovo sa pozivima i porukama na koje nije odgovarala iako su bile izuzetno uvredljive. Tokom avgusta 2012. godine kod nje su bile dvije drugarice, tako da čitav mjesec nije bila sama, što je okrivljeni očigledno vidio jer nije dolazio do zgrade, bar ga ona nije vidjela, ali jeste nastavio sa pozivima i porukama. U stvari negdje u prvoj polovini avgusta dok je bila van stana, a u istom je bila majka njene drugarice E., J. M.optuženi je došao ispred zgrade, vikao, pitao gdje je ona, a onda kad je vidio da nije tu, čekao je na parkingu kod „MAXI“-ja , da bi kada je naišla sa svojom drugaricom Ž. V. iz P., prišao im i uhvatio je za ruke, počeo da je trese tražeći da razgovaraju, na šta mu je ona rekla da ne želi više da ga vidi u životu, jasno i razgovjetno ne bi li okrivljeni shvatio da to ozbiljno misli. Inače, prije njenog nailaska okrivljeni je pozvao njenog brata, rekao mu da je u Herceg Novom i da bi volio da se sretnu svo troje, na šta je okrilvjenom njen brat rekao da ne zove više i ne uznemirava ih. Međutim, okrivljeni je nastavio da je prati i zove na telefone; jedanput je čak došao i na plažu na kojoj se kupala, često je bio na parkingu ispred njene zgrade i samo bi stao tako da ga vidi, ali nisu imali neku komunikaciju, mada su nastavljane poruke. Kada ga je 31.08.2012. oko 22,30  časova vidjela da je ispred njene zgrade van svog auta i da zapravo čeka njen dolazak, ona je zbog toga što je bila noć i što je bila sama samo vozilom nastavila dalje i pošla ka svojima koji žive u naselju Bijeli Do, međutim usput je vidjela da je okrivljeni Dragović Momčilo prati svojim vozilom, odnosno službenim vozilom marke „Alfa romeo“ reg.ozn. PG…, sive boje. Presretao je sve dok nije došla do kuće svojih roditelja kada je okrivljeni otišao. Zbog navedenog sutra dan je otišla u policiju i prijavila ga i nekoliko dana nakon toga uslijedilo je zatišje, da bi onda ubrzo bili nastavljeni pozivi na poslu i na njene telefone na koje nije odgovarala. Čak je i dolazio na njeno radno mjesto – recepciju hotela B.S.predstavljao se kao da je iz MUP-a i tražio je, ali ona tog dana nije bila na poslu, a sjeća se da je i 07.10.2012. godine kada je bila na poslu, dolazio okrivljeni, ali pošto je vidio da je sa jednom drugaricom nije prišao, već je sačekao ispred zgrade, ali kako ni kući nije otišla sama već sa dvije drugarice ni tada joj nije prišao. Dana 17.10.2012. godine D. M. je pozvao njenog brata negdje oko 17,00 ili 18,00 časova i rekao mu da želi da se vidi sa njom pa kad mu je njen brat rekao da ih ostavi na miru, okrivljeni je počeo da prijeti njenom bratu i cijeloj njihovoj porodici. Nakon toga je ona od D. M. ubrzo dobila poruku i to negdje oko 18,15 časova sa broja telefona 067/818-518 koji je okrivljeni svo vrijeme koristio. Radilo se o fotografiji nadgrobne ploče pokojnog M. A., zvanog Š., inače njenog ranijeg poslodavca koji je poginuo, što je shvatila zaista kao prijetnju, zbog čega su i ona i brat slučaj prijavili policiji. Inače, sem ovog broja sa kojeg je okrivljeni D. M. svo vrijeme zvao i sa kojeg joj je slao poruke, to je činio i sa broja…, a ponekad i sa još nekih brojeva telefona čiji su brojevi bili zaštićeni. No, i nakon podnošenja prijave okrivljeni je nastavio da zove i na njen telefon i na telefone na poslu, čak je 28.10.2012. godine kada je bila u Podgorici u hotelu C.na seminaru, okrivljeni je tokom trajanja predavanja ušao u salu, uhvatio je za rame i tražio da izađe vani da razgovaraju, pa kako nije to učinila, okrivljeni je izašao, da bi tokom trajanja pauze u holu opet došao i sjeo pored nje zbog čega je morala da ustane i udalji se. Takođe, slao joj je i SMS-ove različite sadržine, a dana 18.11.2012. godine joj je poslao poruku u 13,27 časova sadržine „Na putu Budva – Petrovac ispred Reževića postoji mjesto „skoči đevojka“. Legenda opisuje tragični kraj jedne zaljubljene djevojke, a u našem slučaju „Perazića Do“, mogli bi zamijeniti nazivom: „L. žal...“ . Dakle, očigledno je da ni podnijeta krivična prijava nije uticala na okrivljenog D. M. da prestane sa uznemiravanjem, a zaista se osjeća uplašeno, jer očekuje okrivljenog na bukvalno svakom koraku, a vidi i da je sa uvreda prešao na prijetnje koje ne jenjavaju, pa je strah šta se može desiti njoj ili nekom iz njene porodice. Pridružila se krivičnom gonjenju, a nije postavila imovinsko-pravni zahtjev, jer joj je najvažnije da je okrivljeni ostavi na miru.</span>
</p>
<p class="p4">
<span>	Prilikom odogovora na pitanja na glavnom pretresu oštećena L.M. je navela da ni jedan put nije pozvala okrivljenog da dođe ni na jedan stan, već je isti dolazio u goste samoinicijativno. Svega je dva puta okrivljeni dolazio kod nje u stan i to onda kada mu je ona to dozvolila i to prvi put kada je spremila večeru da mu se oduži zbog ručka koji je on prethodno platio, a drugi put nakon što je optuženi putem telefona prethodno upitao da li može da dođe i ona je pristala.</span>
</p>
<p class="p4"></p>
<p class="p4">
<span>	Oštećeni L. S. je naveo da okrivljenog D. M. ne poznaje lično i da je sa njim samo imao tri puta telefonsku komunikaciju koju je lično inicirao negdje 2-3 mjeseca prije kritičnog događaja obzirom da ga je sestra M. L.upoznala sa tim da je okrivljeni D. M. već duže vrijeme uznemirava zvanjem telefonom, slanjem SMS-ova, sačekivanjem ispred zgrade, dolaskom na njeno radno mjesto, da joj je čak tražio i novac, pa je pozvao okrivljenog da vidi o čemu se radi. Tokom tog prvog razgovora imali su korektnu komunikaciju tokom koje je zamolio okrivljenog da ostavi Marinu na miru, da ona nema nikakvo loše mišljenje o njemu, ali da jednostavno ne želi ni da razgovara niti da se gleda sa njim, i okrivljeni je obećao da će to učiniti. Međutim, već nakon par dana opet je počeo da zove M. i šalje joj poruke, čeka je ispred zgrade, prati kad ide na plažu, čak joj je jednom prilikom i prišao i u prisustvu drugarice Ž. V. je gurao, hvatao za ruku, pa je ponovo pozvao okrivljenog tražeći objašnjenje za takvo ponašanje i moleći ga da to više ne čini i okrivljeni mu je ponovo obećao da će je ostaviti na miru. Međutim i nakon toga nastavio je da je prati, jednom je čak došla u njihovu porodičnu kuću bježeči od njega, pratio je na posao i sve je to radio svojim službenim vozilom koje koristi kao vozač zaposlen u Ministarstvu inostranih poslova. Kritičnog dana, 17.10.2012. godine, bio je na treningu kada je oko 17,45 časova imao telefonski poziv, zbog čega je pozvao taj broj u 17,53 časova i javilo mu se lice koje mu se predstavilo kao D. M. Nije imao memorisan broj okrivljenog D. M., tako da nije znao ko ga je zapravo zvao. Okrivljeni D.M. mu je rekao da se vraća iz Dubrovnika i da bi volio da se vidi sa njim i sa njegovom sestrom, na šta je okrivljenom odgovorio da ne žele da se vide sa njim, a okrivljeni je tada, vičući zaprijetio riječima: „Kunem se u djecu i grobove predaka da ću se obračunati sa vama i cijelom porodicom, i sve ću vas srediti“. Prekinuo je okrivljenog pitajući ga je li to prijetnja, na šta je okrivljeni nastavio rekavši ,,da jeste i da samo kaže gdje je, da će odmah doći’’, zbog čega je prekinuo vezu. Sledeći dan je otišao u policiju, a izjavu su mu uzeli 19.10.2012. godine kada i njegovoj sestri. Nakon ovoga nije  imao komunikaciju sa okrivljenim D. M.ali on i sestra su vrlo uznemireni, a okrivljeni D. M. i dalje uznemirava njegovu sestru, zove je, šalje joj SMS-ove i to prilično uznemirujuće sadržine, prati je, sačekuje ispred zgrade, zbog čega on sestru svakodnevno prati do i sa posla i sve je ovo vrlo uticalo na nju, obzirom da je izgubila osjećaj sigurnosti. Na osnovu tri razgovora koja je imao sa D. M., kao i svih okolnosti koje zna preko sestre, smatra da se u konkretnom slučaju radi o nepredvidivom čovjeku, što još više utiče na njihov strah i stanje ugroženosti, tim prije što je saznao od ljudi iz grada da se okrivljeni raspitivao za njega, šta vozi, gdje stanuje, pa shodno navedenom prosto misli da je okrivljeni D. M. spreman na sve. Takođe, oni su, posebno sestra bila dovoljno strpljiva i tolerantna, ali kako D. M. nije odustajao da je uznemirava, a što je sve kulminiralo i upućenim prijetnjama, to smatra da je optuženi ozbiljan u svojoj namjeri da im ugrozi sigurnost. Pridružio se krivičnom gonjenju, a nije postavio imovinsko-pravni zahtjev, jer samo želi da prestane uznemiravanje i prijetnje upućene njemu i njegovoj sestri. </span>
</p>
<p class="p4"></p>
<p class="p4">
<span>	Okrivljeni D.M. je prigovorio iskazu oštećenog L. S. u dijelu u kojem isti navodi da ga je dana 17.10.2012. godine pozvao i dostavio je sudu listing poziva za taj dan, a kao dokaz da tog dana oni nisu imali telefonsku komunikaciju, već da je njega pozvao oštećeni. Sud nije prihvatio prigovor okrivljenog jer je oštećeni Lopičić Slađan u svojoj izjavi naveo da je kritičnog dana, 17.10.2012. godine bio na treningu kada je oko 17,45 časova imao telefonski poziv, zbog čega je pozvao taj broj u 17,53 časova i javilo mu se lice koje mu se predstavilo kao D. M., tj. ni oštećeni L. S. nije sporio da je kritičnog dana nazvao okrivljenog na način što je pozvao broj od kojeg je imao propušten poziv.</span>
</p>
<p class="p5"></p>
<p class="p5">
<span>Uvidom u izvod iz kaznene evidencije za okrivljenog UP PJ Podgorica od 23.01.2013. godine utvrđeno je da D. M. ranije osuđivan presudom Opštinskog suda u Podgorici K.23/84 od 23.02.1985. godine zbog krivičnog djela iz člana 185 Kz SRCG na novčanu kaznu u iznosu od 6000 dinara i presudom Osnovnog suda u Podgorici K.154/11 od 19.12.2011. godine zbog krivičnog djla iz člana 339 Kz-a na kaznu zatvora u trajanju od 3 mjeseca uslovno na dvije godine.</span>
</p>
<p class="p4"></p>
<p class="p5">
<span> Uvidom u fakturu izdatu od M.S.G. broj I. 2100457 na ime D. M. za dan 22.07.2012. godine utvrđeno je da je okrivljeni boravio u hotelu M. u B. od 22.07.2012. do 23.07.2012. godine.</span>
</p>
<p class="p4"></p>
<p class="p5">
<span>Uvidom u CD sa listingom poziva i poruka C.T. AD Podgorica od 04.04.2013. godine utvrđeno je da je okrivljeni M. D. (broj telefona …dana 17.10.2012. godine imao dolazni poziv od strane oštećenog L. S. ( broj telefona…) u 17:54:30 časova. Dalje, utvrđeno je da je sa broja telefona okrivljenog M. D. (…) poslata MMS poruka dana 17.10.2012. godine u 18:16:20. Konačno, utvrđeno je da su sa broja telefona okrivljenog Momčila Dragovića (…) na broj telefona oštećene L. M. (…) dana 18.11.2012. godine poslate dvije MMS poruke u 11:11:13 i 11:11:15 časova i dvije SMS poruke u 14:27:13 i 14:27:15. </span>
</p>
<p class="p4"></p>
<p class="p5">
<span>Nije bilo predloga za dopunu dokaznog postupka, niti drugih prigovora na izvedene dokaze.</span>
</p>
<p class="p5"></p>
<p class="p5">
<span>Cijeneći sve provedene dokaze pojedinačno i u uzajamnoj povezanosti shodno članu 370 stav 3 Zkp-a, sud je utvrdio činjenično stanje navedeno u izreci presude pod tačkom 1 i 2.</span>
</p>
<p class="p5"></p>
<p class="p5">
<span>Činjenično stanje pod tačkom 1 izreke presude sud je utvrdio na osnovu iskaza oštećene Lopičić Marine, ocjene odbrane okrivljenog D. M., te provedenih materijalnih dokaza.</span>
</p>
<p class="p5"></p>
<p class="p5">
<span>Naime, oštećena L. M. je u svom iskazu navela da joj je okrivljeni D.M. predložio da ,,uđu u vezu'', na šta nije pristala, međutim okrivljeni je nastavio da je stalno zove i dolazi kod nje u stan iako mu je uporno govorila da ne može ući u vezu sa njim, da bi od 27.06.2012. godine prekinula svaku komunikaciju sa okrivljenim odnosno nije se više javljala na njegove pozive i poruke, nakon čega je okrivljeni u porukama počeo da je vrijeđa i omalovažava, da bi od kraja juna 2012. godine okrivljeni D. M. počeo da dolazi ispred njene zgrade, da lupa na vrata i zvoni na interfon, pa je zbog navedenog sredinom jula 2012. godine o svemu obavjestila svog brata L. S.koji je odmah pozvao okrivljenog D. M. i rekao istom da je više ne uznemirava, međutim okrivljeni je nastavio da je prati i zove na telefone, često je bio na parkingu ispred njene zgrade, a dana 30.08.2012. godine oko 22,30 časova je vidjela okrivljenog ispred svoje zgrade kako čeka njen dolazak, pa je zbog toga produžila vozilom ka svojima koji žive u naselju Bijeli do, a okrivljeni D. M. je pratio svojim vozilom sve do kuće njenih roditelja, da bi dana 17.. i kada mu je isti rekao da ih ostavi na miru, okrivljeni je prijetio njenom bratu i njihovoj porodici, a njoj je nakon toga oko 18:15 časova od okrivljenog stigla poruka- fotografija spomen ploče pokojnog M. A.njenog ranijeg poslodavca koji je poginuo, zbog čega su ona i brat podnijeli krivične prijave protiv okrivljenog, međutim, okrivljeni D. M. je i nakon ovoga nastavio da je zove na telefon, čak je dana 28.10.2012. godine, kada je bila u Podgorici u hotelu S. na seminaru, okrivljeni ušao u salu tokom trajanja predavanja, uhvatio je za rame i tražio od nje da izađe da razgovaraju, pa kako to nije učinila okrivljeni je izašao, da bi tokom trajanja pauze opet prišao i sjeo pored nje, zbog čega je ustala i udaljila se, a okrivljeni D. M. joj je dana 18.11.2012. godine u 13:37 časova poslao poruku sadržine: „Na putu Budva – Petrovac ispred Reževića postoji mjesto „skoči đevojka“. Legenda opisuje tragični kraj jedne zaljubljene djevojke, a u našem slučaju „Perazića Do“, mogli bi zamijeniti nazivom: „L. žal...“ . Iskaz oštećene L. M. sud je prihvatio jer je isti potvrđen iskazom oštećenog L. S. koji je naveo da ga je sestra L. M. upoznala sa tim da je okrivljeni D. M. duže vremena uznemirava zvanjem telefonom, slanjem SMS-ova, sačekivanjem ispred zgrade, zbog čega je pozvao okrivljenog i zamolio ga da ostavi L. M. na miru, međutim, okrivljeni je i nakon toga nastavio da je prati, a oštećena L. M. je jednom prilikom čak došla u njihovu porodičnu kuću bježeći od okrivljenog. Dalje, iskaz oštećene L. M. je u potpunosti potvrđen i uvidom u CD sa listingom poziva i poruka Crnogorskog telekoma od 04.04.2013. godine, iz kojeg je utvrđeno da je sa broja telefona okrivljenog Dragović Momčila ( 067 818 518 ) dana 17.10.2012. godine u 18:16:20 časova poslata MMS poruka, dakle upravo onog dana i u onoliko sati, kada je prema iskazu oštećene L. M. istoj od okrivljenog stigla poruka- fotografija spomen ploče pokojnog M. A.. Konačno, dio iskaza oštećene L.M. da joj je okrivljeni D. M. dana 18.11.2012. godine u 13:37 časova poslao poruku sadržine: „Na putu Budva – Petrovac ispred Reževića postoji mjesto „skoči đevojka“. Legenda opisuje tragični kraj jedne zaljubljene djevojke, a u našem slučaju „Perazića Do“, mogli bi zamijeniti nazivom: „L. žal...“, je potvrđen takođe uvidom u naprijed navedeni CD sa listingom poziva i poruka iz kojeg je utvrđeno da su na broj oštećene L.M. kritičnog dana (18.11.2012. godine)  sa broja okrivljenog  D. M. stigle dvije MMS poruke ( u 11:11:13 i 11:11:15 časova ) i dvije SMS  ( u 14:27:13 i 14:27:15 časova ). Razliku u pogledu vremena prijema poruke, između iskaza oštećene L. M. (koja je navela da je predmetnu poruku primila u 13:37:00 časova) i činjenice da je ista predmetnu poruku primila u 14:27:13 ili 14:27:15 časova, sud nije cijenio kao meritornu u pogledu zaključivanja o vjerodostojnosti iskaza oštećene L. M.ovo tim prije ako se ima u vidu da je okrivljeni D. M. u svojoj odbrani potvrdio da je dana 18.11.2012. godine poslao predmetnu poruku oštećenoj L.M.</span>
</p>
<p class="p5"></p>
<p class="p5">
<span>Odbranu okrivljenog D. M. u kojoj isti negira izvršenje krivičnog djela, sud nije prihvatio, cijeneći da je ista nelogična, kontradiktorna, te isključivo usmjerena na izbjegavanje sopstvene krivice. </span>
</p>
<p class="p5"></p>
<p class="p5">
<span>Kao prvo, kontradiktornost odbrane okrivljenog D. M. se ogleda u činjenici da je isti u svojoj odbrani na zapisnik pred ODT Kotor dana 30.11.2012. godine naveo da je u hotelu S.slučajno sreo oštećenu Lopičić Marinu koja je bila na seminaru, da bi u svojoj odbrani na glavnom pretresu dana 20.02.2013. godine naveo da je 28.10. i 29.10.2012. godine bio na službenom putu van Crne Gore, pa samim tim nije mogao biti na seminaru koji je pominjala oštećena, pa sud takvu odbranu nije prihvatio jer je ista očigledno sračunata na izbjegavanje krivice.</span>
</p>
<p class="p5"></p>
<p class="p5">
<span>Dalje, okrivljeni je u svojoj odbrani na zapisnik pred ODT Kotor dana 30.11.2012. godine naveo da je da je sliku spomen ploče pokojnog A. M. oštećenoj L- M.slučajno poslao, da bi zatim naveo da je poruku poslao jer je bio iziritiran uvredama i prijetnjama oštećene, pa je sud ovakve navode odbrane cijenio kao kontradiktorne i isključivo usmjerene na izbjegavanje sopstvene krivice, te ih nije prihvatio.</span>
</p>
<p class="p5"></p>
<p class="p5">
<span>Konačno, sud nije prihvatio navod odbrane okrivljenog da u poruci koja se odnosi na legendu o ,,Skoči djevojci’’ jeste napisao da bi se Perazića do mogao zvati L.žal, ali je tu mislio da bi L.mogli žaliti za njim, ako on završi kao ,,Skoči djevojka’’, jer je ovakav navod po mišljenju suda nelogičan, imajući u vidu da je okrivljeni muško a oštećena L. .arina žensko, pa je očigledno da je okrivljeni mislio na oštećenu odnosno nije mogao misliti na sebe, kada je opisivao ,,tragičan kraj jedne zaljubljene djevojke’’.</span>
</p>
<p class="p5"></p>
<p class="p5">
<span>Činjenično stanje pod tačkom 2 izreke presude sud je utvrdio na osnovu iskaza oštećenog L. S.ocjene odbrane okrivljenog D. M., te provedenih materijalnih dokaza. </span>
</p>
<p class="p5"></p>
<p class="p5">
<span>Ono što se postavilo kao sporno, imajući u vidu navode iz odbrane okrivljenog Dragović Momčila, jeste okolnost da li je prilikom predmetnog razgovora oštećeni L.S. prijetio okrivljenom D. M. ili je okrivljeni prijetio oštećenom.</span>
</p>
<p class="p5"></p>
<p class="p5">
<span>S tim u vezi, navod odbrane okrivljenog D. M. da ga je kritičnog dana pozvao oštećeni L. S. i počeo da mu prijeti i vrijeđa ga riječima ,,Maloumniče retardirani, majmune, kretenu, popićeš metak’’ i opsovao  mu mrtvu majku, na šta je on oštećenom navodno rekao ,,Kunem vam se u djecu i mrtve roditelje, a ako ćemo tako, da će sva Budva znati što se dešava između nas’’, sud nije prihvatio, jer je isti obezvrijeđen iskazom oštećenog L. S.koji je naveo da je kritičnog dana 17.10.2012. godine bio na treningu kada je oko 17:45 časova imao telefonski poziv, zbog čega je pozvao taj broj u 17:53 časova i javilo mu se lice koje mu se predstavilo kao D. M. i reklo mu da bi volio da se vidi sa njim i njegovom sestrom L. M., na šta je okrivljenom odgovorio da ne žele da se vide sa njim, a okrivljeni D. M. mu je zaprijetio riječima ,,Kunem se u djecu i grobove predaka da ću se obračunati sa vama i cijelom porodicom, i sve ću vas srediti’’, pa je prekinuo okrivljenog pitajući ga je li to prijetnja, na šta mu je okrivljeni rekao ,, da jeste i da samo kaže gdje je, da će odmah doći’’, zbog čega je okrivljenom prekinuo vezu. Iskaz oštećenog L. S. sud je prihvatio jer je isti potvrđen uvidom u CD sa listingom poziva i poruka Crnogorskog telekoma od 04.04.2013. godine iz kojeg je utvrđeno da je okrivljeni D. M. ( broj telefona…) dana 17.10.2012. godine u 17:54:30 časova imao dolazni poziv od strane oštećenog L.S. ( broj telefona …) i iskazom oštećene L. M. koja je navela da joj je poznato da je okrivljeni D.M. dana 17.10.2012. godine pozvao njenog brata L. S.oko 17:00 ili 18:00 časova i rekao mu da želi da se vidi sa njom, pa kada je njen brat oštećenom rekao da ih ostavi na miru, okrivljeni je počeo da prijeti njenom bratu i cijeloj njihovoj porodici. Iskaze oštećenih L. S. i L.M. sud je prihvatio imajući u vidu da su se na međusobno saglasan način izjasnili na sve činjenice bitne za ovu krivičnopravnu stvar, a sud na njihovoj strani nije našao ni jedan motiv da lažnim svedočenjem otežaju krivičnopravni položaj okrivljenog Dragović Momčila, obzirom da nisu postavili imovinskopravne zahtjeve, jer kako su sami u svojim iskazima naveli, najvažnije im je da okrivljeni prestane sa uznemiravanjem i prijetnjama.</span>
</p>
<p class="p5"></p>
<p class="p6">
<span>Okrivljeni D. M. je postupao sa direktnim umišljajem, jer je njegova svijest obuhvatala saznanje da poruke upućene oštećenoj L. M. (slikovna poruka - fotografija spomen ploče pokojnog M. A. i poruka Na putu Budva - Petrovac ispred Reževića postoji mjesto "Skoči djevojka". Legenda opisuje tragični kraj jedne zaljubljene djevojke, a u našem slučaju Perazića Do mogli bi zamijeniti nazivom L.ž i riječi upućene oštećenom L.S. (,,kunem se u djecu i grobove predaka da ću se obračunati sa vama i cijelom porodicom i sve ću vas srediti''), predstavljaju prijetnju kojom ugrožava njihovu sigurnost i da se te prijetnje odnose na napad na život oštećenih i njihove porodice, a to mu je i bila namjera. Budući da su navedene riječi i poruke oštećeni shvatili kao prijetnju i da su kod istih dovele do osjećaja ugroženosti ( jer kako je oštećena L. M navela poruke okrivljenog je zaista shvatila kao pretnju i osjeća se uplašeno šta se može desiti njoj ili nekom iz njene porodice, dok je oštećeni L. S. naveo da prijetnje upućene od strane okrivljenog utiču na njihov strah i stanje ugroženosti), to su se u radnjama okrivljenog pored subjektivnih ostvarili i svi objektivni elementi dva krivična djela  ugrožavanje sigurnosti iz člana 168 stav 1 Kz-a.</span><span class="s1"> </span><span>Za postojanje ovog djela nije od značaja da li su prijetnje od strane okrivljenog bile ozbiljne, već kako su navedene riječi shvaćene od strane oštećenih, pa kako je nesporno da su navedeni riječi kod oštećenih izazvale osjećaj ugroženosti, to su se u radnjama okrivljenog ostvarila sva bitna obilježja bića dva krivičnog djela ugrožavanja sigurnosti iz čl. 168. st. 1. Krivičnog zakonika.</span>
</p>
<p class="p6"></p>
<p class="p6">
<span>Prilikom odluke o kazni koju okrivljenom D.M. treba izreći sud je pošao od toga da je za predmetno krivično djelo propisana novčana kazna ili kazna zatvora u trajanju do jedne godine. U smislu člana 42 Kz-a sud je na strani okrivljenog za oba djela ugrožavanja sigurnosti kao olakšavajuću okolnost cijenio da je isti otac dvoje djece (od ćega je jedno maloljetno), koju okolnost je istovremeno cijenio kao naročito olakšavajuću, dok je kao otežavajuću okolnost cijenio njegovu raniju osuđivanost. Sud je okrivljenom prethodno za prvo krivično djelo ugrožavanje sigurnosti iz člana 168 stav 1 Kz-a., utvrdio novčanu kaznu u iznosu od 600,00 eura, a za drugo krivično djelo ugrožavanje sigurnosti iz člana 168 stav 1 Kz-a, novčanu kaznu u iznosu od 700,00 eura, pa ga je primjenom odredbe člana 48. stav 4. Kz-a osudio na jednu novčanu kaznu u iznosu od 1.300,00 eura (hiljadu tri stotine eura), i obavezao da istu plati u roku od 90 dana od dana pravosnažnosti presude, a koja će se novčana kazna u slučaju nenaplativosti zamijeniti tako što će se za svakih započetih 25,00 eura novčane kazne odrediti jedan dan zatvora. Sud je odlučujući o vrsti kazne uzeo u obzir imovinsko stanje okrivljenog, naime, iz iskaza okrivljenog proizilazi da je isti zaposlen kao šef voznog parka u Ministarstvu vanjskih poslova, pa sud smatra da izrečena novčana kazna u navedenom iznosu neće ugroziti egzistenciju okrivljenog i članova njegove porodice. Sud smatra da će izrečena novčana kazna dovoljno uticati na okrivljenog da ubuduće ne čini ovakva i slična krivična djela tj. da će se ostvariti ciljevi specijalne prevencije. </span>
</p>
<p class="p6"></p>
<p class="p5">
<span>Na osnovu naprijed navedenih krivičnopravnih odredbi, te odredbi člana 3, 5, 8, 13, 15, 32, 33, 39, 42, 45. i 46. Kz-a i člana 368. i 374. Zkp-a, sud je odlučio kao u izreci presude.</span>
</p>
<p class="p5"></p>
<p class="p4">
<span>	Sud je obavezao okrivljenog da na ime sudskog paušala plati iznos od 50,00 eura, u roku od 90 dana od dana pravosnažnosti presude.  </span>
</p>
<p class="p5"></p>
<p class="p4">
<span>	Novčanu kaznu i sudski paušal optuženi će platiti u datom roku u korist budžeta Crne Gore, na žiro račun broj 832-16-52, s pozivom na poslovni broj K. 527/12/12. </span>
</p>
<p class="p4"></p>
<p class="p4">
<span>	Na prednjim razlozima, sud je zasnovao svoju odluku.</span>
</p>
<p class="p4"></p>
<p class="p2">
<span>OSNOVNI SUD U KOTORU</span>
</p>
<p class="p2">
<span>Dana, 29.04.2013. godine</span>
</p>
<p class="p2"></p>
<p class="p9">
<span>Zapisničar-sud.pripravnik,						      Sudija,</span>
</p>
<p class="p4">
<span>      Ivan Abramović							Momirka Marović</span>
</p>
<p class="p4"></p>
<p class="p4">
<span>	PRAVNA POUKA: Protiv ove presuda dozvoljena je žalba Višem sudu u Podgorici, u roku od 8 dana od dana prijema iste, a preko ovog suda.</span>
</p>
<p class="p5"></p>
<p class="p6"></p>
<p class="p4"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p10"></p>
<p class="p11"></p>
<p class="p10"></p>


</body>
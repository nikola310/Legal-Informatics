<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.s1{font-weight:bold;text-transform:uppercase;}
.s2{font-weight:bold;font-style:italic;}
.s3{font-weight:bold;}
.s4{font-style:italic;}
.s5{font-weight:bold;color:#666666;}
.s6{color:#666666;}
.p1{text-align:end;hyphenate:auto;font-family:Arial;font-size:12pt;}
.p2{text-align:center;hyphenate:auto;font-family:Arial;font-size:12pt;}
.p3{text-align:start;hyphenate:auto;font-family:Arial;font-size:12pt;}
.p4{margin-left:0.375in;text-align:start;hyphenate:auto;font-family:Times New Roman;font-size:12pt;}
.p5{text-align:justify;hyphenate:auto;font-family:Arial;font-size:12pt;}
.p6{text-align:start;hyphenate:auto;font-family:Times New Roman;font-size:12pt;}
.p7{text-indent:-0.375in;margin-left:0.375in;text-align:center;hyphenate:auto;font-family:Arial;font-size:12pt;}
.p8{text-indent:0.5in;margin-left:0.375in;text-align:justify;hyphenate:auto;font-family:Arial;font-size:12pt;}
.p9{text-indent:0.5in;text-align:justify;hyphenate:auto;font-family:Arial;font-size:12pt;}
.p10{text-indent:0.5in;text-align:center;hyphenate:auto;font-family:Arial;font-size:12pt;}
.p11{text-align:justify;hyphenate:auto;font-family:Times New Roman;font-size:12pt;}
</style>
<title>POSL</title>
<meta content="marija.cupic" name="author">
</head>
<body class="b1 b2">
<p class="p1">
<span class="s1">Posl. br. K. 248/12</span>
</p>
<p class="p2"></p>
<p class="p2">
<!--Image link to '0.jpg' can be here-->
</p>
<p class="p3"></p>
<p class="p2">
<span class="s2">U   I M E   CRNE GORE </span>
</p>
<p class="p4"></p>
<p class="p5">
<span class="s2">OSNOVNI SUD U CETINJU</span><span class="s3">,</span><span> kao provostepeni krivični, po sudiji Ćupić Mariji, kao sudiji pojedincu, uz učešće Martinović Aleksandre, kao zapisničara, u krivičnom predmetu protiv okrivljenog L M  iz C, zbog krivičnog djela nasilničko ponašanje iz čl.399.Krivičnog zakonika, odlučujući po optužnom predlogu ODT-a u Cetinju Kt.br. 95/12 od 22. 10. 2012. godine, nakon održanog glavnog i javnog pretresa dana 03. 04. 2013.godine, u prisustvu savjetnika ODT-a Đ M i okrivljenog , donio je dana  08. 04. 2013.godine i javno objavio </span>
</p>
<p class="p6"></p>
<p class="p7">
<span>P R E S U D U</span>
</p>
<p class="p8"></p>
<p class="p4"></p>
<p class="p5">
<span>Okr. L M ,JMB …..,od oca M i majke D,rođene M,rođen …….godine u Cetinju,gdje i prebiva ,ul.”P P” br.65 ,državljanin Crne Gore ,vozač, neoženjen, pismen, sa završenom srednjom školom ,srednjeg imovnog stanja ,osudjivan presudom Osnovnog suda u C posl.br.K 164/06 od 11.10.2006.godine zbog krivičnog djela teška tjelesna povreda iz čl.151.st.1.Krivičnog zakonika ,na kaznu zatvora u trajanju od 30 dana I presudom suda Slovenije ,posl.br.K.242/06 od 26.01.2007.godine ,zbog krivičnog djela iz čl.256/III Krivičnog zakona ,na kaznu zatvora u trajanju od 2 mjeseca,uslovno na dvije godine </span>
</p>
<p class="p3"></p>
<p class="p3">
<span>                                                         Kriv je:</span>
</p>
<p class="p3"></p>
<p class="p3"></p>
<p class="p3">
<span>Što je </span>
</p>
<p class="p3"></p>
<p class="p3"></p>
<p class="p5">
<span>Dana 07.06.2012.godine ,oko 15,45 časova ,na parking prostoru unutar kruga preduzeća  EI “O”,u ul.”B C j “ b.b.u C ,iako svjestan da je izazivanje tuče sa drugim zabranjeno i da će time ugroziti spokojstvo građana i remetiti javni red i mir ,voljno fizički napao  oštećenog I D iz P ,na način što je prišao  oštećenom dok je stajao pored svog parkiranog kamiona ,te mu nakon kraće verbalne  prepirke  zadao više udaraca stisnutom pesnicom ,a potom i kamenom u predjelu glave i tijela, nanoseći mu tom prilikom laku tjelesnu povredu u vidu kontuzije –nagnječenja u predjelu potiljačnog dijela glave ,nagnječenja lijevog ramena ,nagnječenja i oguljotine lijeve strane leđa ,kao i nagnječenja butina obostrano ,upućujući mu pritom uvrede i prijetnje sadržine “pičko pljevaljska i muslimanska ,naučiću ja tebe kako se ulazi u C,nećeš ulaziti ovdje </span>
</p>
<p class="p3"></p>
<p class="p3">
<span>-čime je izvršio krivično djelo nasilničko ponašanje iz čl.399.Krivičnog zakonika</span>
</p>
<p class="p3"></p>
<p class="p3"></p>
<p class="p9">
<span class="s4">      </span><span>-pa mu sud primjenom citiranih zakonskih propisa i primjenom čl. 4, 5, 13,15, 42, 52, 53, 54 KZ -a i čl. 226 – 229, 239 i 374 ZKP-a izriče</span>
</p>
<p class="p5"></p>
<p class="p9"></p>
<p class="p10">
<span class="s3">USLOVNU  OSUDU</span>
</p>
<p class="p9"></p>
<p class="p9">
<span>Kojom okrivljenom utvrdjuje  kaznu zatvora u trajanju od  6 mjeseci  i istovremeno odredjuje da se navedena kazna neće izvršiti ukoliko okrivljeni u vremenskom periodu od tri godine od dana pravosnažnosti presude ne počini novo krivično djelo .</span>
</p>
<p class="p9">
<span>	</span>
</p>
<p class="p9">
<span>Obavezuje se okrivljeni da na ime troškova krivičnog postupka uplati iznos od 38,50 eura, te na ime paušala iznos od 30,00 eura, u korist budžeta Crne Gore u roku od 15 dana po pravosnažnosti presude  pod prijetnjom prinudnog izvršenja. </span>
</p>
<p class="p9"></p>
<p class="p9">
<span>Oštećeni I D se radi ostvarenja svog imovinskopravnog zahtjeva upućuje na redovnu parnicu.</span>
</p>
<p class="p9"></p>
<p class="p9">
<span>                              O b r a z l o ž e nj e </span>
</p>
<p class="p3"></p>
<p class="p9">
<span>Osnovno državno tužilaštvo u C podnijetim optužnim predlogom Kt.br.95/12 od 22.10.2012.godine., stavilo je na teret  okr.L M, izvršenje krivičnog djela nasilničko ponašanje iz čl.399. Krivičnog zakonika. U završnoj riječi na glavnom pretresu savjetnik ODT-a u C ostao je pri podnijetom optužnom aktu i zatražio je od suda da okrivljenog P Ž, oglasi krivim za predmetno krivično djelo i  osudi po zakonu.</span>
</p>
<p class="p9"></p>
<p class="p3"></p>
<p class="p5">
<span>Okrivljeni L M je u svojoj odbrani istakao da se dana 07.06.2012.godine,negdje oko 15,45 časova  nalazio  u krugu fabrike gornji O ,gdje je mijenjao gumu na telefonu,da bi u jednom trenutku pored njegovog kamiona ,velikom brzinom sa kamionom prošlo njemu nepoznato lice –ošt.I D ,koji zbog velike brzine zamalo nije zakačio retrovizor njegovog kamiona.Na to se obratio ovom licu riječima “polako druže,odakle si ti, jesi li pao sa marsa”.Nije se mogao izjasniti što je oštećeni prokomentarisao ,ali je ubrzo potom počela verbalna prepirka među njima ,a potom ga je odgurnuo rukama u predjelu njegovih grudi .Ovaj se potom spotakao ,ali mu nije poznato da li je pao na tlo.Tu su bili prisutni Ž L i T R,a L ih je razdvajao.Ubrzo je čuo kako I D u razgovoru sa Ž L pominje njegovog druga V M u negativnom smislu,pa je istom rekao da nije lijepo da priča iza leđa drugima ,tj.da će pozvati M pa da mu to lično kaže ,što je i uradio.Kada je M došao između njega i I je došlo do kraće verbalne prepirke ,a zatim je isti pozvao policiju i sa policajcem koji je došao otišao u Ispostavu C kako bi podnio krivičnu prijavu .Žao mu je zbog svega što se desilo,posebno sa razloga što I nije sa C ,a posebno ako isti smatra da je tako reagovao zbog toga što je druge nacionalnosti,što nije znao u kritičnom momentu jer ga od ranije ne poznaje ,već su se tog dana prvi put sreli.Ponovio je da navedenog dana sem verbalne prepirke nije bilo fizičkog kontakta sa oštećenim.ostao je pri tvrdnji da se isti sam okliznuo i pao preko kanala u pepeo ,odn.da je moguće da je tom prilikom zadobio povredu.Oštećeni ,kada je krenuo da ide,dakle unazad ,spotakao se i pao ,a po njemu napuštao je lice mjesta jer je smatrao da će možda doći do fizičkog sukoba između njih dvojice.Oštećenog niko nije udarao,isti je samo pobjegao na drugu stranu jer se vjerovatno uplašio ,odn.odmakao se .</span>
</p>
<p class="p5"></p>
<p class="p5"></p>
<p class="p5">
<span>Sud je u dokaznom postupku  na glavnom pretresu, proveo dokaze- saslušao svjedoke B S,K Z i L Ž  ,na saglasan predlog stranaka  umjesto neposrednog saslušanja pročitao iskaze oštećenog I D,te svjedoka A M,pročitao nalaz i mišljenje sudskog vještaka medicinske struke dr.R S dat na zapisniku kod ODT-a u C dana 20.09.2012.godine.,sa pratećom medicinskom dokumentacijom, o vrsti i težini zadobijenih tjelesnih povreda oštećenog i D, kao  i izvještaj UP Ispostave C iz KE br.02-245-2487 od 23.07.2012.godine, za okr.L M.</span>
</p>
<p class="p5"></p>
<p class="p5">
<span>Iz iskaza oštećenog I D proizilazi da se dana 07. 06. 2012. godine oko 15, 45 časova nalazio u krugu fabrike "G O" gdje je dovezao kamion sa robom da istovari. Prvi put je ulazio na ovaj parking, a tom prilikom su na istom bila parkirana dva kamiona, i on je sa svojim kamionom ušao malom brzinom. U tom momentu jedno njemu nepoznato muško lice, a kasnije je  saznao da se radi o L M mu je nešto dobacilo, nešto na što se on nije osvrtao. Nakon  toga je prošao naprijed ,a neki momak iz firme je prišao da mu pokaže gdje da se parkira, a u međuvremenu je prišao L koji je govorio "ajde, ajde", što je on shvatio kao provokaciju, ali ponovo nije reagovao. Izašao je iz kamiona i izvinuo se trojici prisutnih radnika zbog kašnjenja, rekao da je zakasnio zbog polomljene šoferšajbne ,koju je polomio prethodni vozač i morao je zamijeniti, na što je L M rekao "Što diraš ti mojega brata" a zatim ga je pitao "odakle si ti", našto je on odgovorio "ko si ti da ti se ja ispovijedam". L mu je na to odgovorio prijetnjom "nemoj da te ja izbijem", ali nije reagovao  i nastavio je da otvara ceradu od kamiona. U tom trenutku je čuo da L M pokušava da dobije na telefon M V,a kada je uspostavio komunikaciju sa istim rekao mu je "evo stiglo je smeće iz P", na što je reagovao riječima "nemoj tako da me nazivaš ,nijesam ja smeće", da bi mu ovaj  prišao i počeo da ga udara stisnutim pesnicama u predjelu glave i tijela, a zatim je uzeo i kamen i istim ga udario u predjelu ramena, kojom prilikom mu je pocijepao majicu, a za svo vrijeme mu je upućivao psovke, psujući mu tursku majku, te riječi naučit ću ja tebe kako se ulazi u C, nećeš ulaziti ovdje, i govoreći mu da majicu okači na džamiju. Prisutni radnici su pokušavali da ga zaustave, ali u tome nijesu uspjeli. Kada je uspio da pobjegne, pozvao je policiju, a isti je prijetio da će mu slomiti telefon. Nakon deset minuta došao je jedan policijski službenik, a nakon toga i M V koji je odmah krenuo ka njemu sa namjerom da ga udari. On je pobjegao, a policajac je jedva uspio da ih smiri i odveo ga u Hitnu službu, a zatim u Stanicu policije, gdje je podnio krivičnu prijavu. Na kraju je istakao da on L M ne poznaje od ranije i prvi put ga je toga dana vidio, te da su tom prilikom bila prisutna tri radnika, od kojih je jedan Ž L, kojega od ranije poznaje, a ostala lica ne poznaje. Pridružio se krvičnom gonjenju protiv okrivljenog i postavio je imovinskopravni zahtjev.</span>
</p>
<p class="p5"></p>
<p class="p5">
<span>Iz iskaza svjedoka L Ž proizilazi da je dana 07. 06. 2012. godine oko 15, 45 časova bio u krugu fabrike "G O" gdje je mijenjao gume na prikolici kamiona zajedno sa svojim kolegom L M. U jednom momentu pored njih je malo brže kamionom prošao vozač koji radi u "Sava transu" I D, koji ih pri tom umalo nije zakačio svojim kamionom zbog čega mu se njegov kolega M obratio riječima "odakle si ti". I D mu je na to odgovorio "što te boli … odakle sam ja, ko si ti, da ti ja polažem račune odakle sam", nakon čega je između njih došlo do guranja, pri tom nezna ko je koga prvi gurao, ali zna da su se uhvatili za majice i pocijepali ih jedan drugome. On je skočio i razdvojio ih i tako spriječio dalji konflikt među njima. I je odmah pozvao policiju i ubrzo je došao policajac K Z, a neposredno nakon toga i M V, koji je I D tražio stvari iz kamiona koji je M V prethodno vozio. Na kraju je istakao da L M nije vrijeđao po nacionalnoj osnovi I D.Naveo je da dok je on bio prisutan nije bilo fizičkog kontakta,odn.tuče između okrivljenog I oštećenog .Nije vidio da je oštećeni pao I nije vidio povrede kod istog. </span>
</p>
<p class="p5"></p>
<p class="p5">
<span>Iz iskaza svjedoka K Z prozilazi da je dana 07. 06. 2012. godine, oko 16.00 časova dobio obavještenje od dežurne službe da imaju telefonsku prijavu da je svađa u krugu "O". Dolaskom na lice mjesta zatekao je lice L M iz C i L Ž iz C, kao i D I iz P koji radi kao vozač teretnog kamiona u firmi "S t". I je naveo da ga je L M fizički napao i da ga je više puta udario stisnutom pesnicom u predjelu glave, kao i po tijelu (rame leđa noge), i da ga je psovao na nacionalnoj osnovi, "jebem ti majku Tursku". L je u njegovom prisustvu negirao da je to uradio i kada je I izjavio da će da podnese prijavu protiv njega isti se zalijetio u pravcu oštećenog,što je je on spriječio ,a da ne dođe do fizičkog kontakta. U međuvremenu, dok je L bio spriječen došlo je sa putničkim motornim vozilom marke "Golf III" lice M V iz C inače brat od tetke L i vozač kamiona u firmi "S t" i odmah se zaletio kako bi  se fizički obračunao sa Ibrakovićem u čemu je istog spriječio. M je tražio neke stvari iz kamiona, na što mu je I otvorio kamion i uzeo stvari. M se obratio riječima I ,da ako hoće da podnese prijavu neka podnese protiv njega, a ne L i opsovao ga "jebem ti mater špijunu". I je zatim rekao da će podnijeti prijavu protiv obojice na što su se M i L zaletjeli prema njemu, a on ih je spriječio da dođe do fizičkog kontakta. I je trčećim korakom ušao u magacinski prostor gdje je iz njegovog kamiona istovarena roba. Tu u magacinu su se nalazila 3 lica koja su istovarala robu. Lice S B i L M nijesu vidjeli ništa, dok je lice M A vidio kada je bilo fizičkog kontakta. Lice I D je priveo u Ispostavu C radi podnošenja pismene prijave na okolnosti događaja. Lice je pregledano u Hitnoj pomoći i upućeno je na hirurgiju gdje mu je dat ljekarski izvještaj. I se žalio da je od strane L M zadobio povrede držeći pri tom ruku na lice, ali on zaista nije primijetio ništa.</span>
</p>
<p class="p5"></p>
<p class="p5"></p>
<p class="p5">
<span>Iz iskaza svjedoka B S proizilazi da se dana 07. 06. 2012. godine nalazio u magacinu privrednog društva EI "O" C u B c j u C, gdje je bio na ispomoći i istovarivao robu iz kamiona. U jednom momentu je čuo neku galamu ispred magacina, ali nije obraćao pažnju i nije izlazio iz magacina. Nije znao da je došlo do svađe sve dok jedan policajac nije ušao u magacin i pitao ih jesu li nešto vidjeli, na što je on odgovorio da nije ništa vidio. Kako je bio zauet svojim poslom, nije se mogao izjasniti da li je oštećeni kojeg inače i ne poznaje ulazio u magacin. U magacinu su bili još M A i L M. Misli da je M A izlazio iz magacina, ali on i L nijesu.</span>
</p>
<p class="p5"></p>
<p class="p5">
<span>Iz iskaza svjedoka A M proizilazi da se dana 07. 06. 2012. godine nalazio u magacinu privrednog društva EI "O" C u B c j u C gdje je trebao da istovari kamion koji je dovezao jedan njemu nepoznati momak. Ovaj momak je na parking ušao polako, ali nije znao gdje je magacin, pa mu je on pokazao gdje da se parkira. Kada je spremio kamion za istovar, pošao je prema kabini kamiona i tada je čuo da se isti počeo sa nekim svađati, pa je izašao da vidi o čemu se radi. Vidio je L M i L Ž, pri čemu je L bio udaljen od njih, a L M se svađao sa ovim momkom koji je bježao, odnosno pokušavao da se udalji od L M. Na njegovo insistiranje da prestanu sa svađom, oni nisu reagovali pa je on ušao u magacin. Nakon 10-tak minuta ponovo je izašao iz magacina jer je čuo da se i dalje svađaju i u tom momentu Ibraković je bio na jedno 100-tinak metara od L M pokušavajući da pobjegne od njega. Zna da ga je L nešto psovao, ali nezna kojim riječima i zbog čega. Molio je L M da prestane da se svađa sa ovim momkom, što on ponovo nije poslušao. Nakon 10-tak minuta došao je policajac, a ovaj momak je već bio ušao kod njega u magacin, pri tom je plakao i žalio se da ga je L M udarao. Nije vidio da se M V sa bilo kim svađao. Tu su bila prisutna još dva momka M L i B S ali su oni bili u magacinu i nijesu izlazili tako da oni nijesu mogli vidjeti šta se dešavalo napolje.</span>
</p>
<p class="p5"></p>
<p class="p11"></p>
<p class="p5">
<span>Iz nalaza i mišljenja sudskog vještaka medicinske struke ,R dr.S  posl.br.Kt.95/12 od 20.09.2012.godine sa pratećom medicinskom dokumentacijom u spisima predmeta ,o vrsti I težini zadobijenih tjelesnih povreda za oštećenog  I D proizilazi da je ljekar specijalista hiruškog odjeljenja JZU Opšte bolnice C ,br.848 od 07.06.2012.godine  nakon pregleda I D istom postavio dijagnozu ,kontuzija-nagnječenja u predjelu potiljka,lijevog ramena i leđa lijevo,te butina obostrano ,oguljotine leđa ,bolovi mišića poslije kontuzije ,nagnječenja.Vještak je mišljenja da je do povreda došlo prilikom tuče,udarcima tupe,zamahnute sile (stisnuta pesnica,udarac kamenom)Mišljenja je da se radi o lakim tjelesnim povredama ,bez opasnosti po život.</span>
</p>
<p class="p5"></p>
<p class="p5">
<span>Iz izvještaja iz kaznene evidencije UP Ispostave C br.02-245/2487 od 23.07.2012.godine iz kaznene evidencije za okrivljenog L M proizilazi da je isti osuđivan presudom Osnovnog suda u C posl.br.K 164/06 od 11.10.2006.godine zbog krivičnog djela teška tjelesna povreda iz čl.151.st.1.Krivičnog zakonika ,na kaznu zatvora u trajanju od 30 dana I presudom suda Slovenije ,posl.br.K.242/06 od 26.01.2007.godine ,zbog krivičnog djela iz čl.256/III Krivičnog zakonika ,na kaznu zatvora u trajanju od 2 mjeseca,uslovno na dvije godine .</span>
</p>
<p class="p5"></p>
<p class="p9">
<span>Analizirajući rezultate provedenog dokaznog postupka, te na osnovu savjesne i brižljive ocjene svih provedenih dokaza pojedinačno i u svojoj ukupnosti, sud je utvrdio da su rezultati dokaznog postupka  podkrijepili navode optužnog predloga  da je okrivljeni L M  počinio krivično  djelo nasilničko ponašanje iz čl.399. Krivičnog zakonika, činjenično opisano dispozitivom presude, a ovo iz sledećih razloga:</span>
</p>
<p class="p9"></p>
<p class="p5">
<span>		</span><span class="s5">Na osnovu rezultata cjelokupnog postupka i ocjene svih provedenih dokaza, kako pojedinačno, tako i dovođenjem istih u međusobnu vezu sa odbranom okrivljenog u ovom postupku je nedvosmisleno utvrđeno da je okrivljeni L M izvršio krivično djelo nasilničko ponašanje iz čl.399. KZ-a,tako što je</span><span class="s6">  </span><span>dana 07.06.2012.godine ,oko 15,45 časova ,na parking prostoru unutar kruga preduzeća  EI “O”,u ul.”B C j “ b.b.u C ,iako svjestan da je izazivanje tuče sa drugim zabranjeno i da će time ugroziti spokojstvo građana i remetiti javni red i mir ,voljno fizički napao  oštećenog I D iz P ,na način što je prišao  oštećenom dok je stajao pored svog parkiranog kamiona ,te mu nakon kraće verbalne  prepirke  zadao više udaraca stisnutom pesnicom ,a potom i kamenom u predjelu glave i tijela, nanoseći mu tom prilikom laku tjelesnu povredu u vidu kontuzije –nagnječenja u predjelu potiljačnog dijela glave ,nagnječenja lijevog ramena ,nagnječenja i oguljotine lijeve strane leđa ,kao i nagnječenja butina obostrano ,upućujući mu pritom uvrede i prijetnje sadržine “pičko pljevaljska i muslimanska ,naučiću ja tebe kako se ulazi u C,nećeš ulaziti ovdje .</span>
</p>
<p class="p5"></p>
<p class="p9">
<span>Dakle, u ovakvim se radnjama okrivljenog koje se sastoje u izazivanju tuče sa oštećenim, te u nastupjeloj posledici – ugrožavanju spokojstva građana i remećenju javnog reda i mira (sporni događaj se odigrao unutar kruga preduzeća EI O u radno vrijeme ) kao i  nanošenju lakih tjelesnih povreda oštećenom, kao pasivnom subjektu, stiču sva subjektivna i objektivna obilježja bića konkretnog krivičnog djela ( nasilničko ponašanje iz čl.399.KZ-a). Naime , određujući subjektivni odnos okrivljenog prema izvršenom djelu sud je utvrdio da  je isti  bio svjesan svog djela , njegovih obilježja i htio je njegovo izvršenje tj. postupao je umišljajno,jer je posve jasno da je motiv okrivljenog bio usmjeren na vršenje predmetnog krivičnog djela ,jer nije bilo  bilo kakvog razumnog motiva  ili povoda za takvo  ponašanje okrivljenog ,a koje bi opredijelilo u konkretnom suprotan stav suda .</span>
</p>
<p class="p9"></p>
<p class="p9">
<span>Cjeneći činjenično stanje u spisima predmeta u datoj krivično-pravnoj stvari sud je punu vjeru poklonio provedenim dokazima i to  iskazu oštećenog - I D  koji je po mišljenju suda na objektivan način prikazao sami događaj, tim prije što su njegovi navodi o načinu zadobijanja konstatovanih povreda potvrđeni priloženom medicinskom dokumentacijom ,a prevashodno nalazom i mišljenjem sudskog vještaka medicinske struke R dr.S koji se izjasnio o načinu i mehanizmu nanošenja tjelesnih povreda kod oštećenog cijeneći ih kao dokaze od presudne važnosti za razjašnjenje predmetne krivično pravne stvari, a iz čega sud izvodi jasan i nedvosmislen zaključak  u pogledu odlučnih činjenica koje se tiču samog načina izvršenja predmetnog krivičnog djela.</span>
</p>
<p class="p5"></p>
<p class="p5"></p>
<p class="p5">
<span>    Cjeneći iskaze salušanih svjedoka sud je našao da iskaz svjedoka L Ž ne predstavlja vjeran prikaz dešavanja konkretnog dana.Naime ,nesporno je da je ovaj svjedok bio neposredni očevidac dogadjaja ,ali isto je tako jasno da isti nije sudu prenio sve segmente konkretnog dogadjaja.Dakle,ovaj svjedok je svojim stavom očigledno želio olakšati krivičnopravni položaj okrivljenog ,pa je na taj način svoj svjedočki iskaz uspio učiniti bezuticajnim za svestrano razjašnjenje date krivičnopravne stvari .Do ovakvog zaključka sud je došao analiziranjem njegovog iskaza ,iz kojeg bi se dalo zaključiti da isti nije ni prisustvovao konkretnom dogadjaju,obzirom da se navodi njegovog iskaza ne poklapaju ni sa odbranom okrivljenog,niti sa iskazom oštećenog.</span>
</p>
<p class="p5"></p>
<p class="p5">
<span>Dalje,svjedok K Z nije bio neposredni očevidac dogadjaja ,već je sudu prenio ono što je zatekao kada je došao po prijavi oštećenog na lice mjesta ,a iz njegovog kazivanja se da zaključiti ponašanje okrivljenog prema oštećenom i nakon dogadjaja i u njegovom prisustvu,kao i iz iskaza svjedoka A M koji je prenio sudu ono o čemu ima zapašanja,a to je da je došlo do svađe,da je oštećeni bježao od okrivljenog ,ali kako ni  nakon njegovog insistiranja da prestanu sa svađom isti nijesu reagovali ušao je u magacin,tako da ovaj svjedok nije cijelo vrijeme bio prisutan dešavanjima između okrivljenog I oštećenog.</span>
</p>
<p class="p5"></p>
<p class="p5">
<span>Iskaz svjedoka B S nije od uticaja za razjašnjenje date krivičnopravne stvari ,samim tim što svjedok Buiša nije prisustvovao dogadjaju .</span>
</p>
<p class="p5"></p>
<p class="p5"></p>
<p class="p5">
<span>Cjeneći odbranu okrivljenog sud je našao da je ista nelogična,te je odbacio kao usmjerenu na izbjegavanje ili pak umanjenje krivičnopravne odgovornosti za počinjeno djelo.Ovo tim prije što navodi njegove odbrane nijesu potkrijepljeni niti jednim provedenim dokazom ,štaviše u potpunoj su suprotnosti,sa kojih razloga je stajalište odbrane neprihvatljivo.</span>
</p>
<p class="p5"></p>
<p class="p5"></p>
<p class="p5">
<span>         Dakle, u nedostatku elemenata koji bi umanjili ili isključili sposobnost okrivljenog  da shvati značaj svojih postupaka i da njima upravlja, Sud ga  nalazi krivično odgovornim i oglašava krivim.</span>
</p>
<p class="p5"></p>
<p class="p9">
<span>Prilikom odmjeravanja vrste i visine krivične sankcije koju će Sud izreći okrivljenom P Ž cijenjene su okolnosti iz čl. 42. KZ -a, pa je Sud od olakšavajućih okolnosti na strani okrivljenog utvrdio iskreno izraženo žaljenje i kajanje zbog samog dogadjaja, same okolnosti koje su doprinjele izvršenju djela, dok  je od otežavajućih okolnosti van bitnih elemenata krivičnog djela u pitanju na njegovoj strani našao raniju osuđivanost.</span>
</p>
<p class="p9"></p>
<p class="p9">
<span> Sud je na osnovu pažljivog procjenjivanja i vrednovanja ovako utvrdjenih okolnosti, prevashodno imajući u vidu svrhu kažnjavanja, okrivljenom utvrdio kaznu zatvora u trajanju  od šest mjeseci , odmjerivši kaznu u zakonom propisanim granicama za predmetno krivično djelo i istovremeno našao da su ispunjeni uslovi za izricanje uslovne osude propisani čl. 54. KZ-a, odredjujući da se izrečena kazna neće izvršiti ukoliko okrivljeni u vremenskom periodu od tri godine, od dana pravosnažnosti presude ne počini novo krivično djelo, te uz uvjerenje suda da će se u konkretnom slučaju postići svrha njenog izricanja predvidjena čl. 53. KZ-a. </span>
</p>
<p class="p9"></p>
<p class="p9">
<span>Prilikom izricanja uslovne osude Sud je vodeći računa o svrsi iste posebno uzeo u obzir ponašanje okrivljenog nakon konkretnog dogadjaja, te da je isti zaposlen,tako da bi kazna zatvora u efektivnom trajanju negativno uticala na njegov dalji život,obzirom da bi ostao bez zaposlenja.</span>
</p>
<p class="p9"></p>
<p class="p9">
<span>Odluka o troškovima krivičnog postupka temelji se na odredbi čl. 226 – 229 ZKP-a, a isti se odnose na troškove vještačenja po vještaku medicinske struke u iznosu od  38,50 eura , dok je paušal u iznosu od 30,00 eura odredjen srazmjerno dužini trajanja krivičnog postupka i složenosti predmeta.</span>
</p>
<p class="p9"></p>
<p class="p9"></p>
<p class="p9">
<span>Shodno čl.239.ZKP-a oštećeni I D je radi ostvrenja svog imovinskopravnog zahtjeva upućen na redovnu parnicu.</span>
</p>
<p class="p9"></p>
<p class="p5"></p>
<p class="p2">
<span>Sa izloženog, shodno čl.374. ZKP-a odlučeno je kao u izreci.</span>
</p>
<p class="p5"></p>
<p class="p5"></p>
<p class="p10">
<span class="s3">OSNOVNI SUD U CETINJU</span>
</p>
<p class="p10">
<span>Dana, 08.04.2013.godine</span>
</p>
<p class="p9"></p>
<p class="p9"></p>
<p class="p9"></p>
<p class="p9">
<span class="s3">Zapisničar,                                                                 S U D I J A</span>
</p>
<p class="p9">
<span class="s2">Martinović Aleksandra 		                            Marija Ćupić </span>
</p>
<p class="p9">
<span class="s2">					</span>
</p>
<p class="p9"></p>
<p class="p5">
<span class="s2">          PRAVNA POUKA:</span>
</p>
<p class="p9">
<span>Protiv ove presude može</span>
</p>
<p class="p9">
<span>se izjaviti žalba u roku</span>
</p>
<p class="p9">
<span>od 8 dana od dana prijema</span>
</p>
<p class="p9">
<span>iste Višem sudu u Podgorici, </span>
</p>
<p class="p9">
<span>a preko ovog suda.</span>
</p>
<p class="p9"></p>
<p class="p9"></p>
<p class="p5">
<span> </span>
</p>
<p class="p6"></p>


</body>
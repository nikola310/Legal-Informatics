<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.s1{font-weight:bold;}
.p1{text-align:start;hyphenate:auto;font-family:Times New Roman;font-size:12pt;}
.p2{text-align:center;hyphenate:auto;font-family:Times New Roman;font-size:12pt;}
.p3{text-align:justify;hyphenate:auto;font-family:Times New Roman;font-size:12pt;}
.p4{text-indent:0.5in;text-align:justify;hyphenate:auto;font-family:Times New Roman;font-size:12pt;}
.p5{text-indent:0.5in;text-align:center;hyphenate:auto;font-family:Times New Roman;font-size:12pt;}
.p6{text-indent:0.5in;text-align:start;hyphenate:auto;font-family:Times New Roman;font-size:12pt;}
</style>
<title>                                                                                                                            K</title>
<meta content="slavica.jestrovic" name="author">
</head>
<body class="b1 b2">
<p class="p1">
<span>                                                                                                                            </span><span class="s1">K.br. 299/10</span>
</p>
<p class="p1"></p>
<p class="p1"></p>
<p class="p2">
<span class="s1">U IME NARODA </span>
</p>
<p class="p1"></p>
<p class="p3">
<span>	Osnovni sud u Pljevljima kao prvostepeni krivični sud po sudiji Branku Pejoviću uz sudjelovanje zapisničara Djondović Milenke u krivičnom predmetu protiv okrivljenog R. R. zbog krivičnog djela kradja iz čl.239 st.1 KZ CG, po optužnom predlogu ODT Pljevlja Kt.br.409/10 od 13.12.2010. godine nakon održanog glavnog i javnog pretresa u prisustvu zamjenika ODT i okrivljenog a u odsutnosti uredno pozvanog zastupnika oštećenog  dana 22.12.2010. godine donio je i javno objavio </span>
</p>
<p class="p3"></p>
<p class="p1"></p>
<p class="p2">
<span class="s1">P  R  E  S  U  D  U  </span>
</p>
<p class="p1"></p>
<p class="p4">
<span>  Okrivljeni </span><span class="s1">R. R.</span><span> JMBG ...., od oca V. i majke Z.,rodjena Š., rodjen dana .... godine u P. gdje i živi, naselje K.i, pismen, završio 8 razreda Osnovne škole, nezaposlen, neoženjen, bez djece, vojsku nije služio, vodi se u VE, srednjeg imovnog stanja, ranije neosudjivan</span>
</p>
<p class="p3"></p>
<p class="p1"></p>
<p class="p2">
<span class="s1">K  r  i  v    j  e   </span>
</p>
<p class="p1"></p>
<p class="p4">
<span>Što je:</span>
</p>
<p class="p4">
<span>Dana 21.11.2010. godine oko 17 h u naselju K., opština P..., u namjeri da sebi pribavi protivpravnu imovinsku korist, oduzeo oko 135 m telefonskog kabla prečnika 33 u, 5x4x0.6 mm, vlasništvo crnogorskog telekoma-Podgorica-TK-com centar Pljevlja, na način što je pomoću kuhinjskog noža presjekao navedeno kablo koje je bilo pričvršćeno -instalirano izmedju 2 drvena vazdušna stuba, oštetivši na taj način TK-centar Pljevlja za iznos od 278,75 eura.</span>
</p>
<p class="p4">
<span>Čime je izvršio krivično djelo kradja iz čl.239 st.1 KZ CG</span>
</p>
<p class="p4">
<span>Pa mu sud na osnovu već citiranog zakonskog propisa a primjenom čl.4,5,13,15,32,33,36,42,53 i 54 KZ CG, te čl.199.202 i 212 ZKPCG    i  z  r  i  č  e  </span>
</p>
<p class="p1"></p>
<p class="p1"></p>
<p class="p2">
<span class="s1">USLOVNU OSUDU </span>
</p>
<p class="p1"></p>
<p class="p4">
<span>S tim da mu utvrdjuje kaznu zatvora u trajanju od 3 mjeseca (tri mjeseca) i istovremeno odredjuje da se ista neće izvršiti ukoliko okrivljeni u roku od 1 godine dana ne izvrši novo krivično djelo.</span>
</p>
<p class="p4">
<span>Okrivljeni se obavezuje da na ime paušala plati ovom sudu iznos od 27,50 eura a ovo u roku od 15 dana po pravnosnažnosti presude pod prijetnjom prinudnog izvršenja, a shodno čl.212 ZKP CG okrivljeni se obavezuje da oštećenom TK-centru Pljevlja na ime štete plati iznos od 278,75 eura a ovo takodje u roku od 15 dana po pravnosnažnosti presude pod prijetnjom prinudnog izvršenja.</span>
</p>
<p class="p4"></p>
<p class="p4"></p>
<p class="p2">
<span class="s1">O  b  r  a  z  l  o  ž  e  nj  e  </span>
</p>
<p class="p5"></p>
<p class="p1"></p>
<p class="p4">
<span>Osnovno državno tužilaštvo u Pljevljima optužnim predlogom Kt.br.409/10 od 13.12.2010. godine optužilo je okrivljenog R. R. iz P.. zbog krivičnog djela kradja iz čl.239 st.1 KZ CG, navodeći da je okrivljeni krivično djelo izvršio na način, mjesto i vrijeme kako je to bliže opisano u izreci ove presude.</span>
</p>
<p class="p4">
<span>   U završnoj riječi zamjenik ODT je u cjelosti ostao pri podnesenom optužnom predlogu i predložio da sud okrivljenog oglasi krivim i osudi po zakonu.</span>
</p>
<p class="p4">
<span>    Okrivljeni R. R. u svoju odbranu pred OSL policije u pridsustvu svog branioca je istakao da živi u porodičnoj zajednici sa majkom Z. i bratom D. u naselju K. nedaleko od Osnovne Škole ,,.... „ i da je dana 21.11.2010. godine oko 17 h pomenuto kablo skinuo sa navedenih stibova na način što je isto prerezao kuhinjskim nožem a zatim isto smotao u krug nakon čega ga je natovario u ručna kolica i otjerao na otpadno stovarište u naselju K.. Dalje ističe da po njegovoj ličnoj procjeni dužina tog kabla je bila oko 150 m. Dolaskom na pomenuto stovarište isti su mu saopštili da pomenuto kablo neće otkupiti iz razloga što nije razdvojen bakar od metala već je bio kompletan sa crnom plastificiranom zaštitom. Nakon tog saopštenja pomenuto kablo je vratio u dvorište kuće a nakon nekoliko dana isto je otjerao u pravcu sela H.., tačnije izmedju A... brda i L... a ne bi se mogao preciznije izjasniti gdje je to kablo tačno ostavio. Na glavnom pretresu je istakao da u cjelosti ostaje pri svojoj odbrani koju je dao pred OSL policije a u prisustvu svog branioca. U završnoj riječi je istakao da se osjeća krivim, da priznaje krivicu, da se kaje što je ovo uradio pa je na kraju svoju odgovornost ostavio sudu na slobodnu procjenu.</span>
</p>
<p class="p4">
<span>   U dokaznom postupku sud je saslušao svjedoka M. B.,pročitao službenu zabilješku UPPJ Pljevlja br... od 25.11.2010. godine, pročitao odštetni zahtjev TK centra Pljevlja, izvršio uvid u fotoelaborat sačinjen od strane UPPL Pljevlja br.... od 25.11.2010. godine i pročitao izvještaj iz KE za okrivljenog.</span>
</p>
<p class="p4">
<span>    Nakon provedenog dokaznog postupka i nakon ocjene svih izvedenih dokaza a imajući u vidu i odbranu okruvljenog sud je utvrdio da je okrivljeni izvršio krivično djelo koje mu je optužnim predlogom ODT stavljeno na teret a na način,mjesto i vrijeme kako je to bliže opisano u izreci ove presude. Ovakvu svoju odluku sud je zasnovao na svim izvedenim dokazima kao i na potpunom priznanju okrivljenog.</span>
</p>
<p class="p4">
<span>     Naime, svjedok M. B. je istakao da je vlasnik otkupne stanice zv. M... u P... koja je locirana u naselju K... Ističe da se ne može tačno sjetiti ali zna da je to bilo u novembru mjesecu 2010. god kada je okrivljeni kod njega donio jedno telefonsko kablo sa namjerom da ga proda na njegovoj otkupnoj stanici pa pošto je kablo bilo sa plastikom i metalnom sajlom on nije bio zainteresovan da to kablo kupi pa je to odbio. Dalje ističe da ne zna šta je okrivljeni dalje uradio sa kablom a ističe da ne zna tačno koliko je tog kabla i bilo ali je bilo smotano  u jedan kotur i stavljeno u dzak.</span>
</p>
<p class="p4">
<span>     Sud je u cjelosti prihvatio iskaz ovog svjedoka jer se njegovo svjedočenje u cjelosti uklapa sa odbranom okrivljenog pa je sud iskazu ovog svjedoka poklonio punu vjeru.</span>
</p>
<p class="p4">
<span>      Iz službene zabilješke UPPJ Pljevlja sud je zaključio da je OSL policije izvršilo uvidjaj lica mjesta zajedno sa krim tehničarem, da je opisalo nadjeno stanje te da je krim tehničar sačinio fotoelaborat.</span>
</p>
<p class="p4">
<span>      U fotoelaboratu sačinjenom od strane UPPJ Pljevlja su fotografijom zabilježeni drveni stubovi na kojima je bilo postavljeno sporno kablo kao i dijelovi tog kabla koji su ostali na stubovima.</span>
</p>
<p class="p4">
<span>       Iz odštetnog zahtjeva Pljevlja sud je utvrdio da je ukupna vrijednost oduzetog kabla 278,75 eura.</span>
</p>
<p class="p4">
<span>     Iz izvještaja iz KE za okrivljenog izdatog od strane UPPJ Pljevlja se zaključuje da okrivljeni ranije nije osudjivan.</span>
</p>
<p class="p4">
<span>     Kod ovakvog činjeničnog stanja sud je na osnovu svih izvedenih dokaza i na osnovu potpunog priznanja okrivljenog utvrdio da je okrivljeni izvršio krivično djelo koje mu se stavlja na teret na način, mjesto i vrijeme kako je to bliže opisano u izreci ove presude. Dakle utvrdjeno je da je okrivljeni radi pribavljanja protivpravne imovinske koristi oduzeo 135 m telefonskog kabla, vlasništvo TK-centra Pljevlja na način što je isto kablo odsjekao kuhinjskim nožem, smotao u kotur i odvezao na otkupnu stanicu da isto proda.</span>
</p>
<p class="p4">
<span>    Prilikom odredjivanja vrste kazne i prilikom odmjeravanja njene visine sud je u okviru opšte svrhe krivičnih sankcija cijenio i svrhu uslovne osude, pa je mišljenja da nije neophodno radi krivično pravne zaštite protiv okrivljenog izricati drugu vrstu kazne jer se opravdano može očekivati da će i uslovna osuda dovoljno uticati na okrivljenog da više ne vrši krivična djela. Pri tome sud je posebno cijenio sve olakšavajuće okolnosti koje stoje na strani okrivljenog a to su da je okrivljeni veoma mlad čovjek,da je priznao izvršenje krivičnog djela, da je imao dobro držanje na sudu, da je izrazio kajanje za učinjeno krivično djelo pa je na kraju sud mišljenja da je izrečena krivična sankcija optuženom adekvatna i primjerena stepenu društvene opasnosti, konkretno učinjenog djela, samog učinioca kao i nastalim posledicama, te da će se istom prema okrivljenom u cjelosti ostvariti svrha kažnjavanja propisana u čl.32 KZCG.</span>
</p>
<p class="p4">
<span>   Shodno čl. 199 i 202 ZKP CG sud je obavezao okrivljenog da na ime paušala plati ovom sudu iznos od 27,50 eura a isti iznos sud je odredio imajući u vidu dužinu trajanja i složenost krivičnog postupka kao i imovno stanje okrivljenog.</span>
</p>
<p class="p4">
<span>   Shodno čl.212 ZKP CG sud je obavezao okrivljenog da oštećenom TK-centru Pljevlja na ime štete plati iznos od 278,75 eura što predstavlja imovinsko pravni zahtjev oštećenog.</span>
</p>
<p class="p4">
<span>   Sa iznijetih razloga odlučeno je kao u izreci presude.</span>
</p>
<p class="p6"></p>
<p class="p1"></p>
<p class="p2">
<span class="s1">OSNOVNI SUD U PLJEVLJIMA</span>
</p>
<p class="p2">
<span>Dana: 22.12.2010.godine</span>
</p>
<p class="p1"></p>
<p class="p1"></p>
<p class="p1"></p>
<p class="p1">
<span class="s1">Zapisničar                                                                                                               Sudija  </span>
</p>
<p class="p1">
<span>Djondović Milenka                                                                                            Pejović Branko      </span>
</p>
<p class="p1"></p>
<p class="p1"></p>
<p class="p1">
<span class="s1">PRAVNA POUKA:</span>
</p>
<p class="p1">
<span>	Protiv ove presude dozvoljena je žalba u roku od 8 dana </span>
</p>
<p class="p1">
<span>	Višem sudu u Bijelom Polju, a preko ovog suda.</span>
</p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1">
<span class="s1">DOSTAVLJENO:</span>
</p>
<p class="p1"></p>
<p class="p1">
<span>1 x ODT Pljevlja</span>
</p>
<p class="p1">
<span>1 x okrivljenom </span>
</p>
<p class="p1">
<span>4 x u predmet</span>
</p>
<p class="p1"></p>
<p class="p6"></p>
<p class="p1"></p>


</body>
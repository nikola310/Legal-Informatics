<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.p1{text-align:center;hyphenate:auto;font-family:Arial;font-size:12pt;}
.p2{text-align:end;hyphenate:auto;font-family:Arial;font-size:12pt;}
.p3{text-align:justify;hyphenate:auto;font-family:Arial;font-size:12pt;}
.p4{margin-right:0.031944446in;margin-bottom:0.1388889in;text-align:justify;hyphenate:auto;font-family:Arial;font-size:12pt;}
.p5{margin-right:0.031944446in;margin-bottom:0.1388889in;text-align:center;hyphenate:auto;font-family:Arial;font-size:12pt;}
.p6{text-indent:0.375in;text-align:center;hyphenate:auto;font-family:Arial;font-size:12pt;}
.p7{text-align:start;hyphenate:auto;font-family:Arial;font-size:12pt;}
.p8{text-indent:0.375in;text-align:start;hyphenate:auto;font-family:Arial;font-size:12pt;}
.p9{margin-right:-0.25in;text-align:justify;hyphenate:auto;font-family:Arial;font-size:12pt;}
.p10{margin-left:-0.375in;margin-right:-0.25in;text-align:justify;hyphenate:auto;font-family:Arial;font-size:12pt;}
.p11{text-align:justify;hyphenate:auto;font-family:Times New Roman;font-size:12pt;}
</style>
<meta content="dragisa.baletic" name="author">
</head>
<body class="b1 b2">
<p class="p1">
<!--Image link to '0.jpg' can be here-->
</p>
<p class="p2">
<span>K.br.324/13</span>
</p>
<p class="p3"></p>
<p class="p1">
<span>U IME CRNE GORE</span>
</p>
<p class="p3"></p>
<p class="p3">
<span>OSNOVNI SUD U PODGORICI, kao prvostepeni, krivični, po sudiji Larisi Mijušković - Stamatović, uz učešće zapisničara Valentine Vukašinović, u krivičnom predmetu protiv okrivljenog S.S., iz P., zbog krivičnog djela protivpravno priključenje gradilišta na tehničku infrastrukturu iz čl.326b Krivičnog zakonika, odlučujući po optužnom predlogu ODT-a Podgorica Kt.br.734/11 od 27.03.2013 godine, kojeg je na glavnom pretresu zastupala Popović Nadja, savjetnik na radu kod ODT-a Podgorica, nakon glavnog i javnog pretresa, održanog u prisustvu zastupnika optužbe i okrivljenog, dana 30.05.2013 godine donio je i istog dana javno objavio</span>
</p>
<p class="p3"></p>
<p class="p3"></p>
<p class="p1">
<span>P R E S U D U</span>
</p>
<p class="p3"></p>
<p class="p4">
<span>Okrivljeni:</span>
</p>
<p class="p4">
<span>S.S., od oca M. i majke Z., rodjene M., rodjen ... godine u M., sa prebivalištem u P., državljanin Crne Gore, pismen, sa završenom srednjom školom, po zanimanju keramičar, oženjen, otac četvoro djece, lošeg imovnog stanja, ranije neosudjivan,</span>
</p>
<p class="p5">
<span>K r i v    j e</span>
</p>
<p class="p4">
<span>Zato što je:</span>
</p>
<p class="p4">
<span>Početkom 2010 godine, u Podgorici, u Ul. ... protivno čl. 75 Zakona o izgradnji objekata (Sl. List CG br. 40/2008) priključio na tehničku inftastrukturu objekat za koji nije izdata gradjevinska dozvola, tako što je pomoću cijevi svoj stambeni objekat, za koji nema izdatu gradjevinsku dozvolu, priključio na vodovodnu infrastrukturu, u čemu je otkriven kontrolom radnika JP "Vodovod i kanalizacija" dana 17.03.2011 godine, pri čemu je bio svjestan svog djela i htio njegovo izvršenje, znajući da je njegovo djelo zabranjeno, </span>
</p>
<p class="p4">
<span>- čime je izvršio krivično djelo djela protivpravno priključenje gradilišta na tehničku infrastrukturu iz čl.326b Krivičnog zakonika </span>
</p>
<p class="p4">
<span>- pa mu Sud, primjenom citirane zakonske odredbe, te odredbi čl. 3, 4, 5, 13, 15, 32, 36, 42, 52, 53 i 54 Krivičnog zakonika, te čl. 226, 227, 229 i 374 Zakonika o krivičnom postupku, i z r i č e</span>
</p>
<p class="p5">
<span>USLOVNU  OSUDU</span>
</p>
<p class="p4">
<span>Kojom mu prethodno utvrđuje kaznu zatvora u trajanju od 3 (tri) meseca i istovremeno određuje da se ista neće izvršiti ukoliko okrivljeni u roku od 1 (jedne) godine po pravnosnažnosti presude ne izvrši novo krivično djelo.</span>
</p>
<p class="p4">
<span>Dužan je okrivljeni da na ime troškova krivičnog postupka-paušala uplati na račun budžetskih sredstava Crne Gore iznos od 50,00 (pedeset) €, u roku od 15 dana po pravnosnažnosti presude, pod prijetnjom prinudnog izvršenja.</span>
</p>
<p class="p4"></p>
<p class="p1">
<span>O b r a z l o ž e nj e</span>
</p>
<p class="p3"></p>
<p class="p3">
<span>Optužnim predlogom ODT-a u Podgorici Kt.br. 734/11 od 27.03.2013 godine, kojeg je zastupala Popović Nadja, savjetnik na radu kod ODT-a Podgorica, stavljeno je na teret okrivljenom S.S., da je izvršio krivično djelo djela protivpravno priključenje gradilišta na tehničku infrastrukturu iz čl.326b Krivičnog zakonika, činjenično bliže opisano dispozitivom ove presude. </span>
</p>
<p class="p3"></p>
<p class="p3">
<span>Zastupnik optužbe je do kraja glavnog pretresa ostala pri podnijetom optužnom predlogu i u završnoj riječi predložila da Sud okrivljenog oglasi krivim za krivično djelo stavljeno mu na teret i osudi po Zakonu.</span>
</p>
<p class="p3"></p>
<p class="p3">
<span>Okrivljeni je, kako u prethodnom postupku, tako i na glavnom pretresu izjavio da on priznaje da je izvršio navedeno krivično djelo. Pojasnio je da je on još 2002 godine sagradio stambeni objekat u ul. ..., koji još uvijek nema gradjevinsku dozvolu, te da je godinama u tom objektu vodu koristio na način što se priključio na cijevi njegovog brata od ujaka koji živi pored njegove kuće. Naime, početkom 2010 godine, priključio se na vodovodnu mrežu gradskog vodovoda, a da prethodno nije pribavio dozvolu za to,  i tom prilikom je sa glavnog vodovoda doveo cijevi do svoje kuće i priključio vodu u istu, a zatim postavio i sat za mjerenje potrošnje vode koji nije prijavio preduzeću "Vodovod i kanalizacija" kako bi ga službenici "Vodovoda" evidentirali i dolazili kod njega da očitavaju mjerno stanje. Izjavio je da se sjeća da su 17.03.2011 godine kod njega došli radnici "Vodovoda i kanalizacije" koji su utvrdili da taj njegovo vodomjer nije registrovan i o tome su sačinili zapisnik, a on je nakon toga, kako su mu sugerisali ti radnici "Vodovoda i kanalizacije" napravio šaht, a potom i prijavio svoje brojilo "Vodovodu i kanalizaciji" i od tada mu redovno dolaze računi. Naglasio je da je svo vrijeme od kada se priključio na gradski vodovod potrošnja vode na njegovom stambenom objektu registrovana na brojilu koje je on postavio, iako isto nije bilo prijavljeno. Dodao je i to da do momenta kada je prijavio svoje brojilo preduzeću "Vodovod i kanalizacija" on nije plaćao vodu, kao i to da je znao da je za priključenje na vodovod i kanalizaciju potrebna dozvola, ali se on nije obraćao iz razloga što je njegov objekat bez gradjevinske dozvole, pa je znao da iz tih razloga, je istu nemoguće dobiti. </span>
</p>
<p class="p3"></p>
<p class="p3">
<span>U završnoj riječi nije imao šta dodati navodima svoje odbrane, ističući da se jeste priključio bez dozvole, iako je znao da to tako ne treba, dodajući da ništa nije potrošio mimo sata i moleći Sud da ga što blaže kazni. </span>
</p>
<p class="p3"></p>
<p class="p3">
<span>Sud je u smislu čl. 458 st.2 ZKP-a u dokaznom postupku pročitao izvod iz kaznene evidencije izdat od strane Uprave policije PJ Bijelo Polje, Ispostava Mojkovac pod br. 245/13-2065/2 od 05.04.2013 godine, na ime okrivljenog, dok nije provodio ostale dokaze budući da je na saglasan predlog stranaka prekinuo dokazni postupak uslijed jasnog, nedvosmislenog i potpunog priznanja okrivljenog. </span>
</p>
<p class="p3"></p>
<p class="p3">
<span>Dakle, u postupku je nedvosmisleno utvrdjeno da je okrivljeni S.S. početkom 2010 godine, u Podgorici, u Ul. ..., postupajući protivno čl. 75 Zakona o izgradnji objekata (Sl. List CG br. 40/2008) priključio na tehničku inftastrukturu objekat za koji nije izdata gradjevinska dozvola, tako što je pomoću cijevi svoj stambeni objekat, za koji nema izdatu gradjevinsku dozvolu, priključio na vodovodnu infrastrukturu, u čemu je otkriven kontrolom radnika JP "Vodovod i kanalizacija" dana 17.03.2011 godine. </span>
</p>
<p class="p3"></p>
<p class="p3">
<span>Ovakvo činjenično stanje, Sud je utvrdio iz nedvosmislenog,  jasnog i potpunog priznanja okrivljenog, u kojem je na detaljan način opisao da je svoj stambeni objekat, za koji nije imao izdatu gradjevinsku dozvolu, priključio na tehničku infrastrukturu, na način što je pomoću cijevi svoj stambeni objekat, za koji nema izdatu gradjevinsku dozvolu, priključio na vodovodnu infrastrukturu. U tome je okriven kontrolom radnika JP "Vodovod i kanalizacija" tog 17.03.2011 godine. </span>
</p>
<p class="p3"></p>
<p class="p3">
<span>Cijeneći naprijed utvrdjeno činjenično stanje, Ovaj sud nalazi da su se u radnjama okrivljenog stekli svi subjektivni i objektivni elementi bića krivičnog djela protivpravno priključenje gradilišta na tehničku infrastrukturu iz čl. 326b Krivičnog zakonika.</span>
</p>
<p class="p3"></p>
<p class="p3">
<span>Članom 75 Zakona o o izgradnji objekata propisano je da gradilište, odnosno objekat na kome se izvode radovi, bez gradjevinske dozvole i glavnog projekta, ili objekat koji je izgradjen bez gradjevinske dozvole i glavnog projekta, ne može biti priključen na tehničku infrastrukturu (elektroenergetsku, vodovodnu, kanalizacionu, putnu i dr.). </span>
</p>
<p class="p3"></p>
<p class="p3">
<span>Cijeneći psihički odnos okrivljenog S.S.  prema izvršenom krivičnom djelu, Sud je našao da je okrivljeni postupajući na prethodno opisani način bio svjestan da svojom djelatnošću čini krivično djelo, odnosno da je svoj objekaz, za koji nije imao izdatu gradjevinsku dozvolu, protivno naprijed citiranoj zakonskoj odreddbi priključio na vodovodnu infrastrukturu, što je i htio, postupajući na taj način sa direktnim umišljajem. </span>
</p>
<p class="p3"></p>
<p class="p3">
<span>Odlučujući o krivičnoj sankciji za okrivljenog, Sud je najprije u smislu čl.42 Krivičnog zakonika cijenio sve okolnosti od kojih zavisi izbor i visina krivične sankcije (olakšavajuće i otežavajuće okolnosti), u okviru zakonom propisanog minimuma i maksimuma za predmetno krivično djelo, pa je od olakšavajućih okolnosti na strani okrivljenog cijenio njegove porodične prilike - oženjen, otac četvoro djece, loše imovno stanje, priznanje izvršenja krivičnog djela, a posebo raniju neosudjivanost, što ukazuje da se radi o osobi neporočnog vladanja, pa je Sud okrivljenom najprije utvrdio kaznu zatvora u trajanju od tri mjeseca, a zatim nalazeći da nije neophodno da isti utvrdjenu zatvorsku kaznu i efektivno izdržava tu kaznu uslovio rokom provjere u trajanju od  jedne godine. Sud je mišljenja da će se upravo izrečenom uslovnom osudom kao mjerom upozorenja uz prijetnju kaznom zatvora, na uspješan način uticati na okrivljenog da ubuduće ne vrši ni ovo ni druga krivična djela, pri čemu bi se u svemu ostvarila svrha izricanja uslovne osude propisana čl.52 Krivičnog zakonika, u okviru opšte svrhe izricanja krivičnih sankcija propisane čl.4 istog Zakonika. </span>
</p>
<p class="p3"></p>
<p class="p3">
<span>Kako je okrivljeni oglašen krivim, Sud ga je shodno odredbi čl.226, 227 i 229 Zakonika o krivičnom postupku obavezao na plaćanje troškova krivičnog postupka sudskog paušala u iznosu od 50,00 eura, koji iznos je odredjen shodno trajanju i složenosti postupka, kao i imovnom stanju okrivljenog, koje troškove je okrivljeni dužan platiti u roku od 15 dana po pravnosnažnosti presude.</span>
</p>
<p class="p3"></p>
<p class="p3">
<span>Na osnovu izloženog, a shodno čl.374 Zakonika o krivičnom postupku odlučeno je kao u izreci presude.</span>
</p>
<p class="p3"></p>
<p class="p6">
<span>OSNOVNI SUD U PODGORICI</span>
</p>
<p class="p6">
<span>Dana, 30.05.2013  godine</span>
</p>
<p class="p6"></p>
<p class="p6"></p>
<p class="p7">
<span>    ZAPISNIČAR,                   		                                       SUDIJA,</span>
</p>
<p class="p7">
<span>Valentina Vukašinović, s.r.	             	 	       Larisa Mijušković- Stamatović, s.r.</span>
</p>
<p class="p8"></p>
<p class="p3"></p>
<p class="p9">
<span>PRAVNA POUKA : </span>
</p>
<p class="p9">
<span>Protiv ove presude može se izjaviti</span>
</p>
<p class="p9">
<span>žalba u roku od 8 (osam) dana od</span>
</p>
<p class="p9">
<span>dana prijema pismenog otpravka iste </span>
</p>
<p class="p9">
<span>Višem sudu u Podgorici,a preko ovog suda.</span>
</p>
<p class="p3"></p>
<p class="p3">
<span>                                                   ZTO: Valentina Vukašinović</span>
</p>
<p class="p3"></p>
<p class="p10"></p>
<p class="p3"></p>
<p class="p2"></p>
<p class="p11"></p>
<p class="p11"></p>
<p class="p11"></p>
<p class="p11"></p>
<p class="p11"></p>
<p class="p11"></p>
<p class="p11"></p>
<p class="p11"></p>


</body>
<strong><img src="file:///C:\Users\LIDIJA~1.JOV\AppData\Local\Temp\msohtml1\01\clip_image001.png"></strong><br>
<strong>K.br.72/12</strong><br>
&nbsp;<br>
&nbsp;<br>
<h5 align="center">
	U IME CRNE GORE</h5>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Osnovni sud u Kolašinu kao prvostepeni krivični po predsjedniku suda Arsenu Popoviću kao sudiji pojedincu uz učešće zapisničara Mrdak Ljiljane u krivičnom predmetu protiv optuženog R. S. zbog krivičnog djela nasilje u porodici ili u porodičnoj zajednici iz čl.220.st.1. Krivičnog zakonika, po optužnom predlogu ODT iz Kolašina Kt.br.40/12 od 10.07.2012. godine, nakon održanog glavnog javnog pretresa dana 03.10.2012. godine u prisustvu ODT iz Kolašina Grujić Vojislava, optuženog R. S.i oštećene R.V., donio je i javno objavio,-<br>
<h6 align="center">
	P R E S U D U</h6>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; <strong>Optuženi:</strong><br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; <strong>R. S.</strong>, od oca F. i majke E. rodj. Š., rodjen ….. godine u B., stalno nastanjen u K. – B. bb, Crnogorac, državljanin CG, po zanimanju vodoinstalater, otac jednog djeteta, završio srednju tehničku školu, lošeg imovnog stanja, neosudjivan.<br>
&nbsp;<br>
&nbsp;<br>
<strong>K r i v&nbsp; j e:</strong><br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; <strong>Zato što je:</strong><br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Dana 07.06.2012. godine oko 22,00 časa u stanu u naselju Breza – Opština Kolašin primjenom grubog nasilja&nbsp; narušio tjelesni i duševni integritet člana svoje porodice – vanbračne supruge R. V. na način što je nakon verbalnog konflikta uhvatio oštećenu objema rukama u predjelu vrata i stiskao je a zatim je nekoliko puta udario zatvorenom šakom u predjelu glave govoreći joj da se neće smiriti dok je ne ubije ili dok ne ostane invalid te da napusti kuću, nanijevši joj tom prilikom lake tjelesne povrede manifestovane u vidu ogrebotina kože u predjelu vrata i povredu glave u vidu glavobolje uzrokovane povredjivanjem,<br>
<ul>
	<li>
		čime je izvršio krivično djelo nasilje u porodili ili u porodičnoj zajednici iz čl. 220.st.1. Krivičnog zakona.</li>
</ul>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Pa mu sud primjenom citirane zakonske odredbe te čl. 52, 53 i 54 Krivičnog zakonika i čl. 229. i 374 ZKP-a &nbsp;i z r i č e,-<br>
&nbsp;<br>
<h5 align="center">
	USLOVNU OSUDU</h5>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Kojom okrivljenom utvrdjuje kaznu zatvora u trajanju od 6 (šest) mjeseci i istovremeno odredjuje da se ista neće izvršiti ukoliko okrivljeni u roku od 1 (jedne) godine ne počini novo krivično djelo.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Obavezuje se okrivljeni na plaćanje troškova krivičnog postupka u iznosu od 60,50 €, te na plaćanje sudskog paušala u iznosu od 30,00 €, prednje u roku od 15 dana po pravosnažnosti presude a uplatom na žiro-račun br.832-196-94 koji se vodi na ime Osnovnog suda Kolašin.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Oštećena R. V. radi ostvarenja imovinsko-pravnog zahtjeva upućuje se na parnični postupak.<br>
&nbsp;<br>
<h6 align="center">
	O b r a z l o ž e nj e</h6>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; ODT iz Kolašina je optužnim predlogom Kt.br.40/12 od 10.07.2012. godine stavio na teret optuženom R. S. da je počinio krivično djelo nasilje u porodici ili u porodičnoj zajednici iz čl.220.st.1. Krivičnog zakonika. Pri podnijetom optužnom predlogu do okončanja glavnog pretresa ostao je ODT Grujić Vojislav, u završnoj riječi precizirajući optužni akt i predlažući da sud optuženog oglasi krivim i osudi po zakonu.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Okrivljeni R. S. u svojoj odbrani u bitnom je naveo da sa oštećenom R.V. živi u vanbračnoj zajednici već tri godine i da sa istom ima maloljetnu ćerku. Da je dana 07.06.2012. godine sa istom došao prvo u verbalni konflikt a sa razloga što je oštećena dugo razgovarala sa mobilnim telefonom i to u kupatilu gdje se bila zatvorila, zbog čega je nakon nekih dvadesetak minuta bio iziritiran takvim njenim ponašanjem zbog čega je ušao tamo i jednom rukom je stisnuo u predjelu podlaktice a u drugoj je držao dijete. Nije isključio mogućnost da je tada stisnuo i uhvatio u predjelu vrata ili možda čak udario otvorenom šakom u predjelu glave, ali se nije mogao sjetiti sa razloga što je bio u afektu i nije mogao kontrolisati svoje postupke. Tada je oštećenoj rekao da napusti stan na Brezi u koji su stanovali zajedno. U završnoj riječi je istakao da mu je žao što se sve odigralo na opisani način, da je bio u afekstu i posebno naveo da se osjeća krivim za djelo koje mu se stavlja na teret i da je spreman da snosi sve posledice.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Sud je u dokaznom postupku saslušao oštećenu R. V., pročitao izvještaj ljekara Hitne medicinske pomoći u Kolašinu na ime oštećene od 07.06.2012. godine, pročitao nalaz i mišljenje vještaka medicinske struke dr. B. B. od 06.07.2012. godine, te pročitao izvod iz kaznene evidencije na ime okrivljenog izdat od PJ Berane 18.07.2012. godine.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Oštećena R. V. u svom iskazu u bitnom je navela da sa okrivljenim R. S. živi u vanbračnoj zajednici unazad tri godine i da sa istim ima mldb. dijete – ćerku da je u toku trajanje njihove vanbračne zajednice bilo i ranije problema a da je kritičnog dana tj. 07.06.2012. godine oko 22,00 časa u kući u naselju Breza gdje stanuju kao podstanari došlo do verbalnog konflikta izmedju njih dvoje a sa razlog ašto je&nbsp; okrivljenom zasmetalo što je razgovarala mobilnim telefonom u kupatilu. Navela je da kada je izašla iz kupatila okrivljeni je gurnuo unazad i sa obje ruke je stisnuo za vrat govoreći joj da se neće smirit dok je ne ubije i dok ne postane invalid, a u tom trenutku je počela da plače njihova ćerka zbog čega se on makao od nje, da bi nakon toga počeo da je udara zatvorenom šakom u predjelu glave nekoliko puta i tom prilikom je rekao da napusti kuću. Zbog udaraca koje je primila istog dana se javila u Hitnu pomoć gdje su joj konstatovali tjelesne povrede od strane dežurnog ljekara. U završnoj riječi je navela da se pridružuje krivičnom gonjenju protiv okrivljenog a da će svoj imovinsko pravni zahtjev ostvariti u posebnom postupku.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Iz izvještaja ljekara Hitne medicinske pomoći u Kolašinu od 07.06.2012. godine i nalaza i mišljenja vještaka medicinske struke od 06.07.2012. godine, sud je utvrdio da se oštećena R. V. dana 07.06.2012. godine javila dežurnom doktoru Hitne medicinske pomoći u Kolašinu koji je istu pregledao i konstatovao glavobolju i mučninu te ogrebotine kože u predjelu vrata. Na osnovu takvih konstatacija vještak medicinske struke dr. B. B. dao je svoj nalaz i mišljenje i konstatovao kod R. V. lake tjelesne povrede manifestovane u vidu ogrebotine kože u predjelu vrata koje povrede su mogle nastati prilikom hvatanja ili guranja povrijedjene za vrat, te povrede glave u vidu glavobolje uzrokovane povredjivanjem a koje povrede su po vještaku mogle nastati djelovanjem zamahnute otvorene šake.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Iz izvoda iz kaznene evidencije izdatog od PJ Berane 18.07.2012. godine, utvrdjeno je da je okrivljeni R. S.do sada neosudjivan.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Nakon sprovedenog dokaznog postupka a cijeneći sve provedene dokaze kako pojedinačno tako i u njihovom zbiru, te navode javne optužbe i odbranu okrivljenog, sud je utvrdio da su činjenice iz izreke presude u svemu dokazane te da je R.S. izvršio krivično djelo nasilje u porodici ili u porodičnoj zajednici iz čl. 220.st.1. Krivičnog zakonika, pa ga je sud za to krivično djelo oglasio krivim i krivično-pravno odgovornim.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Ovakav zaključak sud je temeljio prvenstveno na iskazu oštećene koja se decidno izjasnila tokom postupka kako se odigrao sporni dogadjaj tj. da je kritičnog dana njen vanbračni suprug – okrivljeni prvo stiskao za vrat a nedugo zatim i udario nekoliko puta otvorenom šakom u predjelu glave. Takav iskaz oštećene je potkrijepljen i ostalim dokazima i to izvještajem ljekara Hitne medicinske pomoće u Kolašinu i nalazom i mišljenjem vještaka medicinske struke a koji dokazi potvrdjuju povrede kod oštećene i način njihovog nanošenja a kako je oštećena u svom iskazu i navela. Sve prednje potkrijepljeno je i odbranom okrivljenog koji nije mogao osporiti da je kritičnom prilikom hvatao rukama svoju suprugu – oštećenu za vrat i da je udarao otvorenom šakom po glavi već takvu mogućnost ostavlja izvjesnom a u završnoj riječi priznaje svoju krivicu za djelo koje mu se stavlja na teret izražavajući kajanje za isto. Iz navedenog je evidentno da je okrivljeni kritične prilike prema članu svoje porodice – vanbračnoj supruzi primjenio grubo nasilje narušivši joj tjelesni i duševni integritet tako što je nakon verbalnog konflikta isti uhvatio objema rukama u predjelu vrata i stiskao je da bi je potom &nbsp;šakama udarao u predjelu glave nanijevši joj tom prilikom lake tjelesne povrede, &nbsp;pa je na taj način okrivljeni R. S. &nbsp;postupao sa umišljajem jer je kod njega postojala svijest da nasilje vrši prema članu porodice, a u takvim njegovim preduzetim radnjama stiču se sva bitna obilježja krivičnog djela nasilje u porodici ili u porodičnoj zajednici iz čl. 220.st.1. Krivičnog zakonika.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Odlučujući o krivičnoj sankciji za okrivljenog sud je cijenio sve okolnosti koje utiču na odmjeravanje iste a tiču se ličnosti okrivljenog i krivičnog djela koje mu se stavlja na teret, pa je od olakšavajućih okolnosti našao da okrivljeni do sada nije osudjivan što ukazuje na njegovo pozitivno vladanje u društvu, da je otac maloljetnog djeteta i da je priznao krivicu za djelo koje mu se stavlja na teret, dok otežavajućih okolnosti nije bilo. Obzirom na iznijeto sud je mišljenja da u konkretnom slučaju stoje uslovi za izricanje uslovne osude, te da će se zaprijećenom kaznom zatvora&nbsp; u trajanju od šest mjeseci dovoljno uticati na okrivljenog da ubuduće ne vrši krivična djela a da je uslovljeni period od jedne godine dovoljno dug u cilju njegove provjere , i da će se izrečenom uslovnom osudom postići svrha generalne i specijalne prevencije.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Shodno čl. 229. ZKP-a okrivljeni je obavezan na plaćanje trokova krivičnog postupka u iznosu od 60,50 € a koji troškovi se odnose na uradjeni pismeni nalaz i mišljenje vještaka medicinske struke, a isti je obavezan na plaćanje sudskog paušala u iznosu od 30,00 € koji iznos je srazmjeran dužini trajanja postupka i imovinskim prilikama okrivljenog, a koje troškove je okrivljeni izazvao izvršenjem krivičnog djela.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Oštećena R. V. upućena je da svoj imovinsko-pravni zahtjev ostvari u parničnom postupku , shodno čl. 239 ZKP-a.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Na osnovu izloženog, a shodno čl.374 ZKP-a, odlučeno je kao u izreci presude.<br>
&nbsp;<br>
&nbsp;<br>
<strong>OSNOVNI SUD U KOLAŠINU,</strong><br>
<strong>Dana, 03.10.2012. godine</strong><br>
&nbsp;<br>
&nbsp;<br>
<strong>Zapisničar,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; PREDSJEDNIK SUDA,</strong><br>
<strong>Mrdak Ljiljana&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Arsen Popović&nbsp;&nbsp;</strong><br>
&nbsp;<br>
&nbsp;<br>
&nbsp;<br>
&nbsp;<br>

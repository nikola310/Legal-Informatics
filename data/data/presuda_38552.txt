<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.s1{font-style:italic;}
.p1{text-align:end;hyphenate:auto;font-family:Arial;font-size:12pt;}
.p2{text-align:start;hyphenate:auto;font-family:Arial;font-size:12pt;}
.p3{text-align:center;hyphenate:auto;font-family:Arial;font-size:12pt;}
.p4{text-align:justify;hyphenate:auto;font-family:Arial;font-size:12pt;}
.p5{text-indent:0.5in;text-align:justify;hyphenate:auto;font-family:Arial;font-size:12pt;}
.p6{text-indent:0.5in;text-align:center;hyphenate:auto;font-family:Arial;font-size:12pt;}
.p7{text-indent:0.33333334in;margin-left:-0.33333334in;margin-right:-0.56527776in;text-align:justify;hyphenate:auto;font-family:Arial;font-size:12pt;}
.p8{text-indent:0.33333334in;margin-left:-0.33333334in;margin-right:-0.56527776in;text-align:center;hyphenate:auto;font-family:Arial;font-size:12pt;}
.p9{text-indent:0.375in;margin-right:-0.3986111in;text-align:justify;hyphenate:auto;font-family:Arial;font-size:12pt;}
.p10{margin-right:-0.39791667in;text-align:justify;hyphenate:auto;font-family:Arial;font-size:12pt;}
.p11{text-align:start;hyphenate:auto;font-family:Times New Roman;font-size:12pt;}
</style>
<meta content="marija.cupic" name="author">
</head>
<body class="b1 b2">
<p class="p1">
<span class="s1">Posl.br. K. 81/12</span>
</p>
<p class="p1"></p>
<p class="p1"></p>
<p class="p2">
<span class="s1">	</span>
<!--Image link to '0.jpg' can be here-->
</p>
<p class="p1"></p>
<p class="p2"></p>
<p class="p2"></p>
<p class="p3">
<span>U   I M E   CRNE GORE</span>
</p>
<p class="p3"></p>
<p class="p2"></p>
<p class="p4">
<span>OSNOVNI SUD U CETINJU, kao prvostepeni krivični, po sudiji Ćupić Mariji, kao sudiji pojedincu, uz učešće namještenika suda Aleksandre Martinović, kao zapisničara, u krivičnom predmetu okrivljenog M.P.iz Podgorice, zbog krivičnog djela krađa iz člana 239.st. 1. KZ-a ,  po Optužnom predlogu Osnovnog državnog tužilaštva u Cetinju, Kt.br. 46/12 od 03. 04. 2012. godine, nakon održanog glavnog i javnog pretresa dana 24.06.2013. godine u prisustvu savjetnika ODT u Cetinju Đ. M., ošt.P. V. ,u odsustvu okrivljenog ,donio je dana 27.06. 2013. godine i javno objavio, ovu</span>
</p>
<p class="p5"></p>
<p class="p5"></p>
<p class="p3">
<span>P R E S U D U</span>
</p>
<p class="p5"></p>
<p class="p4">
<span>Okrivljeni: M. P., od oca M. i majke N., rođene T., rođen 22. 02. 1978. godine u Podgorici, nastanjen u B. ul. L. G. bb,“  državljanin Crne Gore, po zanimanju turistički tehničar, neoženjen, nezaposlen, lošeg imovnog stanja, osuđivan i to Presudom Višeg suda u Podgorici K. br. 117/09 od 13. 10. 2000. godine zbog krivičnog djela iz člana 246. stav 1. KZ SRJ na kaznu zatvora u trajanju od 3 (tri) mjeseca, presudom Osnovnog suda u Podgorici K. br. 06/1343 od 17. 09. 2009. goidne zbog krivičnog djela iz člana 220. stav 2. KZ u vezi člana 35. stav 1. KZCG na kaznu zatvora u trajanju od 3 (tri mjeseca) uslovno na 1 (jednu) godinu, Presudom Osnovnog suda u Podgorici K. br. 02/3227 od 28. 04. 2009. godine zbog krivičnog djela iz člana 240. stav 1. tačka 1, na kaznu zatvora u trajanju od 6 (šest) mjeseci, Presudom Višeg suda u Podgorici K. br. 209/09 od 23. 09. 2010. godine zbog krivičnog djela iz člana 242. stav 2. na kaznu zatvora u trajanju od 2 godine,</span>
</p>
<p class="p4"></p>
<p class="p4"></p>
<p class="p6">
<span>Kriv je:</span>
</p>
<p class="p5"></p>
<p class="p4">
<span>Zato što je:</span>
</p>
<p class="p5"></p>
<p class="p4">
<span>Dana 28. februara 2012. godine, oko 14. 30 časova, u prodavnici obuće „S.“ lociranoj u Ul. „J. T.“ bb, u Cetinju, vlasništvo oštećenog P. V. iz Cetinja, u namjeri da sebi pribavi protivpravnu imovinsku korist, preko 150,00 eura,oduzimanjam i prisvajanjem tuđih pokretnih stvari, i ako je znao da je to zabranjeno iskoristivši trenutno odsustvo zaposlenih M. V. i V. M., iz otključane fioke od pulta prodavca, voljno protivpravno oduzeo i prisvojio novac od dnevnog pazara u ukupnom iznosu od 218,00 eura, za koji novčani iznos je sebi pribavio protivpravnu imovinsku korist, a oštećenom P. V. za isti novčani iznos nanio štetu,</span>
</p>
<p class="p4"></p>
<p class="p4"></p>
<p class="p4">
<span>-čime je izvršio krivično djelo krađa iz čl.239.st.1. Krivičnog zakonika</span>
</p>
<p class="p4"></p>
<p class="p7">
<span>Pa ga  Sud na osnovu čl. 4, 5,13,15,32, 36, 42 ,51 Krivičnog zakonika, te čl. 226- 229,239 i 374 Zakonika o krivičnom postupku</span>
</p>
<p class="p7"></p>
<p class="p8">
<span>O S U Đ U J E</span>
</p>
<p class="p7"></p>
<p class="p7">
<span>Na kaznu zatvora u trajanju od 60 (šezdeset) dana, u koju mu se ima uračunati vrijeme koje je proveo u pritvoru od 05.02.2013.godine do 16.04.2013.godine ,dok je preostalu kaznu dužan izdržati nakon pravosnažnosti presude.  </span>
</p>
<p class="p5"></p>
<p class="p5"></p>
<p class="p4">
<span>Obavezuje se okrivljeni M.P.da na ime troškova krivičnog postupka uplati iznos od 738,75 eura ,kao i  na ime paušala iznos od  30,00 eura u roku od 15 dana od dana prijema,pod prijetnjom prinudnog izvršenja,a sve prednje u korist budžeta Crne Gore.</span>
</p>
<p class="p4"></p>
<p class="p4"></p>
<p class="p4">
<span>Oštećenom P.V.se dosuđuje imovinskopravni zahtjev u cjelosti-218,00 eura koji je okrivljeni dužan platiti u roku od 15 dana po pravosnažnosti presude pod prijetnjom prinudnog izvršenja.</span>
</p>
<p class="p4"></p>
<p class="p4"></p>
<p class="p4"></p>
<p class="p3">
<span>O b r a z l o ž e nj e</span>
</p>
<p class="p4"></p>
<p class="p4">
<span>ODT u Cetinju podnijelo  je ovom sudu Optužni predlog Kt.br. 46/12 od 03. 04. 2012. godine protiv okrivljenog M.P.iz Podgorice zbog krivičnog djela krađa iz čl.239.st.1.KZ-a. U završnoj riječi na glavnom pretresu zastupnik optužbe je uz manje činjenične izmjene istakao da ostaje pri podnijetom optužnom predlogu i predložio sudu da okrivljenog oglasi krivim i osudi po zakonu.</span>
</p>
<p class="p5"></p>
<p class="p4">
<span>Okrivljeni M.P.je u svojoj odbrani naveo da nije počinio djelo koje mu je stavljeno na teret i da  ne prihvata krivicu i krivično pravnu odgovornost za isto. Naznačenog dana obzirom da je dugogodišnji korisnik opojnih sredstava  otac ga je vodio na liječenje. Kako je u toku puta imao problema i bolova to su svratili na Cetinje i da mu otac uzme neke ljekove protiv bolova kako bi mu olakšao put. Otac je izašao, a on je ušao u jednu prodavnicu, mislio je da je apoteka i nezna što se potom dešavalo. Dakle nezna na koji je način počinio krivično djelo, odnosno ne sjeća se. U policiji su mu rekli koliko je novca uzeo, ali se on ne sjeća, i ne može se sjetiti jer je bio loše. </span>
</p>
<p class="p5"></p>
<p class="p4">
<span>Radi razrješenja ove krivičnopravne stvari, sud je u dokaznom postupku na glavnom pretresu proveo sledeće dokaze: saslušao oštećenog P. V., svjedoke V. M., I. B., izvršio uvid u u CD snimak nadzorne kamere iz prodavnice obuće zv. „S“, izvršio uvid u fotodokumentaciju Uprave policije Ispostave Cetinje broj 35/12 od 28. 02. 2012. godine, pročitao nalaz i mišljenje sudskog vještaka neuropsihijatra G. Ž. od 14. 12. 2012. godine,  saslušao stalnog sudskog vještaka neuropsihijatra G. Ž.,te pročitao izvještaj iz Kaznene evidencije za okrivljenog M. P.</span>
</p>
<p class="p4"></p>
<p class="p4">
<span>Sud je prihvatio predlog zastupnika optužbe da se ne saslušavaju svjedoci M. V.,M. M.,M. M. ,obzirom da bi saslušanje istih vodilo odugovlačenju postupka i nebi uticalo na donošenje drugačije odluke, a kada se ima u vidu da su provedeni dokazi u dovoljnoj mjeri doprinjeli u donošenju pravilne i zakonite odluke.</span>
</p>
<p class="p4"></p>
<p class="p9">
<span>Iz iskaza oštećenog P. V. proizilazi da je dana 28. 02. 2012. godine oko 16. 30 časova obaviješten od strane radnica M. V.i V M. da ne mogu da pronađu pazar od prve smjene koji se nalazio u fioci u pultu kase u providnoj kesi zajedno sa dnevnikom prodaje za prvu smjenu. Negdje oko 18.00 časova on je došao u svoju radnju „S.“ koja se nalazi u ul. J. T. bb ,preko puta spomenika „V.“ i tom prilikom radnicima je dao usmeni nalog da prekontrolišu sve fioke i pokušaju pronaći Pazar, a on je sašao u kancelariju i nakon redovnih obaveza pristupio pregledanju snimka sa video nadzora. Tom prilikom je utvrdio da je u 14. 28 časova nn lice ušlo u prodavnicu u kojoj u tom momentu nije bilo prodavača, već su se nalazile u drugoj prostorji ,tj. u suterenu u magacinu – kancelarji. NN lice obzirom da nije bilo nikog prisutnog u tom dijelu objekta prošlo iza pulta kase otvorilo fioku i odnijelo kesu s pazarom prve smjene, tj. otuđio iznos novca od 218,00 eura. Nadalje je naveo da tom prilikom radnicu nijesu bile za pultom u prodajnom dijelu objekta i ako je bila njihova obaveza da je uvijek makar jedna od njih u tom prostoru, što smatra njihovim propustom u radu, čime je i olakšano izvršenje krađe novca. Pridružio se krivičnom gonjenju i postavio je imovinskopravni zahtjev u iznosu od 218,00 eura.</span>
</p>
<p class="p4"></p>
<p class="p4"></p>
<p class="p10">
<span>Iz iskaza svjedoka V. M proizilazi da su navedenog dana ona i njena koleginica M. V. bile u smjeni, te kako su bile obaviještene od prve smjene da je stigla nova roba, to su se na par minuta spustile do suterena da bi vidjele što je stiglo. Kada su se vratile vršile su svakodnevne aktivnosti, preslaganje ladica kada su primijetile da nema dnevnog pazara od prve smjene koji stoji uvijek na istom mjestu. Pozvale su koleginice i od njih dobile obavještnje da je pazar ostavljen na mjestu gdje i obično stoji, te kako ni nakon ponovnog traženja isti nijesu pronašle pozvali su gazdu P. V. koji je vratio kameru i tom prilikom su vidjeli lice kako je ušlo u objekat stajalo neko vrijeme, potom došlo iza pulta i uzelo pazar koji se nalazio na vrhu ladice. Radilo se o novčanom iznosu od 218,00 eura.</span>
</p>
<p class="p4"></p>
<p class="p5">
<span>Iz iskaza svjedoka I.B. proizilazi da  se  navedenog dana nalazila u prvoj smjeni, te da je nakon završetka smjene dnevni pazar ostavila u lijevoj ladici gdje uvijek se ostavlja,a o kolikom se novčanom iznosu tačno radi nije se  mogla izjasniti zbog proteka vremena.</span>
</p>
<p class="p4"></p>
<p class="p4"></p>
<p class="p4">
<span>Uvidom u CD snimak nadzorne kamere iz prodavnice obuće zv. „S.“ se jasno vidi da je lice ušlo u unutrašnjost prodavnice u kojoj u momentu njegovog ulaska nije bilo nikoga, i poslije par sekundi isto je prišlo iza pulta i uzelo bijeli koverat i stavilo ga ispod jakne. Na snimku se vidi kako lice napušta prodavnicu.</span>
</p>
<p class="p4"></p>
<p class="p4">
<span>Uvidom u fotodokumentaciju Uprave policije Ispostave Cetinje broj 35/12 od 28. 02. 2012. godine se da zaključiti  da je prodavnica zv. „S.“ ,vlasnika P. V. fotografisana , prikazana su ulazna vrata prodavnice, unutrašnjost prodavnice fotografisana iz pravca ulaznih vrata, pult – mjesto gdje se nalazi kasa, unutrašnjost objekta, fioka koja se nalazi sa unutrašnje strane pulta u kojoj se nalazi novac, izgled unutrašnjosti fioke.</span>
</p>
<p class="p4"></p>
<p class="p4"></p>
<p class="p4">
<span>Iz nalaza i mišljenja sudskog vještaka neuropsihijatra G. Ž. od 14. 12. 2012. godine proizilazi da se krivično djelo čije se izvršenje okrivljenom stavlja na teret je tipizirano krivično djelo sa psihijatrijske tačke gledišta .Prema opisu samog izvršenja krivičnog djela ,a ukoliko se uzme u obzir činjenica da je u tom periodu bio pod dejstvom izvjesnog narkotika ,da se može pretpostaviti  da je bio u fazi blaže toksikacije heroinom,pa je u pogledu uračunljivosti u momentu izvršenja djela bio u stanju smanjene uračunljivosti ,ne  bitno.</span>
</p>
<p class="p4"></p>
<p class="p4"></p>
<p class="p4">
<span>Stalni sudski vještak neuropsihijatar G. Ž. je na glavnom pretresu naveo da je nakon uvida u  naknadno priloženu medicinsku dokumentaciju koja se odnosi na ambulantni pregled Doma zdravlja u Podgorici od strane psihijatra i to 20. 11. 2012. godine kada je verifikovana Dijagnoza po šifrom F 11 što u prevodu znači mentalni poremećaj i poremećaj ponašanja uzrokovan opijatima tako da se prilaže i konzilijarni izvještaj iz Specijalne psihijatrijske bolnice u Kotoru bez datuma i o navedenom konzilijum i  dodaje da nedostaje puni pečat i nedostaju još dva potpisa psihijatara da bi se takav nalaz tek onda mogao oglasiti kao konzilijarni. U navedenom nalazu bez datuma psihijatra Dr. R. stoji da se predlaže prijem M.P.u njihovu ustanovu u Kotoru na liječenje od narkomanije, odnosno prethodno navedne dijagnoze F 11. Takođe se prilaže terapijski list M.P.Zavoda za izvršenje krivičnih sankcija u Spužu gdje se vidi da je istom ordinirana terapija u vidu više psihijatriskih ljekova tipa leponeks, sanval, loran, mendireks, karparin, a u prevodu radi se o ljekovima tipa psihoizolatora- sedativi, ljekova za spavanje i antipsihotika.</span>
</p>
<p class="p4">
<span>Priložena  medicinska dokumentacija, odnosno dijagnostički poremećaj koji je priložen  na sudu je verifikovan i ranijom med. dokumentacijom, te u konačanom priložena med. dokumentaicja u bitnijem ne može uticati na dati nalaz i mišljenje</span>
</p>
<p class="p5"></p>
<p class="p4">
<span>Metadonska terapija je farmakološka terapija i obično se daje u kapima ,a radi se o vrsti lijeka koji rešava siptomatski osnovnu bolest ,odnosno zavisnost od opijata, odnosno pojasnio je  da je metadon  jedna vrsta sintetičke droge koja je fabrički modifikovana i precizno dozirana kao supstitucija, odnosno zamjena za heroin. Metadon umanjuje u budućnosti potrebu za uzimanjem heroina, odnosno fizičke i psihičke krize koje bi se eventualno javile zbog neuzimanje heroina bi bile manjeg stepena. Da li postoji neki jači lijek za liječenje narkomanije, a koji se primjenjuje kod nas njemu nije poznato osim što se zadnjih godina liječe narkomani sa blokatorima opijatnih receptora tipa neloreks, antakson, suboteks, i ostali antagonisit opijatnih receptora. Farmakološki navedena grupa ljekova nije u efikasnosti jača od metadona, zato što je metadon pandan ,odnosno zamjena za heroin u sintetičkom smislu. Činjenica da je pacijent ordiniran metadonom to upravo znači da pacijent svakodnevno samovoljno, samoinicijativno, dobrovoljno, dolazio na terapiju u odgovarajućoj zdravstvenoj ustanovi što znači da u taj period liječenja pacijent je svjestan u kvantitativnom i kvalitativnom smislu liječenja. U sudskim spisima stoji da je okrivljeni prema optužnici učinio djelo 28. 02. 2012. godine, a priložena med. dokumentacija je 6 do 8 mjeseci poslije tog perioda, pa samim tim nije jasno kako bi se mogao izjasniti kao vještak da se na dan 28. 02. 2012. godine okr. nalazio u stanju apstinencijalne krize. Međutim, i da postoji med. dokumentacija u vidu med. dokumentacije može se reći na način kako je izloženo postavljenim pitanjem od strane odbrane da je bio u stanju bolova u mišićima, da je imao proliv, mučninu, u medicinskom smislu riječi navedeni simptomi ne mogu da utiču na stanje svijesti. Pojasnio je da postoji više vrsta apstinencijalinih sindroma ,odnosno kriza pa mogu biti blagog, srednjeg i jakog stepena u samom slučaju kada je apstinencijalna kriza tog nivoa i intenziteta da se komplikuje pored prisustva fizičkih simptoma u tom momentu bi trebalo da postoje i psihički simptomi izraženog stepena u vidu sumanitih ideja i halucinacija pa bi se tek tada vještak mogao izjasniti o uračunljivosti u svakom  slučaju sudski spis ne prikazuje apstinencijalnu krizu. Uvidom u  CD prezentaciju- video snimak izvršenja krivičnog djela i po rednjama, pokretima i koordinaciji tijela vještak   nije  uočio ni jedan element koji bi govorio u smislu poremećaja svijesti u kvantitavinom ili kvalitativnom dijelu. Ponašanje okrivljenog kako je  vidio na CD-u ne može se povezati sa sumanutim idejama. Sa  medicinske  tačke gledišta vještak je  cijenio medicinsku dokumentaciju koja mu je priložena od strane suda i okrivljenog  shvatio kao zavisnika ne na nivou žudnje, odnosno povremene konzumacije narkotika već kako je u pismenom nalazu dao da se radi o osobi sa stepenom prave zavisnosti od opijata na niovu toksikomanske zavisnosti ,a imajući u vidu čijenicu da je i ranije osuđivan u vremenskom intervalu koji se na međusoban način podudara sa uzimanjem opijata, to je  mišljenja da takva slična ili teža krivična djela ubudućnosti ne bi vršio iz preventivnih i medicinskih razloga da bi se otklonila društvena opasnost mišljenja je da je indikovano izreći mjeru obaveznog liječenja od zavisnosti od heroina.</span>
</p>
<p class="p5"></p>
<p class="p4"></p>
<p class="p4">
<span>Iz izvještaja iz Kaznene evidencije za okrivljenog  M.P. proizilazi da je isti osuđivan i to Presudom Višeg suda u Podgorici K. br. 117/09 od 13. 10. 2000. godine zbog krivičnog djela iz člana 246. stav 1. KZ SRJ na kaznu zatvora u trajanju od 3 (tri) mjeseca, presudom Osnovnog suda u Podgorici K. br. 06/1343 od 17. 09. 2009. goidne zbog krivičnog djela iz člana 220. stav 2. KZ u vezi člana 35. stav 1. KZCG na kaznu zatvora u trajanju od 3 (tri mjeseca) uslovno na 1 (jednu) godinu, Presudom Osnovnog suda u Podgorici K. br. 02/3227 od 28. 04. 2009. godine zbog krivično djela iz člana 240. stav 1. tačka 1, na kaznu zatvora u trajanju od 6 (šest) mjeseci, Presudom Višeg suda u Podgorici K. br. 209/09 od 23. 09. 2010. godine zbog krivičnog djela iz člana 242. stav 2. na kaznu zatvora u trajanju od 2 godine.</span>
</p>
<p class="p5"></p>
<p class="p4"></p>
<p class="p4">
<span>Imajući u vidu činjenično stanje u spisima predmeta sud je nesumnjivo utvrdio  da je okrivljeni počinio krivično djelo krađa iz čl.239.st.1. Krivičnog zakonika, činjenično i pravno opisano u dispozitivu ove presude, a ovo iz sledećih razloga:</span>
</p>
<p class="p5"></p>
<p class="p4">
<span>Dakle,shodno prednje iznijetom nesporno je utvrđeno da je okrivljeni dana 28. februara 2012. godine, oko 14. 30 časova, u prodavnici obuće „Step“ lociranoj u Ul. „J. T.“ bb, u Cetinju, vlasništvo oštećenog P. V. iz Cetinja, u namjeri da sebi pribavi protivpravnu imovinsku korist, preko 150,00 eura,oduzimanjam i prisvajanjem tuđih pokretnih stvari, i ako je znao da je to zabranjeno iskoristivši trenutno odsustvo zaposlenih M. V. i V. M., iz otključane fioke od pulta prodavca, voljno protivpravno oduzeo i prisvojio novac od dnevnog pazara u ukupnom iznosu od 218,00 eura, za koji novčani iznos je sebi pribavio protivpravnu imovinsku korist, a oštećenom P.V. za isti novčani iznos nanio štetu.</span>
</p>
<p class="p4"></p>
<p class="p4">
<span>U ovakvim se radnjama okrivljenog koje se sastoje u oduzimanju tuđe pokretne stvari-novčanog iznosa od 218,00 eura u prodavnoci obuće zv. „S.“, u ul. „J. T.“ bb, u Cetinju,  sa jasnom i očiglednom namjerom da ovim inkriminisanim radnjama pribavi sebi protivpravnu imovinsku korist,koja prelazi iznos od 150,00 eura, te nastupjelim posledicama koje se ogledaju u činjenici da je na oduzetim pokretnim stvarima  zasnovao državinu stiču sva zakonska obilježja bića krivičnog djela kradja iz čl. 239. st. 1. KZ-a, pri čemu je sud utvrdjujući subjektivan odnos okrivljenog prema izvršenom krivičnom djelu utvrdio direktan umišljaj, jer je isti bio svjesan svog djela i svih njegovih obilježja i htjeo njegovo izvršenje.</span>
</p>
<p class="p4"></p>
<p class="p4">
<span>Naime,odbrana okrivljenog da se navedenog dana ne sjeća dogadjaja zbog bolova nastalih usled dugogodišnje upotrebe opojnih sredstava nije našla utemeljenje u čnjeničnoj građi.Sudski vještak medicinske struke dr.G.ž. je  pojasnio  da postoji više vrsta apstinencijalinih sindroma, odnosno kriza pa mogu biti blagog, srednjeg i jakog stepena u samom slučaju kada je apstinencijalna kriza tog nivoa i intenziteta da se komplikuje pored prisustva fizičkih simptoma u tom momentu bi trebalo da postoje i psihički simptomi izraženog stepena u vidu sumanitih ideja i halucinacija, pa bi se tek tada vještak mogao izjasniti o uračunljivosti. U svakom  slučaju sudski spis ne prikazuje apstinencijalnu krizu. Uvidom u  CD prezentaciju- video snimak izvršenja krivičnog djela i po radnjama, pokretima i koordinaciji tijela vještak   nije  uočio ni jedan element koji bi govorio u smislu poremećaja svijesti u kvantitavinom ili kvalitativnom dijelu. Ponašanje okrivljenog kako je  vidio na CD-u ne može se povezati sa sumanutim idejama.</span>
</p>
<p class="p4">
<span>Cjeneći takvu odbranu okrivljenog M.P.Sud je odbacio kao smišljenu na izbjegavanje krivičnopravne odgovornosti za počinjeno djelo.</span>
</p>
<p class="p4"></p>
<p class="p4">
<span>Sud je prihvatio iskaz oštećenog P. V.,koji je u potpunoj logičkoj saglasnosti sa objektivnim  iskazima svjedoka V. M. i I.B.,a koji iskazi u sklopu sa onim što je viđeno na CD snimku koji je zabilježila nadzorna kamera iz prodavnice obuće "S." i sačinjenom fotodokumentacijom u cjelosti potvrđuju stav optužbe da je okrivljeni izvršilac predmetnog krivičnog djela.</span>
</p>
<p class="p4"></p>
<p class="p5"></p>
<p class="p7">
<span>   Prilikom utvrđivanja krivične sankcije, sud je u smislu čl. 42 Krivičnog zakonika cijenio sve okolnosti na strani okrivljenog koje utiču da kazna bude manja ili veća, pa je od olakšavajućih okolnosti imao u vidu okolnosti koje su prethodile izvršenju predmetnog krivičnog djela,dok je kao otežavajuću okolnost sud cijenio raniju osuđivanost okrivljenog, u što se sud uvjerio čitanjem izvoda iz kaznene evidencije, pa je cijeneći prednje okolnosti, sud okrivljenog shodno čl. 36 Krivičnog zakonika osudio na kaznu zatvora u trajanju od 60 (šezdeset) dana, ocijenivši da se i sa ovom kaznom može postići svrha kažnjavanja,nalazeći pritom da će se ovakvom kaznom uticati na okrivljenog da u buduće ne vrši krivična djela i time postići svrha kažnjavanja iz čl. 32 Krivičnog zakonika u okviru opšte svrhe propisivanja i izricanja krivičnih sankcija iz čl. 4 st. 2 Krivičnog zakonika.</span>
</p>
<p class="p5"></p>
<p class="p7">
<span>Shodno čl.51.KZ-a okrivljenom se u izrečenu kaznu ima uračunati vrijeme koje je proveo u pritvoru od 05.02.2013.godine do 16.04.2013.godine ,dok će preostalu kaznu izdržati po pravosnažnosti presude. </span>
</p>
<p class="p7"></p>
<p class="p7">
<span>  Pošto je okrivljeni oglašen krivim, sud ga je obavezao da plati na ime troškova krivičnog postupka u korist budžeta Crne Gore u roku od 15 dana po pravosnažnosti presude pod prijetnjom prinudnog izvršenja iznos od 738,75 eura,od kojih iznos od 621,75 eura na ime nagrade angažovanom braniocu po službenoj dužnosti J. S.,te iznos od 117,00 eura  na ime nagrade i naknade troškova sudskom vještaku medicinske struke G. Ž.,kao i iznos od  30,00 € na ime sudskog paušala, kao dijela troškova krivičnog postupka, koji iznos je odmjeren srazmjerno trajanju postupka i složenosti  predmeta, a ovo shodno čl. 226 u vezi čl. 229 Zakonika o krivičnom postupku.</span>
</p>
<p class="p7"></p>
<p class="p7">
<span>Shodno čl.239.ZKP-a oštećenom je dosuđen imovinskopravni zahtjev u cjelosti-u iznosu od 218,00 eura ,a koji je okrivljeni dužan platiti u roku od 15 dana po pravosnažnosti presude pod prijetnjom prinudnog izvršenja .</span>
</p>
<p class="p7"></p>
<p class="p7">
<span>Sa svega izloženog, a primjenom čl. 374 Zakonika o krivičnom postupku, odlučeno je kao u izreci presude.</span>
</p>
<p class="p4"></p>
<p class="p7"></p>
<p class="p7"></p>
<p class="p6">
<span>OSNOVNI SUD U CETINJU</span>
</p>
<p class="p6">
<span>Dana,27.06.2013. godine</span>
</p>
<p class="p6"></p>
<p class="p5"></p>
<p class="p5">
<span>Zapisničar,                                                                                S u d i j a,</span>
</p>
<p class="p5">
<span class="s1">Martinović Aleksandra                                                          Marija Ćupić </span>
</p>
<p class="p5"></p>
<p class="p4">
<span class="s1">           </span>
</p>
<p class="p5"></p>
<p class="p5">
<span>PRAVNA POUKA:</span>
</p>
<p class="p5">
<span>Protiv ove presude može se</span>
</p>
<p class="p5">
<span>izjaviti žalba u roku od 8 dana</span>
</p>
<p class="p5">
<span>od dana prijema Višem sudu</span>
</p>
<p class="p5">
<span>u Podgorici,a preko ovog suda.</span>
</p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p4"></p>
<p class="p11"></p>


</body>
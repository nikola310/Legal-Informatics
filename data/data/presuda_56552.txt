<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.s1{font-weight:bold;color:black;}
.s2{color:black;}
.s3{font-weight:bold;}
.s4{font-family:Times;}
.p1{text-align:justify;hyphenate:auto;font-family:Times New Roman;font-size:13pt;}
.p2{text-indent:0.5in;margin-left:2.0in;text-align:justify;hyphenate:auto;font-family:Times New Roman;font-size:13pt;}
.p3{text-indent:0.5in;text-align:justify;hyphenate:auto;font-family:Times New Roman;font-size:13pt;}
.p4{text-align:start;hyphenate:auto;font-family:Times New Roman;font-size:13pt;}
.p5{text-align:center;hyphenate:auto;font-family:Times New Roman;font-size:13pt;}
.p6{text-indent:0.5in;text-align:center;hyphenate:auto;font-family:Times New Roman;font-size:13pt;}
.p7{text-indent:0.5in;margin-left:1.5in;text-align:justify;hyphenate:auto;font-family:Times New Roman;font-size:13pt;}
.p8{text-align:start;hyphenate:auto;font-family:Times New Roman;font-size:12pt;}
</style>
<meta content=" " name="author">
</head>
<body class="b1 b2">
<p class="p1">
<span>										</span><span class="s1"> K.br. 89/09</span>
</p>
<p class="p1"></p>
<p class="p2">
<span class="s1">U IME NARODA</span>
</p>
<p class="p1"></p>
<p class="p3">
<span class="s1">OSNOVNI SUD U BARU</span><span class="s2">, kao prvostepeni krivični, u vijeću sastavljenom od sudije Gorana Šćepanovića, kao predsjednika vijeća i sudija porotnika P. M. i V. N., kao članova vijeća, sa zapisničarem Milijanom Minić, u krivičnom predmetu optuženog </span><span class="s1">D. M.</span><span class="s2">, zbog  krivičnog djela utaja iz čl. 243 st.2 u vezi st.1 u sticaju sa krivičnim djelom falsifikovanje isprave iz čl. 412 st.1 Krivičnog zakonika, po optužnici Osnovnog državnog tužilaštva u Baru, Kt.br. 528/09 od 02.03.2010. godine, nakon održanog glavnog, javnog pretresa u prisustvu zastupnika optužbe za​mjenika Osnovnog državnog tužioca N. A. i branioca optuženog po službenoj dužnosti S. K., advokata iz B., u odsustvu optuženog, dana 31.05.2010. godine donio je i javno objavio,</span>
</p>
<p class="p1"></p>
<p class="p1"></p>
<p class="p2">
<span class="s1">P R E S U D U</span>
</p>
<p class="p1"></p>
<p class="p1"></p>
<p class="p1">
<span>	Optuženi </span><span class="s3">D. M.</span><span class="s2">, JMB ..., od oca M. i majke M. rođene T., rođen ...  godine u K., sa prebivalištem u K. D. p., osuđivan presudama : Osnovnog suda Podgorica K. 95/16337 od 06.01.1998. godine, zbog krivičnog djela iz člana 131 st. 1. KZ RCG, novčanom kaznom u iznosu od 300,00 dinara i oduzimanje cigareta, Osnovnog suda Podgorica K. 95/13621 od 08.01.1998. godine. zbog krivičnog djela iz člana 131/1 KZRCG, kaznom zatvora od 30 dana zatvora. uslovno za jednu godinu i oduzimanje cigareta, Opštinskog suda Subotica K. 951 od 19.12. 2000 godine zbog krivičnog djela iz člana 166 st.2. u vezi st. 1. tč 1. KZRS, kaznom zatvora od jedne godine, Okružnog suda Subotica Kž. 281/03 od 18.08.2003 godine, zbog krivičnog djela iz člana 166 st. 1. tč 1. KZRS u produženom trajanju, kaznom zatvora od jedne godine, Okružnog suda Subotica Kž. 686/03 od 04.12.2003 godine, zbog krivičnog djela iz člana 23. st. 1. Zakona o JRM KZ RS i čl. 33. st. 1. Zakona o oružju i municiji RS, kaznom zatvora od šest mjeseci zatvora, oduzimanje pištolja «Bereta» kal. 9mm i 6 komada metaka, Osnovnog suda Kotor br. 300/03 od 17.04.2006 godine, zbog krivičnog djela iz člana 207 st. 1. KZ RCG, kaznom zatvora od dva mjeseca uslovno na jednu godinu i Okružnog suda Beograd KP 13/06 od 26.05.2008. godine, zbog krivičnog djela iz čl. 204. st.1. tč. 1. u vezi tč. 2. KZ u saizvršilaštvu u vezi čl. 33. KZ, kaznom zatvora od dvije godine.</span>
</p>
<p class="p4"></p>
<p class="p2">
<span class="s1">K r i v  j e</span>
</p>
<p class="p1"></p>
<p class="p1">
<span class="s2">	Zato što je: </span>
</p>
<p class="p1"></p>
<p class="p3">
<span>U periodu od 23.08.2009. godine do 10.09.2009. godine</span><span class="s2">, u Baru, u namjeri da sebi pribavi protivpravnu imovinsku korist, prisvojio pokretnu stvar, vlasništvo oštećenog DOO „D.“ sa sjedištem u Baru -putničko motorno vozilo marke »Nisan nitra« reg. ozn. ..., vrijednosti od 5.269,10 €, koje mu je povjereno na osnovu ugovora o najmu, na način, što je sa ovlašćenim predstavnikom oštećenog DOO „D.“ H. R., dana 17.08.2009. godine zaključio ugovor o najmu, navedenog vozila, kojim se obavezao da vozilo vrati po dogovoru, odnosno do 22.08.2009 godine i da za to plati nadoknadu, da bi oštećeni, vjerujući mu, iznajmio vozilo, koje on nije vratio, da bi dana 10.09.2009. godine, kada je na graničnom prelazu D. u Bijelom Polju bio kontrolisan od strane ovlašćenih radnika granične policije, upotrijebio preinačenu ispravu - ugovor o najmu broj 60 zaključen sa ovlašćenim predstavnikom DOO „D.“ dana 17.08.2009. godine, kao pravu, na kojem ugovoru je u rubrici datum vraćanja vozila i aranžman, umjesto prvobitno upisanog datuma 20.08.2009. godine, prepravio datum i mjesec vraćanja vozila i upisao datum 20.09.2009. godine i u dijelu „aranžman“ dodao riječi „i Srbije“,</span>
</p>
<p class="p3"></p>
<p class="p3">
<span>- čime je učinio krivično djelo - </span><span class="s2">utaja iz čl. 243 st.2 u vezi st.1 u sticaju sa krivičnim djelom falsifikovanje isprave iz čl. 412 st.1 Krivičnog zakonika.</span><span class="s3"> </span>
</p>
<p class="p3"></p>
<p class="p3">
<span>Pa mu sud primjenom čl. 4, 32, 36, 42, 45, 46 i 48 Krivičnog zakonika i čl. 359, 360 i 364 ZKP-a,  u t v r đ u j e </span>
</p>
<p class="p4"></p>
<p class="p3">
<span class="s2">- za krivično djelo utaja iz čl. 243 st.2 u vezi st.1 Krivičnog zakonika, </span><span class="s1">kaznu zatvora u trajanju od 1 (jedne) godine i 2 (dva) mjeseca</span><span class="s2">,</span>
</p>
<p class="p3"></p>
<p class="p3">
<span class="s2">- za krivično djelo falsifikovanje isprave iz čl. 412 st.1 Krivičnog zakonika, </span><span class="s1">kaznu zatvora u trajanju od 3 (tri) mjeseca</span><span class="s2">,</span>
</p>
<p class="p3"></p>
<p class="p1">
<span class="s2">	Pa sud optuženog na osnovu citiranih zakonskih odredbi</span>
</p>
<p class="p1"></p>
<p class="p5">
<span class="s1">      O S U Đ U J E</span>
</p>
<p class="p5"></p>
<p class="p3">
<span class="s1">Na jedinstvenu kaznu zatvora u trajanju od 1 (jedne) godine i 4 (četiri) mjeseca.</span>
</p>
<p class="p3"></p>
<p class="p3">
<span class="s2">Na osnovu čl.75 st.1 Krivičnog zakonika, izriče se,</span>
</p>
<p class="p3"></p>
<p class="p6">
<span class="s1">MJERA BEZBJEDNOSTI</span>
</p>
<p class="p3"></p>
<p class="p3">
<span class="s2">Kojom se od optuženog D. M. oduzima ugovor o najmu broj 60 od 17.08.2009. godine. </span>
</p>
<p class="p3"></p>
<p class="p1">
<span>      Oštećena H. R. se radi ostvarivanja imovinsko pravnog zahtjeva upućuje na parnični postupak.</span>
</p>
<p class="p3"></p>
<p class="p3"></p>
<p class="p3">
<span class="s2">Optuženi je dužan da plati troškove krivičnog postupka u iznosu od 400,00 €, u roku od 15 dana od dana pravosnažnosti presude, pod prijetnjom prinudnog izvršenja.</span>
</p>
<p class="p1"></p>
<p class="p3">
<span class="s1">      				O b r a z l o ž e n j e</span>
</p>
<p class="p1"></p>
<p class="p3">
<span class="s2">Optužnicom Osnovnog državnog tužioca u Baru Kt.br. 528/09 od 02.03.2010. godine stavljeno je na teret optuženom izvršenje krivičnog djela bliže opisanog u izreci presude.</span>
</p>
<p class="p3"></p>
<p class="p3">
<span>Glavni pretres je održan u odsustvu optuženog na osnovu rješenja KV br. 174/10 od 4.05.2010. godine.</span>
</p>
<p class="p3"></p>
<p class="p3">
<span class="s2"> Optuženi nije saslušan ni u prethodnom postupku ni na glavnom pretresu. </span>
</p>
<p class="p3">
<span class="s2"> </span>
</p>
<p class="p3">
<span>U dokaznom postupku na saglasan predlog stranaka pročitan je iskaz ovlašćenog predstavnika preduzeća DOO „D.“ H. R. iz prethodnog postupka, pročitani su : </span><span class="s2">ugovor o najmu  br.60 od 17.08.2009. godine, račun br. 60/09 od 17.08.2009. godine, potvrda o vraćanju privremeno oduzetih predmeta PJ Bjelo Polje br. 02-1-sl od 11.09.2009. godine, zapisnik o pretresanju prevoznih sredstava putnika i prtljaga Ispostave granične policije Bijelo Polje br. 04/7-36 od 10.09.2009. godine, potvrda o privremeno oduzetim predmetima Ispostave granične policije Bjelo Polje br. 04/7-111 od 10.09.2009. godine, faktura Preduzeća „V.“ br. 044/04/07 od 27.04.2007. godine, izvještaj o vještačenju vještaka grafologa V. N. od 5.02.2010. godine, nalaz i mišljenje vještaka mašinske struke Braca Jovetića od 24.02.2010. godine i izvod iz kaznene evidencije na ime optuženog  ispostave Kolašin  br. 19/3-245/09-2112/2 od 2.12.2009. godine.   </span>
</p>
<p class="p1"></p>
<p class="p3">
<span>Ovlašćeni predstavnik preduzeća DOO „D.“ </span><span class="s3">H.R. </span><span>je izjavila da</span><span class="s3"> </span><span>je dana</span><span class="s3"> </span><span>17.08.2009. godine u njihovo preduzeće došao D. M. sa namjerom da rentira auto. Oni su imali slobodan auto „Nisan“ i sa D. zaključili ugovor o najmu počev od dana 17.08.2009. godine, od 16.00 časova do 20.08.2009. godine i on je za tu uslugu platio 150 €. Dana 19.08.2009. godine, D. M. je došao u kancelariju sa namjerom da produži ugovor do 22.08.2009. godine i tada je za uslugu platio još 100 €. Oni su u ugovoru koji je već postojao napisali da je najam vozila produžen do 22.08.2009. godine. ona D. nije izdala zeleni karton, niti navela u ugovoru da vozilo može koristiti van Crne Gore. Dana 22.08.2009 godine D. nije vratio auto, ali je ona bila u kontaktu sa njim. On je rekao da se nalazi u Novom Sadu, zbog nekih svojih privatnih poslova i da će auto vratiti za par dana i nakon tog roka ona ga je ponovo pozvala i rekao joj je da je pošao i da se nalazi u Prijepolju, da će vratiti auto toga dana ili sjutradan, ne sjeća se tačno. Dana 08.09.2009. godine, odnosno dan prije nego što je prijavila slučaj bila je u MUP kod M. Ž., da se konsultuje o nastaloj situaciji i M.joj je tom prilikom rekla da sačekaju, jer možda će vratiti auto. Međutim, narednog dana kako on auto nije vratio odlučila je da slučaj prijavi i otišla je u MUP. Istog tog dana negdje oko 12.00 časova, zna da je bilo jako kasno, putem mobilnog telefona obavijestila je Granična policija, da je zaustavila vozilo marke „Nisan“, i da su na osnovu ugovora koji su pronašli kod D. M. posumnjali u isti, okrenuli su broj telefona koji se nalazi na ugovoru, ona se javila. i njima saopštila da je to lice upravo prijavila i da se za sve informacije obrate u MUP-u u Baru. Takođe, to veče od Granične policije joj je rečeno da je D. zaustavljen na izlasku iz Crne Gore i tada je saznala da je D. lagao sve vrijeme da je u Srbiji. Poslije tog događaja dva dana je bila u kontaktu sa policijom Bijelo Polje i oni su joj rekli da dana 11.09.2009 godine može da dođe u Bijelo Poje da preuzme auto, a kada je ja otišla u Bijelo Polje nastao je problem nisu mogli da uzmu auto jer im je jedan od inspektora rekao da auto mora da ide na vještačenje u Danilovgrad. Poslije razgovora sa njima dali su joj auto, ali su oduzeli saobraćajnu dozvolu, koju će vratiti kada auto bude odvezeno u Danilovgrad i kada bude gotov nalaz. Nalaza nije bilo, jer je vještak rekao njenom suprugu da je auto u redu. Nakon toga je pozvala MUP Bijelo Polje saopštila im šta je vještak rekao i oni su vratili saobraćajnu dozvolu, a auto je kod nje. P</span><span class="s2">ridružila se krivičnom gonjenju i postavila imovinsko pravni zahtjev koji će precizirati tokom postupka.</span>
</p>
<p class="p3"></p>
<p class="p3">
<span class="s2">Iz ugovora o najmu  br.60 od 17.08.2009. godine utvrđeno je da je isti zaključen sa D. M.em,  kome je predato vozilo marke „Nisan Micra“, reg. oznake ... kao datum vraćanja navedene je datum 20.09.2009. godine, ali je vidljivo da je broj koji se odnosi na mjesec 09 preinačen, isto se odnosi i na rubriku „aranžman“ u kojoj je naveden datum 17.08.2009. do 20.09.2009. godine, vidljivo je da je broj koji se odnosi na mjesec 09 preinačen, a da su nakon riječi „na teritoriji Crne Gore“ dodate riječi „i Srbije“. Ispod navedenog teksta navedeno je i da je ugovor produžen do 22.08.2009. godine i da je to ovjereno pečatom preduzeća.    </span>
</p>
<p class="p3"></p>
<p class="p3">
<span class="s2">Iz računa br. 60/09 od 17.08.2009. godine utvrđeno je da je optuženi za najam vozila od 17.08.2009. godine do 20.09.2009. godine platio iznos od 150 € i 19.08.2009. godine iznos od 100 €. </span>
</p>
<p class="p3"></p>
<p class="p3">
<span class="s2">Iz potvrde o vraćanju privremeno oduzetih predmeta PJ Bjelo Polje br. 02-1-sl od 11.09.2009. godine utvrđeno je da su oštećenoj vraćeni predmetno vozilo i ključ od istog. </span>
</p>
<p class="p3"></p>
<p class="p3">
<span class="s2"> Iz zapisnika o pretresanju prevoznih sredstava putnika i prtljaga Ispostave granične policije Bijelo Polje br. 04/7-36 od 10.09.2009. godine utvrđeno je da je pretres predmetnog vozila izvršen u mjestu Dobrakovo i da je u torbi u prtljažniku pronađeno oko 100 g nepoznate supstance zelene boje. </span>
</p>
<p class="p3"></p>
<p class="p3">
<span class="s2">Iz potvrde o privremeno oduzetim predmetima Ispostave granične policije Bjelo Polje br. 04/7-111 od 10.09.2009. godine utvrđeno je da je od optuženog oduzeto vozilo marke „Nisan mikra“ reg. oznake ...</span>
</p>
<p class="p3"></p>
<p class="p3">
<span class="s2">Iz fakture Preduzeća „V.“ br. 044/04/07 od 27.04.2007. godine utvrđeno je da je vozilo kupljeno za iznos od 11.942,86 €.</span>
</p>
<p class="p3"></p>
<p class="p3">
<span class="s2">Iz izvještaja o vještačenju vještaka grafologa V. N. od 5.02.2010. godine utvrđeno je da  je u </span><span> rubrikama „Datum vraćanja“ i „Aranžman“, na Ugovoru o najmu br. 60, izvršene su izmjene prvobitno upisanih podataka, na način što je datum vraćanja vozila „20.08.2009.“, preinačen u sada postojeći „20.09.2009.“. Takođe, u rubrici „Aranžman“, podatak „i Srbijli“, je napisan drugom hemijskom olovkom, odnosno najvjerovatnije je naknadno upisan.</span>
</p>
<p class="p3"></p>
<p class="p3">
<span class="s2">Iz nalaza i mišljenja vještaka mašinske struke B. J. od 24.02.2010. godine utvrđeno je da vrijednost vozila iznosi 5.269,10 €. </span>
</p>
<p class="p3"></p>
<p class="p3">
<span class="s2">Iz izvoda iz kaznene evidencije na ime optuženog  ispostave Kolašin  br. 19/3-245/09-2112/2 od 2.12.2009. godine utvrđeno je da je optuženi osuđivan presudama : Osnovnog suda Podgorica K. 95/16337 od 06.01.1998. godine, zbog krivičnog djela iz člana 131 st. 1. KZ RCG, novčanom kaznom u iznosu od 300,00 dinara i oduzimanje cigareta, Osnovnog suda Podgorica K. 95/13621 od 08.01.1998. godine. zbog krivičnog djela iz člana 131/1 KZRCG, kaznom zatvora od 30 dana zatvora. uslovno za jednu godinu i oduzimanje cigareta, Opštinskog suda Subotica K. 951 od 19.12. 2000 godine zbog krivičnog djela iz člana 166 st.2. u vezi st. 1. tč 1. KZRS, kaznom zatvora od jedne godine, Okružnog suda Subotica Kž. 281/03 od 18.08.2003 godine, zbog krivičnog djela iz člana 166 st. 1. tč 1. KZRS u produženom trajanju, kaznom zatvora od jedne godine, Okružnog suda Subotica Kž. 686/03 od 04.12.2003 godine, zbog krivičnog djela iz člana 23. st. 1. Zakona o JRM KZ RS i čl. 33. st. 1. Zakona o oružju i municiji RS, kaznom zatvora od šest mjeseci zatvora, oduzimanje pištolja «Bereta» kal. 9mm i 6 komada metaka, Osnovnog suda Kotor br. 300/03 od 17.04.2006 godine, zbog krivičnog djela iz člana 207 st. 1. KZ RCG, kaznom zatvora od dva mjeseca uslovno na jednu godinu i Okružnog suda Beograd KP 13/06 od 26.05.2008. godine, zbog krivičnog djela iz čl. 204. st.1. tč. 1. u vezi tč. 2. KZ u saizvršilaštvu u vezi čl. 33. KZ, kaznom zatvora od dvije godine.</span>
</p>
<p class="p3"></p>
<p class="p3">
<span>Ocjenom izvedenih dokaza utvrđeno je da je optuženi učinio krivična djela koja su mu stavljena na teret. U postupku je utvrđeno da je optuženi sa preduzećem DOO „D.“ dana 17.08.2009. godine zaključio ugovor o najmu broj 60 vozila marke „Nisan“ reg. oznake ... sa rokom važenja do 20.08.2009. godine, koji je nakon isteka navedenog roka produžen do 22.08.2009. godine. Ugovorom su precizirana prava i obaveze, a pored ostalog i da je se vozilo može koristiti samo na teritoriji Crne Gore. Optuženi je dana 10.09.2009. godine pokušao da pređe granicu između Crne Gore i Srbije i vozilom otputuje u Srbiju, a tom prilikom je pokazao predmetni ugovor koji je u međuvremenu preinačio na način što je na dva mjesta u rubrikama koje se odnose na datum vraćanja vozila prepravio datum, na način što je mjesec „08“ prepravio u „09“ i u rubrici „aranžman“ u kojoj je navedeno da se vozilo može koristiti na teritoriji Crne Gore, dodao tekst „i Srbiji“. Činjenično stanje je utvrđeno iz jasnog i objektivnog iskaza svjedoka H. R., sa kojom je optuženi zaključio ugovor o najmu, koji iskaz je potvrđen svim izvedenim dokazima. Iz nalaza i mišljenja vještaka grafološke struke V. N. utvrđeno je da je ugovor o najmu preinačen na način koji je naprijed predstavljen. Vještak je navela da su riječi u rubrici „Aranžman“ „i</span><span class="s2"> Srbiji“, upisani drugom hemijskom olovkom, vjerovatno naknadno. U postupku je na nesumnjiv način utvrđeno da su navedene riječi upisane naknadno, jer u ugovoru o najmu te riječi nisu bile upisane. </span>
</p>
<p class="p3"></p>
<p class="p3">
<span>Optuženi je u namjeri prisvajanja protivpravne imovinske koristi prisvojio vozilo koje mu je na osnovu ugovora o najmu povjereno. Optuženi je vozilo trebao da vrati dana 22.08.2009. godine, da isto koristi na teritoriji Crne Gore, a vozilo je od njega oduzeto na graničnom prelazu Dobrakovo dana 10.09.2009. godine, dakle, nakon proteka dužeg vremenskog perioda koji je određen ugovorom o najmu i prilikom pokušaja da napusti teritoriji Crne Gore, što pokazuje da se prema vozilu ponašao kao vlasnik, a ne korisnik prema ugovoru o najmu.  Iz nalaza i mišljenja vještaka mašinske struke utvrđena je vrijednost vozila, koja je iznosila 5.296,10 €, čime je optuženi ostvario kvalifikovani oblik krivičnog djela, za čije postojanje je potrebno da vrijednost utajene stvari prelazi iznos od 3.000 €. </span>
</p>
<p class="p3"></p>
<p class="p3">
<span>Optuženi je učinio krivično djelo falsifikovanje isprave iz čl. 412 st.1 Krivičnog zakonika. Optuženi je upotrijebio preinačenu ispravu ugovor o najmu vozila broj 60 od 17.08.2010. godine, u kojem je kako je već navedeno na dva mjesta u djelovima koji se odnose na rok vraćanja vozila prepravljen mjesec i umjesto „08“ navedeno „09“, kao i u rubrici „aranžman“ u kojoj je navedeno da se vozilo može koristiti na teritoriji Crne Gore, dodao tekst „i Srbiji“. Prepravljanjem navedenih djelova ugovora optuženi je ugovor preinačio i tako preinačen ugovor koji predstavlja privatnu ispravu upotrijebio.  </span>
</p>
<p class="p3"></p>
<p class="p3">
<span>Optuženi je krivična djela učinio sa direktnim umišljajem jer je bio svjestan da prisvaja vozilo koje mu je bilo povjereno na osnovu ugovora o najmu, bio je svjestan da </span><span class="s4">je preinačio predmetni ugovor, a utvrđena je i njegova namjera da preinačeni ugovor upotrijebi kao pravi. </span>
</p>
<p class="p3">
<span> </span>
</p>
<p class="p3">
<span>Sud je precizirao optužnicu. Prije svega sud je precizirao datum izvršenja krivičnog djela utaja, navodeći da je isto učinjeno u periodu od 23.08.2009. godine do 10.09.2009. godine, jer je optužnicom kao datum naveden 17.08.2009. godine, kada je zaključen ugovor o najmu. Optuženi je do dana 22.08.2010. godine bio korisnik vozila po ugovoru, a tek od dana 23.08.2009. godine počinje ponašanje optuženog koje predstavlja obilježje krivičnog djela utaja i to stanje je trajalo do dan 10.09.2009. godine kada je optuženi zaustavljen na graničnom prelazu Dobrakovo. </span>
</p>
<p class="p1"></p>
<p class="p1">
<span>	Kako je sud precizirao datum izvršenja krivičnog djela utaja, sud je u izreci presude naveo da je optuženi ugovor sa sa </span><span class="s2">H. R., zaključio dana 17.08.2009. godine.</span>
</p>
<p class="p1">
<span class="s2"> </span>
</p>
<p class="p1">
<span class="s2">	U dijelu koji se odnosi na krivično djelo falsifikovanje isprave sud je precizirao goduiu, jer je greškom u kucanju u optužnici navedena godina 20109,  umjesto 2009. </span>
</p>
<p class="p1"></p>
<p class="p3">
<span>Sud je precizirao i datum naveden u 7 redu optužnice, jer je navedeno da je optuženi bio dužan da vozilo vrati do 28.08.2009. godine, dok je iz ugovora o najmu utvrđeno da je vozilo trebao da vrati </span><span class="s2">22.08.2009 godine</span><span>, što je i navedeno u izreci presude.  </span>
</p>
<p class="p3"></p>
<p class="p3">
<span>U izreci presude je navedeno da je optuženi u ugovor o najmu upisao datum 20.09.2009. godine, a ne 28.09.2009. godine kako je navedeno u zadnjem redu optužnice. Ocijenjeno je da se navedenim preciziranjem ne narušava identitet optužnice i presude.   </span>
</p>
<p class="p3"></p>
<p class="p3">
<span>Odlučujući se za krivičnu sankciju prema optuženom sud je cijenio sve olakšavajuće i otežavajuće okolnosti iz čl. 42 Krivičnog zakonika.</span><span class="s2"> Olakšava​jućih okolnosti na strani optuženog nije bilo. Kao otežavajuću okolnost sud je cijenio raniji život jer je optuženi višestruki povratnik u izvršenju krivičnih djela protiv imovine, a javlja se i kao specijalni povratnik kod krivičnog djela falsifikovanje isprave. Sud je optuženom na osnovu čl. 48 Krivičnog zakonika najprije utvrdio za krivično djelo utaja iz čl. 243 st.2 u vezi st.1 Krivičnog zakonika, kaznu zatvora u trajanju od 1 godine i 2 mjeseca, a za krivično djelo falsifikovanje isprave iz čl. 412 st.1 Krivičnog zakonika, kaznu zatvora u trajanju od 3 mjeseca, nakon čega ga je primjenom čl. 48 Krivičnog zakonika osudio na jedinstvenu kaznu zatvora u trajanju od 1 godine i 4 mjeseca. Ocijenjeno je da izrečena kazna zatvora težini izvršenih krivičnih djela i krivici optuženog, kojom će se u potpunosti postići kažnjavanja.  </span>
</p>
<p class="p3"></p>
<p class="p1">
<span>             Na osnovu čl. 75 st.1 Krivičnog zakonika prema optuženom je izrečena mjera bezbjednosti oduzimanja ugovora o najmu broj 60 od 17.08.2009. godine, </span><span class="s2">kao predmeta upotrijebljenog za izvršenje krivičnog djela. </span>
</p>
<p class="p1">
<span class="s2"> </span>
</p>
<p class="p3">
<span class="s2">Oštećena H. R. je na osnovu čl.212 st.2 ZKP-a upućena na parnični postupak radi ostvarivanja imovinsko pravnog zahtjeva, jer je postavila imovinsko pravni zahtjev koji nije precizirala, niti je sudu dostavila dokaze koji bi predstavljali osnov za potpuno ili djelimično presuđenje.</span>
</p>
<p class="p1"></p>
<p class="p3">
<span class="s2">Odluka o troškovima zasniva se na odredbi čl. 202 st.1  ZKP-a, a ista se odnosi na troškove branioca po službenoj dužnosti S.K. u iznosu od 200 €, izrade nalaza i mišljenja vještaka grafološke struke u iznosu od 82,50 €, troškove mašinske struke medicinske struke u iznosu od 49,50 € i troškove rada suda, koji su određeni prema trajanju, složenosti krivičnog postupka i imovinskim prilikama optuženog.</span>
</p>
<p class="p1"></p>
<p class="p3">
<span class="s2">Na osnovu izloženog odlučeno je kao u izreci presude.</span>
</p>
<p class="p1"></p>
<p class="p7">
<span class="s1">OSNOVNI SUD U BARU</span>
</p>
<p class="p7">
<span class="s1"> Dana 31.05.2010. godine</span>
</p>
<p class="p1"></p>
<p class="p1"></p>
<p class="p1">
<span class="s1"> ZAPISNIČAR,			              PREDSJEDNIK VIJEĆA-SUDIJA</span>
</p>
<p class="p1">
<span class="s1">					</span>
</p>
<p class="p1">
<span class="s1"> Milijana Minić 				                   Goran Šćepanović</span>
</p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1">
<span class="s1">PRAVNA POUKA</span><span class="s2">: Protiv ove presude može se izjaviti žalba Višem sudu u Podgorici u roku od 15 dana od dana prijema pismenog otpravka, preko ovog suda u dva primjerka.</span>
</p>
<p class="p1"></p>
<p class="p1"></p>
<p class="p1"></p>
<p class="p1">
<span class="s2">DNA</span>
</p>
<p class="p1">
<span class="s2">- ODT,</span>
</p>
<p class="p1">
<span class="s2">- optuženom preko oglasne table</span>
</p>
<p class="p1">
<span class="s2">- braniocu S. K. </span>
</p>
<p class="p1">
<span class="s2">- u spise.</span>
</p>
<p class="p1">
<span class="s2">- oštećenoj H. R. nakon pravosnažnosti. </span>
</p>
<p class="p3"></p>
<p class="p3">
<span class="s2">   </span>
</p>
<p class="p8"></p>
<p class="p8"></p>


</body>
&nbsp;<br>
<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br>
&nbsp;<br>
&nbsp;<br>
&nbsp;<br>
<strong>K.br. 137</strong>/<strong>12</strong><br>
&nbsp;<br>
&nbsp;<br>
&nbsp;
<div style="text-align: center;">
	<strong>U IME CRNE GORE</strong></div>
&nbsp;<br>
&nbsp;<br>
&nbsp;<br>
<strong>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; OSNOVNI SUD U BERANAMA</strong>, po sudiji pojedincu Aleksandru Ćulafiću, uz učešće namještenika suda Mirosave Lekić, kao zapisničara, u krivičnom predmetu protiv okrivljenog <strong>Š. F.,</strong> iz B., zbog krivičnog djela ugrožavanje sigurnosti iz čl. 168 st. 1 Krivičnog zakonika, po optužnom predlogu Osnovnog državnog tužilaštva u Beranama Kt.br. 132/2012 od 30.07.2012. godine, nakon održanog glavnog i javnog pretresa, u prisustvu zamjenika ODT–a u Beranama Jadranke Mićović, okrivljenog i oštećene Š. E. i njenog punomoćnika D. K., koja postupa po zamjeničkom punomoćju adv. G. P., dana 18.09.2012. godine, donio je i javno objavio<br>
&nbsp;<br>
&nbsp;&nbsp;<br>
&nbsp;
<div style="text-align: center;">
	<strong>P R E S U D U</strong></div>
&nbsp;<br>
&nbsp;<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Okrivljeni <strong>Š. F., </strong>od oca R. i majke H., rođene K., rođen ..... godine u B., sa prebivalištem u selu T., opština B., državljanin Crne Gore, automehaničar, neoženjen, siromašnog imovnog stanja, neosuđivan.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;K r i v&nbsp;&nbsp;&nbsp; j e&nbsp;<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; - što je<br>
&nbsp;<br>
-&nbsp; dana 01.06.2012. godine, oko 15,00 časova, u selu T., opština B., ugrozio sigurnost oštećene mal. Š. E., da će napasti na njen život, na način što joj je uputio ozbiljnu prijetnju: „Šta ti misliš ko si, da mi nešto možeš, ubiću te, napraviću ti nešto“,<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; - čime je izvršio krivično djelo ugrožavanje sigurnosti iz čl. 168 st. 1&nbsp; Krivičnog zakonika,<br>
&nbsp;<br>
- pa&nbsp; ga sud, primjenom citiranih zakonskih propisa, te čl. 2, 4, 5, 13, 15, 32, 39 i 42 Krivičnog zakonika i čl. 226, 229, 239 i 374 ZKP-a CG,<br>
&nbsp;<br>
&nbsp;
<div style="text-align: center;">
	&nbsp;O S U Đ U J E&nbsp;</div>
&nbsp;<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; <strong>Na novčanu kaznu u iznosu od 600,00 € ( šesto eura), </strong>koju je dužan platiti u roku od tri mjeseca od dana pravnosnažnosti presude, na račun br. 832–150–38&nbsp; Osnovnog suda u Beranama.&nbsp;<br>
&nbsp;<br>
Ako osuđeni ne plati novčanu kaznu u određenom roku, sud će novčanu kaznu zamjeniti kaznom zatvora, tako što će za svakih započetih 25,00 € novčane kazne odrediti jedan dan zatvora, a ako osuđeni plati samo dio novčane kazne, sud će ostatak kazne srazmjerno zamjeniti kaznom zatvora, pa ako osuđeni isplati ostatak novčane kazne, izvršenje kazne zatvora će se obustaviti.<br>
&nbsp;<br>
Okrivljeni se obavezuje da plati ovom sudu na ime paušala iznos od 50,00 €, &nbsp;koji iznos će uplatiti na račun br. 832–150–38&nbsp; Osnovnog suda u Beranama, kao i da oštećenoj na ime troškova postupka plati iznos od 225,00 €, a sve prednje u roku od 15 dana po pravosnažnosti presude, pod prijetnjom prinudnog izvršenja.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Radi ostvarivanja imovinsko pravnog zahtjeva oštećena se upućuje na parnicu.<br>
&nbsp;&nbsp;<br>
&nbsp;
<div style="text-align: center;">
	&nbsp;O b r a z l o ž e nj e&nbsp;</div>
&nbsp;<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Optužnim predlogom Osnovnog državnog tužilaštva u Beranama Kt.br. 132/2012 od 30.07.2012. godine, optužen je Š. F., iz sela T., opština B., zbog krivičnog djela ugrožavanje sigurnosti iz čl. 168 st. 1 Krivičnog zakonika.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Glavni pretres je održan i zaključen u prisustvu: zamjenika ODT–a u Beranama Jadranke Mićović, okrivljenog i oštećene Š. E. i njenog punomoćnika D.K., koja postupa po zamjeničkom punomoćju adv. G. P..<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Zamjenik ODT–a u Beranama, u završnoj riječi je izjavila da ostaje pri podnesenom optužnom predlogu, jer je svim dokazima izvedenim na glavnom pretresu nesporno utvrđeno da je okrivljeni Š. F., izvršio krivično djelo činjenično i pravno opisano dispozitivom optužnog predloga. Iskaz svjedoka oštećene mal. Š. E. ne treba dovoditi u sumnju, jer je dat jasno i istinito i u cjelosti je potvrđen kako iskazima saslušanih svjedoka, tako i uvidom u medicinsku dokumentaciju, pa kako se radi o okrivljenom koji do sada nije osuđivan, to je predložila da ga sud osudi na novčanu kaznu u iznosu od 600,00 €.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Oštećena Š. E., u završnoj riječi pridružila se krivičnom gonjenju protiv okrivljenog, postavila je imovinsko pravni zahtjev i prihvatila je završnu riječ svog punomoćnika koji je istakao da izvedenim dokazima na glavnom pretresu je dokazano da je okrivljeni izvršio krivično djelo navedeno u optužnom predlogu.<br>
&nbsp;<br>
Okrivljeni Š. F., u svojoj odbrani u bitnom je istakao da Š. E. poznaje i žive u istom mjestu, a kuće su im jedna od druge udaljene oko 150 m. Kako je E. Š.često dolazila kod njega, upoznao ju je sa svojim drugom L. M. i misli da su bili u vezi. Kritičnog dana uputio se kući kod Š. E., kako bi njenom bratu E. odnio ličnu kartu koju je zaboravio u njegovom putničkom vozilu. Na putu ka njihovoj kući sreo je Š. E. samu, kojom prilikom ga je ona pitala zašto je L. M. kazao da je izlazila sa N.D., pa su počeli da se raspravljaju. U tom trenutku ona ga je ošamarila, pa ju je odgurnuo, nakon čega je ponovo pritrčala i još dva puta ga ošamarila, ali on nju nije udario, niti je upućivao riječi prijetnje, već joj je samo kazao da ga ostavi na miru, nakon čega je ona pobjegla kući. Nakon izvjesnog vremena, on je pošao kod njene kuće i tom prilikom je u zatekao njenog brata E., dok je majka bila na spratu kuće i sa njom se nije sreo. Tom prilikom je razgovarao sa njenim bratom, ali se E. u tom trenutku nije nalazila pored njih već je bila na spratu kuće. Nakon ovoga je pošao kući i telefonskim putem pozvao oca Š. E. i ispričao mu šta se desilo između njega i njegove ćerke.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; U završnoj riječi je izjavio da se ne osjeća krivim za krivično djelo stavljeno mu na teret, te da konkretnom prilikom nije uputio riječi prijetnje Š. E., niti ju je tukao, pa je tražio da ga sud oslobodi od odgovornosti. &nbsp;<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Provjeravajući navode optužnog akta i odbrane okrivljenog, sud je u dokaznom postupku, na glavnom pretresu izveo dokaze: saslušao u svojstvu svjedoka oštećenu Š. E., saslušao svjedoke Š. S., Š. S. i Š. E.; pročitao izvještaj ljekara specijaliste Doma zdravlja Berane, Centra za mentalno zdravlje br. ... od 26.07.2012. godine, pročitao izvještaj ljekara Doma zdravlja Berane, Centra za mentalno zdravlje br. ... od 29.06.2012. godine; te pribavio i izvršio uvid u izvod iz KE na ime okrivljenog.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Cijeneći odbranu okrivljenog i dokaze pojedinačno i u međusobnoj vezi, shodno čl. 370 ZKP-a CG, sud je utvrdio činjenično stanje i na osnovu takvog utvrđenog činjeničnog stanja zaključio da je okrivljeni izvršio krivično djelo ugrožavanje sigurnosti iz čl. 168 st. 1 Krivičnog zakonika, za koje je kriv.<br>
&nbsp;<br>
Sud je cijenio, ali nije prihvatio odbranu okrivljenog, da kritičnom prilikom nije upućivao riječi prijetnje oštećenoj, jer je stanovišta da je takva odbrana usmjerena isključivo na izbjegavanje sopstvene krivice, a obezvrijeđena izvedenim dokazima tokom postupka. Tako, iz iskaza oštećene Š. E., saslušane u svojstvu svjedoka, sud je utvrdio da je sa okrivljenim bila u dobrim odnosima, jer su komšije i družili su se sve do kritičnog dana. Toga dana se vraćala od svoje komšinice i na putu prema kući sreo je okrivljeni, odnosno čekao je jer je znao da sjedi kod komšinice. Tada joj je kazao da pođu iza kuće E. Š., koja se nalazi van sela i blizu šume, pa kada je odbila da ode sa njim, on ju je dohvatio za ruku i počeo da prijeti, govoreći joj: „ Šta ti misliš ko si ti, da mi nešto možeš, ubiću te, napraviću ti nešto“, a nakon toga je otvorenom šakom udario u predjelu lica. Tom prilikom joj je govorio: „Kurvo jedna, droljo, napraviću ti nešto“, pa se uplašila da ne realizuje svoje prijetnje i da je ne ubije. Smatra da je razlog ovakvog njegovog ponašanja to što nije sa njim htjela da pođe iza kuće u šumu. U jednom trenutku se istrgla iz njegovih ruku i pošla ka svojoj kući, a on joj je rekao da ne smije da priča šta se desilo između njih, inače će joj nešto napraviti. Kada je ušla u kuću zatekla je svog brata E. koji je sjedio za kompjuterom i svoju majku. Tom prilikom je bratu pokazala po licu crvenilo i bila je uplakana, na šta ju je brat pitao ko joj je to uradio, ali ona u početku nije smjela da im kaže. Nakon toga je pošla na sprat kuće, u svoju sobu, zaključala se, pa su brat i majka došli na vrata sobe i tražili da otključa vrata. Nakon 15 minuta, okrivljeni je došao kod njih kući, ali ona nije izlazila iz svoje sobe i čula je galamu, a ne zna šta se dešavalo. Ima strah od okrivljenog i u trenutku kada je upućivao riječi prijetnje, osjetila je ugroženost da tu prijetnju ne realizuje, a od tada vrlo rijetko izlazi, jer se plaši od okrivljenog da joj nešto može uraditi. Sud je iskaz oštećene saslušane u svojstvu svjedoka cijenio kao objektivan, jasan i ničim doveden u pitanje, a saglasan sa iskazima svjedoka Š. E., Š. S. i Š. S..<br>
&nbsp;<br>
Iz iskaza svjedoka Š. E., sud je utvrdio da je kritičnog dana bio kući, te da je u jednom trenutku ušla njegova sestra Š. E. u kuću sva uplakana i crvena u licu. Kada je pitao šta joj je, ona mu je rekla: „Vidi šta mi je uradio“, ali nije htjela da kaže ko je to uradio, nakon čega je ušla u svoju sobu na sprat kuće i zaključala se. Ispred kuće je došao Š. F. i pitao ga: „Gdje je onaj smrad“, misleći na njegovu sestru, a to je gledala njihova majka sa terase, pa je tražila je od istog da napusti dvorište, da se više ne pojavljuje kod njih i pitala ga je zašto je tukao i maltretirao njenu ćerku. Tada je on njemu kazao da će mu sestru prebiti, da će je ubiti, da će ga zapamtiti i da će joj nešto najgore uraditi u selu, nakon čega se udaljio od kuće. Kada je sestra izašla iz sobe ispričala mu je kako joj je Š. F. govorio riječi: „Šta ti misliš ko si, da mi nešto možeš, ubiću te, napraviću ti nešto, kurvo, droljo“ i da je kritičnom prilikom tukao šamarima i vukao za duksericu. Sud je potpunosti prihvatio iskaz istog svjedoka, cijeneći ga kao objektivan, jasan i ničim doveden u pitanje, a saglasan sa iskazom oštećene, kao i svjedoka Š. S..<br>
&nbsp;<br>
Tako iz iskaza svjedoka Š. S., sud je utvrdio da je kritičnog dana spavala u dnevnoj sobi, dok je njen sin sjedio za kompjuterom. U jednom trenutku kroz san je čula kako njena ćerka E. plače i govori svom bratu E.: “Vidi šta mi je onaj uradio“, nakon čega je pošla u svoju sobu, na sprat kuće i zaključala se. Nakon što joj je kćerka otvorila vrata, vidjela je da je uplakana, uplašena i crvena u licu, pa je pitala šta se dogodilo i ko joj je to uradio. Nakon izvjesnog vremena ispričala je da ju je okrivljeni F. presreo na putu ka kući, da je htio da je vodi u šumu, pa kada mu je pružila otpor i kazala da neće, on ju je otvorenom šakom udarao po glavi i tijelu i zaprijetio da to što se između njih desilo ne smije da kaže nikom. Tom prilikom joj je upučivao riječi: „Šta ti misliš ko si, da mi nešto možeš, ubiću te, napraviću ti nešto“, a pored ovoga još joj je govorio kurvo, droljo i slično.&nbsp; Dok je razovarala sa svojom ćerkom, ispred kuće je došao okrivljeni i njenom sinu kazao: „Gdje je onaj smrad“ misleći na njenu ćerku, pa je ona od njega tražila da se udalji, što je on i uradio. Nakon ovog događaja, njena ćerka je strašno uznemirena i loše spava, zbog čega je vodila dva puta u bolnicu, kojom prilikom je dobila terapiju koju i sada koristi. Sud je u potpunosti prihvatio iskaz ovog svjedoka cijeneći ga kao objektivan, jasan i ničim doveden u pitanje, a saglasan sa ostalim izvedenim dokazima.<br>
&nbsp;<br>
Iz iskaza svjedoka Š. S., sud nije mogao utvrditi pravno relevantne činjenice vezane za kritični događaj, ali je svjedok u svom iskazu potvrdio da ga je kritičnom prilikom telefonskim putem pozvala supruga i ispričala mu šta se njegovoj ćerki dogodilo, kao i to da ga je istog dana telefonskim putem zvao okrivljeni Š.F. i rekao mu da je njegova ćerka bezobrazna i da je on morao da je izbije. Njegova ćerka nakon ovog događaja ima zdravstvenih problema, ne izlazi iz kuće, uznemirena je i ozbiljno je zabrinut za njeno zdravlje, a koje navode je sud cijenio kao potvrdu navoda svjedoka Š. S..<br>
&nbsp;<br>
Iz izvještaja ljekara specijaliste br. ... od 29.06.2012. godine i br. ... &nbsp;&nbsp;od 26.07.2012. godine, sud je utvrdio da je Š. E. nervozna, nemirna, ima nesanice i neraspoloženje sa vraćanjem slika iz nemilog događaja, te da se kod iste referiše produžena stresogena situacija.<br>
&nbsp;&nbsp;<br>
Dakle, prihvatajući u potpunosti iskaz oštećene, kao i saslušanih svjedoka, koje je okrivljeni negirao, a koje negiranje je sud cijenio kao usmjereno na izbjegavanje sopstvene krivice, sud je mišljenja da je okrivljeni postupajući na opisani način, upućujući oštećenoj riječi ozbiljne prijetnje: “Šta ti misliš ko si, da mi nešto možeš, ubiću te, napraviću ti nešto“, a koje se odnose na ugrožavanje fizičkog integriteta oštećene, koje riječi je oštećena obziljno shvatila i zbog istih se osjećala uplašeno i ugroženo, jer zbog navedenog ne izlazi iz kuće i ima zdravstvenih problema, okrivljeni je u svojim radnjama ostvario elemente bića krivičnog djela stavljenog mu na teret javnom optužbom. Okrivljeni je djelo izvršio s direktnim umišljajem, jer je bio svjestan da će ozbiljnom prijetnjom: „Šta ti misliš ko si, da mi nešto možeš, ubiću te, napraviću ti nešto“ kod nje izazvati strah i ugroženost, pa je djelo htio i za isto je kriv.<br>
&nbsp;<br>
Za krivično djelo ugrožavanje sigurnosti iz čl. 168 st. 1 Krivičnog zakonika, predviđena je novčana kazna ili zatvor do jedne godine.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Prilikom odlučivanja o vrsti i visini kazne, sud je cijenio sve okolnosti iz čl. 42 Krivičnog zakonika, koje se odnose na odmjeravanje kazne, pa je kod okrivljenog, kao olakšavajuće okolnosti cijenio da se radi o mladom čovjeku, siromašnog imovnog stanja, da nije osuđivan, što ukazuje da nije sklon vršenju krivičnih djela, pa u nedostatku otežavajućih okolnosti sud je mišljenja da će se utvrđenim minimumom zakonom predviđene novčane kazne postići svrha kažnjavanja iz čl. 32 Krivičnog zakonika i dovoljno uticati na okrivljenog da ubuduće ne vrši ova i slična krivična djela.<br>
&nbsp;<br>
Shodno čl. 226 i 229 Zakonika o krivičnom postupku, odlučeno je da okrivljeni plati sudu na ime paušala iznos od 50,00 €, imajući u vidu složenost i trajanje krivičnog postupka, te imovinske prilike okrivljenog, kao i da plati oštećenoj na ime nagrade i nužnih izdataka koje je imala oko angažovanja punomoćniku iznos od 225,00 €, a koji se odnosi za pisane krivične prijave, zastupanje pred ODT u Beranama, kao i pristup na pretersu kod ovoga suda, u iznosu od po 75,00 €.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Radi ostvarivanja imovinsko pravnog zahtjeva, oštećena Š.E. upućuje se na parnični postupak, shodno čl. 239 ZKP-a CG.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Iz iznijetog je odlučeno kao u izreci presude, a shodno čl. 374&nbsp; ZKP- CG.<br>
&nbsp;<br>
&nbsp;<br>
&nbsp;
<div style="text-align: center;">
	<strong>OSNOVNI SUD U BERANAMA</strong><br>
	<strong>Dana, 18.09.2012. godine</strong></div>
&nbsp;<br>
<strong>Zapisničar&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;S U D I J A</strong><br>
<strong>Mirosava Lekić&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Aleksandar Ćulafić &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; </strong><br>
&nbsp;<br>
&nbsp;<br>
&nbsp;<br>
<u>PRAVNA POUKA:</u> Nezadovoljna stranka<br>
ima pravo žalbe, u roku od 8 (osam) dana,<br>
od dana prijema presude, putem ovog<br>
suda za Viši sud u Bijelom Polju.<br>
&nbsp;<br>
&nbsp;<br>

<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 0.875in 0.88611114in 0.875in;}
.s1{font-family:Arial;}
.p1{text-align:start;hyphenate:auto;font-family:Times New Roman;font-size:12pt;}
.p2{text-align:start;hyphenate:auto;font-family:Arial;font-size:12pt;}
.p3{text-align:end;hyphenate:auto;font-family:Arial;font-size:12pt;}
.p4{text-align:center;hyphenate:auto;font-family:Arial;font-size:12pt;}
.p5{text-align:justify;hyphenate:auto;font-family:Times New Roman;font-size:12pt;}
.p6{text-align:justify;hyphenate:auto;font-family:Arial;font-size:12pt;}
.p7{text-indent:0.5in;text-align:justify;hyphenate:auto;font-family:Arial;font-size:12pt;}
.p8{text-indent:0.5in;text-align:start;hyphenate:auto;font-family:Arial;font-size:12pt;}
.p9{margin-bottom:0.083333336in;text-align:justify;hyphenate:auto;font-family:Arial;font-size:12pt;}
.p10{text-indent:0.49166667in;text-align:justify;hyphenate:auto;font-family:Arial;font-size:12pt;}
.p11{margin-left:0.25in;text-align:justify;hyphenate:auto;font-family:Arial;font-size:12pt;}
</style>
<meta content="milorad.rovcanin" name="author">
</head>
<body class="b1 b2">
<p class="p1">
<span class="s1">							</span>
</p>
<p class="p2"></p>
<p class="p3">
<span>			                  K.br.72/10</span>
</p>
<p class="p2"></p>
<p class="p4">
<span>U IME NARODA</span>
</p>
<p class="p4"></p>
<p class="p5">
<span>	</span><span class="s1">Viši sud u Bijelom Polju, u vijeću sastavljenom od predsjednika vijeća sudije Vukomira Boškovića, stalnog sudije Jokana Varagića, i članova vijeća - sudija porotnika Dimitrija Kaljevića, Kuja Mustajbašića i Ratomira Bulatovića, uz učešće zapisničara Radmile Duborije, u krivičnom predmetu optuženog M. E. iz R, zbog krivičnog djela teško ubistvo u pokušaju iz čl. 144 st. 1 tačka 8 u vezi čl. 20 Krivičnog zakonika Crne Gore, po optužnici Višeg državnog tužioca u Bijelom Polju, Kt.br.45/10 od 05.11.2010 godine, nakon održanog usmenog, javnog i glavnog pretresa u prisustvu zamjenika Višeg državnog tužioca N. B, optuženog M. E, njegovog branioca advokata B. M, adv. iz R, oštećenih S. D. i H. M, donio je dana 26.07.2011 godine, a javno objavio 01.08.2011 godine,</span>
</p>
<p class="p6"></p>
<p class="p4">
<span>P R E S U D U</span>
</p>
<p class="p4"></p>
<p class="p6">
<span>	Optuženi M. E, JMBG ..., od oca Lj. i majke Dž, rođene D, rođen .... godine, u R, sa stalnim boravkom u naselju H, opština R, učenik Srednje škole, neoženjen, lošeg imovnog stanja, osuđivan, nalazio se u pritvoru od 23.08.2010 godine, do 01.08.2011 godine. </span>
</p>
<p class="p6"></p>
<p class="p7">
<span>Na osnovu čl. 363 st. 1 tačak 1 Zkp-a, u vezi sa čl. 10 Krivičnog zakonika, </span>
</p>
<p class="p6"></p>
<p class="p4">
<span>Oslobađa se od optužbe </span>
</p>
<p class="p4">
<span>	</span>
</p>
<p class="p8">
<span>Da je: </span>
</p>
<p class="p6">
<span>	Dana, 21.08.2010 godine, oko 22,00 h. na sportskom poligonu OŠ “M.P” u R, umišljajno pokušao da liši života oštećene S. D. i H. M, oba iz  R, na način što je nožem dužine sječiva 7,8 cm. i širine 1,6 cm. pokušao da udari u predjelu grudi i stomaka oštećenog S. D, koji je u cilju da se zaštiti od udarca podigao i ispružio lijevu ruku ispred sebe sa dlanom lijeve šake okrenutim prema sječivu, te ga je oštricom noža udario u predjelu prstiju lijeve šake, zbog čega je došlo do posjekotina sa povredom tetiva podizača trećeg i četvrtog prsta, što predstavlja tešku tjelesnu povredu, a oštećenog H. M. koji je pokušao da spriječi napad optuženog na oštećenog S. D, oštricom noža udario u predjelu čela i nanio mu laku tjelesnu povredu u vidu rane posjekotine dužine oko 5 cm. jer je to učinio odbijajući od sebe neskrivljeni protivpravni napad oštećenih koji su istog dana oko 21,30 h. došli u “I. k” koji se nalazi u blizini škole “M. P”, zajedno sa K. A. i M. F, da bi po ulasku u klub oštećeni S. došao do stola za kojim je optuženi igrao video igrice, pozivajući ga da ustane da razgovaraju psujući mu pri tom više puta majku, uhvatio ga za grudi i povukao prema sebi i jedan put ga udario pesnicom u grudi, a koji dalji konflikt je spriječio F.K. koji se nalazio u društvu optuženog, na način što je odgurao oštećenog S. od optuženog, nakon čega je gazda lokala izbacio oštećene i njihovo društvo iz lokala, pa kada je optuženi po proteku oko 20 minuta napustio lokal i započeo da se približava svom vozilu koje je bilo parkirano u dvorištu škole, zapazio je oštećene da ga čekaju u blizini vozila, zajedno sa K. i M, kao i licem po prezimenu K. i sa još 4-5 lica, pa kada je to vidio započeo je trkom da se kreće prema svom vozilu sa namjerom da pobjegne sa tog mjesta u čemu nije uspio, jer su ga sustigli oštećeni S. i H. i njihovo društvo, i prepriječili mu put kojom prilikom ga je S. metalnom palicom udario u predjelu glave, od kojeg udarca je pao na zemlju, nakon čega su ga S. i njegovo društvo, udarali nogama dok se nalazio na zemlji u zgrčenom položaju, kojom prilikom je zadobio povrede u predjelu butine desne noge na 15 cm. od koljena sa prednje strane u vidu kožnog defekta i defekta potkože i mišića elipsastog oblika, dubine 2 mm, većeg prečnika 3 cm. i manjeg prečnika 1,5 cm. koji defekt se pruža po sredini prednje strane prema koljenu, da bi ga u jednom momentu oštećeni H. M. koji se tada nalazio iza njega povukao unazad, kada je optuženi uspio da ustane i počeo da maše nožem nasumice ispred sebe, govoreći da ne prilaze, a sve u namjeri kako bi se odbranio od napada tih lica, kojom prilikom je nanio povrede oštećenim S. D. i H. M, </span>
</p>
<p class="p6"></p>
<p class="p6">
<span>	- Čime bi izvršio krivično djelo teško ubistvo u pokušaju iz čl. 144 st. 1 tačka 8 u vezi čl.  20 Krivičnog zakonika Crne Gore, </span>
</p>
<p class="p6"></p>
<p class="p9">
<span>	Jer nije krivično djelo ono koje je učinjeno u nužnoj odbrani. 		</span>
</p>
<p class="p6">
<span>	Troškovi krivičnog postupka padaju na teret budžetskih sredstava suda. </span>
</p>
<p class="p6"></p>
<p class="p4">
<span>O b r a z l o ž e n j e</span>
</p>
<p class="p2"></p>
<p class="p6">
<span>	Optužnicom Višeg državnog tužilaštva u Bijelom Polju, Kt.br.45/10 od 05.11.2010 godine, optužen je M. E. iz R, zbog krivičnog djela teško ubistvo u pokušaju iz čl. 144 st. 1 tačka 8 u vezi čl. 20 Krivičnog zakonika Crne Gore. </span>
</p>
<p class="p6">
<span>	</span>
</p>
<p class="p7">
<span>U završnoj riječi zamjenik VDT je istakao da je tokom postupka utvrđeno da je optuženi počinio krivično djelo stavljeno mu na teret, a što je utvrđeno po osnovu kazivanja oštećenih S. D, H. M, te saslušanih svjedoka, kao i objektivnih podataka sadržanih u materijalnim dokazima. Predložio je da se optuženi oglasi krivim i kazni na kaznu po zakonu. </span>
</p>
<p class="p6"></p>
<p class="p6">
<span>	Oštećeni S. D. i H. M. se nijesu pridružili krivičnom gonjenju protiv optuženog, te su istakli da ne postavljaju imovisnko-pravni zahtjev.  </span>
</p>
<p class="p6"></p>
<p class="p10">
<span> U izjavi datoj ovlašćenim policijskim službenicima optuženi M. E. je u bitnom istakao da se dana 21.08.2010 godine, oko 19,00 h. nalazio u „I. k“ vlasništvo R. F. u R, u koji klub su u međuvremenu došli S.D, H. M, K. A. i M. F. Prišli su do stola za kojim je on igrao igrice. Kada je došao do njega oštećeni S. mu je rekao da ustane da razgovaraju i tom prilikom mu je opsovao majku. Nije se pomjerao a neko od njih mu je uzeo nož, koji mu se nalazio za pasom. S. je nastavio da mu psuje majku i kretao je u njegovom pravcu da bi ga pri tom vukao za grudi sa namjerom da ga udari pesnicom. U jednom momentu oteo se iz D. ruku i pobjegao iz internet kluba. Vozilo mu se nalazilo parkirano ispred Osnovne škole „M. P“. Dok je bježao prema vozilu S. i njegovo društvo su ga sustigli i tada je primijetio da S. u rukama ima palicu i nož. Palicom ga je udario po glavi dva puta, a neko od njih ga je udario nožem u lijevu nogu. Od udarca palicom nije zadobio povredu, ali je osjećao glavobolju i vrtoglavicu. Ističe da nije primijetio da je u toj tuči bilo koga povrijedio. Britvom je mahao nasumice iz straha, a sa namjerom da se odbrani od napada, te tvrdi da nije imao namjeru da bilo koga povrijedi ili ubije. </span>
</p>
<p class="p10"></p>
<p class="p10">
<span> U istražnom postupku je dodao da mu se ta britva nalazila kao privezak na ključevima, te da je ista oduzeta od njega od strane policije. Predočio je da se sa S. posvađao prije oko dva mjeseca u školi i da je čuo da mu isti prijeti, pa je sa tog razloga bio oprezan jer se plašio da ga ne napadne. Istakao je da je nakon svađe izašao iz kluba i trčeći se uputio prema svom parkiranom autu kada su ga sustigli oštećeni, kao i svjedoci K. i M, nakon čega je a da bi se odbranio od istih izvadio britvu iz džepa i sa istom mahao ispred sebe. Dođaj su posmatrali K. F. i L. H, a u društvu S. D. te večeri kada su ga napali nalazilo 10-tak lica. Ne zna njihova imena osim kako je naznačio. Opisuje da je britvica koju je izvadio iz džepa bila dužine 5-6 cm, te da je nakon toga pošao kod tetke jer se plašio kritika roditelja. </span>
</p>
<p class="p10"></p>
<p class="p10">
<span>Na pretresu je u bitnom istakao i to da ga je oštećeni D. u lokalu udario pesnicom u grudi, nakon čega ga je on odgurnuo od sebe, kao i da ih je tada F. K. razvadio na način što je S. odgurao od njega, što je on iskoristio i udaljio se. Nakon toga, gazda lokala je istjerao D. i njegovo društvo iz lokala, a da je on po proteku 15-tak minuta napustio lokal, te da ga je ispred kafane čekao S, H. i njihovo društvo. Kada je počeo da trči ka vozilu oni su trčali za njim kako bi mu prepriječili put. Tada su se sa njim nalazili L. H. i njegov mldb. brat M. A. Tvrdi da je tada izvadio nož, a da je nožem počeo da maše kada se uspravio i da su se oni tada razbježali. Do njega je prvo došao S. i udario ga palicom po glavi, kada je on pao. I ostali su krenuli u njegovom pravcu. Psovali su ga i u rukama su imali palice, dok je D. u rukama držao i palicu i nož. Kada je pao udarali su ga nogama i rukama. S. ga je udarao palicom i u predjelu leđa. </span>
</p>
<p class="p10"></p>
<p class="p10">
<span>Dalje je naveo da je nakon tih udaraca osjetio da ga neko vuče za leđa kada je on uspio da ustane i započeo da maše ispred sebe nožem i to u visini između stomaka i grudi, govoreći im da ne prilaze do njega. Istakao je da se ne sjeća da je poslije svađa u „I. k“ nekog pozivao mobilnim telefonom, a tvrdi da u vrijeme dešavanja se nije koristio brojem telefona ..... Zapazio je da u momentu kada je izašao iz lokala da su D. i njegovo društvo bili udaljeni od njegovog vozila oko 20 metara. Kada je započeo da prilazi vozilu i pokušao da bježi u pravcu vozila prepriječili su mu put i opkolili ga. Pojašnjavajući razlike u iskazima istakao je da je tačno da ga je S. udario jednom palicom po glavi, usled kojeg udarca je pao, a da ga je nakon toga udario jedan put palicom u predjelu leđa. Smatra da su ga sva ta lica udarala, a jedno od tih lica poznaje po prezimenu K. H. M. je u jednom momentu stajao iza njega, povukao ga je i tada ga nije udarao. Neko od tih lica mu je tada nanio povredu u predjelu butine desne noge, a ne lijeve, kako je to ranije govorio. L. je pokušavao da ta lica odvoji od njega, a oni su se razbježali kada je ustao i započeo da maše nožem. Sa D. je od ranije bio u lošim odnosima jer ga isti od ranije izazivao na tuču. Njegovo vozilo je bilo parakirano unutar ograde školskog dvorišta. Od momenta kada su D. i njegovo društvo izašli iz lokala, pa do kada je on izašao iz lokala prošlo je oko 20 minuta do pola sata. Njegovo vozilo je bilo parkirano 10-tak metara od mjesta gdje se desio događaj. U vrijeme dešavanja bio je mrak, a u pogledu vidljivosti nije se mogao tačno izjasniti sa razloga jer ima problema sa vidom. Kada je došao na školsko igralište, na tom igralištu niko nije igrao košarku. Ističe da ga S. nije jako udario palicom, te da usled tog udarca nije zadobio vidljive povrede, a da je pao više sa razloga kako bi se spasio da ga dalje ne tuku tom palicom. Pojašnjavajući razliku u dijelu kada je prethodno govorio da su ga S. i njegovo društvo stigli, a u slobodnom kazivanju da su mu pripriječili put, naznačio je da su ga neki od njih stigli, a neki mu pripriječili put. Tvrdi da usled udaraca koje je zadobio nije imao vidljive povrede, osim povrede na nozi. Palicu opisuje da je bila sjajna, dužine 30-40 cm. debljine 3-4 cm, te da se radilo o palici na razvlačenje. Sa S. ranije nije imao fizički kontakt. Da je povrijedio oštećene saznao je u policijskoj stanici. Ističe da nosi naočare i dioptriju 8/9 a da ih toga dana nije nosio sa sobom jer su mu ostale u vozilu. </span>
</p>
<p class="p2"></p>
<p class="p7">
<span>U završnoj riječi branilac optuženog je između ostalog istakao da se optuženi u datoj sitauciji branio, odbijajući istovremeni neskrivljeni protivpravni napad, a što je potvrđeno iskazima saslušanih svjedoka F. K. i L. H, te istakao da su oštećeni tokom postupka mijenjali iskaze, dok je optuženi od početka do kraja ostao pri svojoj odbrani. Zatražio je da sud istog oslobodi od optužbe zbog djelovanja u nužnoj odbrani. Međutim, ukoliko sud to ne prihvati smatra da su se stekli uslovi da se optuženi što blaže kazni. Završnu riječ svog branioca u potpunosti je prihvatio optuženi. </span>
</p>
<p class="p2"></p>
<p class="p7">
<span>Sud je u dokaznom postupku na glavnom pretresu izveo dokaze: saslušao svjedoke F. K, S. J, L. H, pročitao: iskaz svjedoka K. A. sa zapisnika pred istražnim sudijom ovog suda dana 01.11.2010 godine, službena zabilješka Uprave policije – PJ B, Ispostave R, br. 02-240-KU185 od 21.08.2010 godine, izvještaj o trasološkom vještačenju br. 3357/10 Forenzičkog centra Danilovgrad od 31.08.2010 godine, dvije potvrde o privremeno oduzetim predmetima Ku br. 185 od 21 i 23.08.2010 godine, izvještaj ljekara za hitnu medicinsku pomoć R. za oštećenog H. M, izvještaj ljekara specijaliste Opšte bolnice B. za oštećenog S. D, nalaz i mišljenje vještaka medicinske struke dr. M. S. dat na zapisniku o saslušanju vještaka pred istražnim sudijom od 21.10.2010 godine, izvršio uvid u zdravstveni karton ZIKS-a Ambulante iz B. P. za optuženog, izvod iz kaznene evidencije Uprave policije Pj B. – Ispostava R, br. 02-245-4470 od 19.11.2010 godine, izvršio uvid u foto-dokumentaciju, Uprave policije – PJ B, Ispostava R, br. Sl/2010 od 23.08.2010 godine, saslušao vještaka medicinske struke M. S, pa je cijeneći iste i u kontektstu dovodeći ih u vezu sa odbranom optuženog utvrdio činjenično stanje kao u izreci presude.</span>
</p>
<p class="p7"></p>
<p class="p7">
<span>Optuženi M. E. i oštećeni S. D. i H. M. se poznaju od ranije. Optuženi M. se prije oko dva mjeseca posmatrano od kritičnog događaja posvađao sa oštećenim S. Dana, 21.08.2010 godine, u večernjim časovima optuženi M. se nalazio u „I. k“ u R, u kojem klubu su se nalazili i njegovi drugovi L. H. i F. K. Oko 19,00 h. u taj klub su došli sada oštećeni S. D. i H. M, kao i svjedoci K. A. i M. F. Po ulasku u klub oštećeni S. je prišao do oštećenog i tada je došlo do svađe između njih, kada je do istih došao gazda lokala, koji je od S. i njegovog društva zahtijevao da napuste lokal, što su oni i uradili. Nakon toga, na igralištu Osnovne škole „M. P“ koje igralište se nalazi u neposrednoj blizini „I. k“, a na kojem igrailštu je bilo parkirano vozilo optuženog, je došlo do novog sukoba između optuženog i oštećenog S, u kojem sukobu je optuženi nanio povrede oštećenim S. i H. </span>
</p>
<p class="p6">
<span> </span>
</p>
<p class="p7">
<span>Iznijete činjenice su potvrđene odbranom optuženog, te kazivanjem oštećenih i svjedoka, a u pogledu zadobijenih povreda medicinskom dokumentacijom i nalazom vještaka, a nijesu dovedeni u sumnju nijednim izvedenim dokazom, pa je sud označene nesporne činjenice u potpunosti prihvatio. </span>
</p>
<p class="p7"></p>
<p class="p7">
<span>Međutim, sporno je kako se tačno desio ovaj događaj, ko je inicirao nastanak događaja na igralištu, ko je i kakve radnje preduzimao, te je sporno da li je optuženi preduzimao radnje sa namjerom da se brani ili da napada, te da li je optuženi te večeri bio napadnut od strane oštećenih i lica koja su se nalazila u njihovom društvu. </span>
</p>
<p class="p7"></p>
<p class="p7">
<span>Optuženi u bitnom na isti način opisuje kako se događaj desio. Međutim, različito kazuje u dijelu koji se odnosi na momenat napuštanja ugostiteljskog objekta nakon prvog konflikta, te u dijelu da li ga je oštećeni S. prilikom konlfikta u „I. k“ udario pesnicom u grudi, kao i da li ga je palicom udario dva puta po glavi ili jedan put po glavi, a drugi put po leđima. </span>
</p>
<p class="p7"></p>
<p class="p7">
<span>Kako oštećeni ne spore da su oni prvo napustili lokal i da je po proteku izvjesnog vremena na školskom igralištu došlo do novog sukoba i njihovog povređivanja, a što potvrđuju saslušani svjedoci, to je sud prihvatio odbranu optuženog da je objekat napustio kako se to u konačnom branio. </span>
</p>
<p class="p6"></p>
<p class="p7">
<span>Optuženi i oštećeni različito kazuju u pogledu događaja koji se desio u „I. k“, kao i o dešavanju nakon toga. </span>
</p>
<p class="p7"></p>
<p class="p7">
<span>Optuženi tvrdi da dok je igrao igrice, do njega prišli oštećeni S.D. i H. M, te svjedoci K. A. i M.F, kao i druga lica, njih ukupno oko 8-10, te da mu je neko od njih dok je sjedio iza pasa uzeo nož. Tvrdi da ga je sada oštećeni S. pozvao da ustane i da mu je tada opsovao majku, da je pokušao da ga udari, a u konačnom je ustvrdio da ga je oštećeni udario pesnicom u grudi. </span>
</p>
<p class="p7"></p>
<p class="p7">
<span>Oštećeni ističu da je tačno da je sada oštećeni S. prišao do stola za kojim se nalazio optuženi, pitajući ga „zbog čega je njega i njegovog druga H.M. zvao telefonom i tom prilikom ih psovao“, da bi nakon toga istakli da je povod njihovog dolaska do optuženog bio to što je isti pričao da su optuženi pokrali neku naftu. Tvrde da je tada došlo do prepirke između njih, ali ne i da je tada oštećeni S. pokušao da udari optuženog, te da je tada vlasnik lokala izbacio kako oštećene S. i H, tako i njihovo društvo. Oštećeni S. potvrđuje da kada je prišao do sada optuženog da je na klupi pored njega zapazio nož koji je uzeo i dao svom drugu M. A. kako bi taj nož predao policiji, te potvrđuje da je nakon toga vođen razgovor između njih. </span>
</p>
<p class="p7"></p>
<p class="p7">
<span>Da je sada oštećeni S. inicirao sukob u „I.k“ da se zaključiti iz njegovog iskaza, te iskaza optuženog, kao i iskaza svjedoka L. H. i F. K, kao i kazivanja oštećenog H, pa sud nije imao razloga da to ne prihvati. </span>
</p>
<p class="p7"></p>
<p class="p7">
<span>Po nalaženju suda da je u „I. k“ došlo do konflikta između optuženog i oštećenog S. koji konflikt je isprovocirao oštećeni S. bez značaja je činjenica da li oštećeni S. optuženog zaista udario pesnicom u grudi, te tačan povod zbog čega je oštećeni S. započeo raspravku sa optuženim u klubu, već je od značaja da je isti u klubu inicirao sukob, a što je potvrđeno označenim dokazima. </span>
</p>
<p class="p6"></p>
<p class="p7">
<span>Optuženi se branio da nije pozivao oštećene, već da su ga oni čekali dok izađe iz lokala i to na igralištu gdje je bilo parkirano njegovo vozilo. </span>
</p>
<p class="p7"></p>
<p class="p7">
<span>Kod iskaza optuženog da nije pozivao oštećene nakon događaja u „I. k“, te sadržine listinga i izmijenjenog iskaza oštećenih, koji iskaz su dali po pribavljenim listinzima, pouzdano je utvrđeno da optuženi oštećene nije pozivao nakon događaja u „I. k“. </span>
</p>
<p class="p7"></p>
<p class="p7">
<span>Očigledno je da su oštećeni kazivanjem da ih je pozvao optuženi su željeli da prikažu da je optuženi želio i inicirao susret i sukob. Međutim, a nakon pribavljanja listinga poziva između brojeva koji su koristili i svjesni sadržine tih listinga, izmijenili su iskaz u tom dijelu, te tvrdili da je ih optuženi nije pozivao, a što ukazuje da su tu činjenicu lažno predstavili, a čime se potvrđuje odbrana optuženog da on nakon događaja u „I. k“ nije pozivao oštećene. Ovakvim razlikama u iskazima su doveli u sumnju sadržinu njihovog kazivanja, a osnažili odbranu optuženog da nije želio, niti uzrokovao sukob. </span>
</p>
<p class="p6"></p>
<p class="p7">
<span>Nesporna je činjenica je da su se oštećeni i njihovo društvo našli na mjestu gdje se nalazilo parakirano vozilo sada optuženog M. </span>
</p>
<p class="p7"></p>
<p class="p7">
<span>Sve to ukazuje da su oštećeni došli na to mjesto, čekali optuženog kod njegovog vozila, koji je potom došao, nakon čega je došlo do sukoba. </span>
</p>
<p class="p7"></p>
<p class="p7">
<span>Nije sporno da su se na mjestu gdje se desio događaj nalazili optuženi i svjedok L. H, kao i mldb. brat optuženog M. E, M. A, kao i oštećeni S. D. i H. M, te svjedoci K.A. i M. F. Međutim, odbrana optuženog i saslušanih svjedoka koji su se nalazili u njegovom društvu, te iskazi oštećenih i svjedoka koji su se nalazili u njihovom društvu, se razlikuju, te sud na pouzdan način nije mogao utvrditi kako se događaj zaista i desio, te je sporno da li su se tada nalazili na tom mjestu samo oštećeni i svjedoci K. i M. ili još 5-6 lica sa njima. </span>
</p>
<p class="p7"></p>
<p class="p7">
<span>Optuženi u konačnom kazivanju tvrdi da su ga oštećeni i njegovo društvo čekali i napali, te da ga je oštećeni S. nakon što je pao udario jedan put palicom u predjelu glave, usled čega je pao, a da ga je nakon toga udario jedan put palicom u predjelu leđa, nakon čega su ga i S. i H. i lica koja su se nalazila sa njima udarali nogama i rukama. </span>
</p>
<p class="p7"></p>
<p class="p7">
<span>Dakle, iz odbrane optuženog da se zaključiti da su ga oštećeni S. i H, kao i svjedoci K. i M, kao i lice po prezimenu K. i još četiri-pet lica, a koji su ga čekali i napali na opisani način, a po nalaženju suda to što optuženi nije decidan da li mu je oštećeni S. zadao dva udarca palicom u predjelu glave ili jedan od tih udaraca u predjelu leđa je bez značaja, jer je optuženi kategoričan da su ga oštećeni i njegovo društvo, nakon što ga je oštećeni S. napao u „I. k“ čekali i ponovo napali kako je opisao. </span>
</p>
<p class="p7"></p>
<p class="p7">
<span>Svjedok L. H. različito opisuje događaj kako se desio u istražnom postupku i na pretresu. U istražnom postupku tvrdi da su nakon događaja u „I. k“ on, kao i optuženi se uputili prema vozilu optuženog i da je tada zapazio da pored vozila stoje oštećeni S. i H, kao i još dva-tri lica, koja su prethodno ulazila u kafić, te kada je optuženi prišao vozilu S. je prišao do njega, uhvatio ga lijevom rukom oko vrata i pitao ga šta je pričao, da bi nakon toga došlo do svađe i tuče pesnicama između njih, da je do njih prišao i H, najvjerovatnije sa namjerom da ih razdvoji i da je tada H. povrijeđen. Istakao je i to da je optuženi dok je prilazio vozilu izvadio ključeve, na kojima se nalazio privezak sa malim nožićem. Tvrdi da nije vidio povrede kod oštećenih, kao niti da je te povrede i čime nanio optuženi, ali da je zapazio povredu na nozi optuženog. </span>
</p>
<p class="p7"></p>
<p class="p7">
<span>Na pretresu je istakao da kada su napustili lokal i pošli u pravcu vozila optuženog koje je bilo parkirano u dvorištu škole „M. P“ bili su odmah primjećeni od strane S. i njegovog društva, a nakon što su uočili optuženog E. izgovorili su „evo ga“ i počeli da mu psuju majku i oca. Tvrdi da je tada optuženi E. počeo ubrzano da se udaljava i po njegovom zapažanju sa namjerom da bježi. Sada optuženi S. i H. i njihovo društvo su pošli u njegovom pravcu. On je tada uhvatio S. i H, dok su ostala lica potrčala u pravcu optuženog. S. i H. su ga odgurnuli i trčeći se uputili u pravcu optuženog. Zapazio je da S. u ruci drži drvenu letvu, a H. nož. I ostala lica su držala neke predmete u rukama, ali se nije mogao izjasniti šta konkretno. Zapazio je da je K. A. u ruci držao letvu. U momentu kada je optuženi M. E. krenuo da otvori vrata od vozila, S. ga je letvom koju je držao u ruci udario u predjelu potiljačnog dijela glave, a H. je mahao nožem oko optuženog. Uočio je kada je optuženi pao, a S, H. i ostala lica koja su bila sa njima su ga udarala nogama. Tvrdi da su ga ta lica udarala čitavo vrijeme i za vrijeme koje je bilo potrebno da se pređe put trčeći od 10 metara, koji put je on prešao trčeći od momenta kada je to uočio, pa do momenta kada je došao do tih lica. Za to vrijeme dok su ga udarali optuženi je bio „sklupčan“. Kada je pritrčao do njih povikao je „policija“, te kada je povukao oštećenog S. i još jedno lice, tada su prestali da ga udaraju. </span>
</p>
<p class="p7"></p>
<p class="p7">
<span>Istakao je da je tačno ono što je govorio na pretresu, jer kod istražnog sudije nije želio da bude ni na jednoj ni na drugoj strani, a izjavu je dao i pod prijetnjom oštećenih. </span>
</p>
<p class="p7"></p>
<p class="p7">
<span>Po nalaženju suda bez značaja je činjenica za drugačiji zaključak to što je ovaj svjedok istakao da je optuženi imao u ruci letvu, a ne palicu kako tvrdi optuženi, već činjenica da je oštećeni S. tim predmetom napao-udarao oštećenog. </span>
</p>
<p class="p7"></p>
<p class="p7">
<span>Sud je prihvatio iskaz ovog svjedoka dat na glavnom pretresu. Njegov iskaz sa pretresa potvrđuje odbranu optuženog da je bio napadnut od strane oštećenih i njihovog društva. Ovaj svjedok između ostalog ističe da kada je pritrčao do optuženog koga su tukli oštećeni i njiovo društvo da je povikao „policija“, te da su se tada lica koja su tukla sada optuženog razbježala. </span>
</p>
<p class="p7"></p>
<p class="p7">
<span>Ovu činjenicu je potvrdio i svjedok S, tada slučajni prolaznik, koji iskaz je sud upotpunosti prihvatio, cijeneći ga da je nepristrastan i tačan, a obzirom da je ovaj svjedok bio slučajni prolaznik, da ne posjeduje lica učesnike događaja, to sud nalazi da nije imao nikakvog interesa da daje drugačiji iskaz od onoga kako se zaista i dešavalo. Ovaj svjedok je između ostalog istakao da je negdje oko 22,00 h. čuo galamu i viku koja je dopirala sa dvorišta Osnovne škole „M.P“, te da je potrčao u tom pravcu i čuo kako je neko rekao „policija“, nakon čega su se ta lica razbježala. Nijedno od tih lica nije prepoznao. Dalje ističe da je zapazio jedno vozilo udaljeno od tih lica od 20 do 30 metara i da nije zapazio farove na tom vozilu. Da je optuženi došao vozilom na to mjesto, te da je prostor gdje se desio događaj bio osvijetljen farovima sa tog vozila kako se da zaključiti iz iskaza oštećenih, svakako da bi to trebao zapaziti svjedok S, a što upućuje da optuženi nije došao na to mjesto vozilom, a čime se i potvrđuje njegova odbrana da je započeo da prilazi svom vozilu koje je bilo parkirano kada su ga oštećeni i njihovo društvo uočili i napali. </span>
</p>
<p class="p7"></p>
<p class="p7">
<span>U prethodno datom iskazu u istrazi činjenicu vezano za pominjanje policije ne pominje svjedok L, a koju činjenicu potvrđuje svjedok S, pa je sud stekao uvjerenje da je svjedok govorio istinu na pretresu, te da je uvjerljivo opisao zbog čega je različito govorio u istrazi. </span>
</p>
<p class="p7"></p>
<p class="p7">
<span>Da se događaj desio kako je na pretresu kazivao svjedok L. i da je to tačno da se zaključiti i iz sadržine iskaza svjedoka F. K, koji između ostalog potvrđuje da se te večeri nalazio zajedno sa sada optuženim M. u „I. k“. Sjedjeli su sto do stola i igrali igrice, kada je u lokal ušao S. D, koji je odmah prišao do M. E, uhvatio ga za ruku i pozvao ga da izađu vani, a što sada optuženi E. nije htio. Tada je S. jače povukao sada optuženog E, govoreći mu „jebem ti mater sada ćemo ti pokazat“. Tvrdi da je pored vrata zapazio još četiri lica koja su zajedno ušla sa D. u klub. Tada je on povukao E. i otrgao ga od D, prebacio ga iza sebe, nakon čega se S. popeo na ložu, zalijetao se prema E. zamahujući rukom da ga udari preko njega. Nije dozvolio da se tuku i zahtijevao i da zahtijevao je da njegovi drugovi izađu vani. U međuvremenu je došao vlasnik lokala koji je S. i njegovo društvo izbacio iz lokala. Kada su izlazili S. je rekao E. „jebaćemo ti majku“. Po proteku pet minuta napustio je lokal, a kada je izlazio iz lokala, na vratima je sreo lice kojeg zna po nadimku „H“, a misli da se zove „H“: To lice ga je pitalo „je li E. u lokalu“, na šta mu je odgovorio potvrdno. Kada je izašao iz lokala na udaljenosti od lokala od oko 20 metara, na ulazu stambene zgrade koja se nalazi preko puta tog lokala, zapazio je S. u društvo sa još 7-8 lica. Pošao je u njihovom pravcu i tada ga je D. pitao „zbog čega me ne pusti da mu jebem majku“. Odgovorio je da kada je u društvu sa nekim, da moraju prvo istući njega da bi istukli to lice koje je sa njim. </span>
</p>
<p class="p7"></p>
<p class="p7">
<span>Nakon toga je pošao kući. Istakao je da bi volio da je njegovom ispitivanju prisustvovao oštećeni S, a da kaže da li je istina ili ne ono što je govorio i ustvrdio je da je sve tačno onako kako je izgvorio. </span>
</p>
<p class="p6"></p>
<p class="p6">
<span>	Ovaj svjedok po nalaženju suda opisuje dešavanja koja sadržinom više odgovara iskazu svjedoka L. sa pretresa. Sadržinom kazivanja ovog svjedoka nagovještava se dešavanje onako kako je to opisao svjedok L. na pretresu, pa je sud to i prihvatio, a čime se posredno potvrđuje odbrana optuženog da je bio napadnut kritičnom prilikom. Ni oštećeni ne spore da su od optuženog u „I. k“ oduzeli nož. Oduzimanjem noža, po nalaženju suda, pripremali su da planirani napad na optuženog prođe sa manjim posledicama po njih.  </span>
</p>
<p class="p6"></p>
<p class="p7">
<span>Sud je cijenio između ostalog i iskaz svjedoka K. A. koji ističe da je te večeri oko 22,00 h. posmatrao neke momke kako igraju košarku, te da je u međuvremenu na igralište došlo PMV iz kojeg su išali optuženi M. E. i L. H. Odmah nakon što je izašao iz vozila optuženog je prišao prema tim momcima i iz desnog rukava dukserice izvadio nož i držeći ga u ruci počeo da maše ispred sebe, tako da je u tom zamahivanju povrijedio S. D, koji da bi spriječio udarac u predjelu glave i vrata postavio ruku, tako da ga je optuženi povrijedio u predjelu prstiju lijeve šake. Nakon toga, optuženi je pošao u pravcu H. M, kome je kada je došao do njega zadao udarac u predjelu čela, te ističe da je vidio kada je H. majicom brisao krv sa lica. Ističe da je optuženi nakon toga, a kada je on sišao niz stepenice, pošao u njegovom pravcu, ali da ga je neko „spotakao“, te da je on pao, to je on iskoristio i pobjegao. </span>
</p>
<p class="p7"></p>
<p class="p7">
<span>Iskaz ovog svjedoka sud nije mogao prihvatiti. Ovaj svjedok iznosi neke činjenice koje nijesu potvrđene nijednim drugim izvedenim dokazom. Između ostalog tvrdi da je posmatrao neke momke kako igraju košarku, te tvrdi da je optuženi nakon što je izašao iz vozila odmah izvadio nož, počeo da maše ispred sebe, kada je i povrijedio oštećenog S, a da je zatim prišao do oštećenog H. i kada je prišao do njega zadao mu udarac u predjelu čela, te kada je ovaj svjedok sišao niz stepenice da je optuženi pošao prema njemu kada ga je neko spotakao, usled čega je optuženi pao, što je on iskoristio i pobjegao. Niko od saslušanih svjedoka tokom postupka to nije pominjao, niti potvrdio. To nijesu potvrdili ni oštećeni, a što je bilo za očekivati obzirom da se ovaj svjedok nalazi u njihovom društvu u „I. k“ i na mjestu gdje se desio ovaj događaj. Niko od saslušanih lica tokom postupka nije kazivao da se te večeri uopšte igrala košarka na tom mjestu, osim ovog svjedoka, a iz njegovog iskaza proizlazi da je košarku igrao i oštećeni S, što se ne vidi iz iskaza ovog oštećenog. Oštećeni H. ističe da je on pošao u pravcu optuženog i oštećenog S, a ne kako tvrdi ovaj svjedok da je optuženi pošao prema oštećenom H. Niko od saslušanih svjedoka nije ukazao na činjenicu o kojoj govori ovaj svjedok, te da je optuženi pošao prema njemu, a da ga je neko spotakao, usled čega je on pao, što je on iskoristio i pobjegao. Ni oštećeni S. ne opisuje kao ovaj svjedok da je optuženi odmah počeo da maše nožem kada je izašao iz vozila i da ga je tada povrijedio, već kaže da je optuženi prišao do njega, uhvatio ga za lijevu ruku i pokušao da ga malo odvoji, čemu se on protivio i istrgao se, nakon čega je optuženi i u momentu dok se on rukovao sa svjedokom L. više puta zamahivao u njegovom pravcu i povrijedio ga u predjelu lijeve šake. Istu tu činjenicu potvrđuje oštećeni S. </span>
</p>
<p class="p7"></p>
<p class="p7">
<span>Očigledno je da ovaj svjedok iznosi činjenice koje ničim nijesu potvrđene, a po nalaženju suda ovakva neargumentna i ničim utemeljena kazivanja ne mogu se prihvatiti, jer svjedok prikazuje događaj po nalaženju suda onako kako se nije desio, a sa željom da prikrije istinu ili da umanji svoj doprinos u ovom događaju. </span>
</p>
<p class="p7"></p>
<p class="p7">
<span>Iskaze oštećenih na način kako su izneseni sud nije mogao prihvatiti. Njihovi iskazi su konfuzni i protivrječni u pojedinim fazama postupka, pa tako i u istim fazama postupka, tako i tokom istog postupka, pa time dovode u sumnju istinitost njihovog kazivanja.  </span>
</p>
<p class="p7"></p>
<p class="p7">
<span>Oštećeni priznaju da su došli u „I. k“ sa licima kako su naznačili, te da je oštećeni S. došao do stola za kojim je igrao igrice optuženi, nakon čega je došlo do konflikta između optuženog i oštećenog S. Potvrđuju da ih je gazda lokala izbacio iz lokala, a da je u lokalu ostao optuženi. Oštećeni ističu da su došli do optuženog kako bi sa njim porazgovarali. Različito kazuju razlog zbog čega su tada došli do njega. Oštećeni prvo tvrde da ih je nakon događaja u „I. k“ pozvao optuženi telefonom i tražio da razgovaraju, da bi nakon toga a pribavljenim listinzima, to negirali. Očigledno je da su željeli da prikažu da je optuženi želio sukob, a ne oni. Različito kazuju o samom toku događaja kada su povrijeđeni. </span>
</p>
<p class="p7"></p>
<p class="p7">
<span>Oštećeni – svjedok H. M. između ostalog kaže da su pošli na dogovoreno mjesto i po proteku izvjesnog vremena došao je optuženi sa vozilom u kojem se nalazio i svjedok L. H. Tvrdi da je optuženi prišao do oštećenog S. i uhvatio ga za lijevu ruku i pokušao da ga malo odvoji od njih na stranu, čemu se D. protivio i istrgao se, govoreći mu „da mogu da pričaju, a da se ne izdvajaju“. Nakon toga, optuženi je i to u momentu dok se on rukovao sa L, nožem koji je držao u ruci, čija dužina sječiva je iznosila oko 20 cm. više puta zamahivao u pravcu S, a koga je tim nožem i povrijedio u predjelu lijeve šake, a kada je on pošao sa namjerom da ih razvadi, optuženi je skočio na njega i jedan put ga oštricom noža udario u predjelu čela, nakon čega ga je tjerao po školskom dvorištu oko 15 metara. Prije nego što je skočio na njega tvrdi da je malo tjerao S. sa nožem u ruci, te kada je vidio da on to hoće da spriječi, napao je i njega. Na pretresu je pojasnio da je optuženi zamahivao nožem od kuka prema glavi i nazad, a da ne zna da li je tjerao i D, te je predočio da nije vidio da li je optuženi tjerao nožem K. i M, nakon čega je izjavio da je E. tjerao nožem K. i M, da bi se na tu činjenicu ponovo izjasnio da nije vidio da je nožem tjerao K. i M, kao ni S, ta da je tačno ono što je u konačnom govorio. </span>
</p>
<p class="p7"></p>
<p class="p7">
<span>Tvrdi da optuženi na tom mjestu nije padao, već da je jedino pao S. vraćajući se unazad i udaljavajući se od optuženog koji je zamahivao nožem. </span>
</p>
<p class="p7"></p>
<p class="p7">
<span>Negirao je da je njega optuženi zvao telefonom, te je istakao da mu S. nije govorio da ga je pozivao optuženi. </span>
</p>
<p class="p7"></p>
<p class="p7">
<span>Oštećeni – svjedok S. D. saglasno kazuje do momenta povređivanja, kao i oštećeni – svjedok H, stim što u istrazi dodaje da ga je nakon događaja u „I. k“ a po proteku 15-20 minuta pozvao optuženi sa broja telefona ... na njegov broj ..., tražeći da popričaju, te je pojasnio da ga je optuženi povrijedio na način što ga je udario nožem u predjelu lijeve šake i to u momentu kada se on istrgao od njega, sa namjerom da se brani, u kojem momentu je njegova lijeva ruka bila ispružena prema optuženom. Ističe da mu je povrijedio tetive na dva prsta, nakon čega je pobjegao sa tog mjesta. U bolnici je saznao da je optuženi povrijedio njegovog druga H. M. u predjelu čela. Pojasnio je da ga je prije nego mu je nanio tu povredu optuženi zamahivao u predjelu njegovog stomaka, te da je on tada ispružio ruku u njegovom pravcu kako bi ga odgurnuo, u kojem momentu ga je optuženi povrijedio, kao i da je nakon toga počeo da bježi, a da ga je optuženi tjerao 10-tak metara. </span>
</p>
<p class="p7"></p>
<p class="p7">
<span>Na pretresu je dodao da ga je optuženi pozvao sa telefona L. H, te da su oni sjedjeli na tribinama, kada su vozilom došli optuženi E i L, te da je on nakon toga prišao do optuženog. Ističe da je vidio nož u ruci optuženog, kada ga je uhvatio za ruku, te da je tada pokušao da se istrgne i u tom otrzanju ispružio je lijevu ruku ispred sebe, kako bi se odbranio od udarca nožem i kako bi ga odgurnuo od sebe, u kojem momentu mu je optuženi nanio povredu. Pojasnio je da je njegova šaka bila ispružena prema optuženom i u ravni sa podlogom ispred njegovih grudi, te ističe da ga je E. tjerao 20-30 metara i da je zatim otrčao put H. i zakačio ga u predjelu glave, te tvrdi da je tada vidio „kako je krv prsnula“. Ističe da je taj prostor bio osvijetljen farovima vozila optuženog i da ih je nakon toga optuženi tjerao nožem, a da su oni pobjegli sa tog mjesta, kao i da je tada naišlo lice po prezimenu S, a da su se K. A. i M. nalazili na tribinama dok se to dešavalo. </span>
</p>
<p class="p7"></p>
<p class="p7">
<span>Ustvrdio je i naznačio tačnim da njega te večeri uopšte nije pozivao optuženi, a da postoji mogućnost da je pozivao H. kada su bili zajedno. Istakao je da ga je optuženi pozivao sa L. broja, te je pojasnio da je optuženi držao nož ispod šake, pojašnjavajući sudu kako je optuženi držao nož, te je istakao da je on stekao utisak da se nož više nalazio u šaci, a da su tri-četiri centa oštrice virela iz šake, kada je optuženi počeo da zamahuje nožem a da se tada njegovo tijelo nalazilo udaljeno od optuženog od oko 60-70 cm. U jednom momentu se spotakao i tada ispružio ruku prema optuženom, te da ga je tada optuženi udario nožem u predjelu prstiju. Po njegovom zapažanju kada je zamahivao nožem, ruka optuženog je bila ispružena i to drugi put, a prvi put skoro ispužena. </span>
</p>
<p class="p7"></p>
<p class="p7">
<span>Oštećeni S. ističe da se po njegovom zapažanju radilo više o mahanju nožem, nego o udaranju, te smatra da se nije pomjerio dva koraka unazad, da bi ga optuženi udario nožem u stomak, a da se izmakao prije nego što je optuženi zamahnuo da ga udari nožem u stomak. Istakao je i to da je sa optuženim bio u dobrim odnosima, sve dok nije čuo da je on pričao da su on i H. pokrali neku naftu. Negira da su tom prilikom udarali optuženog, niti da je optuženi padao na zemlju. Kao tačnim označio je da je optuženi u njegovom pravcu zamahivao dva puta, a ne jedan put.  </span>
</p>
<p class="p7"></p>
<p class="p7">
<span>Njihova kazivanja nijesu potvrđena nijednim drugim izvedenim dokazima, a u bitnom se razlikuju i od iskaza svjedoka K. A. koji se toga dana nalazio u njihovom društvu. Svjedok K. između ostalog kaže da je optuženi zamahivao sa namjerom da povrijedi oštećenog S, i da je u tom zamahivanju istog povrijedio koji da bi spriječio udarac u predjelu glave i vrata je postavio ruku, dok oštećeni S. ističe u konačnom na pretresu da je optuženi dva puta zamahnuo nožem i to od kuka prema ramenu, da je njegovo tijelo bilo udaljeno od optuženog oko 60-70 cm. te da se on tada spotakao, ispružio lijevu ruku prema optuženom i da ga je tada optuženi zakačio nožem po prstima lijeve šake. I ovaj oštećeni je različito kazivao u tom pravcu, govoreći u istrazi da je optuženi samo jedan put zamahnuo u njegovom pravcu. </span>
</p>
<p class="p7"></p>
<p class="p7">
<span>Kazivanje oštećenih da optuženog nijesu udarali je obezvrijeđeno odbranom optužnenog i medicinskom dokumentacijom u kojoj je konstatovana povreda kod optuženog u predjelu buta desne noge. Pregled je izvršen narednog dana po prijemu u Ambulantu ZIKS-a. </span>
</p>
<p class="p7"></p>
<p class="p7">
<span>Oštećeni opisuje način zamahivanja nožem, te ističe da se više radilo o mahanju nožem nego o udaranju. Dakle, tvrdi da se on prvo izmakao nego što je optuženi zamahnuo nožem po njegovom mišljenju da ga udari u stomak. Način na koji opisuju oštećeni da su zadobili povrede, položaj noža u ruci optuženog, kao i vrsta povreda po nalaženju suda ukazuju da se optuženi branio, a ne da je napadao. </span>
</p>
<p class="p7"></p>
<p class="p7">
<span>Oštećeni prikazuju da je optuženi držao nož u šaci, te da je drška noža bila okrenuta prema malom prstu kada se rukohvat nalazio u šaci ispod palca oslonjen na kažiprst, da je optuženi mahao nožem od kuka prema gore. Svakako da opisani položaj noža ne govori o položaju noža kojim se napada, već o položaju u kojem se brani. U prilog ovakvog zaključivanja govore i povrede kod oštećenih koje povrede po nalaženju suda nijesu karakteristične povrede za povrede od napada, već od odbrane. Po nalaženju suda da je optuženi napadao bilo bi vjerovatnije da bi ubadao nožem, a ne napado istim. I sam oštećeni S. ističe da se više radilo o mahanju nožem, nego o udaranju. Da je optuženi napadao bilo bi vjerovatnije da bi udarao ili ubadao nožem, a ne mahao istim. Iz iskaza oštećenog S. se vidi da je on bio udaljen od optuženog 60-70 cm. kada je mahao nožem, te da se on bio već izmaknuo kada je optuženi zamahnuo u pravcu njegovog stomaka, a da je on tada bio ispružio ruku kada je zadobio povredu. Oštećeni H. ističe da nije vidio kako mu je optuženi nanio povredu, ali tvrdi da je povredu zadobio kada je pošao u pravcu optuženog. </span>
</p>
<p class="p7"></p>
<p class="p7">
<span>Po nalaženju suda a po osnovu ovakvih nesigurnih i protivrječnih iskaza oštećenih koji iskazi nijesu na valjan način potvrđeni nijednim dokazom, te po osnovu odbrane optuženog koja je sadržinom potvrđena kazivanjem svjedoka L. i F. a u dijelu dešavanja u „I. k“ i sadržinom iskaza oštećenih, sud nalazi da oštećeni nijesu prikazali događaj koji se desio na igralištu onako kako se desio, već su događaj prikazali na način kako bi označili optuženog kao napadača, a ne lice koje se branilo, a sa ciljem da prikriju radnje koje su oni preuzeli kritičnom prilikom. </span>
</p>
<p class="p6"></p>
<p class="p6">
<span>	Izvještajem o trasološkom vještačenju br. 3357/10 naznačene su dužina noževa, sječiva i širina sječiva dva noža koja su dostavljena na vještačenje, a u kojem izvještaju je naznačeno da su noževi izuzeti od sada optuženog M. E.  </span>
</p>
<p class="p6"></p>
<p class="p6">
<span>	Iz potvrda o privremeno oduzetim predmetima Ispostave R. od 21.08.2010 godine, i 23.08.2010 godine, se vidi da je oduzet jedan lovački nož zelene boje od M. F, kao i jedna britva od optuženog M.E. </span>
</p>
<p class="p6"></p>
<p class="p6">
<span>	Izvještajem ljekara za Hitnu medicinsku pomoć za oštećene S. D. i H. M, kao i iz nalaza i mišljenja vještaka M. S. se vidi da su isti zadobili tjelesne povrede kako je to opisano izrekom presude, te da su povrede nanesene najvjerovatnije nožem. </span>
</p>
<p class="p6"></p>
<p class="p6">
<span>	Foto-dokumentacijom Ispostave R. od 23.08.2010 godine, prikazan je izgled oduzete britve od optuženog M. E, kao i noža koji je oduzet od M.F. </span>
</p>
<p class="p6"></p>
<p class="p6">
<span>	Službenom zabilješkom Ispostave R. od 21.08.2010 godine, označeno da ovlašećni policijski službenici na mjestu gdje se desio događaj nijesu pronašli tragove kriv niti nož koji je korišćen kao predmet izvršenja djela, kao ni druge tragove koji bi ukazivali da se desio događaj, sa kojeg razloga nije ni vršen uviđaj. </span>
</p>
<p class="p6"></p>
<p class="p6">
<span>	Iz zdravstvenog kartona za optuženog ZIKS-a P, Ambulante iz B. P, koji karton je otvoren dana 24.08.2010 godine, dakle dan nakon saslušanja optuženog u istražnom postupku, se vidi da se optuženi javio na pregled toga dana i da su kod istog konstatovane povrede na desnom butu prethodno bliže opisane, a čime se potvrđuje kazivanje optuženog sa pretresa da je povredu zadobio u predjelu buta desne noge. </span>
</p>
<p class="p6"></p>
<p class="p7">
<span>Iz izvoda iz kaznene evidencije izdat od strane Uprave policije Područne jedinice B. – Ispostava R, br. 02-245-4470 od 19.11.2010 godine, vidi se da je optuženi osuđen presudom Osnovnog suda u R, K. br. 89/08 od 12.05.2008 godine, zbog krivičnog djela laka tjelesna povreda iz čl. 152 st. 2 Krivičnog zakonika, na kaznu zatvora u trajanju od 45 dana uslovno za jednu godinu, presudom Osnovnog suda u R, K. br. 186/09 od 13.10.2009 godine, zbog krivičnog djela laka tjelsna povreda iz čl. 152 st. 2 Krivičnog zakonika, na kaznu zatvora u trajanju od 30 dana. </span>
</p>
<p class="p7"></p>
<p class="p6">
<span>	Dakle, kod odbrane optuženog koja je u bitnom potvrđena kazivanjem svjedoka L. H. i F. K, kao i posrednim kazivanjem svjedoka S, sud je prihvatio odbranu optuženog da je napadnut i da se branio. U prilog ovakvog zaključivanja suda govori kao nesporno da je optuženi bio u lošim odnosima sa oštećenim S. i H, te da je oštećeni S. neposredno prije kritičnog događaja u „I. k“ napao i vrijeđao. Svi saslušani svjedoci potvrđuju odbranu optuženog da je oštećenog S. i njegovo društvo gazda lokala izbacio iz lokala. Odbranu optuženog da su ga oštećeni, kao i više lica, ukupno njih oko 10 nakon toga čekali u neposrednoj blizini „I.k“ potvrđuju svjeodci L. H. i F. K. F. je kategoričan da je oštećeni S. kada je izlazio iz lokala zaprijetio optuženom riječima „jebaćemo ti majku“, te da je ovom svjedoku kada je prolazio pored njega po izlasku iz lokala, a u prisustvu 7-8 lica rekao „što me ne pusti da mu jebem majku“, kao i da je u klubu prije nego što je došlo do konflikta istom rekao „jebem ti majku, sad ćemo ti pokazat“, a svjedok L. da su optuženog napali i udarali oštećeni, kao i njihovo društvo. </span>
</p>
<p class="p6"></p>
<p class="p6">
<span>	Iz svega se da zaključiti da je oštećeni S. u „I. k“ došao zajedno sa oštećenim H. sa namjerom da se obračuna sa optuženim, pa pošto je onemogućen da ostvari tu namjeru od strane svjedoka L, kao i vlasnika lokala koji je oštećenog S. i njegovo društvo izbacio iz lokala, da je nakon toga čekao dolazak sada optuženog zajedno sa oštećenim H, te svjedocima K. A. i M. F, i sa licem po prezimenom K, i sa još 4-5 lica. Kada je oštećeni S. zapazio da se prema svom vozilu kreće sada optuženi pošao u njegovom pravcu kada se optuženi dao u bijeg, sa namjerom da napusti to mjesto, u čemu nije uspio, jer ga je oštećeni S. sustigao, udario i oborio, nakon čega su ga udarali oštećeni i lica koja su se nalazila u njihovom društvu i to dok se optuženi nalazio oboren na zemlji u zgrčenom položaju, pa kada ga je oštećeni H. povukao unazad i kada se nalazio iza leđa optuženog, optuženi je uspio da ustane, nakon čega je nasumice mahao nožem ispred sebe kako bi se odbranio od napada oštećenih i njiovog društva, kojom prilikom je zadodbio povredu opisanu u zdravstvenom kartonu, a oštećenim nanio označene povrede. </span>
</p>
<p class="p6"></p>
<p class="p6">
<span>	Kod ovakvog stanja stvari i utvrđenih činjenica sud nalazi da je optuženi kritičnom prilikom postupao po nužnoj odbrani. U predmetnom postoje dva elementa, napad i odbrana. Napad je djelovanje oštećenih i njihovog društva kojim napadom je stvorena opasnost za život i tijelo optuženog. Napad oštećenih i njihovog društva je bio protivpravan i usmjeren da povrijede život i tijelo optuženog, kao zaštićeno pravno dobro. Optuženi u konkretnom slučaju ni na koji način nije izazvao napad oštećenih, niti je isti skrivio, nasuprot, pokušao je da izbjegne sukob, nakon što je primijetio oštećene i više lica sa njima koja su mu se ubrzano približavala, započeo je trkom kretanje prema svom vozilu sa namjerom da napusti to mjesto, u čemu nije uspio, jer su ga oštećeni i njihovo društvu sustigli i napali. </span>
</p>
<p class="p6"></p>
<p class="p6">
<span>	Napad oštećenih i njihovog društva je bio stvaran, objektivan i realan, jer je optuženi bio prvo udaren predmetom po glavi, usled čega je pao, nakon čega je bio udaran od oštećenih i više lica njih ukupno deset nogama kada se nalazio na zemlji u zgrčenom položaju. </span>
</p>
<p class="p6"></p>
<p class="p6">
<span>	Optuženi je preduzeo radnju odbrane u momentu kada je bio povučen od strane lica koje se nalazilo iza njega i kada je uspio da ustane i započeo da maše nožem ispred sebe, a koji nož je nosio iz straha plašeći se od napada oštećenih, za koje je bio u saznanju da mu prijete, pa je tako nanio povrede oštećenim prethodno bliže opisane u izreci presude, ostvarujući time elemente krivičnog djela i povređujući oštećene u trenutku kada su ga napadali.</span>
</p>
<p class="p6"></p>
<p class="p6">
<span>	Optuženi je odbijao napad oštećenih u trenutku kada je napad još trajao i u trenutku kada mu nije bilo na raspolaganju neko drugo sredstvo, već je djelovao u onoj mjeri koja je bila dovoljna da bi od sebe odbio napad. </span>
</p>
<p class="p6"></p>
<p class="p6">
<span>	Optuženi je bio napadnut od više lica, a pojedinačno i sami oštećeni su fizički mnogo jači od optuženog. Optuženi je imao pravo da se brani, pa je povrede oštećenim nanio braneći se od napada oštećenih i postupajući u nužnoj odbrani, te odbijajući od sebe istovremeni neskrivljeni protivpravni napad, povređujući pravno dobro napadača u mjeri koja je bila neophodna i nužna. Optuženi je prestao sa odbranom kada je prestao napad oštećenih, a što upućuje da je njegovo djelovanje bilo uzrokovano napadom oštećenih i njegovog društva koji su i fizički i brojčano bili mnogo nadmoćniji od njega.</span>
</p>
<p class="p6"></p>
<p class="p6">
<span>	Iz naprijed naznačenih razloga a na osnovu čl. 363 st. 1 tačka 1 Zkp-a a u vezi čl. 10 st. 1 i 2 Kz, sud je optuženog oslobodio od optužbe jer nije krivično djelo ono koje je učinjeno u nužnoj odbrani. </span>
</p>
<p class="p6"></p>
<p class="p6">
<span>	Pošto je optuženi oslobođen od optužbe, troškovi krivičnog postupka padaju na teret Budžetskih sredstava suda shodno čl. 203 Zkp-a.</span>
</p>
<p class="p6"></p>
<p class="p7">
<span>Sa iznijetog odlučeno je kao u i izreci presude. </span>
</p>
<p class="p2"></p>
<p class="p4">
<span>VIŠI SUD U BIJELOM POLJU</span>
</p>
<p class="p4">
<span>Dana 01.08 2011 godine</span>
</p>
<p class="p4"></p>
<p class="p2">
<span>Zapisničar, 							PREDSJEDNIK VIJEĆA SUDIJA,</span>
</p>
<p class="p2">
<span>Radmila Duborija s.r.						Vukomir Bošković s.r.</span>
</p>
<p class="p2"></p>
<p class="p6">
<span>PRAVNA  POUKA :</span>
</p>
<p class="p6">
<span>Protiv ove presude može se izjaviti žalba</span>
</p>
<p class="p6">
<span>Apelacionom sudu RCG Podgorica u roku</span>
</p>
<p class="p6">
<span>od 15 dana od dana prijema a preko ovog </span>
</p>
<p class="p6">
<span>suda.</span>
</p>
<p class="p11"></p>
<p class="p6"></p>
<p class="p5"></p>


</body>
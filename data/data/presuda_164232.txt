<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.s1{text-decoration:underline;}
.s2{font-weight:bold;}
.p1{text-align:end;hyphenate:auto;font-family:Arial;font-size:12pt;}
.p2{text-align:justify;hyphenate:auto;font-family:Arial;font-size:12pt;}
.p3{text-align:center;hyphenate:auto;font-family:Arial;font-size:12pt;}
.p4{text-align:justify;hyphenate:auto;font-family:Times New Roman;font-size:12pt;}
.p5{text-indent:0.5in;text-align:justify;hyphenate:auto;font-family:Arial;font-size:12pt;}
</style>
<meta content="ivan.adamovic" name="author">
</head>
<body class="b1 b2">
<p class="p1">
<span>										</span><span class="s1">K. br. 246/12</span>
</p>
<p class="p2"></p>
<p class="p3">
<!--Image link to '0.jpg' can be here-->
</p>
<p class="p2"></p>
<p class="p3">
<span>U IME CRNE GORE</span>
</p>
<p class="p2"></p>
<p class="p4"></p>
<p class="p2">
<span>	OSNOVNI SUD U BIJELOM POLJU, sudija pojedinac Ivan Adamović, uz učešće namještenika suda Jovanke Raičević kao zapisničara, u krivičnom predmetu protiv okrivljenog D.B.a iz Mojkovca ul. D. T.a bb, zbog krivičnog djela šumska krađa iz čl. 324 st. 2 u vezi st. 1 Krivičnog zakonika, po optužnom predlogu Osnovnog državnog tužilaštva u Bijelom Polju, Kt. br.  178/12 od 22. 06. 2012. godine, nakon održanog usmenog, glavnog i javnog pretresa, u prisustvu savjetnika u  ODT-u u Bijelom Polju, Darinke Šćepanović i okrivljenog D.B.a a u odsustvu predstavnika oštećene U. za Š. - Pljevlja, dana 24. 09. 2012. godine, donio je i objavio, </span>
</p>
<p class="p2"></p>
<p class="p2"></p>
<p class="p3">
<span>P R E S U D U</span>
</p>
<p class="p3"></p>
<p class="p2"></p>
<p class="p2">
<span>	Okrivljeni D.B.,</span><span class="s2"> </span><span>od oca R., majke S., rođene T., rođen ... godine u Mojkovcu, sa prebivalištem u istom mjestu, ul. D.a T.a, državljanin CG, neoženjen, završio SSS, srednjeg imovnog stanja, neosuđivan, </span>
</p>
<p class="p2"></p>
<p class="p2"></p>
<p class="p3">
<span>K R I V    J E</span>
</p>
<p class="p3"></p>
<p class="p2"></p>
<p class="p2">
<span>	- Zato što je:</span>
</p>
<p class="p2"></p>
<p class="p2">
<span>	-Neutvrđenog dana početkom maja mjeseca 2012 godine, u mjestu Buren opština Mojkovac, u državnoj šumi zv. Petrovića Omar u odjeljenjima br: 4, 7 i 11, radi krađe oborio 10 smrčevih stabala, ukupne drvne mase od 6,03 m3 i time oštećenoj U.i za Š. Pljevlja pričinio štetu, </span>
</p>
<p class="p2">
<span> </span>
</p>
<p class="p2">
<span>	-čime je izvršio krivično djelo šumska krađa iz čl. 324 st. 2 u vezi st. 1 Krivičnog zakonika,</span>
</p>
<p class="p2"></p>
<p class="p2">
<span> 	-pa mu sud, primjenom citiranog zakonskog propisa, te čl. 2, 4, 5, 13, 15, 32, 36, 39, 42, 52, 53 i 54 Krivičnog zakonika (Kz), i čl. 226, 229, 239 i 374 Zakonika o krivičnom postupku (Zkp),   i z r i č e,</span>
</p>
<p class="p2"></p>
<p class="p2"></p>
<p class="p3">
<span>USLOVNU OSUDU</span>
</p>
<p class="p2"></p>
<p class="p2">
<span>	Kojom mu utvrđuje kaznu zatvora od 3 (tri) mjeseca, kao glavnu krivičnu sankciju,  i istovremeno određuje da se kazna neće izvršiti ukoliko okrivljeni u roku od dvije godine ne izvrši novo krivično djelo i istog,</span>
</p>
<p class="p3">
<span>O S U Đ U J E</span>
</p>
<p class="p2"></p>
<p class="p2">
<span>	Na novčanu kaznu u iznosu od 200,00 € (dvijestotineeura),  kao sporednu kaznu, koju je dužan da plati ovom sudu u roku od 3 (tri) mjeseca, po pravosnažnosti presude, na žiro račun Depozita novčanih kaznu, troškova postupka i paušala CG, broj: 832-151-35, s tim što je dokaz o uplati iste dužan dostaviti krivičnoj pisarnici ovog suda. </span>
</p>
<p class="p2"></p>
<p class="p2">
<span>	Ako osuđeni ne plati novčanu kaznu u određenom roku, sud će novčanu kaznu zamijeniti kaznom zatvora tako što će za svakih započetih 25,00 eura novčane kazne odrediti jedan dan zatvora a ako osuđeni plati samo dio novčane kazne, sud će ostatak kazne srazmjerno zamijeniti kaznom zatvora, pa ako osuđeni isplati ostatak novčane kazne izvršenje kazne zatvora će se obustaviti.</span>
</p>
<p class="p2"></p>
<p class="p2">
<span>	Okrivljeni se obavezuje da na ime paušala plati ovom sudu iznos od 30,00€, koji iznos će uplatiti na Depozit novčanih kazni, troškova postupka i paušala ovog suda, na žiro račun broj: 832-151-35, u roku od 15 dana, po pravosnažnosti presude, pod prijetnjom prinudnog izvršenja, s tim što je dokaz o uplati istih dužan dostaviti krivičnoj pisarnici ovog suda. </span>
</p>
<p class="p2"></p>
<p class="p2">
<span>	Oštećena U.a za Š. Pljevlja, radi ostvarivanja imovinsko-pravnog zahtjeva, upućuje se na parnični postupak. </span>
</p>
<p class="p2"></p>
<p class="p3">
<span>O b r a z l o ž e nj e</span>
</p>
<p class="p2"></p>
<p class="p2">
<span>	Optužnim predlogom Osnovnog državnog tužilaštva u Bijelom Polju, Kt. br. 178/12 od 22. 06. 2012 godine, okrivljenom D.B.u iz Mojkovca, stavljeno je na teret izvršenje krivičnog djela šumska krađa iz čl. 324 st. 2 u vezi st. 1 Krivičnog zakonika. </span>
</p>
<p class="p2"></p>
<p class="p2">
<span>	Glavni pretres je održan u prisustvu savjetnika u  ODT-u u Bijelom Polju, Darinke Šćepanović i okrivljenog D.a a u odsustvu, predstavnika oštećene "U. za Š." Pljevlja. </span>
</p>
<p class="p2"></p>
<p class="p2">
<span>	Savjetnik u  ODT-u u Bijelom Polju, Darinka Šćepanović, u završnoj riječi je izjavila da ostaje pri podnijetom optužnom predlogu, predlažući sudu da okrivljenog oglasi krivim i da mu izrekne uslovnu osudu i novčanu kaznu. </span>
</p>
<p class="p2"></p>
<p class="p2">
<span>	Okrivljeni D.B. u svojoj odbrani tokom istražnog postupka u bitnom je naveo da je dana 08.05.2012. godine, krenuo u posjetu bratu M.K.u mjesto Gradina i tom prilikom je primijetio stabla pored puta koja su se tu nalazila još kako navodi od prošle godine i bilo je 7 stabala. U povratku ta stabla je natovario na prikolicu svog vozila i krenuo u pravcu kuće. Nedugo zatim zaustavili su ga lugari J.B.i B.K.pa obzirom da nije imao dokumentaciju za ta stabla na stabla su utisnuli odgovarajuće čekiće a zatim mu kazali da ih prati do mjesta "Manov Brijeg". Po dolasku u mjesto "Manov Brijeg" lugari su pozvali policiju koji su zatim i došli, legitimisali ga a zatim su stabla istovarena na tom mjestu. Kazao je da su predmetna stabla posječena mnogo ranije navodeći da ih on nije posjekao. Navodi još da je znao da stabla potiču iz državne Š. i kako ih niko nije uzimao on se odlučio da ih uzme. Kazao je još i da priznaje da je utovario 7 stabala dužine po 4 metra, dok za preostala 3 naveo je da nezna odakle potiču. Kazao je još da on nikada nije vršio sječu Š. jer nezna da šega. </span>
</p>
<p class="p2"></p>
<p class="p2">
<span>	U svojoj odbrani na glavnom pretresu okrivljeni D. izjasnio se da je izvršio krivično djelo stavljeno mu na teret, za koje se i osjeća krivim, navodeći da je posjekao svih 10 stabala smrče, jer je imao namjeru da pravi drvnu konstrukciju za vikendicu. Izrazio je kajanje zbog učinjenog djela. </span>
</p>
<p class="p2"></p>
<p class="p2">
<span>	U završnoj riječi okrivljeni D. se izjasnio da je izvršio krivično djelo stavljeno mu na teret izražavajući kajanje zbog učinjenog.  </span>
</p>
<p class="p2"></p>
<p class="p2">
<span>	Radi utvrđivanja odlučnih činjenica i krivice okrivljenog, sud je u dokaznom postupku, na glavnom pretresu, izveo dokaze, pročitao iskaze svjedoka J.B.a i B.K.a, pročitao zapisnik o kontrolnom pregledu od 10.05.2012. godine, pregled sa specifikacijom bespravno posječenih stabala U. za Š. Pljevlja, potvrdu o privremenom oduzimanju predmeta U. policije UP Ispostava Mojkovac od 08.05.2012. godine te izvršio uvid u izvod iz kaznene evidencije na ime okrivljenog. Sud je tokom glavnog pretresa donio odluku da izađe na lice mjesta radi vršenja uviđaja, međutim kasnije je odustao od izvođenja ovog dokaza obzirom da je okrivljeni priznao izvršenje krivičnog djela stavljenog mu na teret.</span>
</p>
<p class="p2"></p>
<p class="p2">
<span>	Cijeneći odbranu okrivljenog i dokaze pojedinačno i u međusobnoj vezi, shodno čl. 370 Zkp-a, sud je utvrdio činjenično stanje i na osnovu tako utvrđenog činjeničnog stanja zaključio da je okrivljeni izvršio krivično djelo stavljeno mu na teret i da je za isto kriv.</span>
</p>
<p class="p2"></p>
<p class="p2">
<span>	Naime, iz iskaza svjedoka J.B.a datog tokom istražnog postupka proizilazi da je dana 08.05.2012. godine, sa kolegom B.K.om krenuo u obilazak rejona zv. "Petrovića Omar" kojom prilikom su sreli okrivljenog D.a kako svojim vozilom marke "Suzuki" prevozi bespravno posječenu građu. Zaustavili su ga i pregledom trupaca utvrdili da se radi o bespravno posječenoj šumi a D. kod sebe nije imao nikakvu dokumentaciju za predmeta stabla. Pozvali su pripadnike policije. Dalje je naveo da je građa istovarena u mjestu "Manov Brijeg" a premjerom je utvrđeno da se radi o 7 čamovih trupaca u kubikaži od 2,13 m3. Dalje je naveo da je dana 09.05.2012. godine, pronašao mjesto bespravne sječe i tom prilikom je utvrdio da je posječeno 10 stabala bruto drvne mase 6,03m3. Kazao je i da se radilo o svježoj sječi a uviđaj su obavili i pripadnici U. policije uz prisustvo inžinjera šumarstva M.D.a. Kazao je još da mu je poznato od ranije da D. bespravno siječe šumu. </span>
</p>
<p class="p2"></p>
<p class="p2">
<span>	U svom iskazu na glavnom pretresu, ovaj svjedok ponovio je iskaz dat u istrazi dodajući da je na licu mjestu izašao po predhodno dobijenoj dojavi da U.o okrivljeni D. vrši sječu stabala. Dodao je da je na dan kad je izvršio uviđaj sa pripadnicima U. policije, premjerio sve panjeve i po njegovoj procjeni starost sječe je iznosila ne duže od dva dana. Iskaz ovog svjedoka sud je u potpunosti prihvatio kao jasan, odredjen i objektivan, podudaran sa iskazom svjedoka B.a te drugim izvedenim dokazima. </span>
</p>
<p class="p2"></p>
<p class="p2">
<span>	Sud je cijenio iskaz svjedoka B.K.a koji u svom iskazu u bitnom navodi da je dana 08.05.2012. godine, oko 21:00 h, sa kolegom J.B.em krenuo u obilazak lugarskog rejona "Petrovića Omar" kojim je zadužen lugar J.. Dolaskom u mjesto "Petrovića Omar", navodi da su sreli vozilo marke "Suzuki" sa prikolicom na kojoj je bilo natovareno 7 čamovih trupaca dužine 4 metra, među kojima su bila i dva dozemka a vozilom je U.ljao D.B.. Zaustavili su vozilo i kod D.B.a nijesu pronašli dokumentaciju za građu nakon čega su obavijestili policiju. Dalje je naveo da je građa istovarena na mjestu "Manov Brijeg" i žigosana čekićem "ŠŠ". Iskaz ovog svjedoka sud je u potpunosti prihvatio kao jasan, odredjen i objektivan, podudaran sa iskazom svjedoka J.a te drugim izvedenim dokazima.</span>
</p>
<p class="p2"></p>
<p class="p2"></p>
<p class="p2">
<span>	</span>
</p>
<p class="p2">
<span>	Sud je cijenio pisani dokaz, zapisnik o izvršenom kontrolnom pregledu od 10.05.2012. godine, uz koji su priloženi pregled i obračun pričinjene štete. Iz sadržine ovog pisanog dokaza proizilazi da je lugar J.B., dana 08.05.2012. godine, oblaskom rejona "Petrovića Omar" oko 22:00 h, zaustavio vozilo marke "Suzuki" sa prikolicom na kojoj je bilo natovareno 7 čamovih trupaca. Navedeno je da je vozilom U.ljao D.B. i da nije posjedovao nikakvu propratnu dokumentaciju. U zapisniku je dalje navedeno da su dana 09.05.2012. godine, obilaskom terena, pronađeni panjevi čije dimenzije su evidentirane. U zapisniku je dalje evidentirano da su dana 10.05.2012. godine, pripadnici U. policije uzeli podatke o vozilu. U pregledu sa specifikacijom bespravno posječenih stabala su evidentirani prečnici panjeva i utvrđena ukupno bruto drvna masa od 6.03 m3, dok je u prijavi za šumsku krivicu, navedeno da je iznos pričinjene štete 626,90 € na koji iznos štete je okrivljeni prigovorio.  </span>
</p>
<p class="p2"></p>
<p class="p2">
<span>	Iz potvrde o privremenom oduzimanju predmeta UP Ispostava Mojkovac utvrđeno je da je od okrivljenog D.B.a dana 08.05.2012. godine, oduzeto 7 čamovih trupaca dužine po 4 m. </span>
</p>
<p class="p2">
<span>	</span>
</p>
<p class="p2">
<span>	Iz izvoda iz kaznene evidencije, na ime okrivljenog sud je utvrdio da isti do sada nije osuđivan</span>
</p>
<p class="p2"></p>
<p class="p2">
<span>	Okrivljeni u svojoj odbrani datoj tokom istražnog postupka negirao je da je izvršio sječu stabala stavljenih mu na teret navodeći da je u povratku iz mjesta Gradina pored puta primijetio 7 trupaca koji su navodno posječeni još mnogo ranije. Međutim u svojoj odbrani datoj na glavnom pretresu okrivljeni je priznao da je posjekao svih 10 smrčevih stabala sa namjerom da pravi drvnu konstrukciju za vikendicu. Upozoren na razlike okrivljeni je kazao da je izvršio krivično djelo stavljeno mu na teret i da je odbranu tokom istražnog postupka iznio kako bi tada pokušao izbjeći sopstvenu krivicu. Analizirajući odbranu okrivljenog datu tokom istražnog postupka, sud istu ne prihvata cijeneći je sračunatom kako to navodi i sam okrivljeni radi izbjegavanja sopstvene krivice. Nelogično je i za ovaj sud neprihvatljivo da okrivljeni navodno ide u posjetu nekom u mjestu Gradina i da pri tom vozilom vuče prikolicu i da se sasvim slučajno odluči da natovari 7 čamovih trupaca, koje navodno pronalazi pored puta. Odbrana okrivljenog data tokom istražnog postupka u dijelu da se navodno radilo o stablima iz sječe od prethodne godine obezvrijeđena je iskazom svjedoka J.B.a lugara U. za Š. PJ Mojkovac koji je naveo da sječa nije bila starija od dva dana, što i ovaj sud prihvata cijeneći da je lugar dovoljno osposobljen da prepozna starost sječe. </span>
</p>
<p class="p2">
<span>	Ne prihvatajući odbranu okrivljenog datu tokom istražnog postupka to sud priznanje okrivljenom dato na glavnom pretresu cijeni potpunim, jasnim i nedvosmislenim potvrđen izvedenim dokazima. </span>
</p>
<p class="p2"></p>
<p class="p5">
<span>Iz priznanja okrivljenog datog na glavnom pretresu, te dokaza izvedenih na glavnom pretresu sud je kao nesporno zaključio da je okrivljeni D.B. neutvrđenog dana početkom maja mjeseca 2012 godine, u mjestu Buren opština Mojkovac, u državnoj šumi zv. Petrovića Omar u odjeljenjima br: 4, 7 i 11, radi krađe oborio 10 smrčevih stabala, ukupne drvne mase od 6,03 m3 i time oštećenoj U.i za Š. Pljevlja pričinio štetu.</span>
</p>
<p class="p5"></p>
<p class="p5">
<span> Za obaranje stabala okrivljeni nije imao potrebna odobrenja a stabla je oborio radi krađe. U ovim radnjama okrivljenog stekla su se sva bitna obilježja bića krivičnog djela šumska krađa iz čl. 324 st.2 u vezi st. 1 KZ, jer je obarajući stabla u državnoj šumi u namjeri pribavljanja protivpravne imovinske koristi u svojim radnjama ostvario obilježja bića krivičnog djela u pitanju, obzirom i da kubatura oborenih stabala iznosi 6.03 m3.  Krivično djelo, okrivljeni je izvršio sa umišljajem, jer je bio svjesan da radnju obaranja i prisvajanja stabala vrši  u državnoj šumi bez pravnog osnova, zbog čega je  kriv .</span>
</p>
<p class="p2">
<span> </span>
</p>
<p class="p2">
<span>	Odlučujući u pogledu vrste i visine krivične sankcije, sud je cijenio sve okolnosti iz čl. 42 Krivičnog zakonika, pa je na strani okrivljenog od olakšavajućih okolnosti našao, da se radi o licu relativno mlađe životne dobi, da je na glavnom pretresu u potpunosti priznao izvršenje krivičnog djela i izrazio kajanje, po ocjeni ovog suda iskreno a posebno da nije osuđivan što ukazuje da nije sklon vršenju krivičnih djela. Otežavajućih okolnosti na strani okrivljenog sud nije našao, pa je mišljenja da olakšavajuće okolnosti na strani okrivljenog predstavljaju osnov za izricanje uslovne osude, kao krivične sankcije i istom utvrdio kaznu zatvora od 3 mjeseca, kao glavnu krivičnu sankciju, pri tom cijeneći da bi pristupanje izvršenju kazne suviše represivno djelovalo na okrivljenog, nego da će i samo upozorenje, uz prijetnju kaznom, dovoljno uticati na istog da u buduće ne vrši ova i slična krivična djela i da će se na taj način, ostvariti svrha uslovne osude predviđena u čl. 52 Krivičnog zakonika, te je okrivljenom ostavio duži rok provjeravanja - od dvije godine. Sud je okrivljenom uz glavnu kaznu izrekao i novčanu kaznu u iznosu od 200,00eura, obzirom da su za krivično djelo šumska krađa iz čl. 324 st. 2 u vezi st. 1 Krivičnog zakonika, propisane kazna zatvora i novčana kazna.</span>
</p>
<p class="p2"></p>
<p class="p2">
<span>	Shodno čl. 226 i 229 ZKP-a, sud je obavezao okrivljenog da na ime paušala, plati sudu iznos od 30,00 eura, pri čemu je vodio računa o složenosti i trajanju krivičnog postupka i imovinskim prilikama okrivljenog. </span>
</p>
<p class="p2"></p>
<p class="p2">
<span>	Shodno čl. 239 ZKP-a, oštećena U.a za Š. CG - Pljevlja, radi ostvarivanja imovinsko-pravnog zahtjeva, upućena je na parnični postupak, obzirom da je predstavnik oštećene postavio imovinsko-pravni zahtjev, u podnijetoj prijavi U.i policije, koji je iznos štete oštećena i utvrdila, a okrivljeni  je prigovorio na iznos pričinjene štete, smatrajući da je previsoko određen, pa je sud cijeneći da bi utvrđivanje ovog iznosa vodilo odugovlačenju postupka, odlučio kao u izreci presude.  </span>
</p>
<p class="p2"></p>
<p class="p2">
<span>	Sa iznijetog, shodno čl. 374 ZKP-a, odlučeno je kao u izreci presude.</span>
</p>
<p class="p3"></p>
<p class="p3"></p>
<p class="p3">
<span>OSNOVNI SUD U BIJELOM POLJU</span>
</p>
<p class="p3">
<span>Dana 24. 09. 2012. godine</span>
</p>
<p class="p3"></p>
<p class="p2"></p>
<p class="p2">
<span>ZAPISNIČAR,							     	 S U D I J A,</span>
</p>
<p class="p2">
<span>Jovanka Raičević s. r              			                            Ivan Adamović s.r</span>
</p>
<p class="p2"></p>
<p class="p2"></p>
<p class="p2"></p>
<p class="p4"></p>


</body>
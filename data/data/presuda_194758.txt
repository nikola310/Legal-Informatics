<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.7875in 0.9847222in 0.0in 0.9847222in;}
.p1{text-align:start;hyphenate:auto;font-family:Verdana;font-size:11pt;}
.p2{text-align:center;hyphenate:auto;keep-with-next.within-page:always;font-family:Verdana;font-size:11pt;}
.p3{text-indent:0.5833333in;text-align:justify;hyphenate:auto;font-family:Verdana;font-size:11pt;}
.p4{text-indent:0.5833333in;text-align:center;hyphenate:auto;font-family:Verdana;font-size:11pt;}
.p5{text-align:center;hyphenate:auto;font-family:Verdana;font-size:11pt;}
.p6{text-align:justify;hyphenate:auto;font-family:Verdana;font-size:11pt;}
.p7{text-indent:0.5in;text-align:justify;hyphenate:auto;font-family:Verdana;font-size:11pt;}
.p8{text-indent:0.25in;margin-bottom:0.083333336in;text-align:justify;hyphenate:auto;font-family:Verdana;font-size:11pt;}
.p9{text-align:start;hyphenate:auto;font-family:Times New Roman;font-size:12pt;}
.s1{text-decoration:underline;}
</style>
<meta content="violeta.raicevic" name="author">
</head>
<body class="b1 b2">
<p class="p1">
<span>OSNOVNI SUD U BIJELOM POLJU</span>
</p>
<p class="p1">
<span>K.br. 266/11</span>
</p>
<p class="p1"></p>
<p class="p2">
<span>U IME NARODA</span>
</p>
<p class="p1"></p>
<p class="p1"></p>
<p class="p3">
<span>OSNOVNI SUD U BIJELOM POLJU, kao prvostepeni krivični sud, i to sudija Violeta Raičević kao sudija pojedinac, sa zapisničarem Ljiljanom Joksimović,  u krivičnom  predmetu okrivljenog Š.DJ.a iz Bijelog Polja, zbog krivičnog djela laka tjelesna povreda iz čl. 152 st. 2 u vezi st. 1 Krivičnog zakonika Crne Gore, po optužnom predlogu ODT-a u Bijelom Polju, Kt.br. 764/10 od 10.05.2011.godine, nakon održanog usmenog, glavnog i javnog pretresa u prisustvu okrivljenog Š.DJ.a i oštećenog  Š.V., a u odsustvu uredno pozvanog ODT-a dana  30.06.2011.godine, donio je i javno objavio:</span>
</p>
<p class="p3"></p>
<p class="p4"></p>
<p class="p4">
<span>P R E S U D U</span>
</p>
<p class="p3"></p>
<p class="p3"></p>
<p class="p3">
<span>Okrivljeni Š.DJ.E, od oca Lj. i majke V., rodjene B., rodjen ....godine u Bijelom Polju, sa prebivalištem u mjestu L.., opština Bijelo Polje, državljanin Crne Gore, nezaposlen, oženjen, otac troje djece,  sa završenom osnovnom školom, lošeg imovnog stanja, osudjivan.</span>
</p>
<p class="p3"></p>
<p class="p3">
<span> </span>
</p>
<p class="p4">
<span>K R I V    J E</span>
</p>
<p class="p3">
<span>Što je</span>
</p>
<p class="p3"></p>
<p class="p3">
<span>-Dana, 05.10.2010.godine oko 16,00 h u mjestu Lješnica, opština Bijelo Polje, ispred teretane  Š.Z.a, lako tjelesno povrijedio  oštećenog Š.V., na način što ga je  pesnicom udario u predjelu glave od kojeg udarca je oštećeni pao  na asfaltnu podlogu, a  zatim ga nogama obuvenim u obuću sa tvrdim djonom izudarao u predjelu tijela i kišobranom u predjelu glave, kao sredstvima koja su kao  i asfaltna podloga  podobna da tijelo teško povrijede ili zdravlje teško naruše, kojom prilikom je oštećeni od udaraca i pada  zadobio povrede u vidu preloma nosnih kostiju bez pomaka koštanih odlomaka, preloma  VI rebra sa lijeve strane, krvnog podliva sa lijeve polovine potiljka, oguljotina desne strane čela, rana razderina desne strane lica i otok desne strane nosa.</span>
</p>
<p class="p3"></p>
<p class="p3">
<span>-čime je izvršio krivično djelo laka tjelesna povreda iz čl. 152 st. 2 u vezi st. 1 Krivičnog zakonika Crne Gore,</span>
</p>
<p class="p3"></p>
<p class="p3">
<span>-pa mu sud primjenom citiranog zakonskog propisa i čl. 2, 4, 5, 13, 15, 32, 36, 42, 52, 53 i 54  Krivičnog zakonika Crne Gore /KZ/ i čl. 199, 202, 212  i 364 Zakonika o krivičnom postupku Crne Gore /ZKP/,  i z r i č e :</span>
</p>
<p class="p4"></p>
<p class="p4"></p>
<p class="p4">
<span>USLOVNU OSUDU</span>
</p>
<p class="p4"></p>
<p class="p3">
<span>Kojom  mu utvrdjuje kaznu zatvora u trajanju od  45 /četrdeset pet/ dana  i istovremeno odredjuje da se kazna neće izvršti ukoliko okrivljeni u roku od 1 /jedne/ godine po pravnosnažnosti presude ne izvrši novo krivično djelo.</span>
</p>
<p class="p3"></p>
<p class="p3"></p>
<p class="p3">
<span>Okrivljeni se obavezuje na plaćanje paušala ovom sudu u iznosu od 30 € /trideset eura/, te na ime troškova krivičnog postupka iznos od 137,50 € /sto trideset sedam eura i pedeset centi/, a sve u roku od 15 dana po pravosnažnosti presude, pod prijetnjom prinudnog izvršenja na račun br. 832-151-35.</span>
</p>
<p class="p3"></p>
<p class="p3">
<span>Oštećeni Š.V.a se radi ostvarivanja imovinsko-pravnog zahtjeva upućuje na parnični postupak.</span>
</p>
<p class="p3"></p>
<p class="p5">
<span>O b r a z l o ž e nj e</span>
</p>
<p class="p6"></p>
<p class="p3"></p>
<p class="p3">
<span>ODT-e u Bijelom Polju optužnim predlogom, Kt.br. 764/10 od 10.05.2011.godine, okrivljenom Š.DJ.u  stavio je na teret izvršenje krivičnog djela laka tjelesna povreda iz čl. 152 st. 2 u vezi st. 1  Krivičnog zakonika Crne Gore. </span>
</p>
<p class="p3"></p>
<p class="p3">
<span>Glavni pretres je održan u prisustvu okrivljenog i oštećenog  a u odsustvu uredno pozvanog ODT-a shodno čl.453.ZKP-a.</span>
</p>
<p class="p3"></p>
<p class="p7">
<span>Zamjenik ODT-a  optužnim predlogom je predložila sudu da okrivljenog oglasi krivim i osudi na kaznu po zakonu.</span>
</p>
<p class="p3"></p>
<p class="p3">
<span>Oštećeni Š.V.a tokom postupka se pridužio krivičnom gonjenju protiv okrilvjenog i  postavio imovinsko pravni zahtjev.</span>
</p>
<p class="p3"></p>
<p class="p3">
<span>Okrivljeni </span><span class="s1">Š.DJ.e </span><span> u svojoj odbrani tokom postupka je istakao   da se kritičnog dana oko 16,00 h  kretao kroz naselje Lješnica, i prolazio je pored teretane vlasništvo Š.Z.a kada se sreo sa svojim zetom  Š.V.om, koji je u rukama nosio kišobran. Nije mu se obratio, jer ne govore zbog toga što je Š.V.a tukao njegovu sestru što je bio razlog njihovog razvoda. Š. je bio u vidno pijanom stanju, pa je to bio jedan od razloga što je imao namjeru da ga ignoriše. Medjutim, Š. mu se približio  a zatim zamahnuo kišobranom bez ikakvog povoda i razloga da ga udari u predjelu glave, usled čega je on podigao lijevu ruku i blokirao udarac. Umjesto po glavi Š. ga je udario  po podlaktici lijeve ruke, ali nije zadobio nikakvu povredu. Nakon toga  odgurno je Š.a od sebe  pa se isti poklizao, posrnuo naprijed  i pao na asfalt. Negira da je Š.a  udarao  pesnicom, nogama i kišobranom, jer sa sobom nije nosio kišobran.Istakao je da Š.Z.a nije primijetio u neposrednoj blizini u trenutku kritičnog dogadjaja.U završnoj riječi je istakao da ostavlja sudu na ocjenu oko utvrdjivanja njegove krivice.</span>
</p>
<p class="p3"></p>
<p class="p8">
<span>	Radi utvrdjivanja odlučnih činjenica i krivične odgovornosti okrivljenog, sud je u dokaznom postupku na glavnom pretresu saslušao oštećenog Š.V. svojstvu svjedoka, pročitao iskaz svjedoka Š.Z.a, izivršio uvid u medicinsku dokumentaciju na ime oštećenog: izvještaj ljekara specijaliste.  prijemna ambulante Opšte bolnice u Bijelom Polju  od 05.10.2010,.godine, izvještaj ljekara specijalite- radiologa Opšte bolnice u Bijelom Polju od 11.10.2010.godine, izvještaj ljekara spcijaliste za bolesti  uha, nosa i grla Opšte bolnice u Bijelom Polju od 11.10.2010.godine,  i izvještaj ljekara specijaliste za plućne bolesti JZU Doma zdravlja u Bijelom Polju od 08.11.2010.godine, pročitao nalaz i mišljenje vještaka  za sudsku medicinu  prof.dr. Šoć M.a od 07.04.2011.godine i izvršio uvid u izvod iz KE na ime okrivljenog.</span>
</p>
<p class="p3">
<span>Sud je cijeneći izvedene dokaze pojedinačno i u međusobnoj povezanosti,  dovodeći ih u vezu sa navodima odbrane okrivljenog, utvrdio činjenično stanje i na osnovu istog zaključio da je okrivljeni izvršio krivično djelo  laka tjelesna povreda iz čl. 152 st. 2 u vezi st. 1 Krivičnog zakonika Crne Gore, zbog čega je kriv.</span>
</p>
<p class="p3"></p>
<p class="p7">
<span>Odbranu okrivljenog Š.DJ.a sud je cijenio  kao neosnovanu i sračunatu na izbjegavanje krivične odgovornosti pa istu nije prihvatio iz više razloga. Ovo posebno što je njegova odbrana obezvrijedjena kategoričnim iskazom  oštećenog  koji je saslušan u svojstvu svjedoka  a čiji iskaz je sud u potpunosti prihvatio obzirom da je pouzdan jer ima utemeljenje u medicinskoj dokumentaciji i nalazu i mišljenju vještaka sudske  medicine čiji nalaz je sud takodje prihvatio kao stručno i objektivno sačinjen a na bazi raspoloživih podataka.</span>
</p>
<p class="p7"></p>
<p class="p3">
<span>Naime, oštećeni Š.V.a, koji je saslušan u svojstvu svjedoka, tokom postupka,  u bitnom je istakao da je dana 05.10.2010.godine, oko 16 h prolazeći pored teretane vlasništvo Š.Z.a  sreo bivšeg šuru Š.DJ.a. U trenutku susreta stali su jedan naspram drugoga, pa mu se obratio da bi mogli da razgovaraju  kao ljudi, pri čemu su mu se ruke nalazile u džepovima. Š.DJ.e ga je bez ikakvog povoda i razloga više puta udario stisnutom šakom  u predjelu glave  od kojih udaraca je pao na asfaltnu podlogu. Dok je ležao na  asfaltu Š. je nastavio da ga udara i to više puta nogama obuvenim u obuću u predjelu lijeve strane grudnog  koša. Zatim je počeo da ga udara kišobranom po glavi i to više puta, pri čemu mu je govorio "znaćeš ti ko je kurva i ubićemo te", usled čega je zadobio tjelesne povrede.</span>
</p>
<p class="p3"></p>
<p class="p3">
<span>Iz medicinske dokumentacije na ime oštećenog Š.V., te nalaza i mišljenja vještaka sudske medicine M.a Š. od 07.04.2011.godine,  utvrdjuje se da je  oštećeni u predmetnom dogadjaju zadobio  povrede u vidu  preloma nosnih kostiju bez pomaka  koštanih  odlomaka, prelom šestog rebra sa lijeve strane, krvni podliv lijeve polovine potiljka, oguljotine desne strane čela, rana razderina desne strane lica i otok desne strane nosa. Navedene povrede  posledica su  višekratnog dejstva - najmanje tri udarca, tupog, teškog i jako zamahnutog mehaničkog orudja - moguće i pesnica  u predjelu čela, nosa i desne strane lica  i  zamahnutog obuvenog stopala, tzv. volej udarac  u predjelu lijeve strane  grudnog koša. Povreda potiljka  mogla je nastati i mehanizmom pada i udara o tvrdu  i neravnu podlogu. Sve navedene povrede predstavljaju i pojedinačno i u svom zbiru laku tjelesnu povredu.</span>
</p>
<p class="p3"></p>
<p class="p3">
<span>Iz izvoda iz kaznene evidencije na ime okrivljenog Š.DJ.a se utvrdjuje da je isti osudjivan presudom ovog suda K.br.575/94 od 25.09.1995.godine zbog krivičnog djela iz čl.37/1 KZ RCG novčanom kaznom 500 dinara.</span>
</p>
<p class="p3"></p>
<p class="p3">
<span>Sud je cijenio iskaz svjedoka Š.Z.a ali iz istog nije mogao  utvrditi  pravno relevantne činjenice obzirom da  nije vidio  kako se odigravao kritični dogadjaj, osim što  je istakao  da mu je odnosnom prilikom  prišao Š.V.a i pitao ga da li zna  broj policije. </span>
</p>
<p class="p3"></p>
<p class="p3">
<span>Kada se ima u  vidu iskaz  oštećenog Š.V. i stim u vezi sadržina medicinske dokumentacije  u vezi njegovih povreda  i mišljenja vještaka  dr. Šoć M.a  u odnosu na mogućnost nastanka istih, sasvim je izvjesno da je okrivljeni Š.DJ.e dana, 05.10.2010.godine oko 16,00 h u mjestu Lješnica, opština Bijelo Polje, ispred teretane  Š.Z.a, lako tjelesno povrijedio  oštećenog Š.V., na način što ga je  pesnicom udario u predjelu glave od kojeg udarca je oštećeni pao  na asfaltnu podlogu, a  zatim ga nogama obuvenim u obuću sa tvrdim djonom izudarao u predjelu tijela i kišobranom u predjelu glave, kao sredstvima koja su kao  i asfaltna podloga  podobna da tijelo teško povrijede ili zdravlje teško naruše, kojom prilikom je oštećeni od udaraca i pada  zadobio povrede u vidu preloma nosnih kostiju bez pomaka koštanih odlomaka, preloma  VI rebra sa lijeve strane, krvnog podliva sa lijeve polovine potiljka, oguljotina desne strane čela, rana razderina desne strane lica i otok desne strane nosa.</span>
</p>
<p class="p3"></p>
<p class="p3">
<span>Postupajući na opisani način u radnjama okrivljenog stekla su se sva obilježja krivičnog djela laka tjelesna povreda  iz čl.152.st.2. u vezi st.1. KZ CG koje krivično djelo  postoji  kada počinilac drugog lako tjelesno povrijedi ili  mu zdravlje lako tjelesno naruši, a pri tom su povrede nanesene oružjem, opasnim orudjem, ili drugim sredstvom podobnim da  tijelo teško povrijedi ili zdravlje teško naruši. Okrivljeni je krivično djelo za koje je oglašen krivm  izvršio sa umišljajem , jer je bio svjestan da su asfaltna podloga, noga obuvena u obuću sa tvrdim djonom i kišobran  sredstva podobna da tijelo teško povrijede ili zdravlje teško naruši pa je u tom pravcu i preduzeo činjenje.</span>
</p>
<p class="p7"></p>
<p class="p7">
<span>Za krivično djelo laka tjelesna povreda iz čl. 152 st. 2 u vezi st. 1 Krivičnog zakonika Crne Gore zaprijećena je kazna zatvora do tri godine.</span>
</p>
<p class="p3"></p>
<p class="p3">
<span>Prilikom odlučivanja o vrsti i visini kazne okrivljenom sud je cijenio sve okolnosti iz čl. 42 KZ, pa je  od olakšavjućih okolnosti cijenio da je porodičan čovjek, oženjen, otac troje djece, nezaposlen i lošeg imovnog stanja. Sud je cijenio raniju osudjivanost okrivljenog ali kako je od iste protekao dug vremenski period (15 godina), sud  ovoj činjenici nije pridavao poseban značaj, pa je okrivljenom utvrdio kaznu zatvora u trajanju od 45 dana i istovremeno odredio da se ista neće izvršiti ukoliko okrivljeni u roku od 1 godine ne učini novo krivično djelo u ubjeđenju da će se i sa uslovnom osudom kao mjerom upozorenja, u potpunsoti ostvariti svrha kažnjavnja prema okrivljenom, uticati na istog da ubuduće ne vrši krivična djela, te time postići ciljevi  specijalne i generalne prevencije, shodno čl.32.KZ.</span>
</p>
<p class="p3"></p>
<p class="p3">
<span>Sud je obavezao okrivljenog na plaćanje paušala u iznosu od  30 €, koji troškovi paušala su određeni obzirom na složenost i trajanje postupka, te imovinske prilike okrivljenog, ovo shodno odredbi čl. 199 ZKP.</span>
</p>
<p class="p3"></p>
<p class="p3">
<span>Sud je obavezao okrivljenog na plaćanje troškova krivičnog postupka u iznosu od 137,50  eura koji troškovi se odnose na nagradu vještacima  medicinske struke, ovo shodno odredbi čl. 202 ZKP.</span>
</p>
<p class="p3"></p>
<p class="p3">
<span>Oštećeni Š.  V.a se radi ostvarivanja imovinsko-pravnog zahtjeva upućuje na parnični postupak, shodno čl. 212 ZKP.</span>
</p>
<p class="p7"></p>
<p class="p7"></p>
<p class="p7"></p>
<p class="p7">
<span>Sa iznijetog odlučeno je kao u izreci presude, shodno čl. 364 ZKP.</span>
</p>
<p class="p3"></p>
<p class="p5">
<span>       OSNOVNI SUD U BIJELOM POLJU</span>
</p>
<p class="p4">
<span>Dana, 30.06.2011.godine</span>
</p>
<p class="p6"></p>
<p class="p6">
<span>Zapisničar,									S u d i j a ,</span>
</p>
<p class="p6">
<span>Ljiljana Joksimović s.r                                                       Violeta Raičević s.r </span>
</p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p9"></p>


</body>
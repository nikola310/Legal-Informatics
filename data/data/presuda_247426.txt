<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.62430555in 0.5in 0.37430555in 1.125in;}
.s1{font-size:11pt;}
.s2{font-weight:bold;}
.p1{text-align:justify;hyphenate:auto;font-family:Verdana;font-size:14pt;}
.p2{text-align:justify;hyphenate:auto;font-family:Verdana;font-size:11pt;}
.p3{text-align:center;hyphenate:auto;font-family:Verdana;font-size:11pt;}
.p4{text-indent:0.5in;text-align:justify;hyphenate:auto;font-family:Verdana;font-size:11pt;}
.p5{text-align:center;hyphenate:auto;keep-with-next.within-page:always;font-family:Verdana;font-size:11pt;}
.p6{text-align:start;hyphenate:auto;font-family:Verdana;font-size:11pt;}
.p7{text-align:justify;hyphenate:auto;font-family:Times New Roman;font-size:12pt;}
.p8{text-align:start;hyphenate:auto;font-family:Times New Roman;font-size:12pt;}
</style>
<meta content="svetlana.nacic" name="author">
</head>
<body class="b1 b2">
<p class="p1">
<span>	</span><span class="s1">                                                                      K.br.264/10</span>
</p>
<p class="p2"></p>
<p class="p3">
<span>U IME NARODA</span>
</p>
<p class="p2"></p>
<p class="p4">
<span>Osnovni sud u Bijelom Polju, kao krivični sud, sudija Svetlana Načić, kao sudija pojedinac,uz učešće zapisničara Zorice Šćekić u krivičnom predmetu protiv okrivljenih M.H.a i M.A.a iz Bijelog Polja, zbog krivičnog djela laka tjelesna povreda u saizvršilaštvu iz čl. 152. st.2. u vezi st. 1. Krivičnog zakonika CG, rješavajući po optužnom predlogu Osnovnog državnog tužilaštva u Bijelom Polju, Kt.br.128/10 od 15.04.2010. godine, nakon održanog usmenog, glavnog i javnog pretresa, u prisustvu zamjenika  ODT-a  Vesne Šćepanović, okrivljenih M.H.a i M.A.a, oštećenog  M.E.a, donio je  dana 21.06.2010. godine </span>
</p>
<p class="p5"></p>
<p class="p5"></p>
<p class="p5">
<span>P R E S U D U</span>
</p>
<p class="p2"></p>
<p class="p2">
<span>	Okrivljeni </span><span class="s2">M.H., </span><span>od oca  R. i majke Z., rođ. K. rođen .... godine u Bijelom Polju, sa prebivalištem u mjestu rođenja, L., državljanina  Crne Gore, oženjenog, pismenog, sa završenom osnovnom školom, vojsku služio u Baru, lošeg imovnog stanja, osudjivan presudom Osnovnog suda u Bijelom Polju K.br.502/04 od 30.05.2005. godine za krivično djelo iz čl. 220 st.3 u vezi st. 1 i 2 KZ RCG, na kaznu zatvora u trajanju od jedne godine, uslovnom osudom na dvije godine, </span>
</p>
<p class="p2"></p>
<p class="p2">
<span>	Okrivljeni </span><span class="s2"> M.A.,  </span><span>od oca H. i majke H., rođ. M., rođenog, .... godine u Prijepolju, sa prebivalištem u  naselju L., opština  Bijelo Polje, državljanin  Crne Gore, neoženjen, pismen, sa završenom osnovnom školom, vojsku  nije služio, lošeg imovnog stanja, osudjivan presudom Osnovnog suda u Bijelom Polju K.br.86/08 od 20.03.2008. godine za krivično djelo iz čl. 240 st. 1 KZ RCG, na kaznu zatvora u trajanju od 3 mjeseca (kaznu izdržao),</span>
</p>
<p class="p2"></p>
<p class="p2"></p>
<p class="p5">
<span class="s2">K r i v i     s u</span>
</p>
<p class="p6"></p>
<p class="p4">
<span>-što su:</span>
</p>
<p class="p4">
<span>-   Dana 08. 02. 2010 godine oko 22,30 h, u mjestu L., opština  Bijelo Polje, na pješačkom mostu na  rijeci Lim, lako tjelesno povrijedili oštećenog M.E.a, na način što ga je okrivljeni M.H. stisnutom šakom udario u predjelu glave, od  kojeg udarca je oštećeni pao  na  betonsku podlogu mosta, a zatim ga nogama obuvenim u cipele, drvenim štapom dužine oko 1 m i debljine oko 3 cm izudarao po tijelu, nakon čega ga je okrivljeni M.A. stisnutom šakom udario u predjelu glave a zatim nogama obuvenim u cipele izudarao po ledjima, koja sredstva su podobna da  tijelo teško povrijede ili zdravlje  teško naruše, kojom prilikom su  mu nanijeli  povrede u vidu krvnih podliva  ovalnog oblika  dimenzija 2 x 1o cm u predjelu leđa, krvnog podliva u predjelu lica  desno i ispod  lijevog  oka, gdje postoji  i linijska  oguljotina  na licu  veličine  7x1 cm.</span>
</p>
<p class="p2"></p>
<p class="p2">
<span>	-čime su kao saizvršioci  izvršili krivično djelo laka  tjelesna povreda iz čl.  152. st.2. u vezi st. 1.Krivičnog zakonika CG,</span>
</p>
<p class="p2"></p>
<p class="p4">
<span>-pa ih sud primjenom pomenutih zakonskih propisa, te čl. 2, 4, 5, 13, 15, 23, 32, 36 i 42 Krivičnog zakonika Crne Gore, te čl. 199, 202, 212 i 364. ZKP-a</span>
</p>
<p class="p4">
<span> </span>
</p>
<p class="p5">
<span class="s2">O S U Đ U J E</span>
</p>
<p class="p3"></p>
<p class="p2"></p>
<p class="p2">
<span>	-i to:</span>
</p>
<p class="p2">
<span>	</span>
</p>
<p class="p2">
<span>	 -okrivljenog</span><span class="s2"> </span><span>M.H.a na kaznu zatvora od 45 (četrdesetpet) dana.</span>
</p>
<p class="p2"></p>
<p class="p2">
<span>	-okrivljenog M.A.a na kaznu zatvora od 30 (trideset) dana.</span>
</p>
<p class="p2"></p>
<p class="p7"></p>
<p class="p4">
<span>Okrivljeni se obavezuju da ovom sudu plate na ime paušala iznos od po 30,00 €, kao i da solidarno plate na ime troškova krivičnog postupka iznos od 27,50 €, koje iznose će uplatiti na račun br.  530-4149-79, depozita novčanih kazni, paušala i troškova krivičnog postupka u roku od 15 dana, po pravosnažnosti presude, pod prijetnjom prinudnog izvršenja.</span>
</p>
<p class="p2"></p>
<p class="p2">
<span>	Oštećeni M.E.se radi ostvarivanja imovinsko-pravnog zahtjeva, upućuje na parnicu.</span>
</p>
<p class="p2"></p>
<p class="p5">
<span class="s2">O b r a z l o ž e nj e</span>
</p>
<p class="p2"></p>
<p class="p2">
<span>	Optužnim predlogom Osnovnog državnog tužioca u Bijelom Polju, Kt.br. 128/10 od 15.04.2010. godine, optuženi su M.H.  iz B. Polja -L. i M.A. iz Bijelog Polja - L.,  da su kao saizvršioci izvršili krivično djelo laka tjelesna povreda iz čl.  152 stav 2 u vezi stava 1 Krivičnog zakonika CG.</span>
</p>
<p class="p2"></p>
<p class="p4">
<span>Glavni pretres je održan u prisustvu: zamjenika ODT-a Vesne Šćepanović, okrivljenih M.H.a i M.A.a i  oštećenog M.E.a koji se u završnoj riječi pridružio krivičnom gonjenju protiv okrivljenih i istakao imovinsko pravni zahtjev koji će ostvarivati u parničnom postupku.  </span>
</p>
<p class="p4"></p>
<p class="p4">
<span>Zamjenik ODT-a u završnoj riječi je izjavio da ostaje u svemu pri preciziranom optužnom predlogu, te tražio od suda da okrivljene oglasi krivima i kazni po zakonu. </span>
</p>
<p class="p4">
<span> </span>
</p>
<p class="p4">
<span>Okrivljeni M.H. u svojoj odbrani je u bitnom istakao da su se on i njegov sin A. dana 08.02.2010. godine sreli na pješačkom mostu u naselju L. i to na sredini mosta  gdje most nije bio dovoljno osvijetljen, da je on u ruci držao štap dužine oko 80 cm i debljine oko 3 cm a u džepu je nosio izolovani kabal- provodnik za električnu energiju prečnika 3x2,5 mm2 i dužine oko 50 cm, drveni štap je koristio pri hodanju  i isti mu je služio kao oslonac a kablo je ponio u slučaju da ga neko napadne. Oni su se tada sreli sa E.M.i on ga je udario sa drvenim štapom u predjelu ledja tri puta iz razloga jer je isti njegovom sinu oduzeo 10,00 eura i kutiju cigara, i to pet mjeseci prije ovog dogadjaja pri tom je E. A.a i tukao. Inače on se sa E.om ne bi tukao da on nije krenuo put njega da mu nabije šuškavu jaknu na glavu, i tada ga je udario tri puta sa drvenim štapom u predjelu ledja. Dalje je istakao da u navedenom dogadjaju on M.E.a nije udarao pesnicama niti nogama a nije koristio ni izolovano kablo, a njegov sin A. nije udarao M.E.a već su se samo porvali i pali obojica na most. Naveo je da je on na nogama imao cipele. </span>
</p>
<p class="p4"></p>
<p class="p4">
<span>U završnoj riječi okrivljeni M.H. je  izjavio da se osjeća krivim što je udario drvenom motkom M.E.a i to tri puta i moli sud da ga što blaže kazni. </span>
</p>
<p class="p4"></p>
<p class="p4">
<span>Okrivljeni M.A. u svojoj odbrani je u bitnom istakao da  se dana 08.02.2010. godine oko 22,30 h. vraćao iz grada svojoj kući koja se nalazi u mjestu L.. Kretao se kroz Prušku i došao na pješački most preko rijeke Lim koji povezuje naselje L.. Kad je došao na sredinu mosta prvo se sreo sa njegovim ocem M.H.a posle toga je naišao M.E.. Njegov otac je kod sebe imao  drveni štap dužine oko 1 m i debljine oko 3cm a u jednom džepu je držao izolovani kabal provodnik za električnu energiju prečnika 3x2,5mm i dužine oko 50 cm i kako je E. njegovom ocu skinuo jaknu i stavio je preko glave njegov otac ga je udario tri puta sa drvenom  šipkom u predjelu ledja ali istog nije udarao pesnicama niti nogama i nije koristio izolovani kabal, dok on E.a nije udarao. Dok je njegov otac udarao E.a isti je glasno zapomagao a zatim su iz obližnjeg romskog naselja izašla neka lica i počela da glasno viču, tada je njegov otac pobjegao u pravcu grada a on je sam otišao kući. Napomenuo je i to da ga je M.E.pet mjeseci prije ovog dogadjaja tukao i da mu je isti oduzeo 10,00 eura i kutiju cigara a isti mu je prijetio i sačekivao ga i taj sukob je prouzrokovao kritični dogadjaj na mostu. Istakao je da je on toga dana imao na nogama pume.</span>
</p>
<p class="p4"></p>
<p class="p4">
<span>U završnoj riječi okrivljeni M.A. je  izjavio da se ne osjeća krivim.</span>
</p>
<p class="p4"></p>
<p class="p2">
<span>	Radi utvrdjivanja odlučnih činjenica i krivice okrivljenih, sud je u dokaznom postupku, na glavnom pretresu, izveo dokaze: saslušao u svojstvu svjedoka oštećenog M.E.a, pročitao izvještaj hitne pomoći Bijelo Polje br. 1274 od 08.02.2010. godine o povredama na ime oštećenog M.E.a, nalaz i mišljenje vještaka medicinske struke dr. M.D.a od 30.03.2010. godine, pročitao potvrdu Uprave policije Bijelo Polje o oduzetim predmetima na ime M.H.a, saslušao vještaka medicinske struke M.D.a i izvršio uvid u izvode iz KE na ime okrivljenih, ponaosob. Drugih predloga za dopunu dokaznog postupka nije bilo. </span>
</p>
<p class="p2">
<span>	 </span>
</p>
<p class="p4">
<span>Cijeneći odbrane okrivljenih i dokaze pojedinačno i u međusobnoj vezi, shodno čl. 360 ZKP CG, sud je utvrdio činjenično stanje, i na osnovu takvog utvrđenog činjeničnog stanja zaključio da su okrivljeni, kao saizvršioci, izvršili  krivično djelo stavljeno im na teret, za koje su krivi.  </span>
</p>
<p class="p2"></p>
<p class="p2">
<span>	 Naime, sud je odbranu okrivljenog M.H.a cijenio kao djelimično priznanje  jer isti nije sporio da  je  kritičnom prilikom udarao oštećenog M.E.a drvenim štapom , dok odbranu istog da kritičnom prilikom on oštećenog nije udarao pesnicama niti nogama nije prihvatio jer je ista obezvrijedjena izvedenim dokazima iskazom oštećenog a posebno nalazom vještaka med. struke. Pri tome sud odbranu okrivljenog M.A.a da kritičnom prilikom nije udarao oštećenog M.E.a nije prihvatio i istu je cijenio kao usmjerenu na izbjegavanje sopstvene krivice, jer je ista obezvrijedjena izvedenim dokazima i to iskazom oštećenog, djelimično navodima iz odbrane okrivljenog M.H.a koji je u svojoj odbrani istakao da su se oštećeni  i njegov sin M.H. kritičnog dana porvali i pali obojica na most te nalazom vještaka med. struke. Tako, oštećeni M.E.u svom iskazu navodi da se dana 08.02.2010. godine oko 22,30 h. vraćao iz grada svojoj kući koja se nalazi u mjestu L.. Kada je došao na sredinu pješačkog mosta gdje most nije dovoljno osvijetljen bez ikakvog razloga su ga napali prvo M.H. pa onda M.A.. M.H. ga je prvo udario stisnutom šakom u predjelu glave, od kojeg udarca je pao na betonsku podlogu mosta, a zatim ga nogama obuvenim u cipele udario u predjelu ledja, te drvenim štapom  dužine oko 1 m i debljine oko  3 cm a posle toga izolovanim kablom - provodnikom  za električnu energiju prečnika 3x2,5 mm i dužine oko 50 cm izudarao po tijelu. Nakon toga ga je okrivljeni M.A. udario stisnutom šakom u predjelu glave da bi ga nakon toga  nogama obuvenim u cipele izudarao u predjelu ledja i stomaka. Sud je iskaz oštećenog prihvatio u dijelu u kom isti navodi da je zadobio udarac stisnutom šakom  u predjelu glave, udarce nogama obuvenim u cipele i drvenim štapom od strane okrivljenog M.H.a u predjelu ledja,  a od  okrivljenog M.A.a udarac stisnutom šakom u predjelu glave i nogama obuvenim u cipele u predjelu ledja, jer je ovaj dio iskaza potvrdjen sadržinom medicinske dokumentacije na ime oštećenog, kao i nalazom i mišljenjem vještaka medicinske struke. Sud nije prihvatio iskaz oštećenog u dijelu u kom isti navodi da ga je okrivljeni M.H. navodno, udarao po tijelu izolovanim kablom - provodnikom  za električnu energiju prečnika 3x2,5 mm i dužine oko 50 cm jer ovi navodi nijesu potvrdjeni kroz medicinsku dokumentaciju i drugim izvedenim dokazima.</span>
</p>
<p class="p2">
<span>	</span>
</p>
<p class="p2">
<span>  	Iz potvrde Uprave policije Bijelo Polje br. Sl./10 od 09.02.2010. godine o oduzetim predmetima na ime M.H.a, sud je utvrdio da je od M.H.a oduzet drveni štap dužine oko 1 m, debljine oko 3 cm izolovani kabal - provodnik za električnu instalaciju 3 x 2,5 mm dužine oko 0,50 m.</span>
</p>
<p class="p2"></p>
<p class="p2">
<span> 	Iz nalaza vještaka med.struke koji je dat po osnovu medicinske dokumentacije na ime oštećenog je utvrdjeno da je oštećeni kritičnom prilikom zadobio povrede u predjelu glave, odnosno lica sa desne i lijeve strane koje su mogle biti nanijete udarcima pesnicom dok je oguljotina najverovatnije nanesena grebanjem noktom,  zatim  povrede u predjelu ledja i to veći broj krvnih podliva ovalnog oblika dimenzija 2x10 cm. Vještak je na glavnom pretresu pojasnio da su povrede u predjelu ledja u medicinskoj dokumentaciji opisane kao jednolične tj. sve su opisane da su dimenzija 2 x 10 cm te da su iste nanesene udarcima tupotvrdim predmetom, a najvjerovatnije motkom i letvom. Pojasnio je da su povrede pri udarcima obuvenom nogom obično drugačijih dimenzija, ali nije isključeno da je neka nanesena tangencijalnim udarcem bočnom stranom stopala pri čemu je mogla nastati povreda u vidu trljanja stopala u predjelu kože, u predjelu tijela gdje je povreda nanesena. </span>
</p>
<p class="p4">
<span>  </span>
</p>
<p class="p4">
<span>Sud je u potpunosti prihvatio nalaz vještaka medicinske struke kao jasan i objektivan, jer je isti dat od strane stručnog lica, a po osnovu medicinske dokumentacije na ime oštećenog, koja predstavlja objektivni pokazatelj o vrsti i lokaciji povreda kod istog, a koje su konstatovane pregledom neposredno nakon nastanka saobraćajne nezgode. </span>
</p>
<p class="p4"></p>
<p class="p4">
<span>Iz izvedenih dokaza je utvrdjeno da su okrivljeni  dana 08. 02. 2010 godine oko 22,30 h, u mjestu L., opština  Bijelo Polje, na pješačkom mostu na  rijeci Lim, lako tjelesno povrijedili oštećenog M.E.a, na način što ga je okrivljeni M.H. stisnutom šakom udario u predjelu glave, od  kojeg udarca je oštećeni pao na betonsku podlogu mosta, a zatim ga nogama obuvenim u cipele, drvenim štapom dužine oko 1 m i debljine oko 3 cm izudarao po tijelu, nakon čega ga je okrivljeni M.A. stisnutom šakom udario u predjelu glave a zatim nogama obuvenim u cipele izudarao po ledjima.</span>
</p>
<p class="p4"></p>
<p class="p4">
<span> Kako drvena motka i cipele predstavljaju sredstva podobna da tijelo teško povrijede i zdravlje teško naruše i nanoseći mu pri tom povrede opisane u izreci presude, okrivljeni su u svojim radnjama ostvarili obilježje krivičnog djela laka tjelesna povreda iz čl. 152 st. 2 u vezi st. 1 Krivičnog zakonika, za koje su krivi. Okrivljeni M.H. je krivično djelo izvršio s umišljajem, jer je bio svjestan da udarajući nogama sa datom obućom kao i drvenom motkom oštećenog istom može nanijeti povrede i učiniti krivično djelo i htio je njegovo izvršenje. Takođe, okrivljeni M.A. je  krivično djelo izvršio s umišljajem, jer je bio svjestan da udarajući nogama sa datom obućom oštećenog istom može nanijeti povrede i učiniti krivično djelo i htio je njegovo izvršenje.   </span>
</p>
<p class="p2"></p>
<p class="p4">
<span>Za krivično djelo  laka tjelesna povreda iz čl. 152 st. 2 u vezi st. 1 Krivičnog zakonika, predvidjena je kazna zatvora do 3 godine.  </span>
</p>
<p class="p4"></p>
<p class="p4">
<span>Odlučujući u pogledu vrste krivične sankcije,  a cijeneći sve okolnosti iz čl. 42 Krivičnog zakonika, sud je kao olakšavajuće okolnosti na strani okrivljenog M.H.a našao da se radi o porodičnom licu, ocu dvoje djece, lošeg imovnog stanja, koji se u toku pretresa korektno držao, a od otežavajućih okolnosti sud je cijenio da je isti ranije kažnjavan za krivično djelo koje nije srodno sa predmetnim, pa cijeneći sve olakšavajuće i otežavajuće okolnosti sud je okrivljenom izrekao kaznu zatvora od 45 (četrdesetpet) dana,  smatrajući da će se izrečenom zatvorskom kaznom dovoljno uticati na okrivljenog da više ne vrši ova i slična krivična djela i da će se na ovaj način ostvariti svrha kažnjavanja iz čl. 32 Krivičnog zakonika. </span>
</p>
<p class="p4"></p>
<p class="p4">
<span>Odlučujući u pogledu vrste krivične sankcije,  a cijeneći sve okolnosti iz čl. 42 Krivičnog zakonika, sud je kao olakšavajuće okolnosti na strani okrivljenog M.A.a našao da se radi o nezaposlenom licu, lošeg imovnog stanja, koji se u toku pretresa korektno držao, a od otežavajućih okolnosti sud je cijenio da je isti ranije kažnjavan za krivično djelo koje nije srodno sa predmetnim, pa cijeneći sve olakšavajuće i otežavajuće okolnosti sud je okrivljenom izrekao kaznu zatvora od 30 (trideset) dana, smatrajući da će se izrečenom zatvorskom kaznom dovoljno uticati na okrivljenog da više ne vrši ova i slična krivična djela i da će se na ovaj način ostvariti svrha kažnjavanja iz čl. 32 Krivičnog zakonika. </span>
</p>
<p class="p4"></p>
<p class="p4">
<span>Shodno čl. 199 st. 2 Zakonika o krivičnom postupku, odlučeno je da okrivljeni plate  sudu na ime  paušala, iznos od po 30,00 eura,  imajući u vidu složenost i trajanje krivičnog postupka, te imovinske prilike okrivljenih.</span>
</p>
<p class="p4"></p>
<p class="p4">
<span>Shodno čl. 202 Zakonika o krivičnom postupku sud je obavezao okrivljene da solidarno plate  na ime troškova krivičnog postupka iznos od 27,50 eura, koji troškovi se odnose na ime vještačenja od strane vještaka medicinske struke dr. M.D.a, a koji su isplaćeni iz predračunskih sredstava suda. </span>
</p>
<p class="p2"></p>
<p class="p2">
<span>	Na osnovu čl. 212 st. 2 Zakonika o krivičnom postupku CG, oštećeni M.E., radi ostvarivanja imovinsko-pravnog zahtjeva, upućen je na parnični postupak.</span>
</p>
<p class="p2"></p>
<p class="p2">
<span>	Iz  iznijetog je odlučeno kao u izreci presude, a shodno čl. 364  ZKP CG.</span>
</p>
<p class="p5"></p>
<p class="p5"></p>
<p class="p5">
<span>OSNOVNI SUD U BIJELOM POLJU</span>
</p>
<p class="p3">
<span>Dana  21.06.2010. godine, </span>
</p>
<p class="p3"></p>
<p class="p2">
<span>ZAPISNIČAR,								S U D I J A,</span>
</p>
<p class="p2">
<span>Zorica Šćekić,s.r.						                Svetlana Načić,s.r.</span>
</p>
<p class="p2"></p>
<p class="p2"></p>
<p class="p2">
<span>								</span>
</p>
<p class="p2"></p>
<p class="p8"></p>


</body>
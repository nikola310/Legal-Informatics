<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt;font-family:'Arial'}
.span2{;font-size:12pt;font-family:'Arial';font-weight:800}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:center;">
<span class="span1"></span>
</p>
<p style="text-align:right">
<span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1">K. br. 695/16</span><span class="span1"></span>
</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">Osnovni sud u Podgorici, sudija pojedinac Rade Ćetković, uz učešće Edine Kraje, kao zapisničarke, u krivičnom postupku protiv okrivljenog S. M., zbog krivičnog djela ugrožavanje sigurnosti iz čl. 168 st. 1 Krivičnog zakonika Crne Gore u sticaju sa krivičnim djelom nasilničko ponašanje iz čl. 399 Krivičnog zakonika Crne Gore,  nakon javnog glavnog pretresa održanog 22.12.2016. godine‚ u prisustvu državne tužiteljke Z. M., okrivljenog i njegovog branioca adv. L. Š. iz Podgorice, </span><span class="span1">dana 26.12.2016. godine izrekao je i objavio,</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>&nbsp;</p>
<p>
<span class="span1">Okrivljeni: S. M., JMB ............., od oca S. i majke H., rođene M., rođen .. .. 19.. godine u NK, sa prebivalištem u Pg – ul. H. R. bb – K. državljanin Crne Gore, razumije crnogorski jezik, koji je i njegov jezik, nezaposlen, oženjen, otac šestoro djece, pismen, završio srednju školu, lošeg imovnog stanja, ranije osuđivan </span><span class="span1">presudama Osnovnog suda u Nikšiću K. br. 120/97 od 27.05.1997. godine zbog krivičnog djela laka tjelesna povreda iz čl. 37 st. 2 u vezi st. 1 KZ RCG (uslovna osuda), K. br. 126/94 od 29.12.1999. godine zbog krivičnog djela oštećenje poslovnih zgrada i prostorija iz čl. 153 st. 1 KZ RCG (3 mjeseca zatvora), presudom Višeg suda u Podgorici K. br. 144/95 od 25.02.2002. godine zbog krivičnog djela teška krađa iz čl. 145 st. 3 u vezi st. 1 KZ RCG (1 godina zatvora), presudom Višeg suda u Podgorici K. br. 96/04 od 20.09.2005. godine zbog krivičnog djela neovlašćena proizvodnja, držanje i stavljanje u promet opojnih droga iz čl. 300 st. 1 KZ (2 godine i 6 mjeseci zatvora), presudom Osnovnog suda u Nikšiću K. br. 508/06 od 28.05.2007. godine zbog krivičnog djela krađa iz čl. 239 st. 1 Krivičnog zakonika (3 mjeseca zatvora), presudom Višeg suda u Podgorici K. br. 216/04 od 27.09.2007. godine zbog krivičnog djela neovlašćena proizvodnja, držanje i stavljanje u promet opojnih droga iz čl. 300 st. 1 Krivičnog zakonika (2 godine zatvora) i presudom Osnovnog suda u Nikšiću K. br. 640/06 od 28.09.2009. godine zbog produženog krivičnog djela teška krađa iz čl. 240 st. 1 tač. 1 u vezi čl. 49 Krivičnog zakonika (uslovna osuda), </span><span class="span1">protiv kojeg se ne vodi postupak za drugo krivično djelo, u pritvoru po rješenju sudije za istragu Osnovnog suda u Podgorici Kri. br. 525/16 od 31.10.2016. godine koji se računa od 28.10.2016. godine u 14:40 časova,</span>
</p>
<p>
<span class="span1">&nbsp;</span>
</p>
<p style="text-align:center;">
<span class="span1">Kriv je</span>
</p>
<p>
<span class="span1">&nbsp;</span>
</p>
<p>
<span class="span1">Što je:</span>
</p>
<p>
<span class="span1">1. Dana 25. oktobra 2016. godine oko 12,00 časova u Podgorici, na Koniku, u prostorijama Osnovne škole "B. V. P." svjestan svog djela, čije je izvršenje htio i svjestan da je njegovo djelo zabranjeno, ugrozio sigurnost oštećenog, maloljetnog P. M. prijetnjom da će napasti na njegov život i tijelo, na način što je prišao oštećenom koji je sjedio u hodniku škole uhvatio ga rukom za vrat i stiskajući ga uputio mu prijetnju da će da ga zakolje, što je kod oštećenog izazvalo osjećaj straha i ugroženosti, </span>
</p>
<p>&nbsp;</p>
<p>
<span class="span1">- čime je izvršio krivično djelo ugrožavanje sigurnosti iz čl. 168 st. 1 Krivičnog zakonika Crne Gore. </span>
</p>
<p>&nbsp;</p>
<p>
<span class="span1">2. Dana 26. oktobra 2016. godine oko 10,00 časova u Podgorici, na Koniku, u dvorištu Osnovne škole "B. V. P." svjestan svog djela čije je izvršenje htio, znajući da je isto zabranjeno, vršenjem nasilja prema oštećenom maloljetnom E. A., ugrozio spokojstvo građana i remetio javni red i mir, na način što je prišao oštećenom i obratio mu se riječima "Znaš li ti ko sam ja?" i zatim mu zadao udarac rukom u predjelu desnog oka, od kog udarca je oštećeni pao na tlo, da bi se, kada je oštećeni ustao, uputio prema njemu kako bi nastavio sa fizičkim napadom prema oštećenom, u čemu su ga spriječili radnici škole onemogućivši mu da priđe oštećenom, kojom prilikom je oštećenom maloljetnom A. E. nanio laku tjelesnu povredu u vidu krvnog podliva kože u predjelu gornjeg kapka desnog - u predjelu spoljašnjeg ugla desnog oka sa potresom mrežnjače desnog oka.</span>
</p>
<p>&nbsp;</p>
<p>
<span class="span1">- čime je izvršio krivično djelo nasilničko ponašanje iz čl. 399 Krivičnog zakonika Crne Gore. </span>
</p>
<p>&nbsp;</p>
<p>
<span class="span1">Pa sud okrivljenom S. M. na osnovu čl. 4 st. 2, čl. 32, čl. 36, čl. 42 st. 1 i čl. 48 st. 1 Krivičnog zakonika Crne Gore, predhodno utvrđuje:</span>
</p>
<p>&nbsp;</p>
<p>
<span class="span1">- za krivično djelo ugrožavanje sigurnosti iz čl. 168 st. 1 Krivičnog zakonika Crne Gore kaznu zatvora u trajanju od 2 (dva) mjeseca,&nbsp;</span>
</p>
<p>
<span class="span1">- za krivično djelo nasilničko ponašanje iz čl. 399 Krivičnog zakonika Crne Gore kaznu zatvora u trajanju od 6 (šest) mjeseci,</span>
</p>
<p>&nbsp;</p>
<p>
<span class="span1">Pa sud okrivljenog primjenom čl. 48 st. 2 i čl. 51 st. 1 Krivičnog zakonika Crne Gore, te čl. 226, čl. 229 i čl. 374 Zakonika o krivičnom postupku</span>
</p>
<p>&nbsp;</p>
<p style="text-align:center;">
<span class="span1">O S U Đ U J E</span>
</p>
<p>&nbsp;</p>
<p>
<span class="span1">Na jedinstvenu kaznu zatvora u trajanju od 7 (sedam) mjeseci, u koju kaznu mu se  uračunava vrijeme provedeno u pritvoru od 28.10.2016. godine od 14:40 časova, pa nadalje dok pritvor bude trajao.</span>
</p>
<p>
<span class="span1"></span><span class="span1"></span>
</p>
<p>
<span class="span1">Obavezuje se okrivljeni da plati na ime troškova krivičnog postupka iznos od 90,50 €, u roku od 15 dana po pravosnažnosti presude, pod prijetnjom prinudnog izvršenja, kao i troškove koji se odnose na nagradu braniocu po službenoj dužnosti o čijoj visini će sud odlučiti posebnim rješenjem shodno čl. 227 st. 2 Zakonika o krivičnom postupku.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>
<span class="span1"> </span>
</p>
<p>
<span class="span1">Optužnim predlogom Osnovnog državnog tužilaštva Podgorica Kt. br. 1329/16 od 23.11.2016. godine, okrivljenom S. M. stavljeno je na teret izvršenje </span><span class="span1">krivičnog djela ugrožavanje sigurnosti iz čl. 168 st. 1 Krivičnog zakonika Crne Gore u sticaju sa krivičnim djelom nasilničko ponašanje iz čl. 399 Krivičnog zakonika Crne Gore. </span><span class="span1"> </span><span class="span1">Zastupnica optužbe </span><span class="span1">je u završnoj riječi u cjelosti ostala pri podnijetom optužnom predlogu, i predložila sudu da okrivljenog oglasi krivim i osudi po zakonu. </span>
</p>
<p>
<span class="span1">Okrivljeni S. M. je u odbrani datoj u prethodnom postupku u bitnom naveo da je dana 25. oktobra 2016. godine, negdje oko 11,00 časova, kod njega kući došao socijalni radnik iz škole "B. V. P." koji mu se predstavio kao A. H., a bio je u društvu njegova dva sina A. i O., koji idu u navedenu školu, i tom prilikom mu saopštio da je njegove sinove u školi napao jedan dječak M. i da su mu sinovi povrijeđeni. Stariji sin A. je imao vidnu povredu, odnosno modricu ispod lijevog oka, a Omer neku oguljotinu na desnom ramenu i vratu. H. je tražio od njega da pođe u školu kako bi razgovarao sa direktorkom, što je on i učinio. Zajedno su pošli u školu i po ulasku, u jednom holu, je primijetio dječaka koji je sjedio za nekim stolom, a neko od djece mu je rekao da je to P. M. koji ih je dirao. Tada se obratio P. i uputio mu par riječi u nadi da ga uplaši, s tim što se nije mogao sjetiti šta mu je tačno rekao. Tu je bio i A. H.. Na taj način je htio da skrene pažnju tom dječaku da njegovu djecu ostavi na miru. Taj dječak je ostao u hodniku, a on je potom ušao kod direktorice na razgovor. Narednog dana je sa suprugom pošao u školu, jer su imali namjeru da razgovaraju sa razrednom V. Đ. i da joj ukažu na problem koji njihova djeca imaju. Njegova supruga je ušla u školu kako bi obavila razgovor, a on je ostao da je čeka ispred škole. Dok je čekao primijetio je dva momka koji su nekoliko puta prošli pored njega kroz školsko dvorište. Oni su u jednom trenutku prišli ulazu škole pored kojeg je on stajao i tada je iz škole izašao A. H. koji je sa njima započeo razgovor, a oni su mu rekli da hoće nekog da prebiju. A. im je rekao da im to neće dozvoliti, a tada je čuo da su mu oni odgovorili da će samo da išamaraju neka dva brata koja su došla iz Nj. prije nekoliko dana.  Zaključio je da se radi o njegovim sinovima i počeo je priču sa ta dva momka. Rekao im je da je on otac te djece i da im neće dozvoliti da ih biju. Jedan od ta dva momka, za kojeg je tek kasnije saznao da se zove E. A., mu je u tom trenutku prišao i rekao: „Znaš li ti ko sam ja?“, nakon čega ga je oštećeni uhvatio za majcu, pa je i on oštećenog uhvatio za majcu i počeli su da se vuku. Ne zna da li je uspio rukom da odgurne oštećenog, ali ga sigurno nije udario. Tu je bio prisutan i A. koji se odmah uključio, stao između njih, a nakon toga E. odvukao u školu, jer je bio prilično agresivan. </span><span class="span1">Na glavnom pretresu je različito naveo da je kada je prišao maloljetnom P. M. stavio istom ruku na rame i zaprijetio mu mašući prstom ispred njegovog lica da će mu iščupati uši, a moguće je i da mu je još nešto rekao, ali samo kako bi mu zaprijetio da mu više ne dira djecu. Takođe, različito je naveo da je oštećenog E. A. lijevom rukom blago udario po licu, ali samo zato što je isti bio agresivan, i to do te mjere da je i nakon što ga je socijalni radnik H. uveo u školu nogama udarao o aluminijski okvir od vrata i htio je da izađe da se fizički obračuna sa njim. Nije mogao da objasni zašto je kod državnog tužioca različito prikazao kritične događaje, ali je naglasio da je istina ono što je rekao na glavnom pretresu. Nije imao namjeru da se sa bilo kim svađa, pogotovo ne sa maloljetnim licima. Jeste pogriješio i učinio to što mu se stavlja na teret, ali ne na način kako je to opisano optužnim predlogom.</span><span class="span2"> </span><span class="span1">Kritičnog dana ispred škole osim njega i oštećenog E. A., koji je bio u pratnji jednog druga, primjetio je i A. H., kao i jednu gospođu za koju misli da je čistačica u školi, koja je držala oštećenog nakon što su ga uveli u hol, s tim što nije primjetio da li je u holu bilo još ljudi. Nakon što je socijalni radnik doveo njegovu djecu kući i nakon što je vidio da su ista povrijeđena, to je kod njega izazvalo uznemirenost. Nije se mogao sjetiti da li je maloljetnom oštećenom P. M. rekao da će ga zaklati, a nakon što je udario oštećenog E. A. isti nije pao na tlo od tog udarca.</span><span class="span1"> U završnoj riječi je prihvatio završnu riječ branioca i naveo da p</span><span class="span1">riznaje da je pogriješio i da mu je žao zbog svega, da se iskreno kaje i zamolio je sud da ga što blaže kazni. </span><span class="span2"> </span>
</p>
<p>
<span class="span1">Branilac okrivljenog S. M., adv. L. Š., je u završnoj riječi naveo da se iz provedenih dokaza ne može zaključiti da je maloljetni oštećeni P. M. osjećao strah od ugrožavanja života ili svog tijela, dok u odnosu na krivično djelo učinjeno na štetu maloljetnog oštećenog E. A. nije dokazano da je došlo do ugrožavanja spokojnosti građana ili težeg narušavanja javnog reda i mira. Iz navedenih razloga je tražio da sud donese oslobađajuću presudu. Za slučaj da odluka suda bude drugačija ukazao je na olakšavajuće okolnosti na strani okrivljenog.  </span>
</p>
<p>
<span class="span1">Sud je u dokaznom postupku saslušao svjedoka </span><span class="span1">oštećenog maloljetnog P. M. u prisustvu zakonskog zastupnika - oca M. M., svjedoka oštećenog maloljetnog E. A. u prisustvu njegovog zakonskog zastupnika - oca A. A., saslušao svjedoka A. H., pročitao medicinsku dokumentaciju na ime oštećenog E. A., na saglasan predlog stranaka pročitao nalaz i mišljenje vještaka sudske medicine dr K. N. od 07.11.2016. godine i pročitao izvod iz registra kaznenih evidencija Ministarstva pravde KE 1648/2016 od 30.11.2016. godine. </span>
</p>
<p>
<span class="span1">Maloljetni </span><span class="span1">oštećeni P. M. je u iskazima datim u prethodnom postupku i na glavnom pretresu u prisustvu zakonskog zastupnika - oca M. M., u bitnom saglasno naveo da se dana 25.10.2016. godine, negdje oko 12,00 časova nalazio u hodniku OŠ "B. V. P." i da je sjedio na jednoj klupi dok se u njegovoj blizini nalazio socijalni radnik škole, A. H.. Toga dana došlo do svađe i tuče između njega i dječaka iz njegove škole koji se zove A. M. U jednom trenutku prišlo mu je jedno lice i uhvatilo ga desnom rukom za vrat, steglo ga i pitalo da li se on pobio sa njegovim sinom, nakon čega je shvatio da je to lice otac A. M., pa mu je odgovorio da jeste. Okrivljeni mu je, držeći ga i dalje za vrat, uputilo riječi "Ja sam mome sinu iščupao uši, a tebe ću da zakoljem", nakon čega im je prišao socijalni radnik A. H. i obratio se okrivljenom riječima da ne dira maloljetno dijete. Nakon toga ga je socijalni radnik  odveo u svoju kancelariju kako bi spriječio da ga okrivljeni i dalje napada. U kritičnoj prilici okrivljeni mu se obraćao povišenim tonom, zbog čega se osjećao loše, odnosno osjećao je strah. Strah je osjećao za svo vrijeme dok ga je okrivljeni držao za vrat i upućivao mu riječi koje je naveo, dok za vrijeme saslušanja kod državnog tužioca i na glavnom pretresu nije osjećao strah. P</span><span class="span1">ridružio se krivičnom gonjenju protiv okrivljenog, a nije postavio imovinsko pravni zahtjev.</span>
</p>
<p>
<span class="span1">Maloljetni oštećeni E. A. je u iskazima datim u prethodnom postupku i na glavnom pretresu u prisustvu zakonskog zastupnika - oca A. A., u bitnom saglasno naveo da je dana 26.10.2016. godine otišao do škole "B. V. P.", a kako bi se raspitao vezano za događaj koji se desio prethodnog dana kada su braća M., koji su takođe učenici te škole, napali njegovog mlađeg brata E.. Kada je došao u dvorište škole, zatekao je socijalnog radnika A. H. i domara škole N. i iste je pitao gdje se nalaze braća M., uz obrazloženje da želi samo da porazgovara sa njima. U tom trenutku mu je prišlo tada njemu nepoznato lice starosti oko 35 godina i isti mu se obratio riječima "Znaš li ti ko sam ja?", pa mu je odgovorio da ne zna, a to lice mu je zadalo udarac otvorenom šakom u predjelu desnog oka, od kog udarca je pao na tlo, ali je odmah ustao, nakon čega su prišli domar i socijalni radnik i pokušali da odvoje to lice od njega. To lice je i dalje pokušavalo da ga napadne, pa su ga socijalni radnik A. i pomoćnica direktora Tamara odveli u školu, tačnije u jednu kancelariju, a sve kako bi spriječili to lice da ga dalje napada. Tom prilikom je zadobio povredu desnog oka, o čemu posjeduje medicinsku dokumentaciju. N</span><span class="span1">ije se pridružio krivičnom gonjenju protiv okrivljenog i nije postavio imovinsko pravni zahtjev, jer su se njihove porodice izmirile.</span>
</p>
<p>
<span class="span1">Svjedok A. H. je u iskazu datom u prethodnom postupku i na glavnom pretresu u bitnom saglasno naveo da je zaposlen u Osnovnoj školi "B. V. P." gdje radi kao socijalni radnik. Dana 25. oktobra 2016. godine došlo je do tuče dvije grupe učenika, gdje su na jednoj strani bili braća M., koje je nakon incidenta odveo do njihove kuće kako bi informisao roditelje o svemu i zatražio od njih da dođu u školu kako bi obavili razgovor. Odmah nakon što je njihovog oca obavijestio o tome šta se dogodilo, zajedno sa njim se vratio u školu, a to je bilo negdje oko podne, i kada su ušli u hol primijetio je učenika P. M. koji je takođe učestvovao u tom incidentu. Milikić je sjedio i čekao ga, jer je i sa njim trebao obaviti razgovor. Okrivljeni je odmah prišao tom učeniku, uhvatio ga za obraz prstima, te ga je tako uštinuo, nakon čega mu je zaprijetio riječima "Prerezaću ti grkljan". Odmah je stao između njih i skrenuo pažnju okrivljenom da ne smije tako da se ponaša prema njihovom učeniku. Narednog dana, negdje oko 10:00 časova, primijetio je da je u školu došao okrivljeni sa svojom suprugom i dok je ona razgovarala sa pomoćnikom direktora, okrivljeni je stajao ispred škole i čekao je relativno dugo. U jednom trenutku je iz škole vidio kako se ispred zgrade pojavio maloljetni oštećeni E. </span><span class="span1">A. Izašao je iz zgrade i obratio se maloljetnom oštećenom tražeći od njega da mu objasni šta traži u školskom dvorištu, a on mu je rekao da traži dvojicu braće Njemaca koji su prethodnog dana imali svađu sa njegovim bratom, kako bi ih preventivno išamarao. U njihovoj neposrednoj blizini se nalazio okrivljeni, koji je čuo ovaj razgovor i vjerovatno zaključio da se radi o njegovoj djeci. Okrivljeni je odmah prišao maloljetnom oštećenom i pitao ga "Znaš li ti ko sam ja?", i udario ga snažno otvorenim dlanom u predjelu desne strane lica. On je odmah stao između okrivljenog i oštećenog, a tom prilikom je okrivljeni bio agresivan i skidao je jaknu da se bije sa maloljetnim oštećenim. Uz pomoć domara koji mu je prišao je uspio da maloljetnog oštećenog uvede u zgradu škole, a okrivljeni je otišao u nepoznatom pravcu. Maloljetni oštećeni je od udarca zadobio povredu, jer mu je taj dio lica gdje je zadobio udarac otekao, pa su mu oni držali led, a potom je pošao kod doktora. Na glavnom pretresu je naveo </span><span class="span1">i da je u kritičnom događaju u kojem je oštećen E. A. osim njega, okrivljenog i maloljetnog oštećenog, prisustvovao domar koji je izašao nakon što je okrivljeni ošamario oštećenog i koji mu je pomogao da maloljetnog uvede u školski objekat i da ga razdvoji od okrivljenog, a primjetio je i da je ispred škole bilo djece, dok se u holu škole nalazilo tehničko osoblje, koje mu je takođe nakon ovog događaja priteklo u pomoć. Nakon što je okrivljeni ošamario maloljetnog E. A., misli da maloljetni oštećeni nije pao na tlo od tog udarca, ali u to nije siguran, isto kao što nije siguran koliko je djece bilo prisutno ispred škole. Možda je bilo otprilike desetoro djece, a ne zna kakva je bila njihova reakcija, jer u tom trenutku nije obraćao pažnju na to kako oni reaguju, već je bio skoncentrisan da sa tehničkim osobljem razdvoji okrivljenog i maloljetnog oštećenog, jer je okrivljeni bio poprilično agresivan, skinuo je jaknu i želio je da uđe u hol i da nastavi fizički obračun sa maloljetnim oštećenim. Kada je okrivljeni prišao maloljetnom oštećenom P. M. uhvatio ga je za donji dio obraza, odnosno na mjestu kojem se završava vilica, i to sa dva prsta i praktično ga uštinuo, nakon čega mu je uputio prijetnju da će ga zaklati.</span>
</p>
<p>
<span class="span1">Iz medicinske dokumentacije na ime maloljetnog oštećenog E. A., odnosno Izvještaja ljekara jedinice za HMP u Podgorici broj 47851 je utvrđeno da se oštećeni kao lice iz nasilja javio u Zavod za hitnu medicinsku pomoć, te da je upućen kod oftamologa, dok je iz Izvještaja ljekara specijaliste oftamologa KC CG broj 9858 od 26.10.2016. godine utvrđeno da je oštećeni primljen kao lice iz nasilja, zbog udarca šakom po desnom oku, da je istom dijagnoza postavljena na latinskom jeziku, te da mu je propisana terapija.</span>
</p>
<p>
<span class="span1">Iz nalaza i mišljenja vještaka sudske medicine dr K. N. od 07.11.2016.  godine, koji je vještak dao na osnovu medicinske dokumentacije na ime oštećenog E. A., koja je pročitana na glavnom pretresu, sud je utvrdio da je oštećeni dana 26.10.2016. godine, zadobio krvni podliv kože u predjelu gornjeg kapka desnog - u predjelu spoljašnjeg ugla desnog oka sa potresom mrežnjače desnog oka, te da navedena povreda predstavlja u vrijeme nanošenja laku tjelesnu povredu, koja je nanijeta jednokratnim dejstvom tupine aktivno zamahnutog mehaničkog oruđa, u šta bi spadala otvorena šaka, stisnuta pesnica i sl. </span>
</p>
<p>
<span class="span1">Nakon savjesne ocjene svakog dokaza pojedinačno i u vezi sa ostalim dokazima, dovodeći ih u vezu sa odbranom okrivljenog, sud je utvrdio da je okrivljeni </span><span class="span1">dana 25. oktobra 2016. godine oko 12,00 časova u PG, na K., u prostorijama Osnovne škole "B. V. P." ugrozio sigurnost oštećenog, maloljetnog P. M. prijetnjom da će napasti na njegov život i tijelo, na način što je prišao oštećenom koji je sjedio u hodniku škole uhvatio ga rukom za vrat i stiskajući ga uputio mu prijetnju da će da ga zakolje, što je kod oštećenog izazvalo osjećaj straha i ugroženosti, kao i da je dana 26. oktobra 2016. godine oko 10,00 časova u Podgorici, na K., u dvorištu  Osnovne škole "B. V. P.", vršenjem nasilja prema oštećenom maloljetnom E. A., ugrozio spokojstvo građana i remetio javni red i mir, na način što je prišao oštećenom i obratio mu se riječima "Znaš li ti ko sam ja?" i zatim mu zadao udarac rukom u predjelu desnog oka, od kog udarca je oštećeni pao na tlo, da bi se, kada je oštećeni ustao, uputio prema njemu kako bi nastavio sa fizičkim napadom prema oštećenom, u čemu su ga spriječili </span><span class="span1">radnici škole onemogućivši mu da priđe oštećenom, kojom prilikom je oštećenom maloljetnom E. A. nanio laku tjelesnu povredu u vidu krvnog podliva kože u predjelu gornjeg kapka desnog - u predjelu spoljašnjeg ugla desnog oka sa potresom mrežnjače desnog oka.</span>
</p>
<p>
<span class="span1">Činjenično stanje iz tačke 1. izreke presude sud je utvrdio iz iskaza svjedoka - oštećenog maloljetnog P. M. koji je naveo da se kritičnog dana negdje oko 12,00 časova nalazio u hodniku Osnovne škole "B. V. P.", da je sjedio na jednoj klupi i da mu je u jednom trenutku prišao okrivljeni koji ga je uhvatio desnom rukom za vrat i stežući ga, pitao da li se on pobio sa njegovim sinom, nakon čega mu je, držeći ga i dalje za vrat, rekao da će da ga zakolje, da mu se tom prilikom obraćao povišenim tonom zbog čega se osjećao loše, odnosno osjećao je strah. Iskaz maloljetnog oštećenog P. M. sud je prihvatio kao istinit, imajući u vidu da se maloljetni oštećeni tokom čitavog toka postupka na dosledan način izjašnjavao o svim odlučnim činjenicama, kao i da je njegov iskaz potvrđen iskazom svjedoka A. H.. Naime, svjedok A. H. je potvrdio da je okrivljeni 25.10.2016. godine, negdje oko podne, prišao maloljetnom oštećenom P. M. u holu škole, uhvatio ga prstima za donji dio obraza, odnosno na mjestu gdje se završava vilica, i uštinuo ga, nakon čega mu je zaprijetio da će ga zaklati, odnosno da će mu "prerezati grkljan". Takođe, sud je imao u vidu da ni okrivljeni u odbrani datoj na glavnom pretresu nije sporio da je holu škole prišao maloljetnom oštećenom P. M., da mu je stavio ruku na rame, mahao prstom ispred njegovog lica i zaprijetio mu sa par riječi u nadi da će ga uplašiti, kako mu isti više ne bi dirao djecu.</span>
</p>
<p>
<span class="span1">Po nalaženju ovog suda, radnja okrivljenog koja se sastoji u upućivanju prijetnje znatno mlađem, odnosno maloljetnom licu, da će ga zaklati, i to za vrijeme dok ga je rukom stiskao u predjelu vrata, upravo predstavlja kvalifikovanu i ozbiljnu prijetnju da će napasti na njegov život i tijelo, koja je bila objektivno podobna da kod maloljetnog oštećenog izazove osjećaj straha, odnosno osjećaj nesigurnosti, a koja radnja je kada se ima u vidu iskaz maloljetnog oštećenog nesumnjivo i izazvala posledicu predmetnog krivičnog djela, koja se sastojala u osjećaju straha, ugroženosti i nelagode kod maloljetnog oštećenog.</span>
</p>
<p>
<span class="span1">Cijeneći subjektivni odnos okrivljenog prema učinjenom krivičnom djelu na štetu maloljetnog oštećenog P. M., pritom posebno imajući u vidu njegovu odbranu da je mahao prstom ispred lica oštećenog i zaprijetio mu sa par riječi u nadi da će ga uplašiti, sud </span><span class="span1">nalazi da je okrivljeni </span><span class="span1">u potpunosti bio svjestan da će navedenim postupkom, tj. prijetnjom da će napasti na život i tijelo maloljetnog oštećenog, ugroziti sigurnost istog, što je i htio, iz kojih razloga sud nalazi da je okrivljeni konkretnom prilikom postupao sa direktnim umišljajem, čime su se u njegovim radnjama pored objektivnih stekli i subjektivni elementi bića krivičnog djela ugrožavanje sigurnosti iz čl. 168 st. 1 Krivičnog zakonika Crne Gore</span><span class="span1">.</span>
</p>
<p>
<span class="span1">Činjenično stanje iz tačke 2. izreke presude sud je utvrdio iz iskaza svjedoka - oštećenog maloljetnog E. A. koji je naveo da je dana 26.10.2016. godine otišao do škole "B. V. P.", s namjerom da se raspita vezano za događaj od prethodnog dana kada su braća M. napali njegovog mlađeg brata E., te da je u dvorištu škole zatekao socijalnog radnika škole A. H., kojeg je pitao gdje se nalaze braća M., u kom trenutku mu je prišao okrivljeni i obratio mu se riječima "Znaš li ti ko sam ja?", nakon čega mu je zadao udarac otvorenom šakom u predjelu desnog oka,</span><span class="span1"> od kog udarca je pao na tlo, ali je odmah ustao, nakon čega su prišli domar i socijalni radnik i pokušali da odvoje okrivljenog od njega</span><span class="span1">, ali je okrivljeni i dalje pokušavao da ga napadne. Sud je i iskaz maloljetnog oštećenog E. A. prihvatio kao istinit, imajući u vidu da se isti na saglasan način i bez protivrječnosti izjašnjavao o svim bitnim činjenicama tokom cijelog trajanja postupka, te da je njegov iskaz potvrđen iskazom svjedoka A. H. Svjedok H. je potvrdio da je okrivljeni 26.10.2016. godine oko 10:00 časova ispred škole čekao suprugu koja je razgovarala sa pomoćnikom direktora, i da se ispred škole pojavio maloljetni oštećeni E. A. koji je tražio dvojicu učenika koji su prethodnog dana imali svađu sa njegovim bratom, te da je u jednom trenutku okrivljeni prišao maloljetnom oštećenom A., pitao ga zna li ko je on i zatim ga snažno udario otvorenim dlanom u predjelu desne strane lica. Svjedok H. je naveo i da je </span><span class="span1">okrivljeni tom prilikom bio agresivan, da je skidao jaknu da se bije sa oštećenim maloljetnim E. A., te da su osim okrivljenog, oštećenog i njega, tu bili prisutni i domar koji je izašao nakon što je okrivljeni ošamario oštećenog, tehničko osoblje koje se nalazilo u holu škole, kao i otprilike desetoro djece koja su se nalazila ispred škole. Sud je prihvatio iskaz svjedoka H. i ocijenio da je isti objektivan, ubjedljiv i konzistentan tokom čitavog postupka, imajući pritom u vidu da je isti saglasan sa iskazima maloljetnih oštećenih. Činjenicu da je maloljetni oštećeni E. A. u kritičnom događaju zadobio laku tjelesnu povredu u vidu krvnog podliva kože u predjelu gornjeg kapka desnog - u predjelu spoljašnjeg ugla desnog oka sa potresom mrežnjače desnog oka, a koja je nanijeta jednokratnim dejstvom tupine aktivno zamahnutog mehaničkog oruđa, sud je utvrdio iz medicinske dokumentacije na ime oštećenog </span><span class="span1">i nalaza i mišljenja vještaka sudske medicine dr K. N. od 07.11.2016. godine, koji je sud u potpunosti prihvatio kao jasan, logičan, objektivan i u svemu dat shodno pravilima medicinske struke. Konačno, ni okrivljeni na glavnom pretresu nije sporio da je kritičnog dana u dvorištu OŠ „B. V. P.“ lijevom rukom udario po licu maloljetnog</span><span class="span1"> oštećenog E. A.</span>
</p>
<p>
<span class="span1">Za sud je nesumnjivo da je okrivljeni na javnom mjestu, odnosno u dvorištu obrazovne ustanove, osnovne škole „B V. P.“, u prisustvu većeg broja lica, tj. svjedoka A. H., tehničkog osoblja škole i prisutnih učenika, time što je nasrnuo i povrijedio tjelesni integritet maloljetnog oštećenog E. A., nanoseći mu tako laku tjelesnu povredu, i ispoljavajući agresivnost i namjeru da nastavi fizički obračun sa istim, vršio nasilje nad maloljetnim oštećenim. Takvim vršenjem nasilja, okrivljeni je ne samo očigledno remetio javni red i mir, već je i ugrozio spokojstvo svih prisutnih građana. Ovakav zaključak suda proizilazi iz jasnog iskaza svjedoka H., iz kojeg je sud ne samo utvrdio da je u blizini kritičnog događaja bilo prisutno otprilike desetoro učenika navedene škole, već i da su on i pojedini pripadnici tehničkog osoblja škole morali da reaguju kako bi spriječili okrivljenog u daljem vršenju nasilja, pa je više nego evidentno da je na taj način bilo ugroženo njihovo spokojstvo.</span>
</p>
<p>
<span class="span1">Cijeneći subjektivni odnos okrivljenog prema krivičnom djelu učinjenom na štetu maloljetnog oštećenog E. A., sud nalazi da je isti bio svjestan da udarajući maloljetnog oštećenog u predjelu glave vrši nasilje prema istom, te da to radi u dvorištu osnovne škole u prisustvu određenog broja lica, dakle na javnom mjestu, čime remeti javni red i mir i ugrožava spokojstvo prisutnih građana, što je i htio, pa je na taj način svojim radnjama sa direktnim umišljajem ostvario sva bitna obilježja krivičnog djela nasilnično ponašanje iz čl. 399 Krivičnog zakonika Crne Gore.</span>
</p>
<p>
<span class="span1">Sud je, a kako je to već navedeno, u potpunosti prihvatio iskaz maloljetnog oštećenog E. A., dakle i u dijelu u kojem je naveo da je nakon udarca okrivljenog pao na tlo, iako u tom dijelu iskaz maloljetnog oštećenog nije decidirano potvrđen od strane svjedoka A. H.. Naime, svjedok H. je na glavnom pretresu naveo da misli da maloljetni oštećeni nije pao na tlo od udarca okrivljenog, ali u to nije bio siguran, jer kako je naveo na to nije obratio pažnju, budući da je bio skoncentrisan da spriječi okrivljenog, koji je bio agresivan, u daljem vršenju nasilja. Međutim, dovodeći u vezi iskaz svjedoka H. da je okrivljeni zadao snažan udarac rukom u predjelu desne strane lica oštećenog, sa činjenicom da je okrivljeni znatno stariji od oštećenog i da je jače i razvijenije konstitucije u odnosu na oštećenog, kao i sa činjenicom da je iskaz oštećenog u preostalom dijelu u svemu saglasan sa iskazom svjedoka H., te da se oštećeni nije pridružio krivičnom gonjenju protiv okrivljenog, navodeći da su se njihove porodice izmirile, sud nalazi da oštećeni nije imao razloga da neistinito predstavi taj dio događaja i time otežava položaj okrivljenom, već da je čitav događaj predstavio istinito. Takođe, činjenica da svjedok H. nije obratio pažnju na detalj da li je maloljetni oštećeni nakon udarca pao na tlo ili ne, po nalaženju ovog suda apsolutno ne utiče na vjerodostojnost i kvalitet njegovog iskaza u preostalom dijelu.</span>
</p>
<p>
<span class="span1">Sud je imao u vidu i činjenicu da je maloljetni oštećeni P. M. naveo da ga je okrivljeni uhvatio rukom za vrat i stegnuo ga, dok je svjedok A. H. naveo da je okrivljeni prišao </span><span class="span1">maloljetnom oštećenom P. M. i uhvatio ga rukom za donji dio obraza, odnosno na mjestu kojem se završava vilica, i to sa dva prsta i praktično ga uštinuo za obraz, ali sud nalazi da njihovi iskazi nisu u takvom odnosu da međusobno isključuju jedan drugi, već da se iz njih nesumnjivo zaključuje da je okrivljeni uhvatio oštećenog rukom u predjelu vrata, konkretnije u predjelu gdje se završava vilica, dakle na granici između vrata i lica, i da ga je stisnuo, pa sud iz tog razloga nije insistirao da maloljetni oštećeni detaljnije opiše kako ga je okrivljeni uhvatio, ne želeći da time ponovo nepotrebno traumatizuje maloljetno lice i izlaže ga sekundarnoj viktimizaciji, jer taj detalj po nalaženju suda ne bi uticao na donošenje drukčije odluke ni po pitanju vjerodostojnosti iskaza oba svjedoka, niti po pitanju krivice okrivljenog.  </span>
</p>
<p>
<span class="span1">Sud je cijenio odbranu okrivljenog datu u predthodnom postupku da je maloljetnom oštećenom P. M. </span><span class="span1">uputio par riječi kojih se ne sjeća, želeći da mu skrene pažnju da njegovu djecu ostavi na miru, ne navodeći da je sa istim imao bilo kakav fizički kontakt, dok je narednog dana maloljetnom oštećenom E. A. rekao da mu neće dozvoliti da bije njegove sinove, kao i da su se međusobno vukli za majce, ali da ga sigurno nije udario, ali sud ovakvu odbranu nije prihvatio, nalazeći da je ista sračunato data u cilju izbjegavanja krivice. Naime, ovakva odbrana je u potpunosti opovrgnuta iskazima maloljetnih oštećenih, koji su potvrđeni iskazom svjedoka A. H. koji je bio očevidac kritičnih događaja, dok je iskaz maloljetnog oštećenog E. A. potvrđen i medicinskom dokumentacijom i nalazom i mišljenjem vještaka medicinske struke. Takođe, odbrana okrivljenog data u prethodnom postupku je protivrječna odbrani datoj na glavnom pretresu u kojoj je okrivljeni naveo da je </span><span class="span1">prišao maloljetnom P. M. stavio istom ruku na rame i zaprijetio mu mašući prstom ispred njegovog lica da će mu iščupati uši, a moguće je i da mu je još nešto rekao kako bi mu zaprijetio da mu više ne dira djecu, dok je različito naveo i da je oštećenog E. A. lijevom rukom blago udario po licu, ali samo zato što je isti bio agresivan. Navedene protivrječnosti, koje okrivljeni na glavnom pretresu nije mogao da objasni, sudu jasno ukazuju da se odbrana okrivljenog iz prethodnog postupka ne može prihvatiti kao istinita. </span>
</p>
<p>
<span class="span1">Sud nije prihvatio stav branioca okrivljenog da se u konkretnom slučaju ne može zaključiti da je maloljetni oštećeni P. M. osjećao strah od ugrožavanja života ili svoga tijela, kao i da nije utvrđeno koji je intenzitet tog straha bio. Ako se ima u vidu da se radnja krivičnog djela ugrožavanje sigurnosti sastoji u prijetnji da će se napasti na život ili tijelo nekog lica ili njemu bliskog lica, čime se ugrožava sigurnost tog lica, što za posledicu ima osjećaj nesigurnosti, te da je u konkretnom slučaju došlo do navedene posledice, s obzirom na to da je maloljetni oštećeni P. M. naveo da </span><span class="span1">se osjećao loše, odnosno da je osjećao strah, jer mu je okrivljeni, stežući ga za vrat, povišenim tonom </span><span class="span1">rekao </span><span class="span1">da će da ga zakolje, evidentno je da je neosnovan stav branioca da maloljetni oštećeni nije osjećao strah. Po nalaženju suda nije od uticaja o kolikom intezitetu straha se radilo i koliko je isti trajao, već samo o tome da li je prijetnja shvaćenja ozbiljno i da li je bila objektivno podobna da izazove strah, što se u konkretnom slučaju ne dovodi u pitanje, posebno pri činjenici da je okrivljeni osoba starosti 45 godina, a da je oštećeni maloljetno lice starosti 14 godina. Takođe, po nalaženju suda je neprihvatljiv i stav branioca okrivljenog </span><span class="span1">da je za krivično djelo nasilničko ponašanje potrebno da dođe do bitnog ugrožavanja spokojnosti građana ili da bude teže narušen javni red i mir, što se, kako branilac smatra, nije dogodilo, već da se u konkretnom slučaju radi o krivičnom djelu laka tjelesna povreda. Naime, </span><span class="span1">obilježje predmetnog krivičnog djela nije teže narušavanje javnog reda i mira, već samo remećenje javnog reda i mira, što je okrivljeni vršenjem nasilja na javnom mjestu i nanošenjem lake tjelesne povrede maloljetnom oštećenom A. definitivno izazvao, čime je nesumnjivo ugrozio i spokojstvo prisutnih građana, a kako je to već obrazloženo. </span>
</p>
<p>
<span class="span1">Sud je cijenio i navode odbrane okrivljenog da je vidio da su mu sinovi povrijeđeni i da je to kod njega izazvalo uznemirenost, ali sud nalazi da se u konkretnom slučaju nije radilo o jakoj razdraženosti, koja bi kao posebno afektivno stanje mogla uticati na krivicu okrivljenog. </span><span class="span1">Naime, iako je u konkretnoj situaciji potpuno prirodno da je okrivljeni nakon što je od strane svjedoka H. upoznat da su se njegovi sinovi potukli u školi sa svojim vršnjacima i da su tom prilikom lakše povrijeđeni, osjetio uznemirenost, koja je posledica roditeljske brige prema djeci, po nalaženju suda konkretna situacija nije bila takve prirode da kod normalne ličnosti izazove reakciju velike uzbuđenosti, ljutnje, razjarenosti ili gnijeva, odnosno posebno afektivno stanje jačeg intenziteta koje bi uticalo na umanjenje sposobnosti za shvatanje i odlučivanje, odnosno koje bi uticalo na nekontrolisano ponašanje ličnosti. Pritom je sud posebno cijenio činjenicu da je okrivljeni upoznat da su njegovi sinovi imali fizički sukob sa svojim vršnjacima, a ne da su bili napadnuti ili zlostavljani od strane punoljetnih lica, te da je nakon toga prošao određeni vremenski period do dolaska okrivljenog u prostorije škole, koji period je po nalaženju suda bio dovoljan da normalna ličnost na razuman način prevaziđe osjećaj uznemirenosti u konkretnom slučaju. Iz navedenih razloga sud nalazi da je osjećaj uznemirenosti na koji se poziva okrivljeni više rezultat njegove posebne preosjetljivosti i brige za djecu, te da se ne može smatrati afektivnim stanjem jakog intenziteta, niti da je umanjilo njegovu sposobnost za shvatanje i odlučivanje u konkretnom slučaju.   </span>
</p>
<p>
<span class="span1">Imajući u vidu utvrđeno činjenično stanje sud je precizirao činjenični opis izreke presude u odnosu na činjenični opis optužnog predloga, na način što je u činjeničnom opisu pod tačkom 1. u pretposlednjem redu umjesto riječi „rukama“ stavio riječ „rukom“, dok je u tački 2. umjesto riječi „krvnog podliva kože u predjelu gornjeg kapka desnog i predjelu spoljašnjeg ugla desnog oka sa potresom mrežnjače desnog oka“ stavio riječi „krvnog podliva kože u predjelu gornjeg kapka desnog - u predjelu spoljašnjeg ugla desnog oka sa potresom mrežnjače desnog oka“.  Pritom je sud vodio računa da ne naruši identitet presude i optužbe u smislu čl. 446 u vezi čl. 369 st. 1 Zakonika o krivičnom postupku, nalazeći da na navedeni način, a shodno utvrđenom činjeničnom stanju iz iskaza maloljetnog oštećenog P. M. i nalaza i mišljenje vještaka medicinske struke, samo precizira činjenični opis djela koja su predmet optužbe u skladu sa utvrđenim činjenicama, čime je izreka presude učinjena razumljivom, a okrivljenom na teret nije stavljeno više kriminalne djelatnosti u odnosu na optužbu.</span>
</p>
<p>
<span class="span1">Prilikom odmjeravanja kazne, a imajući u vidu svrhu kažnjavanja sud je cijenio sve okolnosti iz čl. 42 st. 1 Krivičnog zakonika Crne Gore koje utiču da kazna bude manja ili veća, pa je od olakšavajućih okolnosti na strani okrivljenog cijenio njegove lične i porodične prilike, odnosno da je isti oženjen, otac šestoro djece, nezaposlen, lošeg imovnog stanja, kao i stav maloljetnog oštećenog E. A. koji se nije pridružio krivičnom gonjenju, dok je kao otežavajuće okolnosti sud cijenio njegov raniji život, i s tim u vezi raniju višestruku osuđivanost za krivična djela navedena u izreci presude, što je utvrđeno iz izvoda iz registra kaznenih evidencija Ministarstva pravde KE 1648/2016 od 30.11.2016. godine, kao i okolnosti pod kojima su krivična djela učinjenja, odnosno da su ista učinjenja u prostorijama i dvorištu osnovne škole, te da su u oba slučaja oštećena maloljetna lica, pa je okrivljenom, shodno čl. 36 i čl. 48 st. 1 Krivičnog zakonika Crne Gore, prethodno za krivično djelo ugrožavanje sigurnosti iz čl. 168 st. 1 Krivičnog zakonika Crne Gore, utvrdio kaznu zatvora u trajanju od dva mjeseca, a za krivično djelo nasilnično ponašanje iz čl. 399 Krivičnog zakonika Crne Gore, kaznu zatvora u trajanju od šest mjeseci, a zatim ga primjenom čl. 48 st. 2 Krivičnog zakonika Crne Gore osudio na jedinstvenu kaznu zatvora u trajanju od sedam mjeseci, nalazeći da je ovako odmjerena kazna srazmjerna težini učinjenih krivičnih djela i ličnosti okrivljenog, te da će se sa istom adekvatno uticati na okrivljenog da ubuduće ne čini krivična djela, kao i da će se uticati i na druge da ne čine krivična djela, čime će se postići svrha kažnjavanja iz čl. 32 Krivičnog zakonika Crne Gore u okviru opšte svrhe propisivanja i izricanja krivičnih sankcija iz čl. 4 st. 2 Krivičnog zakonika Crne Gore. </span>
</p>
<p>
<span class="span1">Sud je shodno čl. 51 st. 1 Krivičnog zakonika Crne Gore okrivljenom u kaznu zatvora uračunao vrijeme provedeno u pritvoru, na način kako je to određeno u izreci presude.</span>
</p>
<p>
<span class="span1">Na osnovu čl. 226 i 229 Zakonika o krivičnom postupku, sud je obavezao okrivljenog da na ime troškova krivičnog postupka uplati ovom sudu iznos od 90,50 eura, od čega na ime troškova medicinskog vještačenja iznos od 60,50 eura, i na ime sudskog paušala kao dijela troškova krivičnog postupka iznos od 30,00 eura, koji je odmjeren srazmjerno trajanju postupka, složenosti predmeta i imovinskim prilikama okrivljenog, kao i da plati troškove koji se odnose na nagradu braniocu po službenoj dužnosti o čijoj visini će sud odlučiti posebnim rješenjem shodno čl. 227 st. 2 Zakonika o krivičnom postupku. </span>
</p>
<p>
<span class="span1">Na osnovu navedenog, a u smislu čl. 374 Zakonika o krivičnom postupku, odlučeno je kao u izreci presude. </span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U PODGORICI</span>
</p>
<p style="text-align:center;">
<span class="span1">Dana, 26.12.2016. godine</span>
</p>
<p>&nbsp;</p>
<p>
<span class="span1">      ZAPISNIČARKA                                                                                         S U D I J A </span>
</p>
<p>
<span class="span1">       Edina Kraja,s.r.                                                                                        Rade Ćetković,s.r.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1">PRAVNA POUKA: Protiv ove presude dozvoljena je</span>
</p>
<p>
<span class="span1"></span><span class="span1">                   žalba u roku od 8 dana od dana </span>
</p>
<p>
<span class="span1"></span><span class="span1">                   prijema prepisa iste, Višem sudu</span>
</p>
<p>
<span class="span1"></span><span class="span1">                   u Podgorici, a preko ovog suda.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span1">ZTO. Edina Kraja</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
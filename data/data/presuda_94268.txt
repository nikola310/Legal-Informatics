<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{;font-size:12pt;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span></span><span class="span1">K.br.439/14</span>
</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">OSNOVNI SUD U PODGORICI, kao prvostepeni krivični, po sudiji Larisi Mijušković -Stamatović, uz učešće Valentine Vukašinović kao zapisničara, u krivičnom postupku protiv okrivljenih B. E. i Đ. B., oba iz Podgorice, zbog krivičnog djela teška krađa iz čl. 240 st.1 tač.1 u vezi čl. 23 st.2 Krivičnog zakonika Crne Gore, odlučujući po optužnici  ODT-a Podgorica Kt.br.597/14 od 25.06.2014 godine, koju je na glavnom pretresu zastupala Protić Jelena, savjetnik na radu kod ODT-a Podgorica, nakon glavnog i javnog pretresa održanog dana 12.09.2014 godine u prisustvu zastupnika opužbe, okrivljenog B. E. sa braniocem po službenoj dužnosti adv. V. V., iz Podgorice i okrivljenog Dj. B., sa braniocem po službenoj dužnosti M. O., adv. iz Podgorice, donio je, a dana 15.09.2014. godine i  javno objavio,</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>
<span class="span1">Okrivljeni:</span>
</p>
<p>&nbsp;</p>
<p>
<span class="span1">1.B. E., od oca M. i majke N., rođene S., rođen *****. godine u P., sa prebivalištem u mjestu rođenja, Ul. K. br.*, državljanin Crne Gore, nezaposlen, neoženjen, otac maloljetnog djeteta, završio dva razreda osnovne škole, lošeg imovnog stanja, u pritvoru od 02.06.2014.godine od 15,00 časova po rješenju sudije za istragu Osnovnog suda u Podgorici Kri.br.199/14 od 04.06.2014.godine, ranije osuđivan, i to: Presudom Osnovnog suda u Podgorici K.br.1203/12 od 04.02.2013. godine zbog krivičnog djela iz čl. 239 Krivičnog zakonika na kaznu zatvora u trajanju od 4. mjeseca, uslovno na jednu godinu; presudom Osnovnog suda u Podgorici K.br.966/12 od 02.04.2013.godine zbog krivičnog djela iz čl. 240 Krivičnog zakonika na kaznu zatvora u trajanju od tri mjeseca;</span>
</p>
<p>&nbsp;</p>
<p>
<span class="span1">2.Đ. B., od oca N. i majke D., rođene V., rođen ******.godine u podgorici, sa prebivalištem u mjestu rođenja, Ul. I. S. br.**, državljanin Crne Gore, nezaposlen, neoženjen, bez djece, sa završenom osnovnom školom, srednjeg imovnog stanja, u pritvoru od 02.06.2014. godine u 15,00 časova po rješenju sudije za istragu Osnovnog suda u Podgorici Kri.br.199/14 od 04.06.2014. godine, ranije neosuđivan,</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">K R I V I  S U</span>
</p>
<p>&nbsp;</p>
<p>
<span class="span1">Zato što su:</span>
</p>
<p>&nbsp;</p>
<p>
<span class="span1">U noći između  28. i 29. maja 2014. godine, u P., u Bulevaru Svetog Petra Cetinjskog bb, na prvom spratu hotela u izgradnji „Hilton Crna Gora“, iz magacina vlasništvo firme „CD inžinjering“, po prethodnom dogovoru i zajedno, svjesni svog djela čije izvršenje su htjeli, znajući da je njihovo djelo zabranjeno, u namjeri da sebi pribave protivpravnu imovinsku korist, obijanjem drugom oduzeli tuđe pokretne stvari, na način što su fizičkom silom odvalili ulazna vrata označenog magacina, a zatim ušli u objekat, odakle su oduzeli i prisvojili tri električne bušilice marke „M.“, vrijednosti 188,40 eura, dvije električne šrafilice za gips marke „M.“ vrijednosti 206,24 eura, jednu električnu šrafilicu za gips marke „H.“, vrijednosti 133,74 eura, ručni električni cirkular marke „E.“, vrijednosti 65,07 eura, baterijsku bušilicu marke „M.“, vrijednosti 125,82 eura, jedan laser za mjerenje dužine marke „D. W.“, vrijednosti 143,60 eura, ručni aparat za miješanje maltera marke „C.“, </span><span class="span1">vrijednosti 756,00 eura, jednu električnu blanju marke „H.“, vrijednosti 93,78 eura i produžni električni bakarni kabal dužine 50 m, vrijednosti 40 eura, čime su sebi pribavili protivpravnu imovinsku korist u ukupnom iznosu od 1,752,65 eura,</span>
</p>
<p>&nbsp;</p>
<p>
<span class="span1">-čime su, kao saizvršioci, izvršili krivično djelo teška krađa iz čl. 240 st.1 tač.1 u vezi čl. 23 st.2. Krivičnog zakonika Crne Gore,</span>
</p>
<p>&nbsp;</p>
<p>
<span class="span1">Pa Sud okrivljenog B. E., primjenom citiranog zakonskog propisa te čl. 3, 4, 5, 13, 15, 32, 36, 42 i 51  Krivičnog zakonika Crne Gore, te čl. 226, 227, 229 i 374 Zakonika o krivičnom postupku Crne Gore, </span>
</p>
<p>&nbsp;</p>
<p style="text-align:center;">
<span class="span1">I</span>
</p>
<p>&nbsp;</p>
<p style="text-align:center;">
<span class="span1">O S U Đ U J E </span>
</p>
<p>&nbsp;</p>
<p>
<span class="span1">Na kaznu zatvora u trajanju od 1 (jedne) godine, u koju kaznu mu se uračunava i vrijeme provedeno u pritvoru počev od 02.06.2014.godine od 15,00 časova, kao dana i časa lišenja slobode, pa nadalje.</span>
</p>
<p>&nbsp;</p>
<p>
<span class="span1">Primjenom čl. 71 Krivičnog Zakonika Crne Gore, sud okrivljenom B. E. izriče i </span>
</p>
<p>&nbsp;</p>
<p style="text-align:center;">
<span class="span1">MJERU BEZBJEDNOSTI</span>
</p>
<p>&nbsp;</p>
<p>
<span class="span1">OBAVEZNO LIJEČENJE NARKOMANA, koja se ima sprovesti u penalnoj ustanovi, i može trajati dok postoji potreba za liječenjem, ali ne duže od tri godine.</span>
</p>
<p>&nbsp;</p>
<p>
<span class="span1"> Sud okrivljenog Đ. B., primjenom citiranog zakonskog propisa te čl. 3, 4, 5, 13, 15, 32, 36, 42, 45, 46 i 51  Krivičnog zakonika Crne Gore, te čl. 226, 227, 229 i 374 Zakonika o krivičnom postupku Crne Gore, </span>
</p>
<p>&nbsp;</p>
<p style="text-align:center;">
<span class="span1">II</span>
</p>
<p>&nbsp;</p>
<p style="text-align:center;">
<span class="span1">O S U Đ U JE</span>
</p>
<p>&nbsp;</p>
<p>
<span class="span1">Na kaznu zatvora u trajanju od 6 (šest) mjeseci, u koju kaznu mu se uračunava i vrijeme provedeno u pritvoru, počev od 02.06.2014. godine, kao dana i časa lišenja slobode, pa nadalje.</span>
</p>
<p>&nbsp;</p>
<p>
<span class="span1">Obavezuju se okrivljeni da na račun budžetskih sredstava Crne Gore, na ime troškova krivičnog postupka, solidarno uplate iznos od 352,00 € (tristotinepedestdvaeura), kao i iznose po 50,00 € (pedeseteura) na ime paušala, te troškove službene odbrane  na ime angažovanja branilaca po službenoj dužnosti, o kojima će Sud odlučiti posebnim rješenjem, sve prednje u roku od 15 (petnaest) dana po pravnosnažnosti presude pod prijetnjom prinudnog izvršenja.</span>
</p>
<p>&nbsp;</p>
<p style="text-align:center;">
<span class="span1">O  b r a z l o ž e n j e</span>
</p>
<p>&nbsp;</p>
<p>
<span class="span1">Optužnicom ODT-a Podgorica Kt.br. 597/14 od 25.06.2014 godine, koju je na glavnom pretresu zastupala Protić Jelena, zamjenik ODT-a Podgorica, okrivljenima B. E. i Dj. B. stavljeno je na teret izvršenje krivičnog djela teška kradja iz čl. 240 st. 1 tač. 1 u vezi čl. 23 st. 2 Krivičnog zakonika Crne Gore. </span>
</p>
<p>&nbsp;</p>
<p>
<span class="span1">Zastupnik optužbe je do kraja glavnog pretresa u cjelosti ostala pri podignutoj optužnici, navodeći u završnoj riječi da iz dokaza provedenih na glavnom pretresu, prije svega </span><span class="span1">odbrane okrivljenih, te svih saslušanih svjedoka i provedenih materijalnih dokaza proizilazi da su okrivljeni kao saizvršioci izvršili krivično djelo koje im se stavlja na teret, sa kojih razloga je predložila sudu da ih oglasi krivim i izrekne im krivičnu sankciju u granicama propisanim za predmetno krivično djelo, te da im shodno čl. 175 st. 1 tač. 3 ZKP-a produži pritvor do pravnosnažnosti presude. </span>
</p>
<p>&nbsp;</p>
<p>
<span class="span1">Okrivljeni B. E. je u prethodnom postupku pred Osnovnim državnim tužilaštvom u Podgorici iskoristio svoje zakonsko pravo iz čl. 100 st. 2 Zakonika o krivičnom postupku i nije iznosio svoju odbranu.</span>
</p>
<p>
<span class="span1">Na glavnom pretresu je izjavio da je tačno da je sa Dj. B. u noći izmedju 28. i 29. maja 2014 godine sa I sprata Hotela "Hilton Crna Gora" iz magacina, na način što su prvo obili vrata, zatim ušli unutra i iz istog iznijeli tri kofera sa bušilicama, koliko se sjeća jednu šrafilicu za gips, jedan ručni električni cirkular, jednu baterijsku bušilicu, jedan laser za mjerenje dužine, jedan aparat za miješanje maltera i jedan produžni kabal, nije se mogao sjetiti koje dužine. Naveo je da su nakon toga pozvali taksi, pa su to prevezli na Konik pored Radio Roma, i prodali F. A. za iznos od 85,00 eura, pa su poslije toga on i B. podijelili pare. Istakao je da je on to uradio jer nije bio svjestan, da ga je 2012 godine udarila struja, kada je 12 dana bio na liječenju, da se od tada poneki put gubi, zaboravlja imena i tome slično. </span>
</p>
<p>&nbsp;</p>
<p>
<span class="span1">Branilac okrivljenog B. E. po službenoj dužnosti V. V., adv. iz P., je  u završnoj riječi istakao da, obzirom na priznanje i držanje okrivljenog B. E. pred Sudom, smatra da bi se svrha kažnjavanja mogla postići i blažom sankcijom, te da posebno treba uzeti u obzir njegovo materijalno stanje i pobude iz kojih je izvršio predmetno krivično djelo. Takodje je predložio ukidanje pritvora za njegovog branjenika, obzirom da više ne stoje razlozi zbog kojih je odredjen i produžavan. Tražio je troškove postupka po troškovniku koji će naknadno dostaviti sudu. </span>
</p>
<p>&nbsp;</p>
<p>
<span class="span1">Okrivljeni B. E. je u završnoj riječi u potpunosti prihvatio završnu riječ svog branioca i u svemu ostao pri navodima iznijete odbrane. </span>
</p>
<p>&nbsp;</p>
<p>
<span class="span1">Okrivljeni Dj. B. je u prethodnom postupku pred Osnovnim državnim tužilaštvom u Podgorici iskoristio svoje zakonsko pravo iz čl. 100 st. 2 Zakonika o krivičnom postupku i nije iznosio svoju odbranu.</span>
</p>
<p>
<span class="span1">Saslušan na glavnom pretresu, izjavio je da je predmetne noći zajedno sa B. E., sa kojim se druži, ušao u Hotel u izgradnji "Hilton Crna Gora" i to sa strane pored banke, da su se popeli na I sprat, pa su tu vidjeli magacin, koji je bio zatvoren drvenim vratima, koja su samo bila pričvršćena pur pjenom. Dalje je naveo da nije morao koristiti neku veću silu, već se samo naslonio na vrata koja su se otvorila, odnosno pomjerila sa komplet štokom. Tada su on i E. ušli unutra, i predmetne noći iz dva puta iznijeli: tri električne bušilice marke "M.", dvije električne šrafilice za gips marke "M.", jednu električnu šrafilicu za gips marke "H.", ručni električni cirkular marke "E.", baterijsku bušilicu marke "M.", jedan laser za mjerenje marke "D.. W.", ručni aparat za miješanje marke "C.", električnu blanju marke "H." i dvije motalice produžnog električnog bakarnog kabla. Istakao je da su oni zapravo sve to što piše u optužnom aktu predmetnom prilikom uzeli, i kako je to ranije rekao iz dva puta prenijeli u park preko puta kod taksi stajališta, gdje su uzeli taksi, smjestili te stvari u isti i poveli na Konik kod F.A. i njegovog brata, gdje su to prodali za iznos od 100,00 eura. Napomenuo je da su tih 100,00 eura on i E. podijelili na ravne časti, da ne umije da objasni zašto su to uradili, da povremeno puši travu, što je učinio i predmetne noći, možda sat prije nego što su to uradili, kada je ispušio dva džointa. </span>
</p>
<p>&nbsp;</p>
<p>
<span class="span1">Branilac okrivljenog Dj. B. po službenoj dužnosti, M. O., adv. iz P., je u završnoj riječi navela da imajući u vidu da je njen branjenik priznao da je izvršio krivično djelo koje mu je stavljeno na teret, a u prvom redu cijeneći okolnosti ranije neosudjivanosti, samo </span><span class="span1">priznanje, njegovo psihičko stanje shodno nalazu i mišljenju vještaka u vrijeme izvršenja krivičnog djela, moli Sud da navedeno uzme u obzir prilikom odmjeravanja, odnosno izricanja krivične sankcije, jer bi se u konkretnom slučaju za njenog branjenika postigli ciljevi generalne i specijalne prevencije izricanjem blaže kazne. Takodje je navela da smatra da uopšte nije postojao ni jedan od razloga za odredjivanje pritvora te da je po principu kolaterala pritvor odredjivan njenom branjeniku, naročito cijeneći da je u konkretnom slučaju izostao bilo koji od indikatora ponovnih vršenja krivičnih djela, kao i da na strani okrivljenog nedostaju i objektivne i subjektivne okolnosti koje opravdavaju bojazan od ponavljanja krivičnog djela. Konačno, zamolila je Sud da se njenom branjeniku ukine pritvor, dok je troškove postupka zatražila po troškovniku koji će naknadno dostaviti sudu.</span>
</p>
<p>&nbsp;</p>
<p>
<span class="span1">Okrivljeni Dj. B. je u završnoj riječi u potpunosti prihvatio završnu riječ svog branioca i u svemu ostao pri navodima iznijete odbrane. </span>
</p>
<p>&nbsp;</p>
<p>
<span class="span1">Sud je u dokaznom postupku: saslušao oštećenog K. D. - ovlašćenog predstavnika preduzeća "CD Inžinjering" iz Podgorice, saslušao mldb. F. A. u prisustvu zakonskog zastupnika, pročitao zapisnik o uvidjaju Uprave policije - Centra bezbjednosti Podgorica, Ku.br.462/2014 od 02.06.2014.godine, pročitao potvrdu o privremeno oduzetim predmetima Uprave policije-Centra bezbjednosti Podgorica od 31.05.2014. godine na ime F. A., pročitao potvrdu o vraćanju privremeno oduzetih predmeta Uprave policije-Centra bezbjednosti Podgorica od 31.05.2014.godine na ime K. D., pročitao nalaz i mišljenje vještaka komercijalne struke Đurašković Duška od 06.06.2014.godine, pročitao nalaz i mišljenje vještaka neuropsihijatra dr.Milić Stanka od 04.09.2014.godine, pročitao izvod iz KE  za okrivljenog B. E. izdat od Ministarstva pravde Crne Gore br.0203/3361 od 16.07.2014.godine, pročitao izvod iz KE za okrivljenog Đ. B. izdat od Ministarstva pravde Crne Gore br.0203/3078 od 11.07.2014.godine. </span>
</p>
<p>&nbsp;</p>
<p>
<span class="span1">Sljedstveno izloženom, a na osnovu rezultata cjelokupne dokazne građe, Ovaj sud je izveo neosporan zaključak da činjenični navodi optužnice imaju pouzdano uporište u svim provedenim dokazima tokom postupka, obzirom da iz njihove sadržine nedvosmisleno proizilazi da su okrivljeni u mjestu, vremenu i na način predstavljen u dispozitivu ove presude, preduzeli radnje kojim su ostvarili kako subjektivna, tako i objektivna obilježja bića krivičnog djela stavljenog im na teret, sa kojih razloga je sud, prvenstveno utvrdio krivičnu odgovornost okrivljenih, a potom, vrjednujući sve okolnosti predmetnog događaja, te prirodu i značaj olakšavajućih i otežavajućih okolnosti, iste osudio na kazne zatvora kao u izreci presude. </span>
</p>
<p>&nbsp;</p>
<p>
<span class="span1">Svjedok</span><span class="span1">-</span><span class="span1">oštećeni K. D. - ovlašćeni predstavnik oštećenog preduzeća "CD I. " je u prethodnom postupku pred Osnovnim državnim tužilaštvom u Podgorici naveo da je on izvršni direktor preduzeća „CD i.“ DOO Podgorica i njegovo preduzeće je angažovano na izvođenju radova na novom hotelu „H.“ u Podgorici.Dalje je naveo da kako izvode razne vrste radova na tom objektu, na prvom spratu hotela imaju jednu prostoriju  u kojoj drže alat koji je neophodan za obavljanje radova, i ta prostorija je obezbijeđena šperovanim vratima koja se zaključavaju pomoću tzv. Elzet brave. Napomenuo je da u toj prostoriji drže dosta vrijedne mašine, i u noći između 28/29 05.2014. godine neko je provalio u tu prostoriju i odnio ukupno 12 radnih mašina, pa je dana 29.05.2014. godine u jutarnjim satima od strane radnika obaviješten da je provaljeno u prostorije gdje drže alat, i da je alat odnešen.Istakao je da kada je došao, vidio je da brava nije provaljena već su kompletna vrata sa štokom izvaljena iz zida pa su lopovi tuda ušli.Naglasio je da je ukradeno ukupno 12 mašina, i to:3 ručne električne bušilice marke „M.“, srednje veličine, starosti od 1-1,5 godina, 2 šrafilice za gips marke „M.“ starosti između 1-15 godina, 1 šrafilica za gips „H.“, starosti oko 6 mjeseci,ručni električni cirkular marke „E.“, starosti oko 6 mjeseci, laserski uređaj marke „D. W.“, star oko 2 godine, baterijska bušilica marke </span><span class="span1">„M.“, zajedno sa razervnom baterijom i kutijom, starosti oko 1 godine, poseban ručni aparat za miješanje maltera, čiju marku nije znao, ali je taj aparat kupio prije 3-4 mjeseca, i to za iznos od 880 eura, 1 električna ručna blanja marke „H.“ stara oko 1 mjeseca, produžni električni kabal dužine 50 m na stalku za motanje, star oko jednog mjeseca.Pojasnio je da kako to nije prvi put da im nestaju stvari sa gradilišta, i kako već imaju praksu za to, pretpostavili su da će se stvari pojaviti na buvljoj pijaci u Tuzima, pa je u subotu, odmah poslije predmetne krađe, otišao sa dvojicom svojih radnika gdje je na jednom mjestu prepoznao četiri od 12 mašina, pa je odmah nakon toga obavijestio policiju koji su te stvari oduzeli, i koje su mu nakon toga vraćene, dok ostale stvari koje su mu ukradene iz magacina, policija nije pronašla i nijesu mu vraćene.</span>
</p>
<p>
<span class="span1">Na glavnom pretresu je ponovio iskaz iz prethodnog postupka pred Osnovnim državnim tužilaštvom u Podgorici, i dodao da se ne pridružuje krivičnom gonjenju , i nije postavio imovinsko-pravni zahtjev.</span>
</p>
<p>&nbsp;</p>
<p>
<span class="span1">Saslušan u prethodnom postupku pred Osnovnim državnim tužilaštvom u Podgorici svjedok mldb. F. A. je naveo da je predmetnog dana , negdje oko 14,00 sati kada je došao kući, kod njega su došli B. i E. koje poznaje odranije iz viđenja, i tada mu je B. ponudio na prodaju dvije bormašine, jedan cirkular i jedan laser.Istakao je da je za njih prvo tražio 30 eura,da on nije htio da mu da tolike pare, pa je on nakon toga cijenu spustio na 20 eura, što je njemu bilo mnogo jeftino za toliko stvari pa ga je pitao da li su stvari ukradene, na šta mu je on odgovorio da nijesu, već da su od njegovog oca iz Švedske, nakon čega je te stvari uzeo od B. i dao mu 20 eura.Izjavio je da je stvari ponio na pijacu da ih prodaje, da bi narednog dana kod njega došla tri čovjeka koja su razgledala taj alat, i jedan od njih je tražio da proba bušilicu, pa je, nakon što je probao, vratio kod njega i rekao da su to njegove stvari, a on mu je rekao da ih nosi ako su njegove.Dalje je naveo da su kod njega poslije toga došli inspektori i uzeli mu te stvari, te da osim tih stvari od B. i E. nije kupio ništa.Dodao je da, što se tiče njegovog brata Adnana, on je nakon njegove trgovine sa B. pogledao te stvari, i sa cirkulara otkinuo električni kabal zbog toga što je već bio načet, te da on nije znao da su predmetne stvari ukradene, i ako ih je kupio jeftino, jer zna da B. i E. koriste razne stvari, travu, drogu, i stvarno je mislio da su to stvari B. oca.</span>
</p>
<p>
<span class="span1">Na glavnom pretresu svjedok mldb. F. A. je u prisustvu zakonskog zastupnika-majke ponovio iskaz iz prethodnog postupka pred Osnovnim državnm tužilaštvom u Podgorici, i dodao da za stvari koje je B. njemu prodao nije znao niko iz kuće, te da se inače njegov otac bavi otkupom bijele tehnike. </span>
</p>
<p>&nbsp;</p>
<p>
<span class="span1">Iz zapisnika o uvidjaju Uprave policije - Centra bezbjednosti Podgorica, Ku.br.462/2014 od 02.06.2014.godine proizilazi da je isti sačinjen povodom obavještenja da je izvršena provalna krađa u magacin vlasništvo firme „CD I.“ koji je lociran u Bul. S. P. C. ** u Podgorici.Nadalje proizilazi da se magacin vlasništvo firme „CD Inžinjering“ nalazi na prvom spratu hotela „H.“ u izgradnji koji je lociran u Bul. S. P. C. ** u P., te da su ulazna vrata magacina odvaljena najvjerovatnije fizičkom silom.Dalje proizilazi su u toku noći 28/29 05.2014. godine NN počinilac ili više njih fizičkom silom odvalili ulazna vrata magacina, zatim ušli u magacin, i po izjavi K. D. iz istog prisvojili tri električne bušilice marke „M.“, dvije električne šrafilice za gips marke „M.“, jednu električnu šrafilicu za gips marke „H.“, jedan laser za mjesrenje dužine marke „D.“, jedan veliki mikser za miješanje maltera, jedna električna blanja marke „H.i“, jedan ručni cirkular marke „M.“, jedna baterijska šrafilica marke „M.“, i motalicu od 50 m, kao i da je krim. tehničar izvršio pregled lica mjesta, ali nije pronašao tragove podobne za identifikaciju počinioca. </span>
</p>
<p>&nbsp;</p>
<p>
<span class="span1">Iz potvrde o privremeno oduzetim predmetima Uprave policije-Centra bezbjednosti Podgorica od 31.05.2014. godine na ime F. A., da su ovlašćeni policijski službenici od lica F. A. privremeno oduzeli:građevinski laser marke „D.“, tip 1, serijski broj N103411, crne boje sa kutijom, dvije ručne šrafilice marke „M.“, zelene boje, ručni cirkular marke </span><span class="span1">„E.“, plave boje, serijski broj 01017, dok iz potvrde o vraćanju privremeno oduzetih predmeta Uprave policije-Centra bezbjednosti Podgorica od 31.05.2014.godine proizilazi da je licu K. D. od strane policijskih službenika izvršeno vraćanje predmeta: Građevinskog lasera marke „D.“, tip 1, serijski broj N103411, crne boje sa kutijom, dvije ručne šrafilice marke „Makita“, zelene boje, ručni cirkular marke „E.“, plave boje, serijski broj 01017.</span>
</p>
<p>&nbsp;</p>
<p>
<span class="span1">Iz nalaza i mišljenje vještaka komercijalne struke Đurašković Duška od 06.06.2014.godine,proizilazi da je vještak utvrdio procjenu vrijednosti otuđenih predmeta na dan izvršenja krivičnog djela, i to: električne bušilice marke „M.“, srednje veličine, 3 komada (u upotrebi do 2.god.) kupoprodajna cijena 1 komada 78,50 eura x 3 = 235,50 eura (stopa amortizacije 20 %) procjena: 188,40 eura; šrafilice za gips marke „Makita“, 2 komada, (u upotrebi do 2 godine), kipoprodajna cijena 1 komada 128,90 eura x 2 = 128,90 eura x 2 = 257,80 eura, (stopa amortizacije 20%), procjena 206,24 eura; šrafilica za gips marke „H.“ (u upotrebi do 1 godine), kupoprodajna cijena 148,60 eura (stopa amortizacije 10 %) procjena 133,74 eura; ručni električni cirkular marke „E.“ (u upotrebi do 1 godine) kuporodajna cijena 72,30 eura (stopa amortizacije 10 %), procjena 65,07 eura; laserski uređaj marke „D. W.“ (u upotrebi do 2 godine), kuporodajna cijena 179,50 eura (stopa amotizacije 20 %) procjena 143,60 eura; baterijska bušilica marke „M.“ zajedno sa rezervnom baterijom i kutijom, (u upotrebi 1.godinu), kupoprodajna cijena 139,80 eura, (stopa amortizacije 10%), procjena 125,82 eura;poseban ručni aparat za miješanje maltera marke „C.“ (u upotrebi do 1 godinu), kuporodajna cijena 840,00 eura (stopa amortizacije 10%) procjena 756,00 eura; ručna električna blanja marke „H.“, (u upotrebi do 1.godine) kupoprodajna cijena 104,20 eura, (stopa amortizacije 10 %), procjena 93,78 eura; produžni električni bakarni kabal dužine 50 m na stalku za namotavanje, kupoprodajna cijena 40,00 eura.Nadalje proizilazi da je ukupno procijenjena vrijednost protivpravno oduzetih i prisvojenih pokretnih stvari na dan izvršenja krivičnog djela 1.752,65 eura, dok su kupoprodajne cijene protivpravno oduzetih i prisvojenih pokretnih stvari na dan izvršenja krivičnog djela utvrđene i date na osnovu cjenovnika DOO „O.“ iz Podgorice.Konačno, iz citiranog nalaza proizilazi da je procjena predmetnih stvari na osnovu dobijenih podataka od strane oštećenog vlasnika o datumu nabavke i vremenu korišćenja predmetnih stvari, primjenom adekvatne stope amortizacije (godišnja stopa amortizacije za predmetne stvari iznosi u procentu 10 %, a kako metal bakar ne korozira ni u vodi, ni u vazduhu, to se ni za predmetnu stvar od bakra-produžni električni kabal prilikom donošenja procjene ne utvrđuje amortizacija), što je u skladu sa  Zakonom o amortizaciji Crne Gore.</span>
</p>
<p>&nbsp;</p>
<p>
<span class="span1">Iz nalaza i mišljenje vještaka neuropsihijatra dr.Milić Stanka od 04.09.2014.godine, proizilazi da je okrivljeni B. E. osoba ispod prosječnih intelektualnih sposobnosti, ne pokazuje simptome trajnog duševnog oboljenja.Prisutni su simptomi poremećaja ličnosti, emocionalno labilne, razdražljive, sa niskim pragom na frustracije. Navodi konzumiranje heroina koje je dostiglo do stadijuma toksikomanske zavisnosti (psihička i fizička zavisnost).Nadalje proizilazi da su standardi ocjene neke osobe koja konzumira psihoaktivne supstance, odnosno da je bila u kontaktu sa drogom, posebno onih koji se ne mogu smatrati narkomanima potrebno je utvrditi prije svega da li se radi o osobi koja se može smatrati narkomanom, što se dokazuje medicinskom dokumentacijom koja je osnovno uporište  za postavljanje dijagnoze, te kliničkim pregledom, laboratorijskim analizama.Neposrednim pregledom okrivljenog dobili su se podaci o višegodišnjem konzumiranju heroina u početku sa kontrolisanom upotrebom, kasnije sa postepenim povećanjem doze, smanjena mogućnost kontrole.Vještak je kod pregleda mogao konstatovati spoljašnje znakove upotrebe heroina venskim putem sa ožiljnim promjenama duž vena u unutrašnjoj regiji zglobova lakta, a nadležni pisihijatar u KPD je postavio dijagnozu zavisnosti o heroinu i provodi liječenje.Takođe iz priložene medicinske dokumentacije se vidi da je u 2013. godini imao električni udar kada je zbog posljedica </span><span class="span1">liječen u KC sa prisutnim opekotinama desne ruke i poglavine, vidljive obimne ožiljne promjene u tim regijama.Kod pregleda psihijatra u ZIKS postavljene su dijagnoze poremećaja ličnosti i zavisnosti o heroinu.Nadalje proizilazi da je vještak imajući u vidu način izvršenja krivičnog djela i ponašanje okrivljenog  u to vrijeme, mišljenja da u vrijeme izvršenja krivičnog djela nije pokazivao simptome akutne intoksikacije heroinom težeg stepena, ali se ne mogu isključiti simptomi početnih simptoma apstenincijalne krize, odnosno zavisnosti o heroinu.Konačno proizilazi  da je okrivljeni B. E. osoba ispod prosječnih intelektualnih kapaciteta, sa simptomima poremećaja ličnosti (psihopatije), pokazuje toksikomanski tip zavisnosti od upotrebe heroina, pa je mišljenja da je u vrijeme izvršenja krivičnog djela okrivljeni mogao da shvati značaj svog djela i da upravlja svojim postupcima.Takođe, obzirom da je okrivljeni zavisnik o heroinu, mišljenja je da je potrebno primijeniti mjere obaveznog liječenja od narkomanije, koja se može provesti u penalnim uslovima ili u specijalnoj bolnici za psihijatriju zavisno od stava suda.</span>
</p>
<p>
<span class="span1">U odnosu na okrivljenog Đ. B. vještak je mišljenja da isti ne ispoljava simptome trajnog duševnog poremećaja niti težeg duševnog poremećaja, te da je osoba prosječnih intelektualnih potencijala;te da isti po sopstvenom kazivanju jeste na nivou povremenog kontrolisanog konzumiranja na nivou habitacije.Kako je okrivljeni naveo da je u vrijeme izvršenja krivičnog djela konzumirao dva džointa marihuane, to po nalaženju vještaka, akutna intoksikacija navedenom količinom marihuane nije imala uticaja na sposobnost shvatanja značaja djela, niti sposobnost upravljanja postupcima okrivljenog u dato vrijeme.U konačnom mišljenju vještak je našao na osnovu svega naprijed izloženog da je sposobnost shvatanja značaja djela kao i mogućnost upravljanja svojim postupcima u vrijeme izvršenja krivičnog djela kod okrivljenog Đ. B. bila očuvana, a kako se radi o periodičnoj kontrolisanoj upotrebi marihuane-habituaciji, koja nije dostigla stadijum toksikomanske psihičke zavisnosti, to nema osnova za primjenu mjera bezbjednosti obaveznog liječenja od narkomanije.</span>
</p>
<p>&nbsp;</p>
<p>
<span class="span1">Iz izvoda iz KE  za okrivljenog B. E. izdatog od Ministarstva pravde Crne Gore br.0203/3361 od 16.07.2014.godine, proizilazi da je isti ranije osuđivan, i to: Presudom Osnovnog suda u Podgorici K.br.1203/12 od 04.02.2013. godine zbog krivičnog djela iz čl. 239 Krivičnog zakonika na kaznu zatvora u trajanju od 4. mjeseca, uslovno na jednu godinu; presudom Osnovnog suda u Podgorici K.br.966/12 od 02.04.2013.godine zbog krivičnog djela iz čl. 240 Krivičnog zakonika na kaznu zatvora u trajanju od tri mjeseca.</span>
</p>
<p>&nbsp;</p>
<p>
<span class="span1">Iz izvoda iz KE za okrivljenog Đ. B. izdatog od Ministarstva pravde Crne Gore br.0203/3078 od 11.07.2014.godine, proizilazi da isti ranije nije osuđivan, i da ne prolazi kroz Kaznenu evidenciju Ministarstva pravde Crne Gore.</span>
</p>
<p>&nbsp;</p>
<p>
<span class="span1">Dakle, imajući u vidu naprijed predstavljeno činjenično stanje, Ovaj sud je mišljenja da je priznanje okrivljenih koje je uslijedilo prije početka dokaznog postupka na glavnom pretresu, utemeljeno i s uporištem u svim drugim provedenim dokazima tokom postupka, da je isto jasno, potpuno i valjano, naročito u pogledu odlučnih činjenica, da je saglasno sa određenim,  dosljednim i uvjerljivim svjedočkim iskazom oštećenog, materijalnim dokazima provedenim tokom postupka, pa je sud na bazi takvih zaključaka i temeljio svoje činjenično utvrđenje koje predstavlja plod svestrane i savjesne ocjene svih dokaznih sredstava, kako pojedinačno, tako i u njihovoj vezi, te u pogledu ocjene kredibiliteta priznanja okrivljenih B.</span><span class="span1"> E. i Đ. B.</span><span class="span1"> u odnosu na krivično djela stavljeno im optužnicom na teret, a po uvjerenju Ovog suda, nema  argumenata koji bi osporavali njegovu validnost.</span>
</p>
<p>&nbsp;</p>
<p>
<span class="span1">Naime, nesumnjivo je da su okrivljeni B. E. i Đ. B.  u noći između  28. i 29. maja 2014. godine, u Podgorici, u Bulevaru Svetog Petra Cetinjskog bb, na prvom spratu hotela u izgradnji „Hilton Crna Gora“, iz magacina firme „CD i.“, po prethodnom dogovoru i zajedno, u namjeri da sebi pribave protivpravnu imovinsku korist, na način bliže opisan </span><span class="span1">dispozitivom ove presude, sebi pribavili imovinsku korist u ukupnom iznosu od 1,752,65 eura.</span>
</p>
<p>&nbsp;</p>
<p>
<span class="span1">Prednje činjenično stanje je u saglasnosti sa izjavom svjedoka</span><span class="span1">-</span><span class="span1">oštećenog K. D. - ovlašćenog predstavnika oštećenog preduzeća "CD I.", koji iskaz je sud cijenio istinitim, saglasnim sa svim ostalim provedenim dokazima, na temelju čijeg iskaza  je u pogledu količine, vrste, marke, i starosti protivpravno oduzetih i prisvojenih mašina na dan izvršenja krivičnog djela, vještak komercijalne struke zasnovao svoj nalaz i mišljenje. Takođe, iskaz svjedoka-oštećenog saglastan je i sa materijalnim dokazom u vidu  zapisnika o uviđaju Uprave policije Centra bezbjednosti Podgorica, Ku.br.462/2014 od 02.06.2014.godine iz kojeg proizilazi da je isti sačinjen povodom obavještenja da je izvršena provalna krađa u magacin vlasništvo firme „CD I.“ koji je lociran u Bul. Svetog Petra Cetinskog bb u Podgorici, i da  je u magacinu u vlasništvu firme „CD I.“ koji se nalazi na prvom spratu hotela „H.“ u izgradnji, ulazna vrata predmetnog magacina odvaljena najvjerovatnije fizičkom silom, od strane NN počinilaca ili više njih, i po izjavi K. D. iz istog prisvojili tri električne bušilice marke „M.“, dvije električne šrafilice za gips marke „M.“, jednu električnu šrafilicu za gips marke „H.“, jedan laser za mjerenje dužine marke „D.“, jedan veliki mikser za miješanje maltera, jedna električna blanja marke „H.“, jedan ručni cirkular marke „M.“, jedna baterijska šrafilica marke „M.“, i motalicu od 50 m, kao i da je krim. tehničar izvršio pregled lica mjesta, ali nije pronašao tragove podobne za identifikaciju počinioca. Dakle, iz citiranog zapisnika o uviđaju Uprave policije proizilazi da su jedan ili više NN počinilaca upotrijebili fizičku silu kako bi odvalili vrata predmetnog magacina, iz čega se nedvosmisleno, uz priznanje okrivljenih na glavnom pretresu  i  druge dokaze provedene na glavnom pretresu, izvlači zaključak o dokaznosti činjeničnih navoda optuženja u pogledu načina izvršenja krivičnog djela, koje je u konkretnom slučaju izvršeno obijanjem. </span>
</p>
<p>&nbsp;</p>
<p>
<span class="span1">Slijedom naprijed iznesene ocjene dokaznih sredstava, Ovaj sud je cijenio i iskaz svjedoka mldb. F. A., pa je sistematskom analizom sadržaja istog, sud  iskaz tog svjedoka cijenio kao istinit, ali i međusobno saglastan kako sa iskazom svjedoka-oštećenog K. D., tako i sa odbranom okrivljenih sa glavnog pretresa, prije svega što se iskaz ovog svjedoka ne može ocijeniti protivurječnim bilo kom personalnom ili materijalnom dokazu, već je njegov iskaz u cilju potpunog  utvrđivanja činjeničnog supstrata i materijalne istine, zajedno sa svim drugim provedenim dokazima  doprinio stvaranju kategorične, jasne i nedvosmislene konkluzije u pogledu krivice okrivljenih  i njihove odgovornosti u predmetnom postupku, posebno ako se ima u vidu da je ovaj svjedok upravo okrivljenog Đ. B. označio kao lice koje mu je predmetnom prilikom prodalo jedan dio, kako će se u daljem postupku ispostaviti protivpravno oduzetih predmeta, o čemu svjedoči i potvrda o privremeno oduzetim predmetima Uprave policije Centra Bezbjednosti Podgorica, s jedne strane, i potvrda o vraćanju privremeno oduzetih predmeta UP CB Podgorica oštećenom K. D., s druge strane.Sud je, svoje utvrđenje u pogledu količine, vrste, starosti i ukupne vrijednosti protivpravno oduzetih i otuđenih stvari temeljio na nalazu i mišljenju vještaka komercijalne struke Đ. D. koji nalaz je cijenio stručnim, jasnim, preciznim i zasnovanim na pravilima struke.</span>
</p>
<p>&nbsp;</p>
<p>
<span class="span1">Prilikom izricanja mjere bezbjednosti obaveznog liječenja narkomana okrivcljenom B. E., sud se rukovodio nalazom i mišljenjem sudskog vještaka neuropsihijatra dr. Milić Stanka iz kojeg proizilazi da je okrivljeni B. E. osoba ispod prosječnih intelektualnih kapaciteta, sa simptomima poremećaja ličnosti (psihopatije), pokazuje toksikomanski tip zavisnosti od upotrebe heroina, pa je mišljenja da je u vrijeme izvršenja krivičnog djela okrivljeni mogao da shvati značaj svog djela i da upravlja svojim postupcima.Takođe, obzirom da je okrivljeni zavisnik o heroinu, mišljenja je da je potrebno primijeniti mjere obaveznog liječenja od narkomanije, dok u odnosu na okrivljenog Đ. B. proizilazi da nema uslova za primjenu mjere bezbjednosti obaveznog liječenja narkomana, a koji nalaz i mišljenje je </span><span class="span1">sud cijenio stručnim, jasnim, preciznim i baziranim na pravilima medicinske struke i nauke.</span>
</p>
<p>&nbsp;</p>
<p>
<span class="span1">Pravno kvalifikujući utvrđeno činjenično stanje, Ovaj sud nalazi da su se u naprijed utvrđenim radnjama okrivljenih B. E. i Đ. B.  ostvarili svi subjektivni i objektivni elementi bića krivičnog djela teška krađa iz čl. 240 st.1 tač.1 u vezi čl. 23 st.2 Krivičnog zakonika, u odnosu na koje su okrivljeni bili svjesni svog djela i htjeli njegovo izvršenje i kao svoje, i kao zajedničko, pa su na subjektivnom planu postupali sa direktnim umišljajem kao oblikom krivice.</span>
</p>
<p>&nbsp;</p>
<p>
<span class="span1">Vrjednujući sve okolnosti iz čl. 42 Krivičnog zakonika koje su od uticaja da kazna bude manja ili veća, sud je od otežavajućih okolnosti na strani okrivljenog B. E. cijenio njegovu raniju osuđivanost, i to za istorodna krivična djela upravljena protiv imovine, dok je od olakšavajućih okolnosti na strani okrivljenog B. E. cijenio njegovo loše imovno stanje, činjenicu da se radi o ocu jednog maloljetnog djeta, te stav oštećenog koji se nije pridružio krivičnom gonjenju i nije postavio imovinsko-pravni zahtjev, pa je sud imajući u vidu navedene okolnosti i njihov međusobni odnos, okrivljenog B. E. osudio na kaznu zatvora u trajanju od 1 (jedne) godine, u koju kaznu mu se, shodno čl. 51 Krivičnog zakonika, uračunava i vrijeme provedeno u pritvoru počev od 02.06.2014. godine od 15,00 časa kao dana i časa lišenja slobode.</span>
</p>
<p>
<span class="span1">Odlučujući o vrsti i visini krivične sankcije za okrivljenog Đ. B. sud je, u odsustvu otežavajućih okolnosti na njegovoj strani, kao olakšavajuće okolnosti cijenio loše imovno stanje i stav oštećenog koji se nije pridružio krivičnom gonjenju i nije postavio imovinsko-pravni zahtjev, pa je sud okrivljenom  Đ. B. kaznu ublažio po mjeri, cijeneći njegovu raniju neosuđivanost i  loše imovno stanje kao naročito olakšavajuće okolnosti, poštujući granice ublažavanja propisane čl. 46 st.1 tač.4 Krivičnog zakonika, i okrivljenog Đ. B. osudio na kaznu zatvora u trajanju od 6 (šest) mjeseci, u koju kaznu mu se uračunava i vrijeme provedeno u pritvoru, shodno čl. 51 Krivičnog Zakonika, počev od 02.06.2014.godine od 15,00 časova kao dana i časa lišenja slobode, pa nadalje.Dakle, Ovaj sud se, sa stanovišta odluke o vrsti i izboru kazne za okrivljene B. E. i Đ.B. rukovodio cjelovitim sagledavanjem ličnosti okrivljenih, pa je prilikom ublažavanja kazne za okrivljenog Đ. B., imao u obzir njegovo neporočno vladanje, odnosno raniju neosuđivanost, naročito imajući u vidu zahtjev za individualizacijom krivičnih sankcija, sa kojih razloga je istom kaznu ublažio po mjeri, nalazeći da će u konkretnom slučaju, ublažena kazna postići svrhu kažnjavanja sa jedne strane, i kroz prizmu sagledavanja cjelokupne ličnosti okrivljenog Đ. B. reflektovati svoju opravdanost, sa druge strane. Sud je uvjerenja, da navedene kazne zatvora za okrivljenog B. E. i Đ. B., predstavljaju pravedan balans između inkriminisane aktivnosti koja im se optužnicom stavlja na teret,  njihove ukupne ličnosti, te prirode, značaja, i međusobnog odnosa olakšavajućih i otežavajućih okolnosti koje stoje na njihovim stranama, pa su upravo ovako odmjerene kazne, prema ocjeni Ovog suda, adekvatne izvršenom krivičnom djelu i ličnosti okrivljenih kao izvršilaca, i u istima se ogleda ona mjera kojom se u svemu ima ostvariti svrha kažnjavanja predviđena čl. 32 Krivičnog zakonika, u okviru opšte svrhe propisivanja i izricanja krivičnih sankcija iz čl. 4 st.2 Krivičnog zakonika.</span>
</p>
<p>&nbsp;</p>
<p>
<span class="span1">Sud je, okrivljenom B. E. primjenom čl. 71 Krivičnog zakonika uz kaznu zatvora izrekao i mjeru bezbjednosti obavezno liječenje narkomana, koja mjera se ima izvršiti u penalnoj ustanovi, i može trajati dok god postoji potreba za liječenjem, ali njeno ukupno trajanje ne može biti duže od tri godine, shodno nalazu i mišljenju vještaka neuropsihijatra, u uvjerenju da će se izrečenom mjerom bezbjednosti otkloniti stanja i uslovi koji mogu biti od uticaja da učinilac ubuduće ne vrši krivična djela.</span>
</p>
<p>&nbsp;</p>
<p>
<span class="span1">Odluku o troškovima Sud je donio primjenom čl. 226, 227 i 229 Zakonika o krivičnom postupku, i obavezao okrivljene da na račun budžetskih sredstava Crne Gore, na ime </span><span class="span1">troškova krivičnog postupka, solidarno uplate  ukupan iznos od 352,00 eura, koji troškovi se odnose na nagradu vještačenja po vještaku komercijalne struke u iznosu od 60,50 eura, i nagradu po vještaku neuropsihijatru u iznosu od 291,50 euro, kao i troškove službene odbrane o kojima će sud odlučiti posebnim rješenjem, dok je paušal od po 50,00 eura, odmjeren shodno dužini trajanja postupka, složenosti predmeta i imovinskim prilikama okrivljenih.</span>
</p>
<p>&nbsp;</p>
<p>
<span class="span1">Na osnovu svega izloženog, a u smislu čl. 374 Zakonika o krivičnom postupku, odlučeno je kao u izreci presude.</span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U PODGORICI,</span>
</p>
<p style="text-align:center;">
<span class="span1">Dana, 15.09.2014 godine</span>
</p>
<p>&nbsp;</p>
<p>
<span class="span1">     ZAPISNIČAR</span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"> SUDIJA</span>
</p>
<p>
<span class="span1">Valentina Vukašinović</span><span class="span1"></span><span class="span1">                       Larisa Mijušković Stamatović </span>
</p>
<p>&nbsp;</p>
<p>&nbsp;</p>
<li>
<span class="span2">DN-a</span>
</li>
<li>
<span class="span2">Primjerak presude dostaviti:</span>
</li>
<li>
<span class="span2">- ODT-u Podgorica</span>
</li>
<li>
<span class="span2">- Okrivljenima</span>
</li>
<li>
<span class="span2">- Braniocima okrivljenih</span>
</li>
<li>
<span class="span2">     S u d i j a, </span>
</li>
<li>
<span class="span2">___________________</span>
</li>
<li>
<span class="span2">Postupljeno dana______________</span>
</li>
<li>
<span class="span2">Namještenik__________________</span>
</li>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
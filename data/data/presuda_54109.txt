<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:end;hyphenate:auto;font-family:Arial;font-size:12pt;}
.p2{text-align:center;hyphenate:auto;font-family:Arial;font-size:12pt;}
.p3{text-align:justify;hyphenate:auto;font-family:Arial;font-size:12pt;}
.p4{text-align:start;hyphenate:auto;font-family:Arial;font-size:12pt;}
.p5{text-align:start;hyphenate:auto;font-family:Times New Roman;font-size:12pt;}
.s1{font-weight:bold;}
</style>
<meta content="vesna.vuckovic" name="author">
</head>
<body class="b1 b2">
<p class="p1">
<span>  Posl.br.K.485/12/12</span>
</p>
<p class="p2">
<!--Image link to '0.jpg' can be here-->
<span>                  </span>
</p>
<p class="p1"></p>
<p class="p2">
<span>U IME CRNE GORE</span>
</p>
<p class="p2"></p>
<p class="p3">
<span>Osnovni sud u Kotoru kao nadležni prvostepeni krivični, po sudiji Danijeli Samardžić, uz učešće zapisničara Tamare Počanić, u krivičnom predmetu protiv okr. K D, kojeg brani branilac adv. D V iz K, zbog krivičnog djela teško djelo protiv bezbjednosti javnog saobraćaja iz čl.348 st.3 u vezi sa krivičnim djelom ugrožavanja javnog saobraćaja iz čl.339 st.3 u vezi st.1 Krivičnog zakonika, koji se vodi po optužnom predlogu ODT-a KOtor Kt.br.586/12 od 29.11.2012. godine, nakon održanog glavnog i javnog pretresa dana 20.02.2013. godine u prisustvu savjetnika ODT-a Kotor Jelene Stanišić, okrivljenog i njegovog branioca donio je i javno objavio sljedeću </span>
</p>
<p class="p3"></p>
<p class="p2">
<span>PRESUDU</span>
</p>
<p class="p2"></p>
<p class="p3">
<span>Okrivljeni K D JMBG  , od oca D i majke R, rođene M, rođen   godine u K, stalno nastanjen u K, Š broj 195, državljanin Crne Gore, radnik, neoženjen, bez djece, sa završenom SSS, lošeg imovnog stanja, neosuđivan</span><span class="s1">,</span><span> protiv kojeg se ne vodi postupak za drugo krivično djelo,</span>
</p>
<p class="p3"></p>
<p class="p2">
<span>K r i v     j e</span>
</p>
<p class="p3"></p>
<p class="p3">
<span>Što je,</span>
</p>
<p class="p3">
<span>	Dana  25.04.2012. godine, oko 15,40 časova,  na magistralnom putu B-T, u mjestu K P, opština K, upravljajući PMV marke "S" reg. ozn. CT AG, sopstveno vlasništvo suprotno odredbama čl.83. st.1. Zakona o bezbjednosti saobraćaja na putevima, ugrozio saobraćaj i doveo u opasnost život oštećenog J V iz P, na način što svjesno ne držeći potrebno odstojanje od vozila koje se kretalo ispred njega - "D"  reg. ozn. PG DV 013  kojim je upravljao oštećeni J, znajući da tako može učiniti krivično djelo, ali je olako držao da do toga neće doći, uslijed čega na kritičnom mjestu nije uspio da se zaustavi iza vozila "D" kada je vozač istog usporavao uobičajenim kočenjem, već je udario u zadnji lijevi dio vozila "D“, od kojeg udara je vozilo potisnuto na suprotnu kolovoznu traku gdje je ostvario čeoni kontakt sa vozilom "I" reg. ozn. PG EA  , kojim je upravljao V Dn iz suprotnog smjera, te se vozilo oštećenog odbilo, te zaustavilo djelimično pored desne ivice kolovoza a zadnjim točkovima na kolovozu, kojom prilikom je oštećeni J V zadobio tešku tjelesnu povredu u vidu pukotinastog preloma u predjelu srednje trećine lijeve lakatne kosti i uganuće donjeg zgloba izmedju lijeve lakatne kosti i  lijeve žbice, </span>
</p>
<p class="p3"></p>
<p class="p3">
<span> - čime je učinio krivično djelo teško djelo protiv bezbjednosti javnog saobraćaja iz čl.348 st.3 u vezi sa krivičnim djelom ugrožavanja javnog saobraćaja iz čl.339 st.3 u vezi st.1 Krivičnog zakonika.</span>
</p>
<p class="p3"></p>
<p class="p3">
<span>Pa mu sud shodno čl. 3, 5, 8, 13, 16, 36, 42, 52, 53 i 54 KZ i čl. 226, 227, 229, 368 i 374 ZKP-a  izriče</span>
</p>
<p class="p3"></p>
<p class="p2">
<span>USLOVNU OSUDU</span>
</p>
<p class="p2"></p>
<p class="p3">
<span>Kojom utvrđuje kaznu zatvora u trajanju od 2 (dva) mjeseca i istovremeno određuje da se kazna neće izvršiti ukoliko okrivljeni za vrijeme od jedne godine od dana pravosnažnosti presude ne učini novo krivično djelo.</span>
</p>
<p class="p3"></p>
<p class="p3">
<span>Dužan je okrivljeni na ime troškova krivičnog postupka uplatiti iznos od 154,00 eura i na ime sudskog paušala iznos od 30,00 eura u roku od dva mjeseca od dana pravosnažnosti presude u korist Budžeta Crne Gore na žiro račun br. 832-16-52.</span>
</p>
<p class="p3"></p>
<p class="p2">
<span>O b r a z l o ž e nj e</span>
</p>
<p class="p2"></p>
<p class="p3">
<span>ODT iz Kotora podnio je ovom sudu optužni predlog Kt.br.586/12 od 29.11.2012. godine protiv okr. K D stavljajući mu na teret izvršenje krivičnog djela teško djelo protiv bezbjednosti javnog saobraćaja iz čl.348 st.3 u vezi sa krivičnim djelom ugrožavanja javnog saobraćaja iz čl.339 st.3 u vezi st.1 Krivičnog zakonika.</span>
</p>
<p class="p3"></p>
<p class="p3">
<span>U svojoj odbrani okr. K D je izjavio da je dana 25.04.2012. godine upravljao svojim pmv marke "S " iz pravca B u pravcu T i kretao se brzinom od oko 60 km/h. Ispred njega su se kretala dva-tri vozila u koloni i jedno vozilo je naglo zakočilo, ali on nije uspio da se zaustavi iza njega, jer je naglo zakočio. Objasnio je da je u tom trenutku pokušao da smota volan udesno, ali nije uspio da ga izbjegne, već je ostvario kontakt prednjim lijevim dijelom svog vozila u njegov zadnji desni dio. Nakon ostvarenog kontakta primijetio je da je vozilo prešlo u suprotnu kolovoznu traku i ostvarilo čeoni kontakt sa vozilom koje se kretalo iz pravca Tivta, a zatim se ponovo vratio u svoju kolovoznu traku. On je odmah izašao iz svog vozila, prišao vozilu sa kojim je ostvario kontakt i pružio pomoć licu koje se u njemu nalazilo. Odmah je pozvao policiju i došla su i kola hitne pomoći. Iz policije su mu rekli da je momak dobro, nikakve povrede mu nisu spominjali zbog čega se nije interesovao o njegovom zdravstvenom stanju, jer je mislio da je dobro i policija mu je potvrdila da je sve u redu. On se kretao brzinom od oko 60 km/h i kontakt je ostvaren u njegovoj kolovoznoj traci. Izrazio je žaljenje zbog svega što se dogodilo. </span>
</p>
<p class="p3"></p>
<p class="p3">
<span>U cilju rasvjetljenja ove krivično pravne stvari i krivice okrivljenog sud je u dokaznom postupku proveo sljedeće dokaze: pročitao zapisnik o uviđaju saobraćajne nezgode broj 98/12 od 25.04.2012. godine sa skicom lica mjesta, izvještaj ljekara Specijalne bolnice "Vaso Ćuković" Risan od  25.04.2012. godine na ime J V, na saglasnost stranka pročitao izjavu J V sa zapisnika od 30.10.2012.godine, na saglasnost stranaka pročitao nalaz i mišljenje sudskog vještaka saobraćajne struke mr Đ V od  27.11.2012.  godine, na saglasnost stranaka pročitao nalaz i mišljenje sudskog vještaka medicinske struke K N od 06.11.2012.g., te pročitao izvod iz kaznene evidencije za okrivljenog UP Kotor od 07.12.2012.g.</span>
</p>
<p class="p3"></p>
<p class="p3">
<span>Oštećeni J V je izjavio da je dana 25.04.2012. godine upravljao vozilom marke "D", koje je vlasništvo firme u kojoj je zaposlen "B F" i išao je iz pravca B u pravcu T. Bilo je oko 16,00h i kretao se brzinom oko 40 km/h, sustigao je kolonu vozila i usporavao iza kolone. U jednom trenutku osjetio je udar u zadnji desni dio svog vozila, usljed čega je izgubio kontrolu nad upravljačem i od siline uadara prešao je na suprotnu kolovoznu traku i udario u TMV kombi koji se kretao iz pravca T u pravcu B. Kombi se od siline udara prevrnuo, a njegovo vozilo se vratilo u traku kojom se kretao, a zatim prednjim dijelom sišao u jarak pored puta. U tom trenutku osjetio je bol u grudima, a nakon toga je počela da ga pobolijeva ruka, nakon čega je došla hitna služba. On na retrovizoru nije vidio vozilo koje ga je udarilo, možda ga je primijetio na nekoj većoj udaljenosti, ali nije slutio da će ostvariti kontakt sa zadnjim dijelom njegovog vozila. Nakon nezgode, momak koji ga je udario nije se interesovao za njegovo zdravlje. </span>
</p>
<p class="p3"></p>
<p class="p3">
<span>Iz zapisnika o uviđaju saobraćajne nezgode broj 98/12 od 25.04.2012. godine sa skicom lica mjesta proizilazi da se predmeta saobraćajna nezgoda desila na putu B-T, u mjestu K P, gdje je došlo do međusobnog sudara vozila u pokretu iz suprotnih smjerova, a brzina kretanja vozila na tom dijelu puta je ograničena na 80 km/h, a u sudaru su učestvovala vozila: putnički automobili D reg. oznaka PG   čiji je vozač kritične prilike bio J V, S CT   čiji je vozač bio K D i teretno vozilo marke I PG   kojim je upravljao V D. Na skici lica mjesta predstavljen je  položaj vozila koja su učestvovala u predmetnoj saobraćajnoj nezgodi. </span>
</p>
<p class="p3"></p>
<p class="p3">
<span>Iz izvještaja ljekara Specijalne bolnice "Vaso Ćuković" Risan od  25.04.2012. godine na ime J V proizilazi da je imenovani primljen u navedenu ustanovu zbog zadobijenih povreda u saobraćajnom udesu, te da su mu konstatovane povrede, utvrđena dijagnoza i propisana odgovarajuća terapija. </span>
</p>
<p class="p3">
<span> </span>
</p>
<p class="p3">
<span>Iz nalaza i mišljenja sudskog vještaka saobraćajne struke mr Đ V od  27.11.2012.  godine proizilazi da je opasna situacija pretvorena u saobraćajnu nezgodu nastala na način što vozač vozila "S" CT   nije držao bezbjedno odstojanje iza vozila "D" PG   koje je trebalo da iznosi 23,60m, a koga je imao uslova da pravovremeno uoči, već je nastavio kretanje i ostvario nalet na isto na desnoj kolovoznoj traci, poslije čega je vozilo "D" PG   potisnuto prema lijevoj kolovoznoj traci po kojoj se iz suprotnog smjera pravilno kretalo vozilo "I" PG   čiji vozač i pored aktiviranja radne kočnice nije imao uslova da izbjegne nezgodu. Ovakav način upravljanja vozilom od strane vozača vozila "S" CT   posljedica je greške u upravljanju u dijelu nepoštovanja propisa koji obavezuju vozača da mora držati bezbjedno odstojanje kako bi mogao zaustaviti vozilo prije prepreke koju je imao uslova da pravovremeno uoči, što nije učinio, a što predstavlja osnovni i jedini uzrok nastanka nezgode. Vozač vozila "D" PG   ni u prvom, ni u drugom kontaktu nije uticao na nastanak nezgode. </span>
</p>
<p class="p3"></p>
<p class="p3">
<span>Iz nalaza i mišljenja sudskog vještaka medicinske struke K N od 06.11.2012.g. proizilazi da je J V zadobio sljedeće povrede: pukotinasti prelom u predjelu srednje trećine lijeve lakatne kosti i uganuće donjeg zgloba između lijeve lakatne kosti i lijeve žbice, koje povrede predstavljaju u vrijeme nanošenja skupno procijenjene tešku tjelesnu povredu i nastale su usljed udara lijevom rukom J V o tupo tvrde predmete u unutrašnjosti predmetnog PMV u kojem se isti nalazio. Osim navedenih povreda J V je zadobio i otok u predjelu čela, a koji otok sam za sebe ne predstavlja tjelesnu povredu, a koji otok je nastao usljed udara čelom imenovanog o tupotvrde predmete. </span>
</p>
<p class="p3"></p>
<p class="p3">
<span>Iz izvoda iz kaznene evidencije za okrivljenog UP Kotor od 07.12.2012.g.proizilazi da okr. K D nije evidentiran u prekršajnoj i kaznenoj evidenciji Ispostave Kotor. </span>
</p>
<p class="p3"></p>
<p class="p3">
<span>Cijeneći sve izvedene dokaze pojedinačno, kao i u njihovoj povezanosti i u odnosu na odbranu okrilvjenog sud je utvrdio činjenično stanje navedeno u izreci presude. </span>
</p>
<p class="p3"></p>
<p class="p3">
<span>Naime, nesporno je da je dana 25.04.2012. godine, oko 15,40h na magistralnom putu B-T, u mjestu K P, došlo do saobraćajne nezgode u kojoj su učestvovala tri vozila i to: "S" reg. oznaka CT  kojim je upravljao okr. K D, "D" PG   kojim je upravljao ošt. J V teretno vozilo "I" reg.oznaka PG   kojim je upravljao V D. Okr. K D je u svojoj odbrani objasnio da su se ispred njega u koloni kretala vozila, i ono ispred njega je naglo zakočilo, ali on nije uspio da se zaustavi, već je u tom trenutku pokušao da smota volan udesno, ali nije uspio da izbjegne vozilo ispred sebe, već je ostvario kontakt prednjim lijevim dijelom svog vozila u njegov zadnji desni dio, pri čemu je to vozilo prešlo u suprotnu traku i ostvarilo čeoni kontakt sa vozilom koje se kretalo iz pravca T, te se potom vratilo u svoju traku. Ovakav sljed kritičnog događaja potvrđen je zapisnikom o uviđaju sačinjenim od strane UP Ispostava Tivat čiji su ovlašćeni službenici izašli na lice mjesta i stanje istog kontstatovali u zapisniku i sačinili skicu lica mjesta. Takođe, i oštećeni J V je objasnio da je kritične prilike upravljao vozilom "D" i bio je u koloni vozila, da bi u jednom trenutku osjetio udar u zadnji desni dio vozila kojim je upravljao, usljed čega je izgubio kontrolu nad upravljačem i od siline uadara prešao je na suprotnu kolovoznu traku i udario u TMV kombi koji se kretao iz pravca T u pravcu B, koji kombi se od siline udara prevrnuo, a njegovo vozilo se vratilo u traku kojom se kretao, a zatim prednjim dijelom sišao u jarak pored puta. </span>
</p>
<p class="p3"></p>
<p class="p3">
<span>Uzrok nastanka ove saobraćajne nezgode sud je utvrdio iz nalaza i mišljenja vještaka saobraćajne struke, koji je objasnio da je saobraćajna nezgoda nastala na način što vozač vozila "S" CT  nije držao bezbjedno odstojanje iza vozila "D" PG   koje je trebalo da iznosi 23,60m, a koga je imao uslova da pravovremeno uoči, već je nastavio kretanje i ostvario nalet na isto na desnoj kolovoznoj traci, poslije čega je vozilo "D" PG   potisnuto prema lijevoj kolovoznoj traci po kojoj se iz suprotnog smjera pravilno kretalo vozilo "I" PG   čiji vozač i pored aktiviranja radne kočnice nije imao uslova da izbjegne nezgodu. </span>
</p>
<p class="p3"></p>
<p class="p3">
<span>Prema tome, postupajući na ovaj način okr. K D je prekršio odredbu čl.83 st.1 Zakona o bezbjednosti saobraćaja na putevima koja propisuje da je vozač dužan da drži potrebno odstojanje kada se kreće iza drugog vozila, tako da, s obzirom na brzinu kretanja vozila i druge okolnosti saobraćaja može bezbjedno zaustaviti vozilo u slučaju da vozilo ispred njega naglo preduzme radnju kočenja. </span>
</p>
<p class="p3"></p>
<p class="p3">
<span>Da je usljed ovakvog postupanja okrivljenog, odnosno u ovoj saobraćajnoj nezgodi ošt. J zadobio tjelesne povrede sud se uvjerio na osnovu medicinske dokumentacije oštećenog na osnovu koje je vještak medicinske struke utvrdio da je ošt. J kritične prilike zadobio sljedeće povrede: pukotinasti prelom u predjelu srednje trećine lijeve lakatne kosti i uganuće donjeg zgloba između lijeve lakatne kosti i lijeve žbice, koje povrede predstavljaju u vrijeme nanošenja skupno procijenjene tešku tjelesnu povredu i nastale su usljed udara lijevom rukom J V o tupo tvrde predmete u unutrašnjosti predmetnog PMV u kojem se isti nalazio. </span>
</p>
<p class="p3"></p>
<p class="p3">
<span>Na gore izloženi način u radnjama okrivljenog, s obzirom da je prekršio odredbu čl.83 st.1 Zakona o bezbjednosti saobraćaja na putevima, ostvarila su se sva bitna obilježja bića krivičnog djela teško djelo protiv bezbjednosti javnog saobraćaja iz čl.348 st.3 u vezi sa krivičnim djelom ugrožavanja javnog saobraćaja iz čl.339 st.3 u vezi st.1 Krivičnog zakonika. </span>
</p>
<p class="p3"></p>
<p class="p3">
<span>Okrivljeni je predmetno krivično djelo učinio iz nehata, s obzirom da je bio svjestan da ne držeći potrebno odstojanje od vozila koje se kretalo ispred njega može učiniti predmetno krivično djelo, odnosno da može doći do naglog kočenja vozila koje se nalazi ispred njega, usljed čega on svoje vozilo neće moći zaustaviti, već će prouzrokovati saobraćajni udes, ali olako je držao da do toga neće doći ili da će to moći spriječiti. </span>
</p>
<p class="p3"></p>
<p class="p3">
<span>Prilikom odluke o vrsti i visini krivične sankcije sud je shodno čl.42 KZ cijenio sve okolnosti koje utiču da kazna bude veća ili manja, pa je kao olakšavajuće okolnosti na strani okrivljenog cijenio njegovu mladost, kao i izraženo žaljenje, te raniju neosuđivanost, a otežavajućih okolnosti nije bilo, pa mu je utvrdio kaznu zatvora u trajanju od dva mjeseca i istovremeno odredio da se kazna neće izvršiti ukoliko okrivljeni u roku od jedne godine od dana pravosnažnosti presude ne učini novo krivično djelo. Sud je mišljenja da će se uslovnom osudom dovoljno uticati na okrivljenog da više ne vrši ovakva, kao ni slična krivična djela, odnosno da bude obazriviji prilikom upravljanja motornim vozilom, a cijeneći njegovu ličnost i stepen krivice, te da će se ostvariti svrha iz čl.52 KZ u okviru opšte svrhe krivičnih sankcija.</span>
</p>
<p class="p3"></p>
<p class="p3">
<span>Sud je shodno čl.226, 227 i 229 ZKP-a obavezao okrivljenog da na ime troškova krivičnog postupka uplati iznos od 154,00 eura (troškovi vještaka saobraćajane i medicinske struke), a na ime sudskog paušala iznos od 30,00 eura, sve u roku od dva mjeseca od dana pravosnažnosti presude u korist Budžeta Crne Gore na žiro račun br. 832-16-52.</span>
</p>
<p class="p3"></p>
<p class="p3"></p>
<p class="p2">
<span>OSNOVNI SUD U KOTORU</span>
</p>
<p class="p2">
<span>Dana, 20.02.2013.g.</span>
</p>
<p class="p2"></p>
<p class="p3">
<span>Zapisničar						                           S U D I J A</span>
</p>
<p class="p3">
<span>Tamara Počanić 						     Danijela Samardžić s.r.</span>
</p>
<p class="p3"></p>
<p class="p3"></p>
<p class="p3">
<span>PRAVNA POUKA: Protiv ove presude dozvoljena je žalba Višem sudu Podgorica, u roku od 8 dana od dana prijema, a preko ovog suda. </span>
</p>
<p class="p3"></p>
<p class="p3"></p>
<p class="p3"></p>
<p class="p4"></p>
<p class="p5"></p>


</body>
<div style="text-align: right">
	K.br.51/12</div>
<div style="text-align: justify">
	&nbsp;<br>
	&nbsp;</div>
<div style="text-align: center">
	U IME CRNE GORE</div>
<div style="text-align: justify">
	&nbsp;<br>
	OSNOVNI SUD U DANILOVGRADU, po sudiji Vladimiru Novoviću, kao pojedincu, uz učešće Ane Ivanović kao zapisničara, u krivičnom predmetu protiv okrivljenog A.B.a iz Danilovgrada, zbog krivičnog djela nedozvoljeno držanje oružja i eksplozivnih materija iz čl.403 st.1 KZ, odlučujući po optužnom predlogu ODT-a iz Podgorice Kt.br.611/12 od 18.05.2012.godine, koji je na glavnom pretresu zastupao Grujo Radonjić, zamjenik ODT-a iz Podgorice, nakon održanog glavnog i javnog pretresa dana 29.06.2012.godine, u prisustvu zastupnika optužbe i okrivljenog, donio je dana 29.06.2012.godine, a dana 03.07.2012.godine, javno objavio<br>
	&nbsp;</div>
<div style="text-align: center">
	PRESUDU</div>
<div style="text-align: justify">
	&nbsp;<br>
	Okrivljeni A.B., od oca N i majke D, rodjene F, rodjen ...godine u P., sa mjestom prebivališta u D.-P. bb, državljanin Crne Gore, pismen, završio srednju školu, po zanimanju frizer, neženjen, nema djece, lošeg imovnog stanja, neosudjivan,&nbsp;<br>
	&nbsp;</div>
<div style="text-align: center">
	Kriv je</div>
<div style="text-align: justify">
	&nbsp;<br>
	Što je:<br>
	&nbsp;<br>
	Dana 11.04.2012.godine, oko 00,30 časova, ispred kafe bara "Kraljica noći" u ul. Sava Burića u Danilovgradu, suprotno odredbama čl.10a, 11 i 27 Zakona o oružju ("Sl.list RCG", br.49/04, "Sl.list CG" br.49/08 i 20/11), na javnom mjestu neovlašćeno nosio vatreno oružje - pištolj marke "CZ", model 57, kalibra 7,62 mm TT, fab.br.194877, sa 5 metaka u okviru, za koje nije posjedovao oružni list, izdat od strane nadležnog držvnog organa, u čemu je otkriven od strane službenika Uprave policije Ispostave Danilovgrad,<br>
	&nbsp;<br>
	- čime je počinio krivično djelo nedozvoljeno držanje oružja i eksplozivnih materija iz čl.403 st.1 KZ.<br>
	&nbsp;<br>
	Pa sud okrivljenom primjenom citiranih zakonskih propisa, te čl. 4, 5, 15, 36, 42, 52, 53 i 54 KZ i čl.226, 229 i 374 ZKP-a, i z r i č e<br>
	&nbsp;</div>
<div style="text-align: center">
	USLOVNU OSUDU</div>
<div style="text-align: justify">
	&nbsp;<br>
	Kojom mu utvrdjuje kaznu zatvora u trajanju od 3 (tri) mjeseca i istovremeno odredjuje da se ista neće izvršiti ako okrivljeni za vrijeme od 1 (jedne)&nbsp; godine po pravosnažnosti presude ne učini novo krivično djelo.<br>
	&nbsp;<br>
	Dužan je okrivljeni da na ime troškova krivičnog postupka - sudskog paušala uplati ovom sudu iznos od 30,00 eura, u roku od 15 dana po pravosnažnosti presude.<br>
	&nbsp;<br>
	Na osnovu čl.75 st.1 KZ od okrivljenog A.B.a se trajno oduzima pištolj marke "CZ", model 57, kalibra 7,62 mm TT, fab.br.194877, sa 5 metaka u okviru.<br>
	&nbsp;</div>
<div style="text-align: center">
	O b r a z l o ž e nj e</div>
<div style="text-align: justify">
	&nbsp;<br>
	Optužnim predlogom ODT-a u Podorici Kt.br.611/12 od 18.05.2012.godine, okrivljenom A.B.u, stavljeno je na teret da je izvršio krivično djelo nedozvoljeno držanje oružja i eksplozivnih materija iz čl.403 st.1 KZ. Zastupnik optužbe je na glavnom pretresu u završnoj riječi precizirao činjenični opis krivičnog djela iz optužnog predloga, na način odredjen kao u izreci presude, dok je pravna kvalifikacija ostala ista. Predložio je da sud okrivljenog oglasi krivim, da ga kazni u okviru zakonom propisane kazne i da mu izrekne mjeru bezbjednosti oduzimanja predmetnog pištolja i metaka.<br>
	&nbsp;<br>
	Okrivljeni A.B. u odbrani datoj u istražnom postupku i na glavnom pretresu je priznao izvršenje krivičnog djela. U bitnom je naveo da je kriv i da je tačno da je dana 11.04.2012. godine, oko 00,30 časova, ispred kafe bara »Kraljica noći«, u ul. Sava Burića u Danilovgradu, protivno odredbama Zakona o oružju na javnom mjestu neovlašćeno nosio vatreno oružje – pištolj marke »CZ« model 57, kalibra 7,62 mm TT, fab.br.194877, sa 5 metaka u okviru, za koji nije posjedovao oružni list, izdat od strane nadležnog državnog organa, u čemu je otkriven od strane službenika Uprave policije Ispostava Danilovgrad. Istakao je da je predmetni pištolj bio vlasništvo njegovog sada pokojnog oca N., da njegov otac nije ostavio testament, te da poslije smrti oca nije vođen ostavinski postupak. Pojasnio je da njegov pokojni otac i majka D., pored njega, imaju još dva sina i kćerku. U završnoj riječi je kazao da se kaje zbog učinjenog.<br>
	&nbsp;<br>
	Sud je na glavnom pretresu u dokaznom postupku pročitao potvrdu o privremeno oduzetim predmetima Uprave policije PJ Podgorica Ispostava Danilovgrad od 11.04.2012.godine, izdatu na ime okrivljenog A.B.a, pročitao dopis Uprave policije Ispostava Danilovgrad br.244/12-1828/3 od 11.05.2012.godine, pročitao izvještaj o balističkoj analizi Uprave policije Forenzičkog centra br.1695/12 i pročitao izvod iz kaznene evidencije Uprave policije PJ Podgorica br.29-245/12-9453/2-1915 od 23.04.2012. godine, izdat na ime okrivljenog A.B.a.<br>
	&nbsp;<br>
	Iz potvrde o privremeno oduzetim predmetima Uprave policije PJ Podgorica Ispostava Danilovgrad od 11.04.2012.godine, izdate na ime okrivljenog, utvrđuje se da su dana 11.04.2012.godine, ovlašćeni policijski službenici Uprave policije Ispostava Danilovgrad oduzeli od okrivljenog A.B.a pištolj marke »CZ« model 57, kalibra 7,62 mm, serijskog broja 194877, okvir od istog i 5 metaka istog kalibra.<br>
	&nbsp;<br>
	Iz dopisa Uprave policije Ispostava Danilovgrad br.244/12-1828/3 od 11.05.2012. godine, utvrđuje se da okrivljeni A.B.o nema izdato odobrenje za držanje i nošenje bilo kog oružja.<br>
	&nbsp;<br>
	Iz izvještaja o balističkoj analizi Uprave policije Forenzičkog centra br.1695/12, utvrdjuje se da je na vještačenje dostavljen pištolj marke »CZ« model 57, kalibra 7,62 mm TT, serijskog broja 194877. Optičkim pregledom brisa cijevi pomoću tampona vate, konstatovano je slabo prisustvo barutne gareži. Hemijskom analizom potvrdjeno je prisustvo nitrata, što znači da je iz predmetnog pištolja pucano, nakon čega njegova cijev nije čišćena, ni podmazivana. U cilju ispitivanja ispravnosti iz predmetnog pištolja je ispaljena odredjena količina municije odgovarajućeg kalibra. U toku ispaljenja nije došlo do bilo kakvih zastoja, pa se konstatuje da je predmetni pištolj ispravan.<br>
	&nbsp;<br>
	Sud je cijenio navedeni izvještaj o balističkoj analizi, pa je isti prihvatio kao jasan, stručan i objektivan i dat prema pravilima struke i nauke.<br>
	&nbsp;&nbsp;<br>
	Iz izvoda iz kaznene evidencije Uprave policije PJ Podgorica br.29-245/12-9453/2-1915 od 23.04.2012. godine, izdatog na ime okrivljenog A.B.a, utvrđuje se da okrivljeni A.B. nije osuđivan.<br>
	&nbsp;<br>
	Na osnovu naprijed izložene činjenične građe koja proizilazi iz sadržine dokaza provedenih na glavnom pretresu, ovaj sud je nesumnjivo zaključio da su se u radnjama okrivljenog A.B.a stekla sva bitna obilježja bića krivičnog djela nedozvoljeno držanje oružja i eksplozivnih materija iz čl.403 st.1 KZ. Naime, okrivljeni je dana 11.04.2012.godine, oko 00,30 časova, ispred kafe bara "Kraljica noći" u ul. Sava Burića u Danilovgradu, suprotno odredbama čl.10a, 11 i 27 Zakona o oružju ("Sl.list RCG", br.49/04, "Sl.list CG" br.49/08 i 20/11), na javnom mjestu neovlašćeno nosio vatreno oružje - pištolj marke "CZ", model 57, kalibra 7,62 mm TT, fab.br.194877, sa 5 metaka u okviru, za koje nije posjedovao oružni list, izdat od strane nadležnog državnog organa, u čemu je otkriven od strane službenika Uprave policije Ispostave Danilovgrad.<br>
	&nbsp;<br>
	Sve naprijed navedene činjenice utvrdjene su iz odbrana okrivljenog A.B.a iz istražnog postupka i sa glavnog pretresa, u kojima priznaje izvršenje krivičnog djela, navodeći da je tačno da je dana 11.04.2012. godine, oko 00,30 časova, ispred kafe bara "Kraljica noći" u ul. Sava Burića u Danilovgradu, na javnom mjestu neovlašćeno nosio vatreno oružje - pištolj marke "CZ", model 57, kalibra 7,62 mm TT, fab.br.194877, sa 5 metaka u okviru, za koje nije posjedovao oružni list, izdat od strane nadležnog državnog organa, a u čemu je otkriven od strane službenika Uprave policije Ispostava Danilovgrad. Ovakvo priznanje okrivljenog sud je cijenio kao istinito, potpuno i jasno. Priznanje okrivljenog stoji u skladnoj vezi sa potvrdom o privremeno oduzetim predmetima Uprave policije PJ Podgorica Ispostava Danilovgrad od 11.04.2012.godine, izdatom na ime okrivljenog A.B.a i dopisom Uprave policije Ispostava Danilovgrad br.244/12-1828/3 od 11.05.2012. godine. Iz izvještaja o balističkoj analizi Uprave policije Forenzičkog centra br.1695/12, izvodi se zaključak da je predmetni pištolj bio ispravan, tj. da se radilo o vatrenom oružju.<br>
	&nbsp;<br>
	Članom 10a i 11 Zakona o oružju ("Sl.list RCG", br.49/04, "Sl.list CG" br.49/08 i 20/11) propisano je da je predmetni pištolj vatreno oružje i da je zabranjeno nošenje vatrenog oružja na javnom mjestu, dok je čl.27 istog zakona propisano da se oružni list izdaje za držanje oružja ili za držanje i nošenje oružja. Krivično djelo nedozvoljeno držanje oružja i eksplozivnih materija iz čl.403 st.1 KZ, čini onaj ko neovlašćeno izradjuje, prodaje, nabavlja, vrši razmjenu, nosi ili drži vatreno oružje, municiju ili eksplozivne materije. U konkretnom slučaju okrivljeni je na javnom mjestu neovlašćeno nosio vatreno oružje - predmetni pištolj sa 5 metaka u okviru, za koje nije posjedovao oružni list izdat od strane nadležnog državnog organa.<br>
	&nbsp;<br>
	Zbog toga su se u radnjama okrivljenog stekla sva obilježja bića krivičnog djela nedozvoljeno držanje oružja i eksplozivnih materija iz čl. 403 st. 1 KZ.<br>
	&nbsp;<br>
	Cijeneći psihički odnos okrivljenog prema izvršenom krivičnom djelu, sud nalazi da je isti postupao sa direktnim umišljajem, odnosno bio je svjestan svog djela i htio je njegovo izvršenje, što ga sve čini krivim.<br>
	&nbsp;<br>
	Zastupnik optužbe je na glavnom pretresu odustao od predloga da se u dokaznom postupku vrši uvid u predmetni pištolj i metke.<br>
	&nbsp;<br>
	Sud je prilikom odlučivanja o vrsti i visini krivične sankcije, imao u vidu sve okolnosti na strani okrivljenog koje su značajne za njen izbor i visinu, u smislu čl. 42 KZ, pa je od olakšavajućih okolnosti, na strani okrivljenog našao da je mlad, da je priznao izvršenje krivičnog djela i da je neosuđivan, što je utvrđeno iz citiranog izvoda iz kaznene evidencije, dok otežavajućih okolnosti nije bilo, pa je sud okrivljenom izrekao uslovnu osudu, kojom mu je utvrdio kaznu zatvora u trajanju od 3 (tri) mjeseca i istovremeno odredio da se ista neće izvršiti ako okrivljeni u roku od 1 (jedne) godine po pravosnažnosti presude ne izvrši novo krivično djelo. Sud je našao da se u konkretnom slučaju, a imajući u vidu naprijed navedene olakšavajuće okolnosti, može očekivati da će se upozorenjem, uz prijetnju kaznom uticati na okrivljenog da ubuduće ne vrši krivična djela, te da nije nužno da se kazna primijeni radi krivično – pravne zaštite, pa sud nalazi da će se u konkretnom slučaju uslovnom osudom iz izreke ove presude u potpunosti ostvariti svrha izricanja ove krivične sankcije iz čl. 52 KZ u okviru opšte svrhe izricanja krivičnih sankcija iz čl. 4 st. 2 KZ.<br>
	&nbsp;<br>
	O troškovima krivičnog postupka odlučeno je na osnovu čl. 226 i 229 ZKP-a, pa kako je okrivljeni oglašen krivim, isti je obavezan da plati ovom sudu na ime troškova krivičnog postupka – sudskog paušala iznos od 30,00 eura, koji iznos je odmjeren srazmjerno trajanju, složenosti ovog postupka i imovnom stanju okrivljenog. Navedeni iznos okrivljeni je dužan platiti u roku od 15 dana po pravosnažnosti presude.<br>
	&nbsp;<br>
	Mjera bezbjednosti oduzimanja predmeta i to pištolja marke "CZ", model 57, kalibra 7,62 mm TT, fab.br.194877, sa 5 metaka u okviru, izrečena je na osnovu čl.75 st.1 KZ, jer se radilo o predmetima upotrijebljenim za izvršenje krivičnog djela, koji su nasljedje učinioca. Da su navedeni predmeti nasljedje učinioca, utvrdjuje se iz toga što je okrivljeni naveo da je vlasnik ovih predmeta bio pok.A. N., otac okrivljenog, koji nije ostavio testament, niti je iza njegove smrti vođen ostavinski postupak, pa kako je isti iza sebe ostavio suprugu i četvoro djece (okrivljeni A.B., koji ima dva brata i sestru), to je sud na osnovu čl.11 i čl.130 Zakona o nasljeđivanju, koji propisuju da zaostavštinu ostavioca nasljeđuju njegova djeca i njegov supružnik, na jednake djelove, odnosno da zaostavština ostavioca prelazi po sili zakona na njegove nasljednike u trenutku njegove smrti, utvrdio da je okrivljeni A.B. jedan od nasljednika, a samim tim i vlasnika predmetnog pištolja.<br>
	&nbsp;<br>
	Na osnovu izloženog, a primjenom čl.374 ZKP-a, odlučeno je kao u izreci.<br>
	&nbsp;<br>
	ZAPISNIČAR,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; S U D I J A,<br>
	Ana Ivanović, s.r&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp; Vladimir Novović,s.r<br>
	&nbsp;<br>
	&nbsp;<br>
	&nbsp;<br>
	<u>PRAVNA POUKA</u>: Protiv ove presude može se izjaviti žalba Višem sudu u Podgorici u roku od 8 dana od dana prijema&nbsp; pismenog otpravka, a preko ovog suda.<br>
	<br clear="all">
	&nbsp;<br>
	&nbsp;<br>
	&nbsp;<br>
	&nbsp;</div>

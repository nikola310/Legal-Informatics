<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{;font-size:14pt;font-family:'Arial Narrow';font-weight:800}
.span3{color:#000000;font-size:11pt}
.span4{color:#000000;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span></span><span class="span1">K.br.730/14</span>
</p>
<p style="text-align:center;">
<span class="span2"></span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>&nbsp;</p>
<p>
<span class="span1">OSNOVNI SUD U PODGORICI, po sudiji Goranu Đukoviću, uz učešće namještenika suda Maraš Ane, kao zapisničara, u krivičnom predmetu protiv okrivljenog B. A., zbog krivičnog djela teško djelo protiv bezbjednosti javnog saobraćaja iz čl.348 st.1 u vezi čl.339 st.1 Krivičnog zakonika Crne Gore, odlučujući po optužnici Osnovnog državnog tužilaštva Podgorica Kt.br.751/14 od 30.10.2014.godine, koju je zastupala državni tužilac kod ODT-a Podgorica I. Đ. D., nakon glavnog i javnog pretresa, održanog dana 01.03.2016.godine, u prisustvu stranaka, donio je i istog dana javno objavio:</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">PRESUDU</span>
</p>
<p>&nbsp;</p>
<p>
<span class="span1">Okrivljeni:</span>
</p>
<p>&nbsp;</p>
<p>
<span class="span1">B. A., JMBG ..., od oca Ž. i majke B., rođene R., rođen ....godine u P., sa prebivalištem u P., Ul. S. N. br...., državljanin Crne Gore, oženjen, otac jednog djeteta, završio srednju školu, srednjeg imovinog stanja, osuđivan i to: presudom Višeg suda u Podgorici K.br.52/03 od 30.12.2004.godine, zbog krivičnog djela iz čl. 230 u vezi čl.19 KZ RCG, na kaznu zatvora u trajanju od 1 godine i 6 mjeseci, presudom Osnovnog suda u Podgorici K.br.08/810 od 17.10.2008.godine, zbog krivičnog djela iz čl. 151 st.1 KZ RCG, na kaznu zatvora u trajanju od 1 godine, presudom Višeg suda u Podgorici K.br.273 od 25.10.2005.godine, zbog krivičnog djela iz čl. 339 u vezi čl.21 KZ RCG, na kaznu zatvora u trajanju od 1 godine </span>
</p>
<p>&nbsp;</p>
<p style="text-align:center;">
<span class="span1">KRIV JE</span>
</p>
<p>&nbsp;</p>
<p>
<span class="span1">Zato što je:</span>
</p>
<p>&nbsp;</p>
<p>
<span class="span1">Dana 24.11.2012. godine, oko 20,00 časova, u P., u Ulici ....m., ne pridržavajući se saobraćajnih propisa iz čl.27 st.1 i suprotno čl.200 st.1 ZOBS-a na putevima („Sl.list RCG“ br.75/05), svjestan da tako nepropisnom vožnjom može učiniti djelo, pa je na to pristao, ugrozio saobraćaj i doveo u opasnost život i tijelo ljudi, na način što se upravljajući putničkim motornim vozilom marke „A. A...“ reg.oznaka PG EH..., desnom kolovoznom trakom Ulicom ....m. u pravcu Ulice P. P., u pijanom stanju pri koncentraciji od 1,92 promila alkohola u krvi, nije kretao desnom stranom kolovoza u smjeru kretanja, već je prešao na lijevu kolovoznu traku namijenjenu za kretanje vozila iz suprotnog smjera, kojom je iz pravca Ulice P. P., vozilom „A.“ reg.oznaka NK AE... upravljao M. M., usljed čega je došlo do sudara ova dva vozila, da bi se vozilo marke „A. A...“ reg.oznaka PG EH... od siline udara odbilo u desnu stranu, prešlo preko desne kolovozne trake i ostvarilo kontakt sa stablom platana, koje se nalazilo iza desne ivice </span><span class="span1">kolovoza, kojom prilikom je oštećeni D. L., saputnik u vozilu okrivljenog zadobio teške tjelesne povrede u vidu oguljotina u potiljačnom i tjemenom predjelu, oguljotina u predjelu tijela, potres mozga, istegnuće mekih tkiva desnog skočnog zgloba sa prelomom unutrašnjeg gležnja desne golenjače i prelom desne sjedalne kosti, pri čemu je u odnosu na težu posledicu - tešku tjelesnu povredu postupao sa svjesnim nehatom.</span>
</p>
<p>&nbsp;</p>
<p>
<span class="span1">- čime je izvršio krivično djelo teško djelo protiv bezbjednosti javnog saobraćaja iz čl.348 st.1 u vezi čl.339 st.1 Krivičnog zakonika Crne Gore.</span>
</p>
<p>&nbsp;</p>
<p>
<span class="span1">Pa sud okrivljenom primjenom citiranih zakonskih propisa te čl. 3, 4, 5, 13, 15, 16, 32, 42, 52, 53 i 54 Krivičnog zakonika Crne Gore, te čl.226, 229 i 374 Zakonika o krivičnom postupku, i z r i č e</span>
</p>
<p>&nbsp;</p>
<p style="text-align:center;">
<span class="span1">USLOVNU OSUDU</span>
</p>
<p>&nbsp;</p>
<p>
<span class="span1">Kojom mu prethodno utvrdjuje kaznu zatvora u trajanju od 1 (jedne) godine i istovremeno odredjuje da se utvrdjena kazna neće izvršiti ukoliko okrivljeni u roku od 2 (dvije) godine po pravosnažnosti presude ne izvrši novo krivično djelo.</span>
</p>
<p>&nbsp;</p>
<p>
<span class="span1">Obavezuje se okrivljeni da ovom sudu na ime troškova krivičnog postupka uplati novčani iznos od 187,00 eura kao i 30,00 eura na ime paušala u roku od 15 dana po pravosnažnosti presude. </span>
</p>
<p>&nbsp;</p>
<p style="text-align:center;">
<span class="span1">Obrazloženje</span>
</p>
<p>&nbsp;</p>
<p>
<span class="span1">Optužnicom Osnovnog državnog tužilaštva u Podgorici Kt.br.751/14 od 30.10.2014.godine,  stavljeno je na teret okrivljenom B. A. izvršenje krivičnog djela teška djela protiv bezbjednosti javnog saobraćaja iz čl.348 st.1 u vezi čl.339 st.1 </span><span class="span1">Krivičnog zakonika Crne Gore.</span>
</p>
<p>&nbsp;</p>
<p>
<span class="span1">Zastupnik optužbe je u završnoj riječi izjavio da je tokom dokaznog postupka nesporno utvrđeno da je kritičnom prilikom okrivljeni B. A. izvršio krivično djelo stavljeno mu na teret, predlažući sudu da istog oglasi krivim i kazni po zakonu. </span>
</p>
<p>&nbsp;</p>
<p>
<span class="span1">Okrivljeni B. A. je u prethodnom postupku u svojoj odbrani naveo da je kritičnog dana bio na svadbi svog druga, da je svadbeno veselje bilo organizovano u restoranu C. i da je čitavog dana pio alkohol. Izjavio je da je negdje u večernjim časovima napustio restoran i krenuo da ide kući, da je sjeo u svoj automobil marke ,,A. A...“ čijih se registarskih oznaka ne može sjetiti, da je automobil  registrovano na njegovu majku A. B. i da je sa njim u automobil na mjestu suvozača sjeo njegov drug D. L.. Dalje je naveo da su se iz restorana uputili prema naselju S. V. gdje živi, da su se kretali Ulicom ... m., da su išli pored groblja Č. i to iz pravca raskrsnice kod Krivog mosta prema S. V.  i da je u jednom trenutku izgubio kontrolu nad vozilom. Kasnije su mu rekli da je vozilom udario u jedno drvo, tačno na ulazu kod groblja Č.. Ne sjeća se drugih detalja saobraćajne nezgode, osim da kada je u bolnici došao svijesti bio zabrinut u vezi povreda koje je zadobio tom prilikom, i da je njegov drug D. L. zadobio povrede u toj nezgodi i bio na bolničkom liječenju. Na glavnom pretresu izjavio je da ostaje pri navodima svoje odbrane iz prethodnog postupka.</span>
</p>
<p>&nbsp;</p>
<p>
<span class="span1">U završnoj riječi je izjavio je da mu je žao što je došlo do udesa. </span>
</p>
<p>&nbsp;</p>
<p>
<span class="span1">Sud je u dokaznom postupku saslušao svjedoka oštećenog D. L., saslušao svjedoka M. B., pročitao zapisnik o uviđaju saobraćajne nezgode UP PJ Podgorica broj 3239/2012 od 14.12.2012.godine i izvršio uvid u skicu lica mjesta, pročitao nalaz i mišljenje sudskog vještaka medicinske struke dr R. N. od 19.02.2015.godine, pročitao nalaz i mišljenje sudskog vještaka saobraćajne struke S. D. od 06.04.2015.godine, pročitao izvod iz KE za okrivljenog izdat od Ministarstva pravde Vlade CG broj 0203/12728 od 10.12.2014.godine, saslušao svjedoka M. V., saslušao svjedoka M. M. i saslušao stalnog sudskog vještaka saobraćajne struke S. D.. </span>
</p>
<p>&nbsp;</p>
<p>
<span class="span1">Svjedok oštećeni D. L. na glavnom pretresu izjavio je da je dana 24.11.2012.godine bio na svadbi u društvu sa B. A. i da je nakon što se svadba završila, ušao u automobil marke ,,A.“ kojim je upravljao B. A. i bio na mjestu suvozača i da ne zna da li je okrivljeni B. A. kritičnog dana konzumirao alkohol. Dalje je naveo da su se kretali iz pravca ,,A.“ prema ,,Č.“ i da je u jednom trenutku izgubio svijest. Istakao je da se ne sjeća kako je došlo do udesa i da se liječio u KCCG. Nije se pridružio krivičnom gonjenju protiv okrivljenog i nije istakao imovinsko pravni zahtjev. </span>
</p>
<p>&nbsp;</p>
<p>
<span class="span1">Svjedok M. B. je na glavnom pretresu posvjedočio da u Upravi policije radi kao službenik na uviđajima i da je nakon što je obaviješten o predmetnoj nezgodi došao na lice mjesta, gdje je sačinio skicu i fotografisao lice mjesta, a zatim pošao u Klinički centar gdje je zatekao povrijeđena lica D. i B. A.. Istakao je da je sam sačinio zapisnik o uviđaju. Naveo je da su u predmetnoj nezgodi učestvovali automobili ,,A. A...“ PG tablica kojim je upravljao B. i ,,A. A...“ NK tablica kojim je upravljao M. M., da u nezgodi nije učestvovalo vozilo marke ,,D.“ i da to što je na strani 5. zapisnika o uviđaju saob.nezgode konstatovana vozilo marke ,,D.“ u pitanju štamparska greška i da je vjerovatno došlo do štamparke greške i u pogledu registarskih oznaka u dijelu slovne oznake i to četvrtog slova. Dalje je naveo, da je kada su došli u Klinički centar, obzirom da učesnike u saobraćajnoj nezgodi nijesu zatekli na licu mjesta D. L. izjavio da je on upravljao automobilom, da je zapisnik prekucavan i da je vjerovatno došlo do omaške, te da su prave oznake tog vozila PG EA... koja činjenica je konstatovana u skici lica mjesta.</span>
</p>
<p>&nbsp;</p>
<p>
<span class="span1">Iz zapisnika o uviđaju saobraćajne nezgode UP PJ Podgorica broj 3239/2012 od 14.12.2012.godine proizilazi da su zapisnik sačinili OPS M. B. i M. V., da je zapisnik sačinjen na pet strana, da je na strani 1 napisano da je lm sn u Ulici ... m., da je kolovoz asfaltni, uzdužnom isprekidanom linijom podijeljen na dvije kolovozne trake, da je vozilo PG EH ... zatečeno u desnoj kolovoznoj traci Ulice ... m... prednjim dijelom okrenuto u pravcu lijeve ivice kolovoza, a zadnjim u pravcu desne gledano od pravca ulice P. P. u pravcu Ulice V. I. P., da je sa desne strane pomenutog vozila prednjim dijelom okrenuto u pravcu Ulice V. I. P. zatečeno vozilo NK AE ..., da je od materijalnih tragova na lm zatečen trag zanošenja, udar u stablo i prednji lijevi točak vozila PG EH ... kao i ogledalo lijevog retrovizora vozila NK AE..., da je na strani 2 D. L. izjavio da je on upravljao vozilom PG EH... koje je učestvovalo u sn ali da se nije sjećao detalja nastanka iste, da je na strani 3 B. A. izjavio da se ne sjeća detalja sn u kojoj je učestvovao kao saputnik u vozilu PG EH 612 i da je M. M. izjavio da se na mjestu vozača nalazio B. A., da je to saznao od građana i da se suvozač zove D. L. i da je istima pomogao da izađu iz havarisanog vozila i da je na strani 5 u podacima o vozilima koja su učestvovala u saobraćajnoj nezgodi navedeno da je  pitanju putnički automobil reg.oznaka PG EA... marke D. (R. G.) i putnički automobil reg.oznaka NK AE... marke A.. Iz skice lica mjesta proizilazi da je istu izradio M. B. i da je u legendi pod rednim brojem 1 naveden smjer kretanja vozila PG EH ..., pod rednim brojem 2 </span><span class="span1">trag zanošenja vozila PG EH ..., da je pod rednim brojem 3 naveden udar vozila PG EH ... u stablo platana, da je pod rednim brojem 4 naveden zatečen položaj vozila PG EH ..., da je pod rednim brojem 5 naveden prednji lijevi točak vozila PG EH ..., da je pod rednim brojem 6 naveden smjer kretanja vozila NK AE ..., da je pod rednim brojem 7 navedeno ogledalo i retrovizora vozila NK AE ..., da je pod rednim brojem 8 naveden zatečeni položaj vozila NK AE ... i da je pod rednim brojem 9 naveden trotoar.  </span>
</p>
<p>&nbsp;</p>
<p>
<span class="span1">Iz nalaza i mišljenja sudskog vještaka medicinske struke dr R. N. od 19.02.2015.godine proizilazi da je u saobraćajnoj nezgodi koja se dogodila 24.11.2012.godine u P. došlo do povređivanja D. L. u svojstvu putnika jednog od vozila, da je nakon toga pregledan od strane ljekara Urgentnog centra Kliničkog centra Crne Gore i da je potom zadržan na bolničkom liječenju na Klinici za neurologiju, da su tom prilikom ljekari kod njega konstatovali sljedeće povrede: a. oguljotina u potiljačnom i tjemenom predjelu, b. oguljotina u predjelu tijela (bez navođenja precizne lokacije), c. potres mozga, d. istegnuće mekih tkiva desnog skočnog zgloba sa prelomom unutrašnjem gležnja desne golenjače i e. prelom desne sjedalne kosti. Dalje proizilazi da su navedene povrede nastale usled dejstva tupine mehaničke sile, odnosno kao posledica inercionog kretanja tijela i udara u elemente unutrašnjosti vozila u trenutku saobraćajne nezgode, da se vrijeme nanošenja zadobijene povrede zbirno kvalifikuju kao teška tjelesna povreda pri čemu se povrede pod tačkama a i b kvalifikuju pojedinačno kao laka tjelesna povreda, a povrede pod tačkama c, d i e kvalifikuju pojedinačno kao teška tjelesna povreda, i da je u mediciinskoj dokumentaciji iz Urgentnog centra navedena dijagnoza koja u prevodu sa latinskog jezika znači nagnječenje mozga, i da ista dijagnoza nije konstatovana u otpusnoj listi Klinike za neurohirgiju i koji dokument je izdat nakon završenog bolničkog liječenja kojom prilikom su učinjene i dopunske dijagnostičke procedure (CT glave) i da se dijagnoza ne može prihvatiti i dalje elaborirati. Dalje proizilazi da je nakon 105 minuta od saobraćajne nezgode uzet prvi i jedini uzorak krvi za laboratorijsku analizu alkoholisanosti B. A., da nakon saobraćajne nezgode nije izvršeno alkotestiranje na licu mjesta, niti uzimanje uzorka krvi u drugom vremenu, kao ni uzrokovanje urina za laboratorijsku analizu tako da nije moguće pouzdano izjasniti se o koncentraciji alkohola u vrijeme saobraćajne nezgode, i da ukoliko B. A. nije konzumirao alkohol do oko 90 minuta prije predmetne nezgode, kao i nakon nezgode pa do uzrokovanja krvi, onda je on u vrijeme nezgode bio u fazi eliminacije i tada je dozvoljena primjena formule za retrogradno preračunavanje alkohola in tempore criminis, da je za standardne vrijednosti faktora eliminacije od minimalno 0,13%/h do maksimalno 0,17%/h i da je on u vrijeme nezgode mogao imati najmanje 1,92 % do maksimalno 2,00 % alkohola u krvi i za obje vrijednosti se nalazio u pijanom stanju i da su u pijanom stanju intelektualne funkcije vrlo sužene, da se gubi samokontrola i samokritičnost, da dolazi do povremenog gubitka prisebnosti, da se može pojaviti grubost, surovost i brutalnost,  da dolazi do prostorne i vremenske dezorijentacije, da je shvatanje opasnosti svedeno na minimum, da se stvarnost ne uočava realno i da je moguće povraćanje i vrtoglavica.  </span>
</p>
<p>&nbsp;</p>
<p>
<span class="span1">Iz nalaza i mišljenja sudskog vještaka saobraćajne struke S. D. od 06.04.2015.godine proizilazi da je na osnovu geometrijske i procentualne mreže gubitka energije na deformacijama vozila pri oba kontakta a uzimajući u obzir tip kontakta vozilo ,,A. A...“  PG EH ... neposredno prije kontakta posjedovalo brzinu od oko 68,00 km/h i da je vozilo ,,A.“ NK AE ... nesposredno prije kontakta posjedovalo brzinu od oko 37,00 km/h. Dalje proizilazi da bi se pri brzini od 68,00 km/h preduzimanjem radnje intezivnog kočenja od strane vozača vozilo ,,A. A3“ PG EH ... zaustavilo na putu od 42,27 (m) pri tome bi vozilo u periodu takozvane psihofizičke sekunde (vrijeme koje prođe od </span><span class="span1">početka reagovanja vozača do uspostavljanja maksimalne sile kočenja) prešlo rastojanje od 18,82 (m), a nakon čega bi vozilo otpočelo intenzivno kočenje i na putu kočenja prešlo rastojanje od 23,45 (m) dok je potrebno vrijeme za zaustavljanje vozila ,,A. A3“ PG EH ... iznosilo 3,59 (s) i da bi pri posjedovanoj brzini vozač vozila ,,A.“ NK AE ... forsiranim kočenjem zaustavio bi vozilo prije mjesta kontakta da je radnu kočnicu aktivirao sa udaljenosti ne manje od 16,81 (m), a pri radnji zaustavljanja utrošio bi vrijeme 2,37 (s), da je vozilo ,,A. A3" PG EH ... za vozača vozila ,,A." NK AE ... predstavljalo je opasnost tek kada je započelo prelazak na suprotnu kolovoznu traku, kojom se vozilo ,,A." AE ... ispravno kretalo, da e od mjesta počinjanja prolaska na suprotnu kolovoznu traku, namjenjenu za kretanje vozila iz suprotnog smjera, do mjesta kontakta, vozilo ,,A. A3" PG EH ... prešlo rastojanje od 15 (m) pri čemu je pri posjedovanoj brzini ovo vozilo utrošilo vrijeme od 0,80 s i daje iz izračunatih vrijednosti evidentno da vozač vozila ,,A." NK AE ... pri konkretnim uslovima nije imao vremensko prostornih mogućnosti da aktivira radnu kočnicu i tako pokuša izbjeći kontakt, jer mu je vozilo ,,A. A3" PG EH ... u putanju kretanja ušlo u kratkom vremenskom intervalu tj. intervalu manjem od psihofizičke sekunde. Vještak zaključuje da je vozač vozila ,,A. A3“ PG EH ... upravljao vozilom brzinom od oko 67,50 km/h koja je iznad maksimalne dozvoljene brzine kretanja vozila u naseljenom mjesta, a koja iznosi 50 km/h i pri kojoj je imao vremensko prostornih mogućnosti da blagovremeno način kretanja vozila prilagodi uslovima saobraćaja, što nije uradio, već je u kratkom vremenskom intervalu prešao na lijevu kolovoznu traku, namjenjenu za kretanje vozila iz suprotnog smjera i time direktno ušao u putanju kretanja vozila ,,A.“ NK AE ... pa ovakav način upravljanja vozilom od strane vozača vozila ,,A. A3“ PG EH ... predstavlja grešku u  upravljanju vozilom i osnovni je i jedini uzrok nastanka predmetne saobraćajne nezgode i da je vozač vozila ,,A.“ NK AE ... upravljao vozilom od oko 37 km/h, koja je u okviru brzine ogračenja za naseljeno mjesto i pri kojoj nije imao vremensko-prostornih uslova da pri pojavi opasne situacije, ma kojom reakcijom na komande vozila izbjegne primarni kontakt sa vozilom ,,A. A3“ PG EH ... jer je od nastanka opasne situacije do trenutka kontakta protekao veoma kratak vremenski interval – vrijeme kraće od 1(s) – psihofizička sekunda, a kako ovo vozilo nije učestvovalo u sekundarnom kontaktu, u načinu upravljanja vozilom vozača ,,A.“ NK AE ... nema elemenata koji bi bili u uzročnoj vezi sa nastankom predmetne saobraćajne nezgode. </span>
</p>
<p>&nbsp;</p>
<p>
<span class="span1">Iz izvoda KE za okrivljenog izdatog  od Ministarstva pravde Vlade CG broj 0203/12728 od 10.12.2014.godine proizilazi da je okrivljeni B. A. ranije osuđivan i to </span><span class="span1">presudom Višeg suda u Podgorici K.br.52/03 od 30.12.2004.godine, zbog krivičnog djela iz čl. 230 u vezi čl.19 KZ RCG, na kaznu zatvora u trajanju od 1 godine i 6 mjeseci, presudom Osnovnog suda u Podgorici K.br.08/810 od 17.10.2008.godine, zbog krivičnog djela iz čl. 151 st.1 KZ RCG, na kaznu zatvora u trajanju od 1 godine, presudom Višeg suda u Podgorici K.br.273 od 25.10.2005.godine, zbog krivičnog djela iz čl. 339 u vezi čl.21 KZ RCG, na kaznu zatvora u trajanju od 1 godine.</span>
</p>
<p>&nbsp;</p>
<p>
<span class="span1">Na glavnom pretresu svjedok M. V. je posvjedočio da je u kritičnom periodu kao službenik saobraćajne policje bio na ispomoći u ekspozituri za bezbijednost saobraćaja odnosno za vršenje uviđaja i da je na lice mjesta došao sa kolegom M. B. i da se ne može sjetiti nijednog detalja i da je sve konstatovano zapisnikom o uviđaju. </span>
</p>
<p>&nbsp;</p>
<p>
<span class="span1">Na glavnom pretresu svjedok M. M. posvjedočio je da je kritičnog dana upravljao vozilom marke ,,A.“ NK AE ... i da se kretao ulicom pored groblja ,,Č.“ iz pravca grada u pravcu mosta prema Z. tj. prema ,,K. m.“. Naveo je da je u jednom trenutku primjetio jedno vozilo koje mu je došlo iz suprotne strane, da ga je okrznulo sa strane i da je taj </span><span class="span1">automobil koji ga je okrznuo prošao naprijed i udarilo u jedno drvo i to sa desne strane. Istakao je da je bila noć i da se ne može izjasniti ko je upravljao automobilom koji je okrznuo njegov automobil.</span>
</p>
<p>&nbsp;</p>
<p>
<span class="span1">Na glavnom pretresu stalni sudski vještak saobraćajne struke S. D. izjavio je je učesnike predmetne nezgode odnosno putnike u vozilu ,,A. A3“ PG EH ... i funkcije koje su obavljali u trenutku nezgode preuzeo iz zapisnika o uviđaju odnosno zvanične uviđajne dokumentacije i da se u tehničkom smislu ne može odrediti koji je od navedenih učesnika upravljao vozilom.</span>
</p>
<p>&nbsp;</p>
<p>
<span class="span1">Nakon provedenog dokaznog postupka, ocjenom navoda optužbe i odbrane, te svih provedenih dokaza kao pojedinačno tako i u njihovoj međusobnoj povezanosti, sud je utvrdio da je okrivljeni izvršio krivično djelo stavljeno mu na teret na način, mjesto i u vrijeme kako je to bliže opisano izrekom presude, pa ga je sa tih razloga oglasio krivim i izrekao mu uslovnu osudu kao u izreci presude, sve iz sljedećih razloga: </span>
</p>
<p>&nbsp;</p>
<p>
<span class="span1">Naime, provedenim dokazima nesumnjivo je utvrđeno da je okrivljeni B. A. </span><span class="span1">dana </span><span class="span1">24.11.2012. godine, oko 20,00 časova, u P., u Ulici ....m., ne pridržavajući se saobraćajnih propisa iz čl.27 st.1 i suprotno čl.200 st.1 ZOBS-a na putevima („Sl.list RCG“ br.75/05), svjestan da tako nepropisnom vožnjom može učiniti djelo, pa je na to pristao, ugrozio saobraćaj i doveo u opasnost život i tijelo ljudi, na način što se upravljajući putničkim motornim vozilom marke „A. A3“ reg.oznaka PG EH..., desnom kolovoznom trakom Ulicom ....m. u pravcu Ulice P. P., u pijanom stanju pri koncentraciji od 1,92 promila alkohola u krvi, nije kretao desnom stranom kolovoza u smjeru kretanja, već je prešao na lijevu kolovoznu traku namijenjenu za kretanje vozila iz suprotnog smjera, kojom je iz pravca Ulice P. P., vozilom „A.“ reg.oznaka NK AE... upravljao M. M., usljed čega je došlo do sudara ova dva vozila, da bi se vozilo marke „A. A3“ reg.oznaka PG EH... od siline udara odbilo u desnu stranu, prešlo preko desne kolovozne trake i ostvarilo kontakt sa stablom platana, koje se nalazilo iza desne ivice kolovoza, kojom prilikom je oštećeni D. L., saputnik u vozilu okrivljenog zadobio teške tjelesne povrede u vidu oguljotina u potiljačnom i tjemenom predjelu, oguljotina u predjelu tijela, potres mozga, istegnuće mekih tkiva desnog skočnog zgloba sa prelomom unutrašnjeg gležnja desne golenjače i prelom desne sjedalne kosti.</span>
</p>
<p>&nbsp;</p>
<p>
<span class="span1">Okrivljeni B. A. se tokom čitavog postupka branio navodima da je kritičnog dana bio na svadbi svog druga, da je svadbeno veselje bilo organizovano u restoranu C. i da je čitavog dana pio alkohol, da je negdje u večernjim časovima napustio restoran i krenuo da ide kući, da je sjeo u svoj automobil marke ,,A. A3“ čijih se registarskih oznaka ne može sjetiti, da je automobil  registrovano na njegovu majku A. B. i da je sa njim u automobil na mjestu suvozača sjeo njegov drug D. L.. Dalje se branio navodima da su se iz restorana uputili prema naselju S. V. gdje živi, da su se kretali ulicom ... m., da su išli pored groblja Č. i to iz pravca raskrsnice kod K. mosta prema S. V., da je u jednom trenutku izgubio kontrolu nad vozilom, da su mu  kasnije rekli da je vozilom udario u jedno drvo, tačno na ulazu kod groblja Č. i da se ne sjeća drugih detalja saobraćajne nezgode.  Odbranu okrivljenog sud cijeni kao tačnu i istinitu, jer je isti u svojoj odbrani u pogledu činjenice ko je bio vozač kritičnom prilikom naveo da je on bio vozač automobila marke ,,A. A3“, a njegovu odbranu u tom dijelu osnažuje iskaz svjedoka oštećenog D. L. koji je posvjedočio da je nakon što se svadba završila, ušao u automobil marke ,,A.“ kojim je upravljao B. A. i bio na mjestu suvozača, i da su se kretali iz pravca ,,A.“ prema ,,Č.“ i da je u jednom trenutku izgubio svijest. Svjedočki iskaz svjedoka M. M. koji je posvjedočio da je u jednom trenutku primjetio jedno vozilo </span><span class="span1">koje mu je došlo iz suprotne strane, da ga je okrznulo sa strane i da je taj automobil koji ga je okrznuo prošao naprijed i udarilo u jedno drvo i to sa desne strane,da je bila noć i da se ne može izjasniti ko je upravljao automobilom koji je okrznuo njegov automobil, sud cijeni kao jasan, tačan i istinit. Sud je  nalaz i mišljenje vještaka saobraćajne struke D. S. od 06.04.2015.godine, </span><span class="span1">cijenio kao jasan, objektivan i dat po pravilima struke, jer se vještak na nedvosmislen način izjasnio da je </span><span class="span1">vozač vozila ,,A. A3“ PG EH ... upravljao vozilom brzinom od oko 67,50 km/h koja je iznad maksimalne dozvoljene brzine kretanja vozila u naseljenom mjesta, a koja iznosi 50 km/h i pri kojoj je imao vremensko prostornih mogućnosti da blagovremeno način kretanja vozila prilagodi uslovima saobraćaja, što nije uradio, već je u kratkom vremenskom intervalu prešao na lijevu kolovoznu traku, namjenjenu za kretanje vozila iz suprotnog smjera i time direktno ušao u putanju kretanja vozila ,,A.“ NK AE ... pa ovakav način upravljanja vozilom od strane vozača vozila ,,A. A3“ PG EH ... predstavlja grešku u  upravljanju vozilom i osnovni je i jedini uzrok nastanka predmetne saobraćajne nezgode i da vozač vozila ,,A.“ NK AE ... upravljao je vozilom od oko 37 km/h koja je u okviru brzine ogračenja za naseljeno mjesto i pri kojoj nije imao vremensko-prostornih uslova da pri pojavi opasne situacije, ma kojom reakcijom na komande vozila izbjegne primarni kontakt sa vozilom ,,A. A3“ PG EH ... jer je od nastanka opasne situacije do trenutka kontakta protekao veoma kratak vremenski interval – vrijeme kraće od 1(s) – psihofizička sekunda, a kako ovo vozilo nije učestvovalo u sekundarnom kontaktu, u načinu upravljanja vozilom vozača ,,A.“ NK AE ... nema elemenata koji bi bili u uzročnoj vezi sa nastankom predmetne saobraćajne nezgode. Iz iskaza svjedoka M. B. sud je utvrdio da je sam sačinio zapisnik o uviđaju, da su u predmetnoj nezgodi učestvovali automobili ,,A. A3“ PG tablica i ,,A. A8“ NK tablica, da u nezgodi nije učestvovalo vozilo marke ,,D.“ i da to što je na strani 5. zapisnika o uviđaju saob.nezgode konstatovana vozilo marke ,,D.“ u pitanju štamparska greška, da je vjerovatno došlo do štamparke greške i u pogledu registarskih oznaka u dijelu slovne oznake i to četvrtog slova i da je kada su došli u Klinički centar, obzirom da učesnike u saobraćajnoj nezgodi nijesu zatekli na licu mjesta D. L. izjavio da je on upravljao automobilom, da je zapisnik prekucavan i da je vjerovatno došlo do omaške, i da su prave oznake tog vozila PG EA... koja činjenica je konstatovana u skici lica mjesta</span><span class="span1">.  Dio zapisnika </span><span class="span1">o uviđaju saobraćajne nezgode UP PJ Podgorica broj 3239/2012 od 14.12.2012.godine gdje je na strani 1 napisano da je lm sn u Ulici 8 marta, da je kolovoz asfaltni, uzdužnom isprekidanom linijom podijeljen na dvije kolovozne trake, da je vozilo PG EH ... zatečeno u desnoj kolovoznoj traci Ulice 8 marta prednjim dijelom okretnuto u pravcu lijeve ivice kolovoza, a zadnjim u pravcu desne gledano od pravca ulice P. P. u pravcu Ulice Vojvode Ilije Plamenca, da je sa desne strane pomenutog vozila prednjim dijelom okrenuto u pravcu Ulice Vojvode Ilije Plamenca zatečeno vozilo NK AE ..., da je od materijalnih tragova na lm zatečen trag zanošenja, udar u stablo i prednji lijevi točak vozila PG EH ... i ogledalo lijevog retrovizora vozila NK AE..., sud cijeni kao vjerodostojan, dok je onaj dio Zapisnika o uviđaju saobraćajne nezgode da je u predmetnoj nezgodi učestvovalo vozilo marke ,,D." kao i onaj dio ko je upravljao automobilima marke ,,A." registarskih oznaka PG EH ... i NK AE ... sud je cijenio kao ne vjerodostojan, jer taj dio zapisnika obesnažen kako navodima odbrane okrivljenog tako i iskazom svjedoka M. B.. Skicu lica mjesta sud je cijenio kao vjerodostojnu, jer je ista sačinjena u skladu sa pravilima struke i ista je potvrđena svjedočkim iskazom M. B.. Iskaz svjedoka M. V. da je u kritičnom periodu kao službenik saobraćajne policije bio na ispomoći u ekspozituri za bezbijednost saobraćaja odnosno za vršenje uviđaja i da je na lice mjesta došao sa kolegom M. B. i da se ne može sjetiti nijednog detalja i da je sve konstatovano zapisnikom o uviđaju, sud cijeni kao istinit, jer je sud mišljenja da </span><span class="span1">se svjedok i ne može sjetiti detalja predmetne saobraćajne nezgode imajući u vidu vremenski period od dana predmetne saobraćajne nezgode. </span>
</p>
<p>&nbsp;</p>
<p>
<span class="span1">Sud je izjašnjenje sudskog vještaka saobraćajne struke S. D. koji je na glavnom pretresu izjavio je je učesnike predmetne nezgode odnosno putnike u vozilu ,,A. A3“ PG EH ... i funkcije koje su obavljali u trenutku nezgode preuzeo iz zapisnika o uviđaju odnosno zvanične uviđajne dokumentacije i da se u tehničkom smislu ne može odrediti koji je od navedenih učesnika upravljao vozilom, cijenio kao jasno, stručno i objektivno. </span>
</p>
<p>&nbsp;</p>
<p>
<span class="span1">Sud je iz nalaza i mišljenja dr R. N. od 19.02.2015.godine utvrdio da je u saobraćajnoj nezgodi koja se dogodila 24.11.2012.godine u P. došlo do povređivanja D. L. u svojstvu putnika jednog od vozila, da je nakon toga pregledan od strane ljekara Urgentnog centra Kliničkog centra Crne Gore, da je potom zadržan na bolničkom liječenju na Klinici za neurologiju i da su mu tom prilikom ljekari konstatovali sljedeće povrede: a. oguljotina u potiljačnom i tjemenom predjelu, b. oguljotina u predjelu tijela (bez navođenja precizne lokacije), c. potres mozga, d. istegnuće mekih tkiva desnog skočnog zgloba sa prelomom unutrašnjem gležnja desne golenjače i e. prelom desne sjedalne kosti, da su navedene povrede nastale usled dejstva tupine mehaničke sile, odnosno kao posledica inercionog kretanja tijela i udara u elemente unutrašnjosti vozila u trenutku saobraćajne nezgode, da se u vrijeme nanošenja zadobijene povrede zbirno kvalifikuju kao teška tjelesna povreda pri čemu se povrede pod tačkama a i b kvalifikuju pojedinačno kao laka tjelesna povreda, a povrede pod tačkama c, d i e kvalifikuju pojedinačno kao teška tjelesna povreda. </span>
</p>
<p>&nbsp;</p>
<p>
<span class="span1">Da je prije nego što je sjeo u automobil konzumirao alkohol, a što ne spori okrivljeni B. A. koji se branio navodima da je u jednom trenutku izgubio kontrolu nad vozilom i da se ne sjeća drugih detalja saobraćajne nezgode, sud utvrdio iz nalaza i mišljenja dr R. N. od 19.02.2015.godine da je okrivljeni u vrijeme nezgode bio u fazi eliminacije i da u vrijeme nezgode mogao imati najmanje 1,92 % do maksimalno 2,00 % alkohola u krvi i za obje vrijednosti se nalazio u pijanom stanju i da su u pijanom stanju intelektualne funkcije vrlo sužene, da se gubi samokontrola i samokritičnost, da dolazi do povremenog gubitka prisebnosti, da se može pojaviti grubost, surovost i brutalnost,  da dolazi do prostorne i vremenske dezorijentacije, da je shvatanje opasnosti svedeno na minimum, i da se stvarnost ne uočava realno i da je moguće povraćanje i vrtoglavica. </span>
</p>
<p>&nbsp;</p>
<p>
<span class="span1">Sud nalaz i mišljenje vještaka dr R. N. od 19.02.2015.godine cijeni kao jasan, stručan i objektivan.</span>
</p>
<p>&nbsp;</p>
<p>
<span class="span1">Naime, okrivljeni B. A. se kritičnom prilikom nije pridržavao </span><span class="span1">saobraćajnog propisa iz čl.27 st.1 i čl.200 st.1 Zakona o bezbjednosti saobraćaja na putevima, jer čl. 27 st.1 Zakona o bezbjednosti saobraćaja na putevima propisuje da</span><span class="span3"> </span><span class="span4">se vozilo kreće desnom stranom kolovoza u smjeru kretanja, dok je čl.200 st.1 Zakona o bezbjednosti saobraćaja na putevima propisano da</span><span class="span3"> </span><span class="span4">vozač ne smije da upravlja vozilom u saobraćaju na putu niti da počne da upravlja vozilom ako je pod dejstvom alkohola.</span>
</p>
<p>&nbsp;</p>
<p>
<span class="span1">Pravno kvalifikujući utvrđeno činjenično stanje, ovaj sud nalazi da su se naprijed preduzetim radnjama okrivljenog ostvarili svi bitni subjektivni i objektivni elementi bića krivičnog djela teško djelo protiv bezbjednosti </span><span class="span1">javnog </span><span class="span1">saobraćaja iz čl.348 st.1 u vezi čl.339 st.1 </span><span class="span1">Krivičnog zakonika Crne Gore.</span>
</p>
<p>&nbsp;</p>
<p>
<span class="span1">Naime, radnju izvršenja predmetnog krivičnog djela i jednu od posljedica i to ugrožavanje javnog saobraćaja, okrivljeni je izvršio sa eventualnim umišljajem, jer je bio svjestan da kršenjem saobraćajnih propisa može ugroziti javni saobraćaj, pa je na tu posljedicu pristao, dok je u odnosu na drugu posljedicu, odnosno tešku tjelesnu povredu oštećenog D. L., postupao sa svjesnim nehatom kao oblikom vinosti, odnosno bio je svjestan da nepridržavanjem saobraćajnih propisa, može izazvati saobraćajnu nesreću u kojoj mogu nastati i teške tjelesne povrede kod oštećenog, ali je olako držao da do istih neće doći ili da će ih moći spriječiti. </span>
</p>
<p>&nbsp;</p>
<p>
<span class="span1">Prilikom izbora vrste i visine krivične sankcije sud je cijenio sve okolnosti iz člana 42 Krivičnog zakonika Crne Gore, koje utiču da kazna bude manja ili veća, pa je od  otežavajućih okolnosti na strani okrivljenog cijenio njegovu raniju osuđivanost, koju činjenicu je utvrdio iz</span><span class="span1"> izvoda iz KE za okrivljenog izdatog od Ministarstva pravde Vlade CG broj 0203/12728 od 10.12.2014.godine, dok je od olakšavajućih okolnosti na strani okrivljenog cijenio da je otac jednog djeteta, da se oštećeni nije pridružio krivičnom gonjenju i da nije postavio imovinsko pravni zahtjev. </span><span class="span1">Primjenom čl.52, čl.53 i 54 Krivičnog zakonika Crne Gore, sud je okrivljenom izrekao uslovnu osudu kojem mu je prethodno utvrdio kaznu zatvora u trajanju od 1 (jedne) godine i istovremeno odredio da se utvrđena kazna neće izvršiti ukoliko okrivljeni u roku od 2 (dvije) godine po pravosnažnosti presude ne izvrši novo krivično djelo. Sud je stanovišta da nije nužno da okrivljeni prethodno utvrđenu kaznu zatvora i efektivno izdržava, a radi krivičnopravne zaštite, već da se izrečenom krivičnom sankcijom ima ostvariti kako svrha uslovne osude iz čl.52 st.2 Krivičnog zakonika Crne Gore, tako i svrha propisivanja i izricanja krivičnih sankcija iz čl.4 st.2 Krivičnog zakonika Crne Gore.</span>
</p>
<p>&nbsp;</p>
<p>
<span class="span1">Sud je odluku o troškovima postupka donio na osnovu čl.229 st.1 Zakonika o krivičnom postupku, pa je obavezao okrivljenog da ovom sudu na ime troškova krivičnog postupka uplati iznos od 187,00 eura. Troškovi postupka se odnose na i to: na ime nagrada vještaku medicinske struke u iznosu od 60,50 eura i na ime nagrade vještaku saobraćajne struke u iznosu od 126,50 eura. Visinu paušala u iznosu od 30,00 eura, sud je odmjerio na osnovu čl.226 Zakonika o krivičnom postupku shodno imovnom stanju okrivljenog, dužini trajanja i složenosti krivičnog postupka.</span>
</p>
<p>&nbsp;</p>
<p>
<span class="span1">Sa izloženog, odlučeno je kao u izreci presude.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">OSNOVNI SUD U PODGORICI</span>
</p>
<p style="text-align:center;">
<span class="span1">Dana, 01.03.2016.godine</span>
</p>
<p>
<span class="span1"></span><span class="span1">    </span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"> </span>
</p>
<p>
<span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1">SUDIJA </span>
</p>
<p>
<span class="span1">Đuković Goran s.r.</span>
</p>
<p>&nbsp;</p>
<p>&nbsp;</p>
<p>
<span class="span1">PRAVNA POUKA:</span>
</p>
<p>
<span class="span1">Protiv ove presude može se izjaviti žalba u roku</span>
</p>
<p>
<span class="span1">od 15 dana od dana prijema pismenog otpravka,</span>
</p>
<p>
<span class="span1">Višem sudu u Podgorici a preko ovog suda.</span>
</p>
<p>&nbsp;</p>
<p>
<span class="span1">Z.T.O. Maraš Ana</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1">DN-a: Po primjerak presude dostaviti:</span>
</p>
<p>
<span class="span1">- ODT Podgorica</span>
</p>
<p>
<span class="span1">- Okrivljenom B. A.</span>
</p>
<p>&nbsp;</p>
<p>
<span class="span1">Postupljeno dana ___________________</span>
</p>
<p>
<span class="span1">Namještenik suda ___________________</span>
</p>
<p>&nbsp;</p>
<p>&nbsp;</p>
<p>
<span class="span1"> </span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
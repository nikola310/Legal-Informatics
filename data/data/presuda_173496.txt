<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.p1{text-align:start;hyphenate:auto;font-family:Verdana;font-size:12pt;}
.p2{text-align:start;hyphenate:auto;keep-with-next.within-page:always;font-family:Verdana;font-size:12pt;}
.p3{text-indent:0.5833333in;text-align:start;hyphenate:auto;font-family:Verdana;font-size:12pt;}
.p4{text-indent:0.5833333in;text-align:center;hyphenate:auto;font-family:Verdana;font-size:12pt;}
.p5{text-indent:0.5833333in;text-align:justify;hyphenate:auto;font-family:Verdana;font-size:12pt;}
.p6{text-indent:0.5in;text-align:justify;hyphenate:auto;font-family:Verdana;font-size:12pt;}
.p7{text-indent:0.083333336in;text-align:justify;hyphenate:auto;font-family:Verdana;font-size:12pt;}
.p8{text-indent:0.083333336in;text-align:center;hyphenate:auto;font-family:Verdana;font-size:12pt;}
.p9{text-align:justify;hyphenate:auto;font-family:Verdana;font-size:12pt;}
.p10{text-align:center;hyphenate:auto;font-family:Verdana;font-size:12pt;}
.p11{text-align:justify;hyphenate:auto;font-family:Verdana;font-size:10pt;}
.p12{text-align:justify;hyphenate:auto;font-family:Verdana;font-size:11pt;}
.p13{text-align:start;hyphenate:auto;font-family:Times New Roman;font-size:12pt;}
</style>
<meta content="violeta.raicevic" name="author">
</head>
<body class="b1 b2">
<p class="p1">
<span>OSNOVNI SUD U BIJELOM POLJU</span>
</p>
<p class="p2">
<span>K.br. 66/11</span>
</p>
<p class="p3"></p>
<p class="p4">
<span>U IME NARODA</span>
</p>
<p class="p3"></p>
<p class="p3"></p>
<p class="p5">
<span>OSNOVNI SUD U BIJELOM POLJU, kao prvostepeni krivični sud, u vijeću sastavljenom od sudije Violete Raičević, kao predsjednika vijeća i sudija porotnika Kovijanić Vuka i Bećirović Gana kao članova vijeća, uz učešće zapisničara Ljiljane Joksimović, rješavajući po optužnici ODT-a u B.Polju, Kt.br. 604/10 od 25.01.2011.godine, podnijetoj protiv Š.S.a iz B.Polja, zbog krivičnog djela teško djelo protiv bezbjednosti javnog saobraćaja iz čl. 348 st. 3 u vezi čl. 339 st. 3 u vezi st. 1 Krivičnog zakonika  Crne Gore, nakon održanog usmenog, glavnog i javnog pretresa u  prisustvu zamjenika ODT-a Šćepanović Vesne, okrivljenog Š.S.a, oštećenog mldb. B.H.a i njegovog zakonskog zastupnika i njihovog punomoćnika adv. P.R.a,  dana 22.03.2011.godine donio i javno objavio</span>
</p>
<p class="p5"></p>
<p class="p5"></p>
<p class="p4">
<span>P R E S U D U</span>
</p>
<p class="p5"></p>
<p class="p5"></p>
<p class="p5">
<span>Okrivljeni Š.S.O, od oca H. i majke S. rodjene G., rodjen ....godine u Bijelom Polju, sa prebivalištem u mjestu rodjenja ul. N.M.a, državljanin Crne Gore, oženjen, otac četvoro djece, pismen, sa završenom srednjom školom, lošeg imovnog stanja, neosudjivan.</span>
</p>
<p class="p5"></p>
<p class="p5"></p>
<p class="p4">
<span>K R I V     J E</span>
</p>
<p class="p5">
<span>	Što je:</span>
</p>
<p class="p5"></p>
<p class="p6">
<span>- dana 24.08.2010.godine oko 14,10 h,  u mejstu Nikoljac, opština Bijelo Polje, ne pridržavajući se saobraćajnih propisa upravljao putničkim motornim vozilom marke "Citroen Xara" reg.br.BP AN 741, vlasništvo oštećenog D. "N.T." ulicom iz pravca rijeke Lim u pravcu  ulice  N.M.a te je dolaskom na raskrsnicu te dvije ulice  ugrozio saobraćaj i time doveo  u opasnost  život i tijelo ljudi, na način što  protivno odredbi čl.36.st.1. ZOBS-a  na putevima, na raskrsnici, nije propustio motocikl  koji je nailazio sa njegove desne strane, a kojim  je  ulicom  N.M.a iz pravca gradskog  groblja u pravcu grada upravljao oštećeni  maloljetni B.H., usled čega je došlo do bočnog sudara bočnom desnom, središnom stranom  putničkog vozila i prednjom stranom motocikla od kojeg udara je oštećeni nabačen na bočnu desnu središnu stranu putničkog vozila, kojom  prilikom je zadobio  tešku tjelesnu povredu  u vidu preloma lijeve potkoljenice, dok je na vozilu i motociklu  prouzrokovana  imovinska šteta,</span>
</p>
<p class="p5"></p>
<p class="p5">
<span>-čime je izvršio krivično djelo teško djelo protiv bezbjednosti javnog saobraćaja iz čl. 348 st. 3 u vezi čl. 339 st. 3 u vezi st. 1 Krivičnog zakonika Crne Gore,</span>
</p>
<p class="p7"></p>
<p class="p6">
<span>-pa mu sud primjenom citiranih zakonskih propisa i čl. 2, 4, 5, 13, 16, 32, 36, 42, 52, 53 i 54 Krivičnog zakonika Crne Gore /KZ/ i čl. 199, 202, 212 i 364 Zakonika o krivičnom postupku Crne Gore /ZKP/,  i z r i č e :</span>
</p>
<p class="p7"></p>
<p class="p7"></p>
<p class="p8">
<span>USLOVNU OSUDU</span>
</p>
<p class="p7"></p>
<p class="p6"></p>
<p class="p6">
<span>Kojom mu utvrđuje kaznu zatvora u trajanju od 2 /dva/ mjeseca  i istovremeno određuje da se kazna neće izvršti ukoliko okrivljeni  u roku od 1 /jedne/ godine dana ne izvrši novo krivično djelo.</span>
</p>
<p class="p7"></p>
<p class="p6">
<span>Okrivljeni se obavezuje na plaćanje paušala ovom sudu u iznosu od 30 /tridesetevra/ € i na ime troškova krivičnog postupka u iznosu od 203,50 /dvjesta trieura i pedeset centi/ € na račun depozita novčanih kazni , troškova postupka  i paušala CG broj  832-151-35, u roku od 15 dana po pravosnažnosti presude, pod prijetnjom prinudnog izvršenja, stim što je dokaz o uplati dužan dostaviti krivičnoj pisarnici ovog suda.</span>
</p>
<p class="p7"></p>
<p class="p6">
<span>Oštećeni D. "N.T." iz B.Polja i  mldb. B.H.  preko svog zakonskog zastupnika, se radi ostvarivanja imoivnsko pravnog zahtjeva upućuju na parnični postupak.</span>
</p>
<p class="p5"></p>
<p class="p5"></p>
<p class="p4">
<span>O b r a z l o ž e n j e</span>
</p>
<p class="p4"></p>
<p class="p5"></p>
<p class="p5">
<span>Optužnicom ODT-a u Bijelom Polju, Kt.br. 604/10 od 25.01.2011.godine, stavljeno je na teret okrivljenom Š.S.u iz B.Polja, izvršenje krivičnog djela teško djelo protiv bezbjednosti javnog saobraćaja iz čl. 348 st. 3 u vezi čl. 339 st. 3 u vezi st. 1 Krivičnog zakonika Crne Gore.</span>
</p>
<p class="p5"></p>
<p class="p5">
<span> Pretres je održan i zaključen u prisustvu zamjenika ODT-a , okrivljenog i oštećenog.</span>
</p>
<p class="p5"></p>
<p class="p5">
<span>Zamjeniik ODT-e  u završnoj riječi je ostala pri podniejtoj optužnici  i predložila sudu da okrivljenog oglasi krivim i osudi na kaznu po zakonu.</span>
</p>
<p class="p7"></p>
<p class="p5">
<span>Zakonski zastupnik oštećenog mldb.B.H.a se nije  pridružio krivičnom gonjenju protiv okrivljenog.</span>
</p>
<p class="p5"></p>
<p class="p6">
<span>Okrivljeni  Š.S.o  u svojoj odbrani tokom postupka  je istakao da je  zaposlen u D. "N.T." gdje radi kao taksi vozač D.L.T.a . Dana 24.08.2010.godine,  sa vozilom vlasništvo  D. "N.T." kretao se kroz naselje Nikoljac ulicom iz pravca rijeke Lim u pravcu ulice N.M.a. Vozio  je polako i pažljivo a  dolaskom na raskrsnicu sa ulicom  N.M.a pogledao je desno prije nego što se uključio u tu ulicu i nije primijetio  druge učesnike u saobraćaju  iz tog pravca a takodje  nije bilo vozila ni iz pravca grada pa je smatrao da može bezbjedno proći kroz raskrsnicu pravo. Dok je bio u raskrsnici, čuo je udar u bočna vrata sa desne strane i sve do tog momenta nije vidio motocikl, koji je  po njegovom  mišljenju velikom brzinom došao iz pravca gradskog  groblja.Istog momenta nakon udara zaustavio je vozilo koje nije pomjerao sa lica mjesta do dolaska ekipe za uvidjaj.Istakao je i to  da je na trotoaru nedaleko od prodavnice D. "F." bilo parkirano više vozila, izmedju ostalog  i kombi vozila i sa jedne i sa druge strane ulice što je  donekle smanjivalo vidljivost. Medjutim,  neko je najvvjerovatnije u medjuvremenu otišao sa tim vozilima ili ih je pak pomjerio  tako da se ta vozila  nijesu nalazila  na pomenutim mjestima  u momentu vršenja uvidjaja, a on se  nije mogao izjasniti niti predložiti svjedoke  koji bi eventualno posvjedočili  u pogledu okolnosti vezanih  za postojanje vozila koja su ograničavala preglednost u momentu udesa, a koja su u momentu uvidjaja  pomjerena  sa lica mjesta.</span>
</p>
<p class="p6"></p>
<p class="p6">
<span>U završnoj riječi izjavio je žaljenje što je došlo  do saobraćajne nezgode u kojoj  je povrijedjen mldb. oštećeni.</span>
</p>
<p class="p6"></p>
<p class="p5">
<span>Radi utvrđivanja odlučnih činjenica i krivične okrivljenog, sud je u dokaznom postupku na glavnom pretresu izveo sledeće dokaze: saslušao u svojstvu svjedoka  mldb. B.H.a  u prisustvu zakonskog zastupnika, pročitao zapisnik o uvidjaju Osnovnog suda u Bijelom Polju kr.br.83/10 od 24.08.2010.godine, izvršio  uvid u izvještaj KBC CG o prisustvu alkohola u krvi od 27.08.2010.godine br.1294 za B.H.a i br.1293 za Š.S.a, izvršio uvid u  zapisnik o tehničkom pregledu za putničko vozilo marke "Citroen Xara" reg. br. BP AN 741, AC DAS-a, izvršio uvid u zapisnik o vršenju tehničkog pregleda za motocikl marke "Peugot" reg. br.BP AA 22 Lovćen auta, izvršio uvid u meticinsku dokumentaciju na ime BatilovićHarisa i to: izvještaj ljekara jedinice za HMP Bijelo Polje od 24.08.2010.godine izvještaj ljekara specijaliste Opšte bolnice Bijelo Polje br.29844 od 14.09.2010.godine br.3386 od 04.10.2010.godine, br.3941 od 03.11.2010.godine, br.4212 od 18.11.2010.godinebr.4345 od 25.112010.godine i br.4413 od 29.11.2010.godinem,  uput za radiološku službu Opšte bolnice  Bijelo Polje br.77 od 14.09.2010.godine i br.89 od 04.10.2010.godine uput za radiološku službu  Doma zdravlja Bijelo Polje  br.57805 od 22.10.2010.godine, otpusna lista sa epikrizom Opšte bolnice Bijelo polje br.2971/2010 od 07.09.2010.godine i uput ljekaru specijalisti Doma zdravlja Bijelo Polje br.5786 od 22.10.2010.godine, pročitao nalaz i mišljenje  vještaka medicinske struke  dr.D.B.a sa zapisnika Ki.br.135/10 od 30.12.2010.godine, pročitao nalaz i mišljenje vještaka saobraćajne struke Č.M.a od 29.12.2010.godine, izvršio uvid u fototehničku dokumentaciju sa skicom lica mjesta predmetne saobraćajne nezgode UP PJ Bijelo polje br.332/10 od 24.08.2010.godine i izvršio  uvid u izvod iz KE na ime okrivljenog. Drugih predloga za dopunu dokaznog postupka nije bilo.</span>
</p>
<p class="p5"></p>
<p class="p5">
<span>Sud je cijeneći dokaze pojedinačno i u konktekstu, dovodeći ih u vezu sa odbranom okrivljenog, utvrdio činjenično stanje i na osnovu istog zaključio da je okrivljeni Š.S.o izavršio krivično djelo teško djelo protiv bezbjednosti javnog saobraćaja iz čl.348.st.3. u vezi čl.339.st.3. u vezi st.1.KZ, zbog čega je kriv i krivično odgovoran.</span>
</p>
<p class="p5"></p>
<p class="p5">
<span>Naime sud je cijenio odbranu okrivljenog kao  djelimično   priznanje  izvršenja  krivičnog djela za koje je oglašen krivim, obzirom da nije  sporio da je kritičnom prilikom  upravljao putničkim motornim vozilom "Citroen" ulicom iz pravca rijeke Lim u pravcu ulice  N.M.a te  da je  u raskrsnici  došlo do kontakta njegovog vozila i motocikla kojim je upravljao oštećenii mldb. B.H.  a koji je došao sa desne strane, tj. do bočnog  sudara. Medjutim navode koje je istakao u pogledu okolnosti da je motocikl kojim je upravljao oštećeni naišao iznenada, velikom brzinom i da isti nije mogao da vidi  do momenta udara, obzirom da su preglednost ograničavala druga vozila koja su u momentu udesa bila na licu mjesta a koja su kasnije pomjerena, sud ne prihvata i cijeni ih sračunatim na olakšavanje svog krivičnog položaja. Ovo posebno sa razloga što su  ovakvi navodi u pogledu načina nastanka nezgode obezvrijedjeni iskazom oštećenog koji je saslušan u svojstvu svjedoka a posebno nalazom i mišljenjem  vještaka saobraćajne struke. </span>
</p>
<p class="p5"></p>
<p class="p5">
<span>Oštećeni B.H. koji je saslušan u svojstvu svjedoka i  čiji iskaz je sud u potpunosti prihvatio  u bitnom je istakao  da je kritičnom prilikom   upravljao motociklom kroz naselje Nikoljac ulicom od pješačkog mosta  koji povezuje  Rakonje i Nikoljac, a u pravcu  Osnovne škole "Risto Ratković".Približavao se raskrsnici, i prije nego što je ušao u raskrsnicu, po njegovoj procjeni na oko 2 m primijetio je vozilo koje je ušlo u raskrsnicu iz ulice  koja ide iz pravca rijeke Lim  a koje vozilo je išlo pravo. Kočio je, medjutim, nije mogao da izbjegne kontakt s obzirom na razdaljinu izmedju vozila i motocikla. U saobraćajnoj nezgodi zadobio je tjelesne povrede.</span>
</p>
<p class="p5"></p>
<p class="p5">
<span>Iz nalaza i mišljenja vještaka soabraćajne struke koji je sud u potpunosti prihvatio kao  stručno  i objektivno sačinjen a na osnovu  raspoloživih podataka, zapisnika o  uvidjaju i kriminalističko tehničke dokumentacije  sa skicom lica mjesta, sačinjenih  povodom predmetne saobraćajne nezgode, te na osnovu nauke i vještine  sud je  u pogledu načina nastanka nezgode utvrdio  odlučne činjenice da je danju  pri sunčanom  vremenu, dobroj vidljivosti i suvom asfaltnom kolovozu  na tzv. krstastoj raskrsnici, koju formiraju gradske ulice N.M.a i neimenovana ulica na kojoj  je preglednost na raskrsnici ograničena izgradjenim objektima i dvorišnim ogradama bez postavljenih saobraćajnih znakova kojima se utvrdjuje  prvenstvo prolaza vozila kroz raskrsnicu  u saobraćajnoj  situaciji  kada je raskrsnici prilazio motocikl  putanjom pravo  dolazeći putničkom vozilu sa desne strane, vozač putnikčkog vozila ulazio je vozilom u raskrsnicu  putanjom pravo , bez zaustavljanja vozila, presijecajući putanju kojom je  dolazio motocikl sa desne strane, zbog čega je došlo do  bočnog sudara, bočnom desnom  središnom stranom putničkog vozila  i prednjom stranom motocikla, nakon čega je vozač  motocikla nabačen na bočnu desnu središnu stranu putničkog vozila. Neustupanjem prvenstva prolaza kroz raskrsnicu motociklu, koji je dolazio sa desne strane, vozač putničkog  vozila učinio je propust koji se smatra osnovnim  razlogom  za nastanak ove nezgode. U datim uslovima  i opisanoj saobraćajnoj situaciji  vozač motocikla  upravljao je vozilom  pravilnom putanjom  svojom desnom kolovoznom trakom  brzinom od oko 38,2 km/h, a na opasnost nastalu opisanim kretanjem  putničkog vozila  pri  utvrdjenoj brzini kretanja  nezgodu nije mogao izbjeći. Motocikl se mogao zaustaviti  preduzetim kočenjem  do mjesta sudara vozila pri vožnji  brzinom manjom  od 34,4 km/h.</span>
</p>
<p class="p5"></p>
<p class="p5">
<span>Obzirom da sud nije mogao utvrditi iz raspoložive dokumentacije da li su  u datim uslovima  preglednosti na raskrsnici  postojali razlozi  da se motociklom upravlja  brzinom manjom od 34,4 km/h to je  mišljenje vještaka  da bi tada na strani  vozača motocikla  postojao propust  koji bi se smatrao  jednim  od razloga  za nastanak ove nezgode, ostalo  bez bitnog uticaja na drugačije odlučivanje  u ovoj  krivičnoj stvari.</span>
</p>
<p class="p5"></p>
<p class="p5">
<span>Sud je cijenio  i u potpunosti prihvatio nalaz i mišljenje vještaka medicinske struke dr. D.B.a, jer se isti zasniva  na  nespornoj medicinskoj dokumentaciji na ime oštećenog te na osnovu nauke i vještine i u pogledu posledica predmetne saobraćajne nezgode utvrdjuje se da je mldb.  B.H. u konkretnoj saobraćajnoj nezgodi  zadobio  teške tjelesne povrede u vidu  preloma lijeve potkoljenice.</span>
</p>
<p class="p5"></p>
<p class="p5">
<span>Iz izvoda iz KE na ime okrivljenog utvrdjuje se da isti do sada nije osudjivan.</span>
</p>
<p class="p5"></p>
<p class="p6">
<span>Dakle, imajući u vidu odbranu okrivljenog,  iskaz oštećenog mldb. Batilović i stim  u vezi  nalaz i mišljenje vještaka  saobraćajne i  medicinske struke  nedvosmisleno se zaključuje da je okrivljeni  Š.S.o dana 24.08.2010.godine oko 14,10 h,  u mejstu Nikoljac, opština Bijelo Polje, ne pridržavajući se saobraćajnih propisa upravljao putničkim motornim vozilom marke "Citroen Xara" reg.br.BP AN 741, vlasništvo oštećenog D. "N.T." ulicom iz pravca rijeke Lim u pravcu  ulice  N.M.a te je dolaskom na raskrsnicu te dvije ulice  ugrozio saobraćaj i time doveo  u opasnost  život i tijelo ljudi, na način što  protivno odredbi čl.36.st.1. ZOBS-a  na putevima, na raskrsnici, nije propustio motocikl  koji je nailazio sa njegove desne strane, a kojim  je  ulicom  N.M.a iz pravca gradskog  groblja u pravcu grada upravljao oštećeni  maloljetni B.H., usled čega je došlo do bočnog sudara bočnom desnom, središnom stranom  putničkog vozila i prednjom stranom motocikla od kojeg udara je oštećeni nabačen na bočnu desnu središnu stranu putničkog vozila, kojom  prilikom je zadobio  tešku tjelesnu povredu  u vidu preloma lijeve potkoljenice, dok je na vozilu i motociklu  prouzrokovana  imovinska šteta.</span>
</p>
<p class="p6"></p>
<p class="p6">
<span>Naime, da bi postojalo krivično djelo teško djelo protiv bezbjednosti javnog saobraćaja iz čl. 348  st. 3 u vezi čl. 339 st. 3 u vezi st.1. Krivičnog zakonika Crne Gore, potrebno je da se učesnik u saobraćaju na putevima ne pridržva saobraćajnih propisa i time tako ugrozi saobraćaj da dovede u opasnost život ili tijelo ljudi ili imovinu čija vrijednost prelazi iznos od 20 hiljada eura, pa usled toga nastupi teška tjelesna povreda nekog lica ili imovinska šteta koja prelazi iznos od 40 hiljada eura. Radnja ovog krivičnog djela sastoji se u postupanju učesnika u saobraćaju suprotno odredbama ZOBS-a na putevima. U konkretnom slučaju okrivljeni je postupao suprotno čl. 36.st.1. ZOBS-a na putevima jer na raskrsnici, nije propustio motocikl  koji je nailazio sa njegove desne strane, a kojim  je  ulicom  N.M.a iz pravca gradskog  groblja u pravcu grada upravljao oštećeni  maloljetni B.H., usled čega je došlo do bočnog sudara bočnom desnom, središnom stranom  putničkog vozila i prednjom stranom motocikla.</span>
</p>
<p class="p6"></p>
<p class="p6">
<span>U radnjama okrivljenog i  postupanju  suprotno odredbi čl.36.st.1 ZOBS-a a uz ostvarenu posledicu u vidu teških tjelesnih povreda kod jednog lica, stiču se sva obilježja krivičnog djela teška djela protiv bebzjednosti javnog saobraćaja iz čl. 348 st. 3 u vezi čl. 339 st. 3 u vezi st. 1 Krivičnog zakonika Crne Gore, zbog čega je kriv i krivično odgovoran.</span>
</p>
<p class="p5"></p>
<p class="p5">
<span>Na osnovu izloženog, okrivljeni je počinio krivično djelo iz nehata jer je bio svjestan da upravljanjem vozilom  pod datim okolnostima, može učiniti krivično djelo ali je olako držao da do toga neće doći.</span>
</p>
<p class="p6"></p>
<p class="p6">
<span> Za predmetno krivično djelo u Krivičnom zakoniku zaprijećena je kazna zatvora do četiri godine.</span>
</p>
<p class="p6"></p>
<p class="p6">
<span>Odlučujući o vrsti i visini kazne sud je cijenio sve okolnosti iz čl. 42 KZ, pa je na strani okrivljenog  od olakšavajućih okolnosti našao da se radi o porodičnom čovjeku, ocu četvoro djece, koji je izrazio žaljenje, koji je  do sada neosudjivan, a posebno  okolnosti da se oštećeni nije pridružio krivičnom gonjenju, korektno držanje okrivljenog tokom postupka, pa je u nedostatku otežavajućih okolnosti  istom utvrdio kaznu zatvora u trajanju od dva mjeseca  i istovremeno odredio da se kazna neće izvršti ukoliko okrivljeni  u roku od 1 /jedne/ godine dana ne izvrši drugo krivično djelo. Sud je mišljenja da će se i sa uslovnom osudom kao mjerom upozorenja imajući u vidu  ličnost učinioca, postići svrha kažnjavanja u okviru opšte svrhe izricanja krivičnih sankcija i uticati na okrivljenog da ubuduće ne vrši krivična djela te time ostvariti ciljevi specijalne i generalne prevencije shdono čl.32.KZ.</span>
</p>
<p class="p7"></p>
<p class="p6">
<span>Sud je obavezao okrivljenog  na plaćanje paušala u iznosu od 30 € imajući u vidu trajanje i složenost postupka i imovinske prilike okrivljenog, a ovo shodno čl. 199 ZKP-a CG.</span>
</p>
<p class="p9"></p>
<p class="p6">
<span>Sud je obavezao okrivljenog  da na ime toškova krivičnog  postupka plati iznos od  203,50 € koji troškovi se odnose na nagrade vještacima medicinske i  saobraćajne struke, shodno čl. 202 ZKP.</span>
</p>
<p class="p6"></p>
<p class="p6">
<span>Oštećeni D. "N.T." iz B.Polja i  mldb. B.H.  preko svog zakonskog zastupnika   se radi ostvarivanja imoivnsko pravnog zahtjeva upućuju na parnični postupak, shodno čl.212.ZKP CG.</span>
</p>
<p class="p6"></p>
<p class="p9">
<span>	Sa iznijetog odlučeno je kao u izreci presude, shodno čl. 364 ZKP.</span>
</p>
<p class="p9"></p>
<p class="p9"></p>
<p class="p10">
<span>OSNOVNI SUD U BIJELOM POLJU</span>
</p>
<p class="p10">
<span>Dana,22.03.2011.odine.</span>
</p>
<p class="p10"></p>
<p class="p9">
<span>Zapisničar, 						             Predsjednik vijeća-sudija,</span>
</p>
<p class="p9">
<span>Ljiljana Joksimović                                                    Violeta Raičević </span>
</p>
<p class="p9"></p>
<p class="p9"></p>
<p class="p11"></p>
<p class="p11">
<span>										                          </span>
</p>
<p class="p11"></p>
<p class="p11"></p>
<p class="p12"></p>
<p class="p12"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p13"></p>


</body>
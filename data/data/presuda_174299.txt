<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.62430555in 0.75in 0.49930555in 1.125in;}
.p1{text-indent:0.5in;text-align:end;hyphenate:auto;keep-with-next.within-page:always;font-family:Arial;font-size:12pt;}
.p2{text-align:start;hyphenate:auto;font-family:Arial;font-size:12pt;}
.p3{text-align:center;hyphenate:auto;keep-with-next.within-page:always;font-family:Arial;font-size:12pt;}
.p4{text-align:justify;hyphenate:auto;font-family:Arial;font-size:12pt;}
.p5{text-align:center;hyphenate:auto;font-family:Arial;font-size:12pt;}
.p6{margin-left:0.5in;text-align:justify;hyphenate:auto;font-family:Arial;font-size:12pt;}
.p7{text-indent:0.5in;text-align:justify;hyphenate:auto;font-family:Arial;font-size:12pt;}
.p8{text-align:start;hyphenate:auto;font-family:Times New Roman;font-size:12pt;}
</style>
<meta content="dragan.mrdak" name="author">
</head>
<body class="b1 b2">
<p class="p1">
<span>K. br. 107/11</span>
</p>
<p class="p2"></p>
<p class="p3">
<span>U IME NARODA</span>
</p>
<p class="p2"></p>
<p class="p2"></p>
<p class="p4">
<span>	Osnovni sud u Bijelom Polju, prvostepeni krivični sud,  u vijeću sastavljenom od sudije Dragana Mrdaka, predsjednika vijeća i sudija porotnika Momira Kneževića i Nijaza Medjedovića, članova vijeća, uz učešće nameštenika suda Koviljke Lješnjak, zapisničara, odlučujući po optužnici Osnovnog državnog tužilaštva, u B. Polju, KT. br. 446/2009  od 17.02.2011 godine, protiv okrivljene  K.S.iz Bijelog Polja, zbog krivičnog djela teška djela protiv bezbjednosti javnog saobraćaja iz čl. 348 st. 3 u vezi čl. 339 st. 3 u vezi st. 1 Krivičnog zakonika, nakon održanog usmenog glavnog i javnog pretresa u prisustvu zamjenika u ODT-u B. Polje Kljajević Katarine, okrivljene K.S., branioca okrivljene A.Č.K.a, a u odsustvu oštećenih J.Ž.a, Č.R., M.N., M.D.a i malodobnog M.N., dana 05.05.2011. godine, donio je i javno objavio:</span>
</p>
<p class="p4"></p>
<p class="p4"></p>
<p class="p5">
<span>P R E S U D U</span>
</p>
<p class="p4"></p>
<p class="p4"></p>
<p class="p4">
<span>	 Okrivljena K.S.A, od oca S., majke E., rodjene S., rodjene .... godine u Prijepolju, sa prebivalištemu u mjestu Metanjac bb, opština Bijelo Polje, državljanka CG, nezaposlena, udata, bez djece, pismena, sa završenom srednjom školom, srednjeg imovnog stanja, neosuđivana</span>
</p>
<p class="p4"></p>
<p class="p4">
<span>	</span>
</p>
<p class="p5">
<span>K r i v a    j e</span>
</p>
<p class="p4"></p>
<p class="p6">
<span>Što je:</span>
</p>
<p class="p6"></p>
<p class="p4">
<span>	- dana 01.08.2009. godine, oko 09,30 h, ne pridržavajući se saobraćajnih  propisa, upravljala svojim putničkim motornim vozilom marke ''VW Kombi'' reg. oznaka UL-AB 543, magistralnim putem iz pravca Bijelog Polja u pravcu Prijepolja, te je dolaskom u mjesto Metanjac, opština Bijelo Polje, ugrozila saobraćaj i time dovela u opasnost žiovot i tijelo ljudi, na način što se protivno odredbi čl. 27. st. 1.  ZOBS-a na putevima, nije  kretala vozilom desnom stranom kolovoza u smjeru kretanja, već je na izlazu iz  vertikalne konkavne krivine prešla na lijevu kolovoznu traku na kojoj je čeono bočnom lijevom prednjom stranom vozila udarila u bočnu lijevu stranu putničkog motornog vozila marke ''Alfa romeo'' reg. oz. PO-128 561, kojim je krećući se iz suprotnog pravca svojom kolovoznom trakom upravljao oštećeni J.Ž.o, od kojeg udara je okrivljena izgubila kontrolu nad vozilom, a zatim na istoj kolovoznoj traci  čeonom stranom vozila udarila u čeonu stranu putničkog motornog vozila marke '' Dacia Logan'' reg. oznaka SO 448-63, kojim je krećući se svojom desnom kolovoznom trakom iz pravca Prijepolja upravcu Bijelog Polja, upravljao oštećeni M.N.a, kojom prilikom su saputnici u putničkom vozilu '' Dacia Logan'' oštećeni M.D.a i mldb. M.N.a zadobili teške tjelesne povrede i to: oštećena M.D.a povrede u vidu preloma prvog slabinskog pršljena, nagnječenja glave i  nagnječenje grudnog koša sa većim brojem oguljotina, oštećeni mldb. M.N.a povrede u vidu preloma lijeve potkoljenice i nagnječenje glave, a oštećeni M.N.a i saputnik u vozilu okrivljene oštećena Č.R.a su zadobili lake tjelesne povrede i to: oštećena Č.R.a povrede u vidu nagnječenja mekih tkiva na glavi i po tijelu nagnječno-razderne rane na desnoj strani čela i nagnječenje desne podlaktice, a oštećeni malodobni M.N.a veći broj posjekotina u predjelu lijeve podlaktice a na vozilima je prouzrokovana imovinska šteta.</span>
</p>
<p class="p4"></p>
<p class="p7">
<span>- čime je izvršila krivično djelo teška djela protiv bezbjednosti javnog saobraćaja iz čl. 348 st. 3 u vezi čl. 339 st. 3 u vezi st. 1 Krivičnog zakonika,   </span>
</p>
<p class="p7"></p>
<p class="p7">
<span>-pa je  sud primjenom navedenog zakonskog propisa i čl. 2, 4, 5, 13, 16, 32, 39, 42, 45 i 46 Krivičnog zakonika i čl. 199, 202, 212  i 364 Zakonika o krivičnom postupku,    </span>
</p>
<p class="p5"></p>
<p class="p5"></p>
<p class="p5">
<span>O S U D J U J E</span>
</p>
<p class="p7"></p>
<p class="p4"></p>
<p class="p7">
<span>Na novčanu kaznu u iznosu od 1.200,00 € ( hiljadu i dvesta Eura),  koju kaznu je okrivljena dužna platiti u roku od tri mjeseca od dana pravnosnažnosti presude, na žiro račun br. 832-151-35 Depozit novčanih kazni troškova postupka i paušala CG.</span>
</p>
<p class="p7"></p>
<p class="p4">
<span>	Ako okrivljena ne plati novčanu kaznu sud će novčanu kaznu zamijeniti kaznom zatvora, tako što će za svakih započetih 25,00 €, novčane kazne, odrediti jedan dan zatvora, a ako okrivljena plati samo dio novčane kazne, sud će ostatak kazne srazmjerno zamijeniti kaznom zatvora, a ako okrivljena plati ostatak novčane kazne, izvršenje kazne zatvora će obustaviti.</span>
</p>
<p class="p4"></p>
<p class="p4">
<span>	Okrivljena se obavezuje da ovom sudu na ime paušala plati iznos od 30,00 €, kao i da na ime troškova krivičnog postupka  plati  iznos 539,00 €, koje iznose će platiti na na žiro račun br. 832 - 151 - 35 depozita novčanih kazni, paušala i troškova krivičnog postupka ovog suda u roku od 15 dana, po pravnosnažnosti presude, pod prijetnjom prinudnog izvršenja.</span>
</p>
<p class="p4"></p>
<p class="p4">
<span>	Oštećeni, M.N.a, M.D.a, J.Ž.o kao i oštećeni malodobni M.N.a, preko zakonskog zastupnika majke M.D.e, se radi ostvarivanja imovinsko pravnog zahtjeva upućuju na parnični postupak.</span>
</p>
<p class="p4"></p>
<p class="p4">
<span> 	</span>
</p>
<p class="p4"></p>
<p class="p5">
<span>O b r a z l o ž e nj e</span>
</p>
<p class="p4"></p>
<p class="p4"></p>
<p class="p4">
<span>	Optužnicom ODT-a u B. Polju, KT. br. 446/2009 od 17.02.2011. godine optužena je K.S.a, zbog krivičnog djela teška djela protiv bezbjednosti javnog saobraćaja iz čl. 348 st. 3 u vezi čl. 339 st. 3 u vezi st. 1 Krivičnog zakonika.  </span>
</p>
<p class="p4"></p>
<p class="p4">
<span>	Glavni pretres je održan i zaključen u prisustvu zamjenika u ODT-u B. Polje Kljajević Katarine, okrivljene K.S., branioca okrivljene A.Č.K.a, a u odsustvu oštećenih J.Ž.a, Č.R., M.N., M.D.a i malodobnog M.N..</span>
</p>
<p class="p4"></p>
<p class="p4">
<span>	U završnoj riječi zamjenica u ODT-u je istakla  da ostaje u cjelosti pri podnijetoj optužnici, obzirom da je izvedenim dokazima tokom postupka nesumljivo utvrdjeno da je okrivljena izvršila krivično djelo koje joj je optužnicom stavljeno na teret a na način kako je to opisano u istoj a što proizilazi iz nalaza i mišljenja vještaka saobraćajne struke te pojašnjenja nalaza vještaka saobraćajne struke.  Tražila je da sud okrivljenu oglasi krivom i osudi na kaznu po zakonu.</span>
</p>
<p class="p4"></p>
<p class="p4">
<span>	Oštećena Č.R.a u toku postupka nije se pridružila  krivičnom gonjenju niti je prema okrivljenoj postavila imovinsko pravni zahtjev, a oštećeni J.Ž.o, M.N., M.D.a i malodobni oštećeni M.N.a u toku postupka su prema okrivljenoj istakli imovinsko pravni zahtjev, s tim što se oštećeni J.Ž.o pridružio krivičnom gonjenju protiv okrivljene.</span>
</p>
<p class="p4"></p>
<p class="p4">
<span>	Okrivljena K.S.a u svojoj odbrani u bitnom je istakla da se kritičnog  dana u jutarnjim časovima kretala kombi vozilom reg.oznaka U AB 543 iz pravca Bijelog Polja u pravcu Prijepolja. Dolaskom u mjestu Metanjac iz suprotnog smjera je primijetila vozilo koje je sjeklo krivinu i koje je potom prednjom stranom udarilo u prednju stranu njenog vozila. Nije imala vremena  da preduzme radnju kočenja a uslovi puta nisu joj dozvolili da pobjegne desno sa svojim vozilom pa je od udara izgubila kontrolu nad vozilom njeno  vozilo je prešlo na lijevu kolovoznu traku i tada je došlo do kontakta izmedju njenog vozila i vozila koje je došlo iz pravca Prijepolja. Do kontakta izmedju njenog vozila i vozila  marke Dacia došlo je na desnoj kolovoznoj traci na kojoj se ona nalazila u momentu kada je vidjela kako ovo vozilo siječe krivinu i tek nakon udara njeno vozilo je prešlo na lijevu kolovoznu traku. Saputnici u njenom vozilu su bili Č.R.a i K.S.sin od njenog djevera, a nezgodu je mogao vidjeti D.D.iz Metanjca koji ima  vulkanizersku radnju i kog je primijetila ispred radnje nakon što je  posle udesa izašla iz svog vozila. Iza njenog  vozila  bilo je taxi vozilo kojim je upravljao R.V.iz LJ.. Kombi vozilo kojim je upravljala kritičnog dogadjaja kupila je od K.S.a iz Metanjca,  vozilo nije prevela sa njega  tako da je on u saobraćajnoj dozvoli upisan kao vlasnik vozila. Na glavnom pretresu dodala je da je prilikom udara vozila Alfa Romeo njoj pukla guma i vozilo je prešlo na suprotnu stranu kolovoza. </span>
</p>
<p class="p4"></p>
<p class="p4">
<span>	U završnoj riječi branilac okrivljene je istakao da je nesporno utvrdjeno da je kritičnog dogadjaja došlo do posledica opisanih u optužnici , medjutim za odbranu je sporno da li je do toga došlo usled povr ede blanketne norme iz čl.27 ZOBS-a, koja situacija još spornija kod činjenice  da se prvi trag gledajući legendu nalazi desetak santimetara od  bijele  linije  pa  obzirom na  dužinu samog  traga a  to  je retrovizor isti je mogao biti na desnoj kolovoznoj traci. Predložio je da ako sud okrivljenu oglasi krivom vodi računa o olakšavajućim okolnostima na strani okrivljene i da istoj izrekne uslovnu osudu. </span>
</p>
<p class="p4"></p>
<p class="p4">
<span>	U završnoj riječi okrivljena K.S.a je u potpunosti prihvatila završnu riječ svog branioca, ističući da se ne osjeća krivom da se kaje i da joj je žao  što je došlo do nezgode. Tražila je da sud  što blaže kazni.</span>
</p>
<p class="p4"></p>
<p class="p4">
<span>	Radi utvrdjivanja odlučnih činjenica i donošenja pravilne i zakonite odluke sud je izveo sledeće dokaze: saslušao vještake: medicinske struke dr S.M.a i vještaka saobraćajne struke dipl.ing. M.a Č.,  pročitao iskaze oštećenih - svjedoka:M.N. sa zapisnika   o  saslušanju  svjedoka  pred  istražnim  sudijom Osnovnog suda u Somboru Kri. br. 45/10 od 17. 01. 2001   godine,mldb. M.M.a sa  zapisnika o saslušanju svjedoka pred  istražnim  sudijom Osnovnog suda u Somboru Kri. br. 45/10 od  18. 01. 2011,mldb. M.N. sa zapisnika o saslušanju svjedoka  pred  istražnim  sudijom Osnovnog suda u Somboru Kri. br. 45/10 od  18. 01. 2011  godine,M.D.e sa zapisnika o saslušanju svjedoka pred  istražnim  sudijom Osnovnog suda u Somboru Kri. br. 45/10 od 17. 01. 2011 godine,J.Ž.a sa zapisnika o saslušanju svjedoka  pred  istražnim  sudijom Opštinskog  suda u Požarevcu Kri. br. 288/ 09 - 49 od  09. 11. 2009 godine,Č.R.  sa  zapisnika  o  saslušanju  svjedoka  pred  istražnim sudijom ovog  suda Ki.br.90/09 od  30. 11. 2009 godine, pročitao i to: zapisnik o uvidjaju  saobraćajne  nezgode  Osnovnog suda u  Bijelom Polju Kr.br.116/09 od 01.08. 2009 godine,zapisnik o  tehničkom pregledu A. ''C.'' Bijelo Polje za  PMV  marke  ''Dacia logan''  reg. oznaka  SO 448-63 izdat na ime  M.N. od  03. 08. 2009 godine, zapisnik o  tehničkom pregledu A. ''C.'' Bijelo Polje za  PMV  marke '' Alfa romeo'' reg. oznaka  PO 128 - 561  izdat na ime  J.Ž.a od  03. 08. 2009. godine, zapisnik o  tehničkom pregledu A. ''C.'' Bijelo Polje za  PMV  marke '' V W kombi''    reg. oznaka  UL AB 543  izdat na ime  K.S.a od  03. 08. 2009. godine, izvještaj  KC Crne  Gore Podgorica  o  analizi  prisustva  alkohola u krvi za vozača  - okrivljenu K.S.u A br. 1412 od  07. 08. 2009 godine, izvještaj  KC Crne  Gore Podgorica  o  analizi  prisustva  alkohola u krvi za vozača  oštećenog M.N.- A br. 1414 od  07. 08. 2009 godine,izvještaj  KC Crne  Gore Podgorica  o  analizi  prisustva  alkohola u krvi za vozača oštećenog J.Ž.a  - A br. 1413 od  07. 08. 2009 godine, pročitao: medicinsku dokumentaciju izdatu na ime oštećenog M.N.,medicinsku dokumentaciju izdatu na ime oštećene M.D.e,medicinsku dokumentaciju izdatu na ime oštećenog mldb. M.N.,medicinsku dokumentaciju  izdatu  na ime oštećene Č.R., pročitao nalaz i mišljenje vještaka medicinske  struke dr S.M.a sa zapisnika Ki. br.98/09 od 28. 12. 2010  godine,nalaz i mišljenje vještaka medicinske struke dr A.P.a - ortopeda   sa zapisnika  Ki. br.90/09  od  11. 02. 2011  godine, pročitao nalaz i  mišljenje  vještaka  saobraćajne  struke  dipl. ing.  M.a  Č. od  27. 12. 2010  godine, izvršio uvid u fototehničku dokumentaciju sa skicom lica mjesta  saobraćajne  nezgode UP PJ  Bijelo Polje br. 3849 od 03. 08. 2009  godine,  izvršio uvid u izvod iz KE za okrivljenu. Drugih predloga za dopunu dokaznog postupka nije bilo.</span>
</p>
<p class="p4">
<span>	</span>
</p>
<p class="p4">
<span>	Cijeneći odbranu okrivljene i dokaze pojedinačno i u medjusobnoj vezi, a shodno čl. 360 st. 2 Zakonika o krivičnom postupku, sud je utvrdio činjenično stanje i na osnovu istog zaključio da je okrivljena izvršila krivično djelo teška djela protiv bezbjednosti javnog saobraćaja iz čl. 348 st. 3 u vezi čl. 339 st. 3 u vezi st. 1 Krivičnog zakonika, i da je za isto djelo kriva i odgovorna. Odbranu okrivljene da je kontakt izmedju kombi vozila kojim je ona upravljala i PMV ''Alfa romeo'' ostvaren na njenoj kolovoznoj traci sud nije prihvatio i iste je cijenio kao isključivo usmjerene na izbjegavanje sopstvene krivice jer su ovi njeni navodi u suprotnosti sa uviđajnom dokumentacijom i s njom u vezi nalazom i mišljenjem vještaka saobraćajne struke kao i u suprotnostima sa navodima iz iskaza  saslušanih svjedoka.</span>
</p>
<p class="p4"></p>
<p class="p4">
<span>	Naime iz iskaza svjedoka-oštećenog J.Ž.a,proizilazi da je on kritičnog dana oko 9,30 časova upravljao svojim PMV ''Alfa romeo'' reg.oznaka PO 128-561 krećući se magistralnim putem iz pravca Prijepolja u pravcu Bijelog Polja, snjim u vozilu su bili supruga Irena, otac LJ.a, šurak I.P.i njegovo dijete staro tri godine. Kretao se normalno svojom desnom saobraćajnom trakom brzinom od 50 km/h i na oko 4 km od graničnog prelaza ušao je u krivinu koja je orjentisana ulijevo i tada je uočio na vrlo kratkom odstojanju možda nekih par metara kako vozilo okrivljene prelazi na njegovu saobraćajnu traku sa upaljenim lijevim pokazivačem pravca pri čemu je okrivljena započela a pretiče jedno vozilo crne boje koje se takodje kretalo iz suprotnog smjera. Pokukušao je da izbjegne kontakt  tako  što je  pomjerio volan u desnu strtanu, međutim zbog odvodnog kanala koji se nalazio pored puta vozilo više nije uspio da pomjeri u desnu stranu pa je vozilo okrivljene najprije zakačilo lijevi bočni retrovizor njegovog  vozila, a onda je njeno vozilo nastavilo da ''češe'' njegovo vozilo u predjelu zadnjih vrata sve do zadnjeg  branika. Nakon ostvarenog kontakta njegovo vozilo se zaustavilo nekih 30 m, od mjesta nezgode. Kada je izašao iz vozila primijetio je da se vozilo okrivljene sudarilo sa PMV ''Dacia'' koje se u trenutku nezgode kretalo iza njegovog vozila u istom smjeru desnom saobraćajnom trakom. Posle nezgode naišao je suprug okrivljene sa petoro lica koji su fizički nasrnuli na njega i njegovog oca tako da je došlo do koškanja a suprug okrivljene je počeo da psuje i da vrijeđa psjujući im srpsku majku, a potom je došlo jedno lice koje je počelo nogom da uklanja  tragove  grebanja koji su se nalazili na njegovoj saobraćajnoj traci a  koji su nastali od felme vozila okrivljene. Lijevi bočni retrovizor njegovog vozila otpao je na njegovoj saobraćajnoj traci a suprug okrivljene je pokušao da šutne kućište retrovizora na suprotnu kolovoznu traku. Za popravku  vozila imao je ukupno 3.600,00 € troškova, s tim što mu je Lovčen osiguranje priznalo štetu od 2.700,00 €. Iskaz ovog svjedoka sud je prihvatio kao jasan, logičan i uvjerljiv ničim doveden u sumnju nesračunat na otežavanje ili pak olakšavanje krivično pravnog položaja okrivljene, a u potpunosti potvrdjen uviđajnom dokumentacijom i s njom u vezi nalazom i mišljenjem vještaka saobraćajne struke te navodima i iskazima svjedoka M.N. i M.D.e.</span>
</p>
<p class="p4"></p>
<p class="p4">
<span>	Naime iz iskaza svjedoka-oštećenog M.N.proizilazi da je on sa svojom porodicom automobilom ''Dacia'' reg.oznaka SO 448-63 dana 01.08.2009 godine oko 10 časova prešao granicu izmedju Srbije i Crne Gore i uputio se prema moru, vozio je u koloni i kretao se brzinom do 60 km/h ispred njega se kretalo vozilo ''Alfa  romeo'' a iza njega  bilo je vozlo ''Jugo'' izmedju vozila  bio je razmak  izmedju 50 do 100 m, dolaskom ispred lijeve krivine iz te krivine iz suprotnog smjera naišlo je kombi vozilo koje je svojim lijevim dijelom već hvatalo bijelu liniju i kretalo se sredinom kolovozne trake ali je ipak bilo više  ka sredini svoje kolovozne trake, kombi nije krivudao a čak se vraćao u svoju kolovoznu traku što ga je zbunilo pa je smanjio brzinu i nastavio da se kreće krajnom desnom ivicom svoje kolovozne trake. Pored puta se nalazila  mala udolina  kao mali šamac , kada se pojavio kombi  bio je udaljen od njega 70 do 80 m, a u tom momentu za  krivinu je zašao automobil  Alfa romeo,  nije vidio da je došlo do kontakta izmedju kombija i Alfa romea a  vidio je da ispred njega  leti  dio  plastike  sa blatobrana. Na nekih 30 do 40 m od  njih kad  su trebali da se mimoiđu kombi je prešao na njihovu kolovoznu traku on je mahinalno počeo da koči i skoro je stao a kombi je ubrzavao svoje kretanje, pa je došlo do direktnog čeonog udara u njihov automobil, on je zadobio nekoliko sitnih rasjekotina na laktu lijeve ruke, njegova supruga je  vikala  da je boli kičma i ona je dobila  prelom kičmenog pršljena, nije imala drugih  povreda, njihov  sin M. nije imao povreda i on je otvorio zadnja vrata na automobilu na koja je i on izašao , pošto nije mogao da otvori svoja-vozačeva vrata, a njihov  sin  N.a je zadobio prelom  desne noge  a imao je i masnicu na glavi negdje na čelu, nakon sudara žena koja je upravljala kombi vozilom je odvezena u bolnicu s tim što je bila u svjesnom stanju. On je naknadno iznio svoju suprugu iz vozila , njihov  automobil je počeo da dimi te im je pritrčao vozač ''Alfa romea'' koje je sa sobom donio protivpožarni aparat i počeo da gasi automobil. Iskaz ovog svjedoka sud je prihvatio kao jasan, logičan i uvjerljiv ničim doveden u sumnju nesračunat na otežavanje ili pak olakšavanje krivično pravnog položaja okrivljene, a u potpunosti potvrdjen uviđajnom dokumentacijom i s njom u vezi nalazom i mišljenjem vještaka saobraćajne struke te navodima i iskazima svjedoka J.Ž.a i M.D.e.</span>
</p>
<p class="p4"></p>
<p class="p4"></p>
<p class="p4">
<span>	Iz iskaza svjedokinje M.D.e proizilazi da su kritičnom dogadjaju u jutarnjim satima ona i njena porodica svojim automobilom ''Dacia'' prešli granicu izmedju Srbije i Crne Gore i da su se kretali u koloni vozila malom brzinom, i prolazili pored nekih mjesta i sela bez natpisa, njen muž je upravljao vozilom zavisno od etape deonice brzinom od oko 20 km/h, ona je bila na mjestu suvozača a njihovi sinovi pozadi. Gledala je dolje i kada je podigla pogled vidjela je da iz suprotnog smjera velikom brzinom kreće jedan kombi zelene ili plave boje, koji je išao  njihovom kolovoznom trakom i krivudao, njen muž je započeo radnju kočenja  kada je došlo do  direktnog  čeonog udara ona je osjetila nenormalan bol i imala je prelomljenu kičmu i nije mogla da diše i da se pomjera, a imala je i slomljena rebra sa lijeve stane, u nezgodi je njen suprug Nebojša zadobio posjekotine na podlaktici, sin M. je imao masnice na lijevom koljenu i na licu ispod lijevog oka a sin N.a prelom desne noge i veliku masnicu na desnom oku. Nije joj poznato da li je nakon nezgode K.S.a njima nudila pomoć da ih preveze do bolnice ili pak da zove Hitnu , pošto nije mogla da se pomjeri zbog  bolova. Za sina M.M.a ne posjeduje  medicinsku dokumentaciju.Navode iz iskaza ove  svjedokinje da je kritičnog događaja zadobila povrede u vidu preloma rebara sa lijeve strane sud nije prihvatio iste je cijenio kao isključivo usmjerene na otežavanje krivično pravnog položaja okrivljene jer su ovi navodi u suprotnostima sa medicinskom dokumentacijom izdatom na njeno ime i s njom u vezi nalazima i mišljenjima vještaka  medicinske struke dr S.a i dr A.a, dok je ostale navode iz iskaza ove svjedokinje sud prihvatio kao jasne, logične i uvjerljive ničim dovedene u sumnju nesračunate na otežavanje ili pak olakšavanje krivično pravnog položaja okrivljene, a u potpunosti potvrdjene uviđajnom dokumentacijom i s njom u vezi nalazom i mišljenjem vještaka saobraćajne struke te navodima i iskazima svjedoka J.Ž.a i M.N..</span>
</p>
<p class="p4"></p>
<p class="p4">
<span>	Iz iskaza svjedoka maloljetnog M.N., saslušanog u prisustvu zakonske zastupnice M.D.e, proizilazi da je kritičnog dogadjaja on sa porodicom putovao na more, njegov otac je upravljao vozilom majka je bila na mjestu suvozača a pozadi su sjedjeli on i brat. Iz suprotnog  smjera je išao jedan bijeli kombi koji je u putu ''očešao'' automobil Alfa romeo  koji se kretao ispred njih a nakon toga  taj kombi je počeo da prelazi na njihovu stranu približio se i udario u njihovo auto i on se više ničega ne sječa. U nezgodi je zadobio prelom u predjelu desne podkoljenice a imao je i masnicu na desnom oku. Navode iz iskaza ovog svjedoka da je kombi kojim je kritičnog dogadjaja upravljala okrivljena bio bijele boje sud nije prihvatio jer su isti u suprotnostima sa uviđajnom fotodokumentacijom dok je ostale navode iz iskaza ovog svjedoka sud prihvatio kao jasne, logične i uvjerljive ničim dovedene u sumnju nesračunate na otežavanje ili pak olakšavanje krivično pravnog položaja okrivljene, a u potpunosti potvrdjene uviđajnom dokumentacijom i s njom u vezi nalazom i mišljenjem vještaka saobraćajne struke te navodima i iskazima svjedoka J.Ž.a i M.N. i M.D.e.</span>
</p>
<p class="p4"></p>
<p class="p4">
<span>	Iz iskaza svjedoka maloljetnog M.M.a, saslušanog u prisustvu zakonske zastupnice M.D.e proizilazi da je kritičnog dogadjaja on sa porodicom putovao na more, njegov otac je upravljao vozilom majka je bila na mjestu suvozača a pozadi su sjedjeli on i brat.Nije vidio šta se neposredno dogodilo jer je spavao i kad se probudio vido je samo dim, imao je masnicu na desnom obrazu i masnice na potkoljenicama nogu, nakon sudara otvorio je svoja vrata i izašao je iz auta a na ta vrata je potom izašao i njegov otac.Iz iskaza ovog svjedoka sud nije mogao utvrditi pravno relevantne činjenice vezane za kritični događaj.</span>
</p>
<p class="p4"></p>
<p class="p4">
<span>	Iz nalaza i mišljenja vještaka saobraćajne struke M.a Č. utvrđuje se da se saobraćajna nezgoda dogodila danju pri sunčanom vremenu dobroj vidljivosti suvom asvaltnom kolovozu na magistralnom putu u  zasjeku u horizontalnoj desnoj dugoj preglednoj krivini na izlazu iz vertikalne konkavne krivine u uslovima saobraćajnim znakom ograničene brzine kretanja vozila na 50 km/h, i po kolovozu obilježene uzdužne središne isprekidane linije u saobraćajnoj situaciji kada je slijedilo mimoilaženje kombi vozila i PMV ''Alfa romeo'' i kada je vozač kombi vozila pri brzini kretanja vozila od oko 58,8 km/h, bočno izmicao vozilo ulijevo tako da je kombi vozilo prešlo sa desne na lijevu kolovoznu traku stvarajući prepreku na putanji kretanja PMV ''Alfa romeo'' koje je dolazilo iz suprotnog smjera zbog čega je došlo do čeono bočnog sudara čeonom bočnom lijevom prednjom stranom kombi vozila od čela vozila do prednjeg lijevog točka i bočnom lijevom stranom PMV ''Alfa romeo'' od spoljnog lijevog retrovizora koji je otpao sa vozila do završetka zadnjeg lijevog blatobrana na kolovoznoj traci namijenjenoj za smjer kretanja PMV ''Alfa romeo'' nakon čega je kombi vozilo nastavilo kretanje putanjom daljeg bočnog izmicanja ulijevo po lijevoj kolovoznoj traci do momenta čeonog sudara sa PMV''Dacia'' koje je dolazilo iz suprotnog smjera. Po vještaku neodržavanjem upravljivosti kombi vozilom putanjom desnom kolovoznom trakom je propust vozača kombi vozila koji se smatra razlogom za nastanak nezgode, a nedozvoljena brzina kretanja kombi vozila doprinijela je da posledice nezgode budu teže. Po vještaku u opisanoj saobraćajnoj situaciji vozač  PMV ''Alfa romeo'' upravljao je vozilom putanjom svojom desnom kolovoznom trakom brzinom oko 54 km/h a na opasnost nastalu opisanim sudarnim kretanjem kombi vozila propustio je da preduzme intezivno kočenje vozila te su nedozvoljena brzina kretanja PMV Alfa romeo i nepreduzimanje intezivnog kočenja PMV ''Alfa'' romeo doprinijeli da oštećenja na kombi vozilu i PMV Alfa romeo budu veća. Po vještaku PMV ''Dacia'' slijedilo je u vožnji PMV Alfa romeo putanjom svojom desnom kolovoznom trakom brzinom od oko 54 km/h a nedozvoljena brzina kretanja PMV Dacia doprinijela je  da posledice sudara sa kombi vozilom budu teže. Pojašnjavajući svoj nalaz na glavnom pretresu vještak je dodao da je širina kolovoza na mjestu nezgode sa pravilnim odstupanjem jer  put nema konstantnu širinu iz razloga što se na dijelu puta u krivini vrši proširenje kolovoza u odnosu na širinu puta pošto vozilo pri kretanju putem na pravcu angažuje kolovoz u širini statičke širine vozila dok pri kretanju kroz krivinu vozilo angažuje dinamičku širinu vozila koja je veća od statičke onoliko koliko je zakrivljenost puta veća te se iz tih razloga put projektuje sa većom širinom kolovoza u krivini u odnosu na pravac. Mjesto kontakta vozila u odnosu na dužinu kolovoza bilo je neposredno iza zatečene farbe  sa kombi vozila pri čemu je ta pozicija u polju od 1 do 2 m, od mjesta zatečene farbe a udaljenost izmedju zatečenog traga farbe označenog na skici kao trag br.2. i traga plastične obloge  retrovizora sa  vozila Alfa označen na skici kao trag br.5. iznosi 17,90 m, s tim što trag otpale farbe sa vozila nastaje u fazi primarnog kontakta vozila od vozila koja se kreću suprostavljenim smjerovima jedno drugom u susret i taj trag nastaje u fizičkom dodiru kontaktne površine vozila. Karakteristika traga farbe je mali volumen i težina i isti se spusta na podlogu tamo gdje je došlo do njegovog otkidanja pri čemu ta visina spuštanja je reda veličine 0,50 m, pa iz tog razloga se taj trag nalazi na udaljenosti 1 do 2 m, od mjesta  gdje je došlo do njegovog otkidanja a nasuprot ovom tragu obloga  spoljnog retrovizora koji je konzolno vezan za vozilo i koji ima značajno veći volumen i težinu i visinu pozicioniranja biva zadržan na vozilu dok se ono kreće do otpadanja a nakon otpadanja kliza po podlozi sa odskakanjem od podlogu i nakon smirivanja može zauzeti položaj kakav je bio u nezgodi pri čemu se ne isključuje mogućnost da ovaj trag kao lako pokretan do fiksiranja uvidjajem može biti naknadno pomjeran za razliku od traga opiljaka farbe koja se lijepi za kolovoznu površinu i teško pomjera. Nalaz i mišljenje vještaka saobraćajne struke, kao i pojašnjenje nalaza ovog vještaka sa glavnog pretresa  sud je u potpunosti prihvatio kao realne i objektivne, date po osnovu pravila struke i nauke, po osnovu zapisnika o uvidjaju lica mjesta, fotoelaborata, skice lica mjesta koji prestavljaju objektivne pokazatelje činjenica konstatovanih neposredno nakon saobraćajne nezgode.</span>
</p>
<p class="p4"></p>
<p class="p4">
<span>	Iz zapisnika o tehničkom pregledu A. ''C.'' iz Bijelog Polja  od 03.08.2009 godine: za vozilo ''Dacia logan'' reg. oznaka SO 448-63, za vozilo Alfa romeo  reg. oznaka PO 128-561 i za vozilo Wolkswagen reg. oznaka UL AB 543 kojima su kritičnog dogadjaja upravljali vozači: okrivljena K.S.a,  oštećeni M.N.a i J.Ž.o, utvrdjuje se da su sva vozila u momentu nezgode bila u ispravnom stanju. </span>
</p>
<p class="p4"></p>
<p class="p7">
<span>Iz izvještaja o prisustvu alkohola u krvi: za okrivljenu - vozača K.S.u broj A.br.1412  KC CG Podgorica od 07.08.2009. godine; izvještaja o prisustvu alkohola u krvi za oštećenog - vozača M.N.u A broj 1414 KC CG Podgorica od 07.08.2009. godine, i iz izvještaja o prisustvu alkohola u krvi za oštećenog - vozača J.Ž.a A broj 1413 KC CG Podgorica od 07.08.2009. godine, utvrdjuje se da su vozači - okrivljena K.S.a i vozači oštećeni: M.N.a i J.Ž.o u momentu nezgode vozilima upravljali u trijeznom stanju.</span>
</p>
<p class="p4"></p>
<p class="p4">
<span>	Iz nalaza i mišljenja vještaka medicinske struke dr S.M.a kao i iz dopune nalaza istog vještaka sa glavnog pretresa utvrdjuje se da su kritičnog događaja oštećeni M.N.a, M.D.a, Č.R.a, i M.N.a zadobili tjelesne povrede bliže opisane u izreci presude. Nalaz i mišljenje kao i dopunu nalaza sa glavnog pretresa  ovog vještaka sud je u potpunosti prihvatio kao realne i objektivne, date po osnovu činjenica konstatovanih u medicinskoj dokumentaciji za oštećene M.N.u, M.D.u, Č.R.u, i M.N.u , po pravilima struke i nauke. </span>
</p>
<p class="p4"></p>
<p class="p4">
<span>	Iz nalaza i mišljenja vještaka dr A.P.a utvrdjuje se da su oštećeni M.N.a i M.D.a pored povreda opisanih u nalazu vještaka medicinske struke dr S.M.a zadobili i teške tjelesne povrede bliže opisane u izreci presude. Nalaz i mišljenje ovog vještaka sud je u potpunosti prihvatio kao realne i objektivne, date po osnovu činjenica konstatovanih u medicinskoj dokumentaciji za oštećene M.N.u, M.D.u, po pravilima struke i nauke. </span>
</p>
<p class="p4"></p>
<p class="p4">
<span>	Iz dopune nalaza i mišljenja vještaka medicinske struke dr S.M.a sa glavnog pretresa date na osnovu medicinske dokumentacije  za oštećenog M.N.u sud je utvrdio činjenično stanje u pogledu povreda koje kritičnog događaja zadobio oštećeni M.N.a i isto je sadržano u izreci presude.</span>
</p>
<p class="p4"></p>
<p class="p4">
<span>	Dakle, iz izvedenih dokaza tokom postupka, sud je utvrdio činjenično stanje: da je okrivljena K.S.a dana 01.08.2009. godine, oko 09,30 h, ne pridržavajući se saobraćajnih  propisa, upravljala svojim putničkim motornim vozilom marke ''VW Kombi'' reg. oznaka UL-AB 543, magistralnim putem iz pravca Bijelog Polja u pravcu Prijepolja, te je dolaskom u mjesto Metanjac, opština Bijelo Polje, ugrozila saobraćaj i time dovela u opasnost žiovot i tijelo ljudi, na način što se protivno odredbi čl. 27. st. 1.  ZOBS-a na putevima, nije  kretala vozilom desnom stranom kolovoza u smjeru kretanja, već je na izlazu iz  vertikalne konkavne krivine prešla na lijevu kolovoznu traku na kojoj je čeono bočnom lijevom prednjom stranom vozila udarila u bočnu lijevu stranu putničkog motornog vozila marke ''Alfa romeo'' reg. oz. PO-128 561, kojim je krećući se iz suprotnog pravca svojom kolovoznom trakom upravljao oštećeni J.Ž.o, od kojeg udara je okrivljena izgubila kontrolu nad vozilom, a zatim na istoj kolovoznoj traci  čeonom stranom vozila udarila u čeonu stranu putničkog motornog vozila marke '' Dacia Logan'' reg. oznaka SO 448-63, kojim je krećući se svojom desnom kolovoznom trakom iz pravca Prijepolja upravcu Bijelog Polja, upravljao oštećeni M.N.a, kojom prilikom su saputnici u putničkom vozilu '' Dacia Logan'' oštećeni M.D.a i mldb. M.N.a zadobili teške tjelesne povrede i to: oštećena M.D.a povrede u vidu preloma prvog slabinskog pršljena, nagnječenja glave i  nagnječenje grudnog koša sa većim brojem oguljotina, oštećeni mldb. M.N.a povrede u vidu preloma lijeve potkoljenice i nagnječenje glave, a oštećeni M.N.a i saputnik u vozilu okrivljene oštećena Č.R.a su zadobili lake tjelesne povrede i to: oštećena Č.R.a povrede u vidu nagnječenja mekih tkiva na glavi i po tijelu nagnječno-razderne rane na desnoj strani čela i nagnječenje desne podlaktice, a oštećeni malodobni M.N.a veći broj posjekotina u predjelu lijeve podlaktice a na vozilima je prouzrokovana imovinska šteta.</span>
</p>
<p class="p4"></p>
<p class="p4">
<span>	Postupajući na opisani način okrivljena K.S.a je ovakvim svojim ponašanjem ostvarila obilježja krivičnog djela  teška djela protiv bezbjednosti javnog saobraćaja iz čl. 348 st. 3 u vezi čl. 339 st. 3 u vezi st. 1 Krivičnog zakonika, pri čemu je okrivljena bila svjesna da postupajući suprotno saobraćajnim propisima, može dovesti u opasnost života tijela i imovinu drugih lica, ali je olako držala da ta posledica neće nastupiti, pa je osnovno krivično djelo izvršila s nehatom, a sa nehatom je postupala i u odnosu na posledice nastale saobraćajne nezgode – nastale teške tjelesne povrede kod oštećenih M.D.e i M.N. te lake tjelesne povrede kod ošećenih M.N. i Č.R. kao i  imovinsku štetu na vozilima.</span>
</p>
<p class="p4"></p>
<p class="p4">
<span>	Prilikom odlučivanja o vrsti i visini  krivične sankcije sud je cijenio sve okolnosti iz čl. 42 Krivičnog zakonika, koje utiču da kazna bude veća ili manja, pa je na strani okrivljene našao da se radi o mlađoj neosuđivanoj osobi, koja se u toku pretresa korektno držala, koja je izrazila kajanje po ocjeni suda iskreno zbog saobraćajne nezgode, kojoj se oštećena Č.R.a nije pridružila krivičnom gonjenju, pa u nedostatku otežavajućih okolnosti sud je olakšavajuće okolnosti na strani okrivljene cijenio kao naročito olakšavajuće okolnosti i istoj ublažio kaznu osudjujući je na blažu vrstu kazne novčanu umjesto zakonom propisane zatvorske smatrajući da će se  novčanom kaznom  u iznosu od 1.200,00 € ostvariti svrha kažnjavanja iz čl. 32 Krivičnog zakonika i da će se dovoljno uticati na okrivljenu da ubuduće ne vrši ova i slična krivična djela.</span>
</p>
<p class="p4"></p>
<p class="p4">
<span>	Shodno čl. 199 st. 2 Zakonika o krivičnom postupku, odlučeno je da okrivljeni plati sudu na ime paušala iznos od 40,00 €, imajući u vidu složenost i trajanje krivičnog postupka, te imovinske prilike okrivljene, a shodno čl. 202 Krivičnog zakonika, odlučeno je da okrivljena plati sudu na ime troškova krivičnog postupka ukupan iznos od 539,00 €, a isti troškovi se odnose na troškove vještačenja vještaka saobraćajne struke Č.a M.a u ukupnom iznosu od 258,00 €, troškove vještačenja vještaka medicinske struke dr M.a S.a u iznosu od 77,00 €, troškove vještačenja vještaka medicinske struke dr A.P.a u iznosu od 33,00 €, te troškove analize alkohola u krvi u iznosu od 171,00 €.</span>
</p>
<p class="p7"></p>
<p class="p4">
<span>	Shodno čl. 212 Zakonika o krivičnom sud je oštećene M.N.u, M.D.u, J.Ž.a kao i oštećenog malodobnog M.N.u, preko zakonskog zastupnika majke M.D.e , uputio na parnični postupak.</span>
</p>
<p class="p4"></p>
<p class="p4">
<span>	Iz iznijetih razloga shodno čl. 364 Zakonika o krivičnom postupku, odlučeno je kao u izreci presude.</span>
</p>
<p class="p4"></p>
<p class="p5">
<span>OSNOVNI SUD U BIJELOM POLJU</span>
</p>
<p class="p5">
<span>Dana, 26.04.2011 godine</span>
</p>
<p class="p4"></p>
<p class="p4"></p>
<p class="p4">
<span>Zapisničar 							     Predsjednik vijeća - sudija	 </span>
</p>
<p class="p4">
<span>Koviljka Lješnjak 						                Dragan Mrdak	</span>
</p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p7"></p>
<p class="p8"></p>


</body>
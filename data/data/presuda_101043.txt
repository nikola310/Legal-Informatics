<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:end;hyphenate:auto;font-family:Arial;font-size:12pt;}
.p2{text-align:justify;hyphenate:auto;font-family:Arial;font-size:12pt;}
.p3{text-align:center;hyphenate:auto;font-family:Arial;font-size:12pt;}
.p4{text-align:start;hyphenate:auto;font-family:Arial;font-size:12pt;}
.td1{width:3.075in;padding-start:0.075in;padding-end:0.075in;}
.r1{keep-together:always;}
.t1{table-layout:fixed;border-collapse:collapse;border-spacing:0;}
</style>
<title>K</title>
<meta content="vesna.kovacevic" name="author">
</head>
<body class="b1 b2">
<p class="p1">
<span>K.br. 37/12</span>
</p>
<p class="p2"></p>
<p class="p3">
<!--Image link to '0.jpg' can be here-->
</p>
<p class="p2"></p>
<p class="p3">
<span>U IME CRNE GORE</span>
</p>
<p class="p2"></p>
<p class="p2">
<span>OSNOVNI SUD U NIKŠIĆU, po sudiji Babović Draganu, uz sudjelovanje Krištof Stanke kao zapisničara, u krivičnom predmetu protiv okrivljenog Č. S.a zbog krivičnog djela nezakonit lov iz čl. 325 st. 1 KZ, po optužnom predlogu ODT Nikšić Kt. br. 342/11 od 18. 01. 2012. godine, nakon dovršenog glavnog i javnog pretresa dana 16. 05. 2012. godine, u prisustvu zamjenika ODT-a iz Nikšića Pejović Željka i okrivljenog Č. S.a, donio je i istog dana javno objavio </span>
</p>
<p class="p2"></p>
<p class="p2"></p>
<p class="p3">
<span>P R E S U D U</span>
</p>
<p class="p2"></p>
<p class="p2">
<span>Okrivljeni:</span>
</p>
<p class="p2">
<span>Č. S.O, od oca M  i majke Lj  rođene T , rođen xxxxx. godine u N , sa prebivalištem u N  – ul. xxxxx, državljanin Crne Gore, oženjen – otac troje djece, radnik, pismen – završio srednju školu, lošeg imovnog stanja, ranije osuđivan presudom Osnovnog suda Podgorica K. br. 468/94 od 02. 12. 1994. godine zbog krivičnog djela iz čl. 131/1 KZ – 250 dinara novčano, </span>
</p>
<p class="p2"></p>
<p class="p3">
<span>K r i v   j e</span>
</p>
<p class="p2"></p>
<p class="p2">
<span>Što je:</span>
</p>
<p class="p2">
<span>Dana 02. 04. 2011. godine u Nikšiću u mjestu Nozdra, kojim reonom gazduje Lovačka organizacija za uzgoj, zaštitu i lov divljači “dr Zoran Kesler”, za vrijeme lovostaja i na području gdje je lov zabranjen, protivno odredbi čl. 1 Pravilnika o utvrđivanju lovnih sezona Crne Gore (»Sl. list« br. 60/10 od 15. 10. 2010. godine) i protivno odluci o lovnom zabranu Lovačke organizacije za uzgoj, zaštitu i lov divljači »Dr Zoran Kesler«, lovio divljač, </span>
</p>
<p class="p2"></p>
<p class="p2">
<span>- čime je učinio krivično djelo nezakonit lov iz čl. 325 st. 4 Krivičnog zakonika.</span>
</p>
<p class="p2"></p>
<p class="p2">
<span>Pa mu sud za navedeno krivično djelo primjenom čl. 4 st. 2, čl. 42, 52, 53 i 54 Krivičnog zakonika i čl.  226, 229 i 374 Zakonika o krivičnom postupku izriče:</span>
</p>
<p class="p4"></p>
<p class="p3">
<span>USLOVNU OSUDU</span>
</p>
<p class="p2"></p>
<p class="p2">
<span>Kojom mu utvrđuje kaznu zatvora u trajanju od 2 (dva) mjeseca i istovremeno određuje da se ova kazna neće izvršiti ako okrivljeni u roku od 1 (jedne) godine po pravosnažnosti presude ne učini novo krivično djelo.</span>
</p>
<p class="p2"></p>
<p class="p2">
<span>Obavezuje se okrivljeni da na ime paušalnih troškova krivičnog postupka plati iznos od 30,00 € u roku od 15 dana po pravosnažnosti presude pod prijetnjom prinudnog izvršenja na žiro račun Osnovnog suda u Nikšiću br. 832-152-32. </span>
</p>
<p class="p2"></p>
<p class="p2">
<span>Na osnovu čl. 75 Krivičnog zakonika, sud okrivljenom Č. S.u izriče</span>
</p>
<p class="p2"></p>
<p class="p3">
<span>MJERU BEZBJEDNOSTI</span>
</p>
<p class="p2">
<span>	</span>
</p>
<p class="p2">
<span>Od okrivljenog se trajno oduzima lovačka puška »Zastava« kalibra 12, fabrički broj 155368. </span>
</p>
<p class="p2"></p>
<p class="p2"></p>
<p class="p3">
<span>O b r a z l o ž e nj e</span>
</p>
<p class="p2"></p>
<p class="p2">
<span>ODT iz Nikšića optužnim predlogom Kt. br. 342/11 stavio je na teret okrivljenom Č. S.u izvršenje krivičnog djela iz čl. 325 st. 1 KZ, pa je zamjenik ODT-a Pejović Željko, koji je na glavnom pretresu zastupao optužbu, u završnoj riječi ostao pri podnijetoj optužbi, predlažući sudu da okrivljenog oglasi krivim, izrekne mu mjeru bezbjednosti oduzimanje predmeta i osudi ga po zakonu.</span>
</p>
<p class="p2"></p>
<p class="p2">
<span>Okrivljeni Č. S.o u svojoj odbrani na glavnom pretresu u bitnom je istakao  da je dana 02. 04. 2011. godine u mjestu Nozdra – Golija pošao da isproba neku pušku koju je prethodno donio sa opravke, a uzgred su on, njegov sin i neki njihovi rođaci pravili roštilj, a on je u međuvremenu otišao  u šumu i tamo ispalio šest metaka koje je bio ponio. Tamo se zadržao oko 10-tak minuta, onda je pušku vratio u fotrolu, a pri povratku u blizini njihovih kola pušku je dao svome sinu da bi se sa njom slikao, ali je naišao lovočuvar M. i rekao im da mu je prijavljeno da je neko pucao. Njemu je poznato da je u to vrijeme kada je pošao u šumu da isproba pušku bio zabran lova. U iskazu datom na zapisniku pred istražnim sudijom dana 17. 11. 2011. godine naveo je da negira izvršenje krivičnog djela koje mu se stavlja na teret, te da je kritične prilike u jutarnim časovima pošao sa svojim sinom M  i njihovim prijateljima na roštilj u mjesto Nozdra. Tom prilikom sa sobom je ponio foto aparat i lovačku pušku. Namjera mu nije bila da lovi, nego samo da isproba pušku, pošto je prethodno donio sa popravke, a znao je i da je u to vrijeme bio lovni zabran. Od mjesta gdje su roštiljali udaljio se sa sinom oko 200-300 m i iz te puške ispalio u vis šest patrona. Nakon toga pušku je dao sinu da bi ga slikao sa istom. U tom trenutku, dok je slikavao sina, došao je lovočuvar M. M., koji je to vidio i koji je nakon toga sjedio sa njima i roštiljao, što mu može potvrditi M , njegovi prijatelji koji su tu bili i društvo njegovog sina. Upoznat na razlike u kazivaju na glavnom pretresu i pred istražnim sudijom okrivljeni Č. S.o naveo je da je možda u afektu tako kazao pred istražnim sudijom. U završnoj riječi okrivljeni Č. S.o je izrazio kajanje zbog učinjenog krivičnog djela. </span>
</p>
<p class="p2"></p>
<p class="p2">
<span>Sud je u dokaznom postupku na saglasan prijedlog stranaka pročitao iskaz svjedoka M. M.a dat na zapisniku pred istražnim sudijom dana 16. 12. 2011. godine, iskaz predstavnika oštećene Lovačke organizacije za uzgoj, zaštitu i lov divljači “dr Zoran Kesler” – Š  D  dat na zapisniku pred istražnim sudijom dana 16. 12. 2011. godine, nalaz i mišljenje sudskog vještaka balističara dipl. ing. B  B  i pročitao potvrdu o privremenom oduzimanju predmeta UP PJ Nikšić broj 15 od 06. 04. 2011. godine, izvod iz kaznene evidencije za okrivljenog izdat od UP PJ Nikšić. Sud je donio rješenje da se kao svjedok ne saslušava G  P , jer njegov iskaz ne bi bio od uticaja na presuđenje u ovoj pravnoj stvari.</span>
</p>
<p class="p2"></p>
<p class="p2">
<span>Svjedok M. M. naveo je u iskazu da je dana 02. 04. 2011. godine, kao upravnik lovišta na reonu Nozdra, pošao da obiđe teren i oko 9,00 časova ga je pozvao lovočuvar G  P  te ga  obavijestio  da je čuo nekoliko puščanih pucnjeva, a on lično je čuo oko 9,15 časova dva pucnja. Primijetio je vozilo “Lada niva” na udaljenosti 300-400 m, pa je pošao kod tog vozila znajući da je to vozilo vlasništvo Č. S.a i sačekao da isti dođe. Kad se približavao vozilu S.o nije nosio pušku, nego je pušku nosio njegov maloljetni sin M . Oko 11,30 časova na mjesto gdje se nalazilo vozilo došli su neki momci i počeli spremati roštilj. Toga dana on nije primijetio nikakav foto aparat kod okrivljenog. </span>
</p>
<p class="p2"></p>
<p class="p2">
<span>Predstavnik oštećene Lovačke organizacije za uzgoj, zaštitu i lov divljači “dr Zoran Kesler” – Š  D  naveo je u iskazu da je kao predsjednik oštećene Lovačke organizacije upoznat sa događajem koji se desio 02. 04. 2011. godine u mjestu Nozdra. Toga dana je bio nelovni dan i navedeni reon pripada dijelu lovišta koji je obuhvaćen odlukom o lovnom zabranu, tj. strogo je zabranjen lov divljači i obuka pasa.  U konačnom je istakao da pitanje krivično pravno odgovornosti ostavlja sudu na ocjenu.</span>
</p>
<p class="p2"></p>
<p class="p2">
<span>Nalazom i mišljenjem sudskog vještaka balističara dipl. ing. B  B  navedeno je da je na vještačenje dostavljena lovačka puška marke »CZ« model 75 (tip »Hammerless«) kalibra 12, fabrički broj 155368, za koju je utvrđeno optičkim pregledom brisa cijevi pomoću tampona vate i hemijskom analizom difenil-aminskim testom da je iz obje cijevi pucano i da je predmetno oružje ispravno.</span>
</p>
<p class="p2"></p>
<p class="p2">
<span>Potvrdom o privremenom oduzimaju predmeta UP PJ Nikšić navedeno je da je od Č. S.a oduzeta lovačka puška marke »Zastava«, kalibra 12, fabrički broj xxxxx i oružni list broj 47/92.</span>
</p>
<p class="p2"></p>
<p class="p2">
<span>Izvedenim  dokazima, nesumnjivo je utvrđeno da je okrivljeni Č. S.o dana 02. 04. 2011. godine u Nikšiću u mjestu Nozdra, kojim reonom gazduje Lovačka organizacija za uzgoj, zaštitu i lov divljači »dr Zoran Kesler«, za vrijeme lovostaja i na području gdje je lov zabranjen, protivno odredbi čl. 1 Pravilnika o utvrđivanju lovnih sezona Crne Gore (»Sl. list« br. 60/10 od 15. 10. 2010. godine) i protivno odluci o lovnom zabranu Lovačke organizacije za uzgoj, zaštitu i lov divljači »dr Zoran Kesler«, lovio divljač, čime je ostvario  sva obilježja bića krivičnog djela nezakonit lov iz čl. 325 st. 1 KZ. </span>
</p>
<p class="p2"></p>
<p class="p2">
<span>Okrivljeni tvrdi da je sa sinom i njihovim prijateljima pošao na roštilj, a da je on u međuvremenu pošao u šumu i ispalio šest metaka iz lovačke puške, te da je nakon toga lovačku pušku dao svom sinu da bi se ovaj sa njom fotografisao, što sud smatra neistinitim i smišljeno datoj odbrani u cilju izbjegavanja krivice iz kog razloga je sud odbacio. Ovakva tvrdnja okrivljenog opovrgnuta iskazom svjedoka M. M.a, koji je naveo da su okrivljeni i njegov sin tog dana bili na mjestu događaja oko 9,00 časova, a da su tog dana “njihovi prijatelji” došli poslije 11,00 časova, iz čega se dâ zaključiti da su okrivljeni i njegov sin došli sami bez ostalih lica, te da im nije bio cilj  da roštiljaju, a uz to, prema navodima svjedoka M.a, kod njih nije bilo nikakvog fotoaparata, pa je za sud logično da je okrivljeni bio u lovu, znajući pritom, kako i sam navodi, da je na kritičnom mjestu lov zabranjen, ali je on to i htio, iz čega proizilazi da je postupao s direktnim umišljajem. </span>
</p>
<p class="p2"></p>
<p class="p2">
<span>Sud je donio rješenje da se kao svjedok ne saslušava G  P , jer njegov iskaz ne bi bio od uticaja na presuđenje u ovoj pravnoj stvari.</span>
</p>
<p class="p2"></p>
<p class="p2">
<span>Prilikom odlučivanja o krivičnoj sankciji, sud je shodno čl. 42 KZ, kao olakšavajuće okolnosti okrivljenog cijenio priznanje i izraženo kajanje, porodičnost – isti je oženjen i otac troje djece, loše imovno stanje, dok mu je kao otežavajuću okolnost cijenio raniju osuđivanost, utvrđenu na osnovu izvoda iz kaznene evidencije za okrivljenog, ali je uzeo u obzir činjenicu da je od ranije osude prošlo više godina, pa mu je izrekao uslovnu osudu, kojom mu je utvrdio kaznu zatvora u trajanju od dva mjeseca, koja se neće izvršiti ako okrivljeni u roku od jedne godine ne učini novo krivično djelo, a kojom će se, po uvjerenju suda, postići njena svrha iz čl. 52 KZ, a u okviru opšte svrhe propisivanja i izricanja krivičnih sankcija iz čl. 4 st. 2 KZ. </span>
</p>
<p class="p2"></p>
<p class="p2">
<span>Sud je, shodno čl. 75 KZ okrivljenom izrekao mjeru bezbjednosti oduzimanje predmeta, kojom je od okrivljenog oduzeta lovačka puška marke »Zastava« kalibra 12, fabrički broj 155368, kao sredstvo izvršenja krivičnog djela. </span>
</p>
<p class="p2"></p>
<p class="p2">
<span>Sud je okrivljenog, shodno čl. 226 i 229 ZKP, obavezao na plaćanje paušalnih troškova u iznosu od 30,00 €, srazmjerno složenosti i trajanu krivičnog postupka i imovnog stanja okrivljeneg.</span>
</p>
<p class="p2"></p>
<p class="p2">
<span>Iz iznijetih razloga, na osnovu čl. 374 ZKP, odlučeno je kao u izreci.</span>
</p>
<p class="p2"></p>
<p class="p3">
<span>OSNOVNI SUD U NIKŠIĆU, dana 16. 05. 2012. godine.</span>
</p>
<p class="p3"></p>
<p class="p2"></p>
<table class="t1">
<tbody>
<tr class="r1">
<td class="td1">
<p class="p3">
<span>Zapisničar,</span>
</p>
<p class="p3">
<span>Krištof Stanka, s.r.</span>
</p>
</td><td class="td1">
<p class="p3">
<span>SUDIJA,</span>
</p>
<p class="p3">
<span>Babović Dragan, s.r.</span>
</p>
</td>
</tr>
</tbody>
</table>
<p class="p2"></p>
<p class="p2"></p>
<p class="p2">
<span>		Za tačnost otpravki tvrdi i ovjerava: Namještenik suda</span>
</p>
<p class="p2"></p>
<p class="p4">
<span>PRAVNA POUKA: Protiv ove presude nezadovoljna stranka ima pravo žalbe u</span>
</p>
<p class="p4">
<span>Roku od 8 dana od dana prijema iste, preko ovog suda Višem sudu Podgorici.</span>
</p>


</body>
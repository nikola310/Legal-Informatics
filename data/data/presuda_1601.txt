<div style="text-align: right">
	<strong>K.br.10/686</strong><br>
	&nbsp;</div>
<div style="text-align: center">
	<strong>U IME NARODA</strong></div>
<div style="text-align: justify">
	&nbsp;</div>
<div style="text-align: justify">
	&nbsp;<br>
	<strong>OSNOVNI SUD U PODGORICI</strong>, kao prvostepeni krivični&nbsp; u vijeću sastavljenom od sudije Maje Zeković kao predsjednika vijeća, sudija porotnika&nbsp; Lubarda Vojislava i Božović Dragana kao članova vijeća, uz učešće zapisničara Janković Andrijane, u krivičnom predmetu protiv okrivljenih L. L. zbog krivičnog djela razbojništva&nbsp; iz čl.242 st.1 KZ-a u vezi sa čl.23 Krivičnog zakonika CG u sticaju sa krivičnim djelom nedozvoljeno držanje oružja&nbsp; i eksplozivnih materija&nbsp; iz čl. 403 st.2 u vezi st.1. KZCG i M. A. zbog krivičnog djela razbojništva&nbsp; iz čl.242 st.1 KZ-a, odlučujući po optužnici VDT-a u Podgorici Kt.br.265/09 od 16.01.2010.godine, koju je na glavnom pretresu zastupao M.T. zamjenik ODT-a u Podgorici,&nbsp; nakon održanog glavnog i javnog pretresa dana 21.12.2010.godine, u prisustvu zastupnika optužbe, optuženog L.L. i njegovog branioca adv.B. B., optuženog M. A. i njegovog branioca adv. Z. B., nakon tajnog vijećanja i glasanja donio je, a dana 24.12.2010.godine i javno objavio<br>
	&nbsp;</div>
<div style="text-align: center">
	<strong>PRESUDU</strong><br>
	<br>
	<strong>I</strong></div>
&nbsp;<br>
<strong>OPTUŽENI:</strong>
<div style="text-align: justify">
	&nbsp;<br>
	<strong>L. L.</strong>, zvani L., od oca S. i majke J., rodjene P., rodjen ... godine, sa prebivalištem u Ul. ... m ..., nezaposlen, oženjen, otac dvoje mldb. djece, lošeg imovnog stanja, u pritvoru od 25.11.2009. godine, osudjivan presudom Višeg suda u Podgorici K.br.52/00, zbog krivičnog djela ubistvo u pokušaju iz čl.30 st.6 KZ SRCG u vezi čl.19 KZ SRJ, na jednu godinu i šest mjeseci zatvora.<br>
	&nbsp;</div>
&nbsp;
<div style="text-align: center">
	<strong>KRIV JE</strong><br>
	&nbsp;</div>
Zato što je:<br>
&nbsp;
<div style="text-align: justify">
	Dana 22.11.2009. godine, oko 20,00 časova, u P. u Ulici I. bb u s. k. "O", po prethodnom dogovoru zajedno sa NN licem, prijetnjom da će neposredno napasti na život i tijelo oštećenog G. D - radnika kladionice, oduzeli tudju pokretnu stvar, u namjeri da njenim prisvajanjem sebi pribave protivpravnu imovinsku korist, na način što su maskirani i naoružani i to L. L. sa navučenom kapom preko glave, sa prorezom za oči, i sa automatskom puškom "Crvena Zastava M70 AB2"fab.br.25061 kalibra 7,62 mm, u kojoj se nalazio okvir sa 22 metka, čije držanje i nošenje je gradjanima zabranjeno shodno čl.12 Zakon o oružju, a NN osoba sa kapom na glavi i šalom preko nosa i usta, i sa startnim pištoljem, ušli u kladionicu, nakon čega je L. držaći pušku uperenu u pravcu oštećenog, rekao mu "ne mrdaj daj mi pare" i naredio mu da legne na pod, nakon čega je sa naplatnog pulta oduzeo mobilne telefone vlasništvo oštećenog bacio ih i slomio ih o pod, a potom iza naplatnog pulta iz fioke, oduzeo i prisvojio novac u iznosu od 515,00 €, a za koje vrijeme je NN lice stojalo do vrata govoreći oštećenom "ćuti, ćuti, dok mi izadjemo jer ćemo te ubiti ako progovoriš", nakon čega su napustili kladionicu i ušli u vozilo "Peugeot 206" koje su bili parkirali ispred kladionice,<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; - čime je izvršio krivično djelo razbojništvo iz čl.242 st.1 KZ-a i to kao saizvršilac u vezi čl.23 Krivičnog zakonika CG, u sticaju sa krivičnim djelom nedozvoljeno držanje oružja i eksplozivnih materija iz čl. 403 st.2 u vezi st.1 Krivičnog zakonika CG.<br>
	&nbsp;<br>
	Pa mu sud primjenom citiranih zakonskih odredbi i čl.2,4,5,13,15,32,42,48 i 51 Krivičnog zakonika CG prethodno utvrdjuje:<br>
	&nbsp;<br>
	- za krivično djelo razbojništvo iz čl. 242 st.1 Krivičnog zakonika CG, kaznu zatvora u trajanju od 2 (dvije) godine,<br>
	&nbsp;<br>
	- Za krivično djelo nedozvoljeno držanje oružja i eksplozivnih materija iz čl. 403 st.2 u vezi st.1 Krivičnog zakonika CG, kaznu zatvora u trajanju od 7 (sedam) mjeseci.<br>
	&nbsp;<br>
	Nakon čega ga primjenom citiranih zakonskih odredbi i čl.48 KZ-a i 199 i 364 Zakonika o krivčnom postupku CG,<br>
	<br>
	&nbsp;</div>
<div style="text-align: center">
	<strong>OSUDJUJE</strong></div>
&nbsp;
<div style="text-align: justify">
	Na jedinstvenu kaznu zatvora u trajanju od 2 (dvije) godine i 6 (šest) mjeseci, u koju kaznu mu se uračunava i vrijeme provedeno u pritvoru u trajanju od 25.11.2009. godine, pa nadalje.<br>
	&nbsp;<br>
	Obavezuje se optuženi da na ime paušala uplati ovom sudu iznos od 50,00 €, u roku od 15 od dana pravnosnažnosti presude.<br>
	&nbsp;<br>
	Na osnovu čl.71 st.2 u vezi st.1 KZ-a optuženom se <strong>izriče:</strong></div>
<div style="text-align: center">
	&nbsp;</div>
<div style="text-align: center">
	<strong>M J E R A&nbsp;&nbsp;&nbsp; B E Z B J E D N O S T I</strong><br>
	&nbsp;<br>
	<strong>OBAVEZNO&nbsp;&nbsp; LIJEČENJE&nbsp;&nbsp; NARKOMANA</strong></div>
<div style="text-align: justify">
	&nbsp;</div>
<div style="text-align: justify">
	Navedena mjera&nbsp; će se izvršiti u specijalizovanoj psihijatrijskoj bolnici K, i ista će trajati dok traje potreba za liječenjem, ali ne duže od 3 godine. Vrijeme provedeno u ustanovi za liječenje uračunava se u kaznu zatvora.<br>
	&nbsp;</div>
&nbsp;
<div style="text-align: center">
	<strong>II</strong></div>
<div style="text-align: justify">
	&nbsp;</div>
<div style="text-align: justify">
	Na osnovu čl.363 tač.3 Zakonika o krivičnom postupku CG.<br>
	&nbsp;</div>
<strong>OPTUŽENI:</strong>
<div style="text-align: justify">
	&nbsp;<br>
	<strong>M. A.,</strong> zvani D., od oca K. i majke E., rodjene H., rodjen ... godine u P, sa prebivalištem u Ul. B i R br. 8, završio srednju mašinsko-tehničku školu, oženjen, otac dvoje mldb. djece, srednjeg imovnog stanja, osudjivan presudama Osnovnog suda u Pogdorici K.br.01/3570 od 03.11.2001. godine, zbog krivčnog djela dogovor za izvršenje krivičnog djela, kazna 3.000 dinara, Višeg suda u Podgorici K.br.335/01 od 22.07.2003. godine, zbog krivičnog djela iz čl. 2346/1 KZ SRJ, na kaznu zatvora 3 mjeseca, Osnovnog suda u Podgorici K.br.377/06 od 18.07.2007. godine, zbog krivičnog djela iz čl. 242 st.1 u vezi čl.20 KZ, na kaznu zatvora u trajanju od 1 godine, Osnovnog suda u Podgorici K.br.98/13460 od 07.06.2007. godine, zbog krivičnog djela iz čl. 240 st.1 tač.1 KZ CG u vezi čl. 49 KZ CG, na kaznu 9 mjeseci zatvora uslovno 2 godine, Višeg suda u Podgorici K.br.134/04 od 14.01.2008. godine, zbog krivičnog djela iz čl.151 st.1 KZ CG, na kaznu 6 mjeseci zatvora.<br>
	&nbsp;</div>
&nbsp;<br>
&nbsp;
<div style="text-align: center">
	<strong>OSLOBADJA SE OD OPTUŽBE</strong></div>
<div style="text-align: justify">
	&nbsp;</div>
<div style="text-align: justify">
	Kojom je predstavljeno da je:<br>
	&nbsp;<br>
	Dana 22.11.2009. godine, oko 20,00 časova, u P u Ulici I bb u s. k. "O", po prethodnom dogovoru sa L. L., prijetnjom da će neposredno napasti na život i tijelo oštećenog G. D. - radnika kladionice, oduzeli tudju pokretnu stvar, u namjeri da njenim prisvajanjem sebi pribave protivpravnu imovinsku korist, na način što su maskirani i naoružani i to L. L. sa navučenom kapom preko glave, sa prorezom za oči, i sa automatskom puškom "Crvena Zastava M70 AB2"fab.br.25061 kalibra 7,62 mm, u kojoj se nalazio okvir sa 22 metka, čije držanje i nošenje je gradjanima zabranjeno shodno čl.12 Zakon o oružju, a M. A. sa kapom na glavi i šalom preko nosa i usta, i sa startnim pištoljem, ušli u kladionicu, nakon čega je L. držeći pušku uperenu u pravcu oštećenog, rekao mu "ne mrdaj daj mi pare" i naredio mu da legne na pod, nakon čega je sa naplatnog pulta oduzeo mobilne telefone vlasništvo oštećenog bacio ih i slomio ih o pod, a potom iza naplatnog pulta iz fioke, oduzeo i prisvojio novac u iznosu od 515,00 €, a za koje vrijeme je okrivljeni M. A. stojao do vrata govoreći oštećenom "ćuti, ćuti, dok mi izadjemo jer ćemo te ubiti ako progovoriš", nakon čega su napustili kladionicu i ušli u vozilo "Peugeot 206" koje su bili parkirali ispred kladionice,<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; - čime bi izvršio krivično djelo razbojništvo iz čl.242 st.1 Krivičnog zakonika CG.<br>
	&nbsp;<br>
	Troškovi krivičnom postupku u ovom dijelu padaju na teret budžetskih sredstava suda.<br>
	&nbsp;<br>
	&nbsp;</div>
&nbsp;
<div style="text-align: center">
	<strong>O b r a z l o ž e nj e</strong><br>
	&nbsp;</div>
&nbsp;<br>
&nbsp;
<div style="text-align: justify">
	Optužnicom VDT-a u Podgorici Kt.br.265/09 od 16.01.2010.godine, okrivljenom L. L.&nbsp; stavljeno je na teret, da je izvršio krivično djelo razbojništvo iz čl.242 st.4 u vezi st.1. KZ-a u sticaju sa krivičnim djelom nedozvoljeno držanje oružja&nbsp; i eksplozivnih materija&nbsp; iz čl.403 st.2. u vezi st.1.Krivičnog zakonika CG, a okrivljenom M. A. izvršenje krivičnog djela razbojništvo iz čl. 242 st.4.u vezi st.1. Krivičnog zakonika CG. Zastupnik optužbe je u završnoj riječi ostao pri&nbsp; podignutoj optužnici i istakao da je tokom postupka nesporno utvrdjeno da su L. L. i M. A. kao saizvršioci izvršili krivično djelo, koje im je stavljeno&nbsp; na teret predmetnom optužnicom, a što je L. u bitnom priznao, dok je odbrana M. A.,&nbsp; smišljena i sračunata u cilju izbjegavanja&nbsp; krivične odgovornosti, predlažući sudu da okrivljene oglasi krivim i osudi po zakonu. Takodje je predložio da sud uz kaznu zatvora L. L., izrekne mjeru bezbjednosti obavezno liječenja narkomana iz čl.71 Krivičnog zakonika.<br>
	&nbsp;<br>
	Rješenjem Višeg suda u Podorici Kv.br.680/10 od 02.06.2010. godine, Viši sud u Podgorici je oglašen stvarno nenadležnim u krivičnom predmetu K.br.11/2010, okrivljenih L. L. i M. A., a koji se vodi po optužnici VDT-a u Podgorici Kt.br.265/09 od 16.01.2010. godine, i po pravnosnažnosti rješenja spisi predmeta su dostavljeni ovom sudu kao stvarno i mjesno nadležnom. U obrazloženju rješenja se u najkraćem ističe, da nakon stupanja na snagu Zakonika o izmenama i dopunama KZ-a CG dana 13.05.2010. godine u čl. 242 st.4 KZ-a riječi "više lica" zamijenjeni su sa riječi "grupa", iz kojih razloga u konkretnom slučaju više ne stoji kvalifikatorni elemenat iz Krivičnog zakonika više lica, budući da ne postoji ni teška tjelesna povreda kao drugi kvalifikatorni elemenata na kojem bi se zasnivala nadležnog Višeg suda, već je ostalo osnovno krivično djelo iz čl.242 KZ-a, za koje je stvarno nadležan Osnovni sud.<br>
	&nbsp;<br>
	U svojoj odbrani datoj u na zapisniku o saslušanju osumnjičenog od 25.11.2009 godine, okrivljeni L. L. je naveo&nbsp; da je dana 22.11.2009.godine, negdje oko 21,00 h krenuo u obilazak gradilišta, gdje radi kao stražar.Prije kretanja iz kuće je uzeo automatsku pušku sa okvirom i mecima, stavio je u svoje vozilo&nbsp; "audi 80"&nbsp; sive boje, reg.oznaka PG-AE-o83, obišao gradilište a zatim se uputio u pravcu K tačnije kod pašenoga M. A. zvanog D. Nakon što je M.ušao u vozilo,&nbsp; kazao mu je da je uzeo pušku i pištolj, da idu da nešto obrade. Nakon toga su se uputili&nbsp; u pravcu S a, dolaskom kod stadiona R. skrenuli su desno, parkirali se pored jednog vozila marke "pežo" 2o6, za koje ne zna čije je, ali koje je M. otključao, a on je prebacio automatski pušku i pištolj pa su se uputili u pravcu kladionice "O", koja se nalazi na K. M je upravljao vozilom a dolaskom blizu kladionice obojica su se maskirali.Vidjevši da u kladionici nema igrača, iskoristili su priliku pa je on prvi ušao sa puškom u ruci dok je M.&nbsp; za njim sa pištoljem. Zatim je on prišao radniku kladionice, istom naredio da legne nakon čega je iz fioke uzeo novac u vrijednosti od 500,00 eura. Prije ovoga uzeo je&nbsp; dva telefona koja su se nalazila na pultu iste bacio na patos i polomio ih, nakon toga su napustili kladionicu i velikom brzinom uputili se u pravcu S. a, vozilom marke "Pežo 206". Dolaskom na S. a. prebacili su oružje u njegovo vozilo marke "Audi 80", ostavili vozilo "Pežo 206" i vratili se na njegov stan, nakon čega su se presvukli, bacili garderobu u kontejner, a nakon toga podijelili novac. Naveo je da je pištolj "starter-svadbarski pištolj" marke "Blow" kupio, a automatsku pušku posjeduje od 2002.godine. Dodao je i to da vozilo koje su koristili prilikom izvršenja krivičnog djela je "Pežo 206" sive boje, te da ne zna čije je osim da ga je M. vozio i vjerovatno imao ključeve od istog.<br>
	&nbsp;<br>
	Na zapisniku o saslušanju osumnjičenog Kri.br.1235/09 od 27.11.2009 godine je naveo, da je bolestan čovjek, te da je duže vremena pod terapijom, da je zajedno sa suprugom i još jednim momkom po imenu P. A. a koji se zatekao u stanu prilikom pretrasanja istog, priveden u policiju. Istakao je da priznaje&nbsp; izvršenje krivičnog djela, ali da M. A., koga dobro poznaje nema nikakve veze&nbsp; sa konkretnim djelom. Dalje je naveo, da je u policiji prvo negirao izvršenje djela, a onda ubrzo priznao izvršenje istog, gdje je takodje naveo da M. A. nema veze sa tim. Pojasnio je budući da su ga u policiji maltretirali, tukli i insistirali da označi Merulića kao saizvršioca, ostalo mu je nejasno zašto policija M. toliko mrzi.Nakon toga priveli su mu i ženu, i kazali da će mu ona reći nešto te pominjali neku pušku. Tada je&nbsp; pomislio na svoju malu djecu, to da su sama, pa je označio kao&nbsp; saizvršioca M., jer mu je&nbsp; jedini cilj u tom trenutku&nbsp; bio da žena ode kod male djece kući. Dodao je da je u policiji ispričao tok dogadjaja, da je prvo bio na gradilište gdje radi kao stražar, zatim uzeo oružje iz kuće pa se vratio na K, a u namjeri da se dogovori sa ortakom, sa kojim se ranije dogovorio da obrade kladionicu. Tačno je da ga je u&nbsp; autu marke "pežo 206", tamne boje&nbsp; čekao njegov ortak, koji je isto otključao, dok je on iz svog auta&nbsp; izvadio startni pištolj i automatsku pušku, nakon čega su se&nbsp; uputili u pravcu kladionice"O". Na glavu je&nbsp; stavio kapu bez proreza, podigao rolku preko nosa, na ruke stavio rukavice i uzeo automatsku pušku, dok je ortak uzeo startni pištolj, i takodje stavio rolku preko lica, a na glavu kačket. Prvi je ušao on, dok je ortak stajao na vratima.Ulazeći u kladionicu obratio se momku koji je stajao za pultom riječima"ne mrdaj daj mi pare", pa se ovaj momak naslonio na pult nakon čega mu je on uzeo telefone i iste polomio, a ovaj momak je uplašen rekao "evo uzmi sve". U kasi je bilo oko 500,00 eura, koje je&nbsp; uzeo, pa su zajedno on i ortak izašli, došli do pežoa, zatim prešli&nbsp; u njegov audi i krenuli put K. Zaustavili su se kod stadiona "R", skinuli jakne, kape i rukavice, te iste bacili u kontejner, podijelili novac, i razišli se. Povratkom kući oružje je sakrio u jednu tašnu, a zatim u ormar, koje je i policija našla prilikom pretresa. Ponovio je još jednom da M. A.nije bio s njim, već lice koje ne smije da kaže, iz straha da će mu pobiti porodicu. Nadalje, je istakao da lice koje je učestvovalo sa njim u izvršenju krivičnog djela je visočije od njega. Izjašnjavajući se&nbsp; na postavljena pitanja pojasnio&nbsp; je da se dana 22.11.2009.godine, vidio sa M. A.&nbsp; i to na terapiji, budući da imaju istu terapiju, pa često idu zajedno da je prime. Što se tiče oružja startni pištolj kupio je u prodavnici oružja, i to na ličnu kartu svog brata L. D, dok je automatsku pušku&nbsp; nabavio od čovjeka koji je umro i ne želi da pominje njegovo ime. Dodao je i to da se ne sjeća šta je sve potpisao u policiji, da je&nbsp; u policiji vođen&nbsp; na prepoznavanje, i da mu nije bila namjera da nikoga povrijedi već da ga je muka natjerala, odnosno nemaština da ovako nešto uradi.<br>
	&nbsp;<br>
	Na glavnom pretresu&nbsp; pred Višim sudom u Podgorici dana 28.04.2010.godine, ponavljajući svoju&nbsp; odbranu datu u prethodnom postupku, dodao je da je prije nego je izvršio ovo djelo povukao dvije linije heroina ukupne gramaže 0,5 grama pomiješane sa izmrvljenim "formidal"&nbsp; tabletama, dok je u jutarnjim časovima popio dvije flaše piva,&nbsp; i ponovio da je narkomanski zavisnik, te da je na liječenju od 2005.godine o čemu posjeduje medicinsku dokumentaciju.<br>
	&nbsp;<br>
	Na zapisnicima o glavnom pretresu dana 03.09.2009 godine i 21.10.2010. godine, ponavljajući svoju odbranu dodao je da je jedini&nbsp; razlog zbog kojeg neće da otkrije identitet lica, koje je izvršilo krivično djelo s njim je isključivo strah za bezbjednost njegove djece, budući da mu je isti, nakon izlaska iz kladionice uputio riječi "reče li mi ti da ideš da naplatiš neki svoj dug? Ako me uvališ u nešto sve ću ti pobiti po kući", dok je M.A., označio za&nbsp; saučesnika, iz razloga što&nbsp; ga je na to natjerala policija, jer su vršili pritisak na njega, da istog označi kao saizvršioca. Da je tom svom poznaniku , sa kojim je izvršio predmetno krivično djelo&nbsp; na silu dao 50 ili 100 eura jer isti nije htio da uzme novac, i svo vrijeme je vikao na njega u smislu "što mi ovo napravi , pobiću ti cijelu porodicu ako me uvališ u zatvor", kao i da je lice sa kojim je izvršio predmetno djelo sigurno za glavu visočije od njega, a on je visok 182-183 cm. Pojašnjavajući razlike&nbsp; u ovom dijelu, isti je naveo, da prilikom saslušanja pred istražnim sudijom je bio u lošem zdravstvenom stanju, da je bio pod uticajem heriona, tableta pa i alkohola. Ponavljajući da je natjeran od strane policije, da označi M, kao saizvršioca, te da su oni uporno ponavljali "M ,M", a da on lično ne želi da M ni dana, bude u zatvoru povodom ovog dogadjaja, a da je pred policijom saslušavan bez prisustva advokata, te da su oni sami sastavljali zapisnike koje je on morao popisati.<br>
	&nbsp;<br>
	U završnoj riječi branilac optuženog L L&nbsp; adv.B. B., istakao je da je tačno da je njegov branjenik priznao izvršenje krivičnog djela koje mu je stavljeno na teret, ali da je tačno i to da je u vrijeme izvršenja krivičnog djela uračunljivost njegovog branjenika bila smanjena, te da se nada da će sud imati u vidu navedenu činjenicu, koja je potvrdjena nalazom i mišljenjem&nbsp; vještaka prof. dr. S. M., kao i činjenicu da je njegov branjenik porodičan čovjek, otac dvoje mldb.djece, isti vratiti normalnim tokovima života, predlažući da sud istom ukine pritvor.<br>
	&nbsp;<br>
	U završnoj riječi optuženi L. L. istakao je žaljenje zbog učinjenog&nbsp;&nbsp; krivičnog djela, i smatra da je napravio glupost, te da posebno žali zbog svoje djece,&nbsp; ponavljajući da ga je policija natjerala da&nbsp; M. A. označi kao saizvršioca. Ponovio je da ne smije da otkrije identitet lica koje je bilo sa njim prilikom izvršenja krivičnog djela, a da je ta osoba visočija od njega kao što je i ranije istakao.<br>
	&nbsp;<br>
	Okrivljeni M. A. u svojoj odbrani u prethodnom postupku u bitnom je istakao da je dana 22.011.2009.godine, skoro čitav dan proveo sa ocem u svojoj kući. Osim što je oko 18,00 h&nbsp; pošao kod L. L., popio kafu, a inače L. mu je pašenog, i često se posjećuju, pa je već oko 20,00 h naveče vratio se svojoj kući i to pješke. Što se tiče krivičnog djela koje mu se stavlja na teret, sa istim nije povezan niti je učestvovao u izvršenju istog, vezano za oružje nikada kod L. nije vidio bilo kakvo oružje, a od prevoznih sredstava&nbsp; isključivo se služi vespom.<br>
	&nbsp;<br>
	Na zaspisniku&nbsp; o saslušanju osumnjičenog Kri.br.1235/09&nbsp; okrivljeni M. A. ponovio je da nema veze sa dogadjajem, i da mu nije jasno kako je povezan sa ovim dogadjajem osim ako postoji neka veza iz činjenice da je on oženjen sestrom supruge L. L., tačnije L. L. poznaje, i to ne negira. Dodao je da u njegovoj kući nije vršen pretres, a istina je da je policija dolazila kod njega kući, kojom prilikom on nije bio, ali su njegovom ocu kazali da se javi čim dodje što je on i učinio. Ponovio je da je toga dana bio kod L. kući, sa istim popio kafu i vratio se pješice kući, budući da on i L. idu na istu terapiju u domu zdravlja, nije siguran da li su se sreli tamo, takodje to nije teško provjeriti jer se vodi evidencija o primanju terapije, i dužan je da se nakon primanja iste podpiše.<br>
	&nbsp;<br>
	Izjašnjavajući se na postavljena pitanja naveo je da poznaje vlasnika kladionice, jer je kladionica nedaleko od njegove kuće, sa istim se pozdravlja, tako da isti može&nbsp; poznati njegov glas.Takodje je naveo da sa ocem ima servis za popravku motornih testera, te da zaradjuje skromno, i nema potrebe da radi to što mu se stavlja na teret. Istina je da je ranije vršio krivična djela&nbsp; ali da je to bilo u vrijeme kada je koristio opijate.<br>
	&nbsp;<br>
	Na zapisnik o&nbsp; glavnom pretresu K.br.11/2010 od 28.04.2010.godine okrivljeni M. A., je ponavljajući svoju odbranu, istakao da ne priznaje izvršenje krivičnog djela za koje je optužen i dodao da je dana 22.11.2009.godine u popodnevnim satima bio kući, i negdje oko 20 i 30 h&nbsp; stajao ispred zgrade, zajedno sa V. Dj.– komšijom,&nbsp; te da je primijetio da su prošla policijska kola&nbsp; u pravcu kladionice "O", a koja se nalazi nedaleko od kuće gdje on živi, nakon čega je saznao da je policija tamo vršila uvidjaj, te da je oštećeni izjavljivao da su ulazili neki visočiji od njega, pa mu nije jasno kako je on mogao biti doveden u vezu sa izvršenjem ovog krivičnog djela. Nije mu jasno zbog čega ga je L.označio pred policijom kao saizvršioca, već da je kasnije saznao od supruge L. da ga je policija primorala na to. Što se tiče odbrane L., istu osporava jer kako je i istakao nema nikakve veze sa izvršenjem ovog krivičnog djela.<br>
	&nbsp;<br>
	Tokom daljeg postupka okrivljeni M. A. dodao je da mu je jasno da su inspektori u policiji isticali da je dovoljan njegov dosadašnji dosije, da ga sud osudi i za ovo krivično djelo, iako nema veze&nbsp; sa istim i pored toga što je svjedok oštećeni istakao da su momci bili visine preko 18o cm, dok je niži momak ušao sa puškom a to je bio L. kako je i sam priznao, očito je da je on mnogo niži od L., pa je nelogično da je on učestvovao u izvršenju ovog djela a budući da je visok 175cm. Takodje, svjedok oštećenih G. D. primoravan je na prepoznavanju da označi njega.<br>
	&nbsp;<br>
	Branilac&nbsp; optuženog M.A. adv.Z. B.u svojoj završnoj riječi je istakao da jedini dokaz koji tereti njegovog branjenika jeste&nbsp; odbrana I optuženog L. L. data u predkrivičnom postupku, medjutim da takva odbrana nije osnovana najbolje se utvrdjuje iz psihijatrijskog vještačenja, kojim je utvrdjeno da je Lazović dugogodišnji narkoman, te da je riječ o osobi koja pati od poremećaja ličnosti, skoro&nbsp; neuračunljivoj osobi, te da je bio prinudjen da označi M. kao saizvršioca. A posebno činjenica da je oštećeni&nbsp; u pogledu opisa, detaljno opisao znatno drugačije&nbsp; osobu koja je kao saizvršilac učestvovala&nbsp; u izvršenju krivičnog djela&nbsp; u odnosu na Merulića. Sa navedenih razloga, kako nije dokazano da je njegov branjenik izvršio krivično djelo predložio je&nbsp; sudu da istog oslobodi od optužbe, kao i troškove postupka&nbsp;&nbsp; u pogledu nužnih izdataka.<br>
	&nbsp;<br>
	U&nbsp; završnoj riječi optuženi M. A.ostao je pri svojoj odbrani&nbsp; iznijetoj&nbsp; tokom postupka ponavljajući da nema nikakve veze sa predmetnim krivičnim djelom.<br>
	&nbsp;<br>
	Na glavnom pretresu u dokaznom postupku&nbsp; sud je u cilju utvrdjivanja materijalne istine neposredno saslušao&nbsp; ovlašćenog&nbsp; predstavnika oštećene kladionice "O" V. S., svjedoka oštećenog G. D., svjedoka G. B.,&nbsp; svjedoka V. A.,&nbsp; svjedoka L. B., svjedoka I. V., pročitao mišljenje i nalaz&nbsp; vještaka med. struke - neuropsihijatra&nbsp; dr.S. M. i pročitao izvod iz KE na ime optuženog M. A. izdat od strane Uprave policije PJ Podgorica br. 11-245/10-18597/2-2701 od 08.07.2010. godine i na ime L. L. izdat od strane Uprave policije PJ Podgorica br. 11-245/10-18596/2-2703 od 08.07.2010. godine.<br>
	&nbsp;<br>
	Ovlašćeni predstavnik oštećene kladionice "O", V. S.&nbsp; u svom iskazu na glavnom pretresu istakla je da se ne pridružuje krivičnom&nbsp; gonjenu i ne postavlja imovinsko pravni zahtjev.<br>
	&nbsp;<br>
	Svjedok G. D. je u svom iskazu datom na zapisniku o saslušanju svjedoka datom pred istražnim sudijom Višeg suda u Podgorici Ki.br.241/09 od 21.12.2009. godine naveo da je zaposlen u kladionici "O". Kritičnog dana negdje oko 20 časova sjedio je sam za pultom, radeći nešto za kompjuterom, pa nije ni primijetio ulazak maskiranih lica, već je čuo samo otvaranje vrata misleći da ulaze kladioničari.U trenutku kada se okrenuo ugledao je muškarca koji je preko glave imao fantomku, tačnije kapu crne boje i na rukama rukavice&nbsp; crne boje, a u rukama je držalo automatsku pušku. Ovo lice je bilo visine&nbsp; oko 175cm do 185 cm, preko toga sigurno nije&nbsp; jer je, rastom manje od njega a on je visok 188cm. Lice koje je ušlo sa puškom obratilo mu se riječima "lezi dolje", u tom trenutku ušlo je i&nbsp; drugo lice takodje maskirano, preko nosa i usta&nbsp; je imalo šal, na glavi neku kapu a u rukama je držalo pištolj crne boje. Visine otprilike koliko i ovo prvo lice, budući da je on ležao iza šanka i mogao ih je vidjeti samo od šanka&nbsp; ka gore, kroz staklo pulta.To drugo lice uputilo mu je riječi "ćuti", dok je&nbsp; prvo lice izgovorilo riječi "oću sve", u kom trenutku repetira i pušku, našta je on odgovorio "uzmi sve ali mene nemoj dirati". Zatim je ovo lice sa automatskom puškom otvorilo fioku, uzelo novac a nakon toga sa pulta uzelo dva telefona i polomilo ih, dok je ovo drugo lice pokazivalo&nbsp; mu prstom da ćuti i govorilo "ćuti, ćuti dok mi izađemo jer ćemo te ubiti ako progovoriš."Budući da je pretrpio strah, a telefoni su mu bili polomljeni istrčao je na ulicu i vidio&nbsp; vozilo da se udaljava velikom brzinom od kladionice. Pošto se auto dobro udaljilo ugledao je jednog dečka po imenu G. B., kojeg poznaje iz kladionice, rekao mu da je opljačkana kladionica i sa istim se vratio u kladionicu. Nekako je uspio da spoji službeni telefon obavijestio šefa kladionice B. P., da je opljačkan pa je isti prijavio slučaj policiji.Tom prilikom ponešeno je oko 515 do 550 eura. Što se tiče L. i M. nikada za njih nije čuo i prvi put ih je vidio u policiji.Vezano za prepoznavanje u policiji pokazivano mu je&nbsp; jedno lice&nbsp; koje je po visini odgovaralo jednom od lica&nbsp; koja su te noći ušla u kladionicu, ali pošto su bili maskirani on im face nije vidio, osim što su mu u policiji rekli, ovaj te opljačako sa pašenogom, pa ko je bio sa druge strane ne bi mogao znati. Pojasnio je da je on visine oko 188 cm, a ovaj momak koji je prvi ušao sa puškom, bio je nešto niži od njega, dok drugi momak, koji je stajao na vratima i držao pištolj&nbsp; u rukama bio je negdje njegove visine.<br>
	&nbsp;<br>
	Na glavnom pretresu održanom dana 21.10.2010. godine svjedok je ponovio svoj svjedočki iskaz sa zapisnika o saslušanju svjedoka datom pred istražnim sudijom Višeg suda u Podgorici od 21.12.2009. godine, s tim što je detaljnije opisao da da je visok 188 cm, da je momak koji je prvi ušao sa puškom bio ne nešto niži od njega, dok je drugi momak&nbsp; koji je imao pištolj u rukama bio negdje njegove visine, a što procjenjuje na osnovu visine pulta koji je takodje u njegovoj visini. Pojašnjavajući razlike u svom iskazu svjedok je objasnio da je moguće da je bio pod&nbsp; stresom što se tiče ovih dogadjaja, budući da su upravo u tom periodu nad njim izvršena dva razbojništva u roku od 15 dana, ali je siguran da je pred istražnim sudijom vjerno opisao kako su lica bila maskirana, tako da je siguran u pogledu crvenog detalja ali ne zna šta je to bilo, te da je imao neki šal crni. Dodao je da je bio na prepoznavanju I optuženog , ali ne i II optuženog koga zna od ranije iz vidjenja, jer je prolazio motorom pored kladionice. Istakao je da ne postoji mogućnost da je lice koje je naknadno ušlo u kladionicu II optuženi, budući da je to lice sigurno bilo &nbsp;visočije od optuženog M., a budući da je visina pulta njegove visine, gdje je drveni dio negdje do visine njegovog nosa, a stakleni dio do kraja tjemena glave, što bi značilo da je II optuženi bio to drugo lice sa pištoljem, istog ne bi ni mogao da vidi, da su mu u policiji i prije prepoznavanja pokazali L. L., kom su govorili da ponavlja riječi "lezi dolje", kako bi ga po glasu prepoznao, te e tom prilikom čuo kako inspektori L. govore da pomene M. ime.&nbsp; Istakao je da je siguran u ono što je rekao na glavnom pretresu, dok prilikom saslušanja kod istražnog sudije Višeg suda ostavlja mogućnost da je neke detalje pomiješao, budući da se upravo tada desilo i još jedno razbojništvo. Istakao je da se ne pridružuje krivičnom gonjenju, i ne postavlja imovinsko pravni zahtjev.<br>
	&nbsp;<br>
	Svjedok&nbsp; G. B. u svom iskazu u bitnom je naveo, da je kritične večeri bio u blizini kladionice "O, i primijetio vozilo marke "Pasat", kojim je upravljao čovjek koga poznaje iz naselja.Zatim je od pravca kladionice naišlo vozilo marke "pežo 206", sive boje, dok nije vidio da ima&nbsp; tablice, ali je vidio dva maskirana&nbsp; čovjeka. Njih dvojica&nbsp; su ovom čovjeku u pasatu govorili da se sklone, istog psovali &nbsp;ali su bili maskirani te ih ne bi mogao prepoznati, nakon čega su se velikom brzinom uputili&nbsp; prema kući M.<br>
	&nbsp;<br>
	Svjedok I. V. je u svom iskazu istakao da se slabo sjeća detalja, osim da je bio u sastavu sa svojom ekipom kada je vršen pretres stana kojom prilikom su pronašli pušku, dok se ne sjeća da li je sam saslušavao L., ali ako stoji njegov potpis onda sigurno jeste. Nikada u svom radu nije koristio prinudu&nbsp; u&nbsp; cilju iznudjivanja iskaza pa ni u odnosu na L., kao ni prema bilo kojem članu njegove porodice.Takodje sa njim nalazio se i Z. S. ali čim je on potpisao zapisnik, sigurno je i saslušavao L.<br>
	&nbsp;<br>
	Svjedok L. B. u bitnom je navela da je bila kući sa djetetom, suprugom, svekrom,&nbsp; svekrvom i djeverom kada je izvršen pretres njihovog stana kojom prilikom je policija pronašla pušku, a zatim privela nju i supruga. Saopštili su joj da je moraju privesti i to su uradili negdje oko četiri sata po podne, a zadržali je do pola devet naveče. Ispitivali su je kakva im je materijalna situacija,&nbsp; gdje se L. kretao toga dana, odakle im oružje u kući, govoreći šte će biti sa djecom ukoliko i ona bude u zatvoru, te da će ista&nbsp; morati u B. Zatim su je okrenuli licem prema zidu i ponovo pitali sve detalje vezane za pušku nakon čega su u&nbsp; istu prostoriju doveli i L-supruga, kazavši mu "vidiš kako tvoja supruga priča", zatim sačinili zapisnik i pustili je kući. Pojasnila je da se ne sjeća lica koja su je saslušavala osim V.<br>
	&nbsp;<br>
	Svjedok V. A. je u&nbsp; svom svjedočkom iskazu istakao da se dobro sjeća detalja saslušanja L. L. u policiji, jer je bio pozvan kao branilac po službenoj dužnosti. Obavio je povjerljiv razgovor sa L. L. što su mu omogućili inspektori policije, kojom prilikom se L. nije žalio na ponašanje inspektora, niti je on primijetio bilo kakve povrede, niti mu je L. rekao da su ga tukli. Nakon obavljenog povjerljivog razgovora L. je iznio svoju odbranu u njegovom prisustvu bez prinude, prisile&nbsp; ili bilo koje druge radnje koja bi ukazivala na iznudjeni iskaz, nakon čega je i potpisao zapisnik bez ikakve primjedbe. Dodao je da je L. predmetnom prilikom prilično bio uznemiran, kada mu je saopštio da je zabrinut za porodicu i da nekom starijem čovjeku, vjerovatno njegovom ocu kaže da je sve u redu. Dok je on bio prisutan u Područnoj jedinici, L. nije bio izložen nijednom vidu nasilja&nbsp; niti nasilju, a on je bio nekih pola sata.<br>
	&nbsp;<br>
	Iz nalaza i mišljenja vještaka medicinske struke prof. dr S. M. od 17.12.2010. godine,&nbsp; utvrdjeno je da optuženi L. L. ispunjava kliničke standarde zavisnik od upotrebe opojnih droga (heroina) sa simptomima toksikomanske zavisnosti (psihičke i fizičke zavisnosi), a koja je zavisnost preko 10 godina.&nbsp; Prisutni su poremećaji kognitivnih funkcija&nbsp; u sferi rasudjivanja, intelektualnih funkcija&nbsp; u sferi pamćenja kao i poremećaj ličnosti. Sa navedenog u vrijeme&nbsp; izvršenog krivičnog djela, sposobnost shvatanja značaja djela kao i mogućnost upravljanja svojim postupcima je bila smanjena ali ne bitno. Vještak je konačno predložio, da se u odnosu na okrivljenog primijeni mjera bezbjednosti obaveznog liječenja od narkomanije u specijalizovanoj ustanovi za liječenje zavisnosti ili na drugi način shodno stavu suda.<br>
	&nbsp;<br>
	Ovakav&nbsp; nalaz i mišljenje vještaka medicinske struke sud je u&nbsp; cjelosti prihvatio kao jasan, stručan i objektivan,&nbsp; a na isti ni stranke nijesu imale primjedbi.<br>
	&nbsp;<br>
	Iz zapisnika o pretresanju stana&nbsp; i drugih prostorija Ku.br.1556/09 od 25.11.2009.godine, utvrdjuje se da je nadjena automatska puška "N 70 ab 2&nbsp; "zastava" fabr.br. 250061, okvir od puške sa 22 metka kalibra 7,62mm, pištolj starter "BLOW", fabr.br. 7-036963, 9 metaka bojeve municije kalibar 9mm, kojom prilikom su nadjeni predmeti privremeno oduzeti, a za koje je izdata potvrda .<br>
	&nbsp;<br>
	Iz potvrde o privremeno oduzetim predmetima, izdate od strane Uprave policije - PJ Podgorica&nbsp;&nbsp; Ku.br.1556/09 od 27.11.2009.godine, utvrdjuje se da su od lica L. L. privremeno oduzeti sledeći predmeti: nadjena automatska puška "N 70 ab 2&nbsp; "zastava" fabr.br. 250061, okvir od puške sa 22 metka kalibra 7,62mm, pištolj starter "BLOW", fabr.br. 7-036963, 9 metaka bojeve municije kalibar 9m.<br>
	&nbsp;<br>
	Iz fotoelaborata PJ Podgorica&nbsp; broj 17-28-244-2169/3455 od 25.11.2009.godine utvrdjuje se da je predmet istog pretres kuće vlasništvo L.S.&nbsp; koja se nalazi u ul. ... m&nbsp; br. ...- K kojom prilikom je pronadjena automatska puška, pištolj i municija.<br>
	&nbsp;<br>
	Iz zapisnika o uvidjaju Ku.br.1556/09 od 22.11.2009.g.odine, utvrdjuje se da je lice mjesta sportska kladionica "O", koja se nalazi u ul.I bb, vlasništvo V D, kladionica je površine 15m2, lijevo od ulaznih vrata na udaljenosti od 2m se nalazi pult gdje je računar za primanje uplata. Kriminalistički tehničkim pregledom nijesu pronadjeni tragovi pogodni za otkrivanje izvršioca , a pregledom šireg lica mjesta takodje nijesu pronadjeni tragovi, koji bi ukazivali na izvršioca krivičnog djela .<br>
	&nbsp;<br>
	Iz fotoelaborata Pj.Podgorica br. 17-28-244-2194/3413 od 22.11.2009.godine, utvrdjuje se da je predmet&nbsp; ovog elaborata&nbsp; razbojništvo u sportskoj kladionici "O" ul. I bb.<br>
	&nbsp;<br>
	Cijenjeći iskaze prednje saslušanih svjedoka, i to kako u prethodnom postupku tako i na glavnom pretresu, kao jasan, precizan, odredjen i istinit iskaz sud je prihvatio iskaz svjedoka oštećenog G D. Naime, svjedok se na sasvim uvjerljiv, jasan i decidan način izjasnio o svim relevantnim okolnostima predmetnog krivičnog djela, odnosno o u ulasku dva lica u kladionicu, načinu na koji su isti bili maskirani, kao i o načinu na koji je došlo do oduzimanja predmetnog novca, tj. da su u trenutku dok je isti stajao za pultom kladionice &nbsp;ušla dva nepoznata lica, da je jedno lice u rukama držalo automatsku pušku i isto se približilo pultu, dok je drugo lice koje je u rukama držalo pištolj stajalo na vratima. Pošto su mu prethodno kazali da ćuti, nije pružao otpor, nakon čega je lice sa automatskom puškom uzelo novac, polomilo telefone koji su stajali na pultu, a zatim velikom brzinom izasli iz kladionice i uputili se ka K. Na vjerodostojnost &nbsp;ovog svjedočenja, po mišljenju suda nisu od uticaja i neznatne različitosti u iskazu datom na glavnom pretresu u odnosu na svjedočenje dato u istražnom postupku, a vezano za način na koji su izvršioci predmetnog djela bili maskirani, tj. za neki crveni detalj koji je svjedok primjetio kod izvršioca, a budući da je svjedok do detalja opisao način na koji je došlo do izvršenja predmetnog krivičnog djela, prihvatajući kao logično i njegovo objašnjenje da budući da su se u tom periodu dogodila dva razbojništva postoji mogućnost da je neke detalje pomiješao, a posebno kod činjenice da se svjedok nije pridružio krivičnom gonjenju te da isti po mišljenju suda nije želio da oteža položaj optuženih u postupku već da vjeran način prikaze kako se dogadjaj zaista i dogodio.<br>
	&nbsp;<br>
	Dakle, na osnovu rezultata cjelokupnog postupka i ocjene svih provedenih dokaza kako pojedinačno tako i dovodjenjem istih u medjusobnu vezu kao i u vezu sa odbranom optuženog L. L., u ovom postupku je nedvosmisleno utvrdjeno da je optuženi L. L. izvršio krivično djelo razbojništvo iz čl. 242 st.1 KZ-a u vezi sa čl.23 KZ-a u sticaju sa krivičnim djelom nedozvoljeno držanje oružja i eksplozivnih materija iz čl. 403 st.2 u vezi st.1 Krivičnog zakonika CG, i to sa onim činjeničnim opisom iz kojeg su proizišla zakonska obilježja ovih krivičnih djela, a kako je to bliže opisano izrekom ove presude.<br>
	&nbsp;<br>
	Naime, iz jasnog i bezrezervnog priznanja optuženog L. L, a koje se tiče njegovog učešća u izvršenju krivičnih djela koja mu se stavljaju na teret, a koje priznanje je potvrdjeno i osnaženo upravo iskazom svjedoka oštećenog, u ovom postupku je na pouzdan i nepobitan način&nbsp; utvrdjeno da je optuženi L. L dana 22.11.2009.godine, oko 20,00 h u P. u ul.I. bb, u sportskoj kladionici "O", po prethodnom dogovoru, zajedno sa N.N.licem, prijetnjom&nbsp; da će neposredno napasti na život i tijelo oštećenog G. D.- radnika kladionice, oduzeli tudju pokretnu stvar&nbsp; u namjeri da njenim prisvajanjem&nbsp; sebi pribave protivpravnu imovinsku korist, tako što su maskirani i naoružani&nbsp; i to L. L. sa navučenom kapom preko glave sa prorezom za oči i sa automatskom puškom crvena zastava M 70 AB 2 br. 25061 kalibra 7,62mm, u kojoj se nalazio okvir sa 22 metka, čije držanje i nošenje zabranjeno shodno čl.12.Zakona o&nbsp; oružju, a&nbsp; N.N. osoba sa kapom na glavi i šalom preko nosa i usta, i startnim pištoljem ušli u kladionicu, nakon čega je L.držeći pušku&nbsp; uperenu u pravcu oštećenog uputio riječi"ne mrdaj daj mi pare", i naredio mu da legne na pod, a zatim sa naplatnog pulta oduzeo mobilne telefone vlasništvo oštećenog,&nbsp; bacio ih i slomio o pod te iz naplatnog pulta - fioke oduzeo i prisvojio novac u iznosu od 515,00 eura, za koje vrijeme je N.N. lice stojalo do vrata, govoreći oštećenom "ćuti, ćuti jer ćemo te ubiti ako progovoriš", nakon čega su napustili kladionicu ušli u vozilo "pežo 206", koje su bili parkirali ispred kladionice. Ovakvo utvrdjenje suda je osim iz izloženog potvrdjeno i zapisnikom o pretresanju stana i drugih prostorija, potvrdama o privremeno oduzetim predmetima, i zapisnikom o uvidjaju i fotoelaboratom PJ P kao materijalnim dokazima u ovoj pravnoj stvari.<br>
	&nbsp;<br>
	Polazeći od ovakvog utvrdjenja u radnjama optuženog L. L. ostvarena su sva bitna obilježja krivičnog djela razbojništva iz čl.242 st.1 KZ-a CG u vezi sa čl. 23 u sticaju sa krivičnim djelom nedozvoljeno držanje oružja i eksplozivnih materija iz čl. 403 st.2 u vezi st.1 Krivičnog zakonika CG, a iz kojih zakonskih odredbi slijedi da se predmetno krivično djelo sastoje u upotrebi sile ili prijetnje da će neposredno napasti na život i tijelo, koja predhodi izvršenju kradje, pri čemu primjenjući na konkretnu pravnu stvar i činjenicu da je optuženi prijteći da će neposredno napasti na život i tjelo oštećenog G. D., zajedno sa NN licem oduzeo od istog iznos od 515 € nedvosmisleno upućuje na zaključak da su u radnjama optuženog ostvareni svi bitni elementi predmetnog krivičnog djela i po nalaženju suda u pitanju je ozbiljna i stvarna prijetnja, a budući da je optuženi sa sobom imao automatsku pušku, u kojoj se nalazio okvir sa 22 metka, čime je ostvario i sve bitne elemente krivičnog djela nedozvoljeno držanje oružja i eksplozivnih materija iz čl. 403 st.2 u vezi st.1 Krivičnog zakonika CG a iz koje zakonske odredbe sljedi&nbsp; da predmetno krivično djelo vrši onaj ko neovlašćeno drži ili nosi vatreno oružje, municiju, eksplozivne materije, rasprskavajuće ili gasno oružje čije je držanje gradjanima zabranjeno.<br>
	&nbsp;<br>
	Krivično djelo nedozvoljeno držanje oružja i eksplozivnih materija iz čl. 403 st.2 u vezi st.1 Krivičnog zakonika, za koje se okrivljeni oglašava krivim je djelo sa blanketnom dispozicijom, pa je kod ovih djela pored navođenja činjenica i okolnosti koje čine bitna obilježja krivičnog djela u pitanju, a o kojima se sud izjasnio, nužno navesti i materijalnopravni propis od kojeg zavisi postojanje ovog djela.<br>
	&nbsp;<br>
	Naime, okrivljeni se konkretnom prilikom nije pridržavao čl.12 Zakona o oružju, kojom odredbom je propisano da je zabranjena nabavka, držanje, nošenje,&nbsp; proizvodnja, popravljanje i prepravljanje, promet i prevoz oružja i municije, ako ovim zakonom nije drugačije propisano i to svih vrsta automatskog oružja, drugog poluautomatskog oruzja sa kapacitetom magacina većim od 5 metaka&nbsp; osim pušaka kalibra 22LR, a što primijenjeno na konkretan slučaj nesumnjivo ukazuje da se optuženi predmetne odredbe nije pridržavao.<br>
	&nbsp;<br>
	Optuženi L. L.je bio svjestan da time što oduzima tudju pokretnu stvar upotrebom prijetnje da će neposredno napasti na život i tjelo oštećenog G. D.&nbsp; čini krivično djelo razbojništvo što je u konkretnom slučaju i htio, a namjera mu je bila pribavljanje protivpravne imovinske koristi, pa se njegov psihički odnos prema izvršenom krivičnom djelu manifestuje u direktnom umišljaju, dok je optuženi, takodje, kritičnom prilikom neovlašćeno nosio i držao u ruci automatsku pušku „Crvena Zastava M70 AB2“ u kojoj se nalazi okvir sa 22 metka, čije držanje i nošenje je zabranjeno, a bio je svjestan da time čini krivično djelo nedozvoljeno držanje oružja&nbsp; i eksplozivnih materija, što je u konkretnom slučaju i htio, a što i proizilazi iz činjenice da je svjesno držao pušku, a znajući da je nošenje i držanje iste gradjanima zabranjeno, pa se njegov psihički odnos prema ovom izvršenom krivičnom djelu manifestuje kao direktni umišljaj.<br>
	&nbsp;<br>
	Za napomenuti je da se u toku trajanja ovog postupka promijenio Krivični zakon u pogledu krivičnog djela razbojništva, a što je rezultiralo i promjenom nadležnosti, o čemu je i donijeto rješenje Višeg suda u Podgorici Kv.br.680/10 od 02.06.2010. godine, pa je sud shodno toj činjenici i pored toga što je zastupnik optužbe u završnoj riječi u svemu ostao pri podignutoj optužnici Višeg tužioca Kt.br.265/09 od 16.01.2010. godine, i toj pravnoj kvalifikaciji, odnosno krivičnom djelu razbojništva iz čl.242 st.4 u vezi st.1 KZ-a, promijenio činjenični opis optuženja iz stava I presude, koji se tiče radnji koje se stavljaju na teret optuženom L. L., prilagodjavajući isti rezultatima dokaznog postupka, a imajući u vidu da upravo rezultati dokaznog postupka ukazuju na to da je optuženi L. L. izvršio krivično djelo kao saizvršilac, po prethodnom dogovoru sa NN licem, a ne sa II optuženim M. A. djelajući kao više lica, u kom pravcu je sud i našao da se radi o krivičnom djelu razbojništvo iz čl.242 st. 1 KZ-a u vezi sa čl. 23 KZ-a, prilagodjavajući činjenični opis nadjenoj pravnoj kvalifikaciji, nalazeći da ovakvom izmjenom nije povrijedjen objektivni idnetitet optužbe.<br>
	&nbsp;<br>
	Prilikom odlučivanja o vrsti i visini krivične sankcije, sud je u smislu odredbi čl. 42 KZ-a cijenio sve okolnosti od značaja za njen izbor i visinu, pa je od olakšavajućih okolnosti na strani optuženog L. L. cijenio njegovo potpuno priznanje krivičnih djela, porodične prilike- činjenicu da je oženjen, otac dvoje mldb.djece, u okviru imovinskih prilika njegovo loše imovno stanje, dok je od otežavajućih okolnosti na strani optuženog cijenio njegovu raniju osudjivanost a što se utvrdjuje uvidom u izvod iz KE izdat od strane Uprave policije PJ Podgorica &nbsp;br.11-245/10-18596/2-2703 od 08.07.2010. godine, pa je ovom optuženom prethodno za krivično djelo razbojništvo iz čl. 242 st.1 Krivičnog zakonika CG utvrdio kaznu zatvora u trajanju od dvije godine, a za krivično djelo nedozvoljeno držanje oružja i eksplozivnih materija iz čl. 403 st.2. u vezi st.1.KZ CG kaznu zatovra u trajanju od 7 mjeseci, nakon čega je primjenom odredbi o sticaju propisanih čl.48 KZ-a CG optuženog osudio na jedinstvenu kaznu zatvora u trajanju od dvije godine i 6 mjeseci, nalazeći da će se upravo izrečenom kaznom zatvora u navedenom trajanju po okviru opšte svrhe&nbsp; krivičnih sankcija propisane čl.4.st.2.KZ CG sa uspjehom ostvariti svrha kaznjavanja iz čl.32 istog zakonika i uticati na okrivljenog da ubuduće ne čini niti ova niti druga krivična djela, kao i na druge da ne čine krivična djela, a takodje i na adekvatan način izraziti društvena osuda za krivično&nbsp; djelo u pitanju i obaveza poštovanja zakona.<br>
	&nbsp;<br>
	U izrečenu kaznu zatvora optuženom se uračunava i vrijeme provedeno u pritvoru u trajanju od 25.11.2009 godine, pa nadalje, shodno odredbi čl.51 KZ-a CG.<br>
	&nbsp;<br>
	Na osnovu odredbe čl.71 KZ-a optuženom je izrečena mjera bezbjednosti - obavezno liječenje narkomana zatvorenog tipa, koja mjera će se izvršiti u spicijalizovanoj psihijatrijskoj bolnici D. u K. Ovakva mjera bezbjednosti je izrečena obzirom da je optuženi predmetno krivično djelo izvršio usled zavisnosti od upotrebe opojnih droga, pri čemu postoji ozbiljna opasnost da će isti usled ove zavisnosti i dalje vršiti krivična djela. Naime, nesporno je utvrdjeno da je optuženi višegodišnji uživalac opojnih droga, preko 10 godina, &nbsp;kao i da je, faktički, usled navedene zavisnosti i učinio predmetno krivično djelo, pri čemu se osobito imalo u vidu i stav vještaka psihijatra da u konkretnom slučaju postoji osnov za izricanje ove mjere bezbjednosti. Obzirom da je navedena mjera bezbjednosti izrečena uz kaznu zatvora, to će se vrijeme provedeno u navedenoj zdrastvenoj ustanovi uračunati u kaznu zatvora.<br>
	&nbsp;<br>
	Shodno čl.199 Zakonika o krivičnom postupku CG, Sud je optuženog obavezao na isplatu paušala u&nbsp; iznosu od 50,00 €, koji je odmjeren shodno dužini trajanja postupka, složenosti predmeta i imovinskim prilikama okrivljenog, dok drugih troškova nije bilo.<br>
	&nbsp;<br>
	Detaljnom analizom navoda odbrane optuženog M. A., kao i ocjenom svih provedenih dokaza, po zaključivanju suda nije dokazano da je M. A. izvršio krivično djelo razbojništvo iz čl.242 st.1 Krivičnog zakonika CG, iz kojih razloga ga je sud&nbsp; u nedostatku dokaza oslobodio od optužbe shodno čl. 363 tač.3 ZKP-a.<br>
	&nbsp;<br>
	Naime, ovaj optuženi je&nbsp; tokom cjelog postupka negirao izvršenje krivičnog djela koje mu se stavlja na teret, ističući da sa izvršenjem istog nije imao ništa, da je čitav dan proveo kući sa ocem, osim što je oko 18,00 h bio u posjeti L. L, sa istim popio kafu i vratio se svojoj kući negdje oko 20,00 h, te da mu je L. pašenog. Ovakva odbrana optuženog M. A. ima uporište u činjeničnoj gradji koja je rezultirala tokom ovog postupka i to prvenstveno neposrednim svjedočenjem svjedoka oštećenog G. D., koji je svojim svjedočenjem u cjelosti potvrdio i potkrijepio navode odbrane optuženog M., a kojem iskazu je i sud poklonio punu vjeru. Naime, iskazom svjedoka nedvosmisleno se utvrdjuje da lice koje je predmetne večeri bilo sa optuženim L. L. nikako ne može biti optuženi M., a s obzirom na to da je isti nesporno visok oko 175 cm, dok je lice koje je sa L. L. izvršilo predmetno djelo (koji je visok 184 cm), bilo visine samog svjedoka oštećenog koji je nesporno visok 188 cm. Navodi odbrane optuženog M. do detalja su potkrijepljeni pojašnjenjem svjedoka oštećenog, koji je naveo da je obzirom da je visina pulta njegove visine, da je drveni dio istog negdje do visine njegovog nosa, a stakleni dio do kraja tjemena glave, što bi značilo da kada bi II optuženi M. bio lice koje je sa L. izvršio predmetno djelo istog ne bi moga da vidi, kao i to da su mu u policiji prilikom prepoznavanja pokazali L., govoreći mu "ovaj te je opljačkao sa pašenogom", a posebno to da je čuo kako inspektori govore L. da pomene M. ime. Takodje u prilog ovakvom utvrdjenju idu i navodi odbrane L. L, koji je naveo da nije izvršio predmetno krivično djelo sa M. A, da je u policiji označio M. kao svog saizvršioca iz razloga nije smio da označi lice sa kojim je izvršio predmetno djelo.<br>
	&nbsp;<br>
	Jedini dokaz na kojem optužba temelji svoj zaključak o krivici ovog optuženog, jeste odbrana optuženog L. L. data pred Upravom policije u prisustvu branioca, gdje je istina, L. označio optuženog M. kao saizvršioca u krivičnom djelu razbojništvo predmetne večeri. Medjutim, ovakva odbrana optuženog L. L. koja se tiče optuženog M. A. nije našla potvrdu u ostalim dokazima provedenim u ovom postupku, a isto tako opovrgnuta je i kasnijom odbranom L. u kojoj isti uporno već pred istražnim sudijom, a potom i na glavnom pretresu objašnjavao da je pred Upravom policije bio maltretiran, i ucjenjivan na razne načine i da mu je čak i supruga bila privedena u prostorije policije, a sve iz razloga kako bi označio M. A., kao svog saizvršioca te večeri. Dalje, ovakvi navodi odbrane optuženog L. demantovani su i činjenicom koja se ne može pobiti, a to je decidno izjašnjenje svjedoka oštećenog u pogledu visine učinilaca ovog krivičnog djela, kada je isti na krajnje jasan i ubjedljiv način objasnio, odnosno opisao decidno visinu prve osobe koja je ušla u kladionicu i visinu druge osobe, dovodeći je u vezu sa svojom visinom, pojašnjavajući i to da je prvi čovjek koji je ušao sa puškom bio maskiran i imao fantomku, i po njegovoj procjeni bio nešto niži od njega, a što se nedvojbeno odnosi na optuženog L. L., a drugi momak koji je imao pištolj u rukama bio je njegove visine, pa je i nesporno na samom glavnom pretresu učinjeno da je optuženi M. A. niži od svjedoka oštećenog otprilike oko 20 cm, isto kao i od optuženog L. L. 10 cm.&nbsp; Da bi se priznanje optuženog, odnosno konkretno navodi odbrane jednog optuženog mogli smatrati pouzdanim dokazom u prilog krivice drugog optuženog, takva odbrana bi morala biti potkrijepljena, odnosno potvrdjena ostalim provedenim dokazima, dok naprotiv u ovom postupku navedeni dio odbrane optuženog L., koji se tiče učešća M. s razlogom je doveden u sumnju i to kako kasnijim isticanjima samog L., zatim dosljednim i upornim negiranjem krivičnog djela od strane M., zatim svjedočenjem i supruge optuženog L. koja je na posredan način potvrdila ovu sumnju u pogledu kvaliteta i validnosti ovog dijela odbrane pred Upravom policije, ističući u svom svjedočenju da je tačno da su je priveli u prostorije policije nakon pretresanja stana, i da je tačno da joj je policija izmedju ostalog postavljala pitanja u smislu što će biti sa djecom ukoliko i ona bude u zatvoru, i nešto u smislu da će djeca morati u B., pa kada se tome dodaju činjenice a koje se tiču visine optuženog M. A., to su osnovano dovedeni u pitanje, kako kvalitet, tako istinitost dijela odbrane optuženog L. u pogledu krivice optuženog M. A. za krivično djelo stavljeno mu na teret za krivično djelo u pitanju, usljed čega je sud u sumnji i presudio u korist optuženog M. A., oslobadjajući ga od optužbe, shodno čl.363 tač.3 ZKP-a, budući da u ovom postupku nije dokazano da je isti izvršio krivično djelo razbojništvo iz čl.242 st.1 Krivičnog zakonika.<br>
	&nbsp;<br>
	Pri ovakvom zaključivanju, sud je cijenio i imao u vidu iskaze svjedoka V. A. i I. V., nalazeći da je u osnovi svjedočki iskaz V. A. opovrgnut činjenicama proisteklim iz ovog postupka, kao i nepouzdan, posebno pri činjenici da je i sam svjedok na glavnom pretresu dodao da je istina da je optuženi L. L. bio uznemiren, a što u istražnom postupku nije pominjao, a što dodatno implicira na zaključak u pogledu osnovanosti objašnjenja optuženog L., u pogledu ove odbrane pred Upravom policije, dok je iskaz svjedoka I. V. cijenjen kao bez uticaja, budući da se ovaj svjedok pojedinosti i detalja predmetnog dogadjaja ne sjeća, a kao takav je cijenio i iskaz svjedoka G. B., obzirom da se ni ovaj svjedok nije izjašnjavao u svom iskazu o okolnostima koje bi bile od uticaja za rasvjetljavanje bilo koje relevatne okolnosti. Takodje je sud imao u vidu i izvod iz kaznene evidencije za optuženog M., kao i sve ostale dokaze, medjutim, kod izloženog mišljenja je da isti nijesu od uticaja za drugačije presudjenje.<br>
	&nbsp;<br>
	Sud je rješenjem odbio, provođenje dokaza saslušanje svjedoka Z. S., budući da saslušanje ovog&nbsp; svjedoka nije od uticaja u rješavanju ove krivično pravne stvari, pa bi provodjenje&nbsp; istog&nbsp; vodilo bespotrebnom&nbsp; odugovlačenju&nbsp; postupka.<br>
	&nbsp;<br>
	Troškovi krivičnog postupka u ovom dijelu padaju na teret budžetskih sredstava suda, shodno čl.203. Zakonika o krivičnom postupku.<br>
	&nbsp;<br>
	Na osnovu izloženog, odlučeno je kao u stavu I i II izreke ove presude.<br>
	&nbsp;</div>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<strong>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;PREDSJEDNIK VIJEĆA - SUDIJA</strong><br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<strong>&nbsp;&nbsp;&nbsp;&nbsp;&nbsp;&nbsp;&nbsp; Maja Zeković</strong><strong>,s.r.</strong><br>
&nbsp;<br>
&nbsp;<br>
&nbsp;<br>
&nbsp;<br>
<strong>PRAVNA POUKA: </strong><br>
<strong>Protiv ove presude može se</strong><strong> izjaviti žalba u roku </strong><br>
<strong>od </strong><strong>15 dana od dana prijema pismenog otpravka</strong><strong> iste, </strong><br>
<strong>Višem</strong><strong> sudu u Podgorici, a preko ovog suda.</strong><br>
&nbsp;<br>
<strong>ZTO- Janković Andrijana&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</strong><br>
&nbsp;<br>
&nbsp;<br>

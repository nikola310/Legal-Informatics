<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:end;hyphenate:auto;font-family:Arial;font-size:12pt;}
.p2{text-align:center;hyphenate:auto;font-family:Arial;font-size:12pt;}
.p3{text-align:justify;hyphenate:auto;font-family:Arial;font-size:12pt;}
.p4{text-align:start;hyphenate:auto;font-family:Times New Roman;font-size:12pt;}
.p5{text-indent:0.5in;text-align:justify;hyphenate:auto;font-family:Arial;font-size:12pt;}
.p6{text-align:start;hyphenate:auto;font-family:Arial;font-size:12pt;}
.p7{text-align:justify;hyphenate:auto;font-family:Times New Roman;font-size:14pt;}
.p8{text-align:center;hyphenate:auto;keep-with-next.within-page:always;font-family:Arial;font-size:12pt;}
.p9{text-align:justify;hyphenate:auto;font-family:Arial;font-size:14pt;}
.p10{text-align:justify;hyphenate:auto;font-family:Times New Roman;font-size:12pt;}
.s1{font-weight:bold;}
.s2{font-family:Arial;font-size:12pt;}
.s3{font-size:12pt;}
</style>
<meta content="dragan.mrdak" name="author">
</head>
<body class="b1 b2">
<p class="p1">
<span>K. br.40/13</span>
</p>
<p class="p2">
<!--Image link to '0.jpg' can be here-->
</p>
<p class="p3"></p>
<p class="p2">
<span>U IME CRNE GORE</span>
</p>
<p class="p3">
<span>	</span>
</p>
<p class="p3">
<span>	OSNOVNI SUD U BIJELOM POLJU, prvostepeni krivični sud, sudija pojedinac Dragan Mrdak, uz učešće namještenika suda Koviljke Lješnjak, zapisničara, u predmetu protiv okrivljenog B. D.e iz Bijelog Polja, zbog   krivičnog djela ubijanje i mučenje životinja iz čl. 309. st.1.Krivičnog zakonika, rješavajući po optužnom predlogu Osnovnog državnog tužilaštva iz Bijelog Polja KT.br. 184/12 od 11.02.2013 godine, nakon održanog usmenog glavnog i javnog pretresa u prisustvu savjetnice ODT-a iz Bijelog Polja H. B.</span><span class="s1">,</span><span> okrivljenog B. D.e oštećenog B. S. iz Bijelog Polja, dana 11. 03. 2013.godine, donio je i javno objavio</span>
</p>
<p class="p3"></p>
<p class="p3"></p>
<p class="p2">
<span>P R E S U D U</span>
</p>
<p class="p4"></p>
<p class="p3"></p>
<p class="p3">
<span>	Okrivljeni B. D.A, od oca Dž. i majke R., rođene B., rođen 15. 03. 1979 godine u Bijelom Polju, nastanjen u mjestu Zminac, opština Bijelo Polje, državljanin Crne Gore, nezaposlen, oženjen, otac jednog djeteta,pismen, sa završenih pet razreda Osnovne škole, osuđivan i to: presudom Osnovnog suda u Bijelom Polju K. br. 31/99 od 07.03.2001 godine, zbog krivičnog djela iz čl. 36. st.1. KZ, na tri mjeseca zatvora; presudom Osnovnog suda u Bijelom Polju K. br. 470/05 od 31.10.2006. godine, zbog krivičnog djela iz čl. 154 KZ na novčanu kaznu od 600 €,</span>
</p>
<p class="p3"></p>
<p class="p2">
<span>K r i v    j e</span>
</p>
<p class="p2"></p>
<p class="p5">
<span>Što je:</span>
</p>
<p class="p5"></p>
<p class="p3">
<span>  	- Dana: 16. 05.2012 godine, u mjestu Zminac, opština Bijelo Polje, kršeći propise ubijao i mučio životinje - ovce i jagnjad vlasništvo oštećenog S. B.a, na način što je udarcima jačeg intenziteta drvenim štapom izudarao više ovaca i jagnjadi koje je ošećeni pustio na ispašu, usljed čega je jedno jagnje palo u nesvijest, a jedno podleglo povredama,</span>
</p>
<p class="p3"></p>
<p class="p5">
<span>- ćime je izvršio krivično djelo  ubijanje i mučenje životinja iz čl. 309. st.1. Krivičnog Zakonika.</span>
</p>
<p class="p3">
<span>	</span>
</p>
<p class="p5">
<span>- za koje mu sud primjenom navedenog zakonskog propisa i čl. 2, 4, 5, 13, 15, 32, 36, 42, 52, 53 i 54 Krivičnog zakonika, i čl. 226, 229 i 374 Zakonika o krivičnom postupku i z r i č e:</span>
</p>
<p class="p3"></p>
<p class="p3"></p>
<p class="p2">
<span>USLOVNU OSUDU</span>
</p>
<p class="p6"></p>
<p class="p3">
<span>	Kojom mu utvrđuje kaznu zatvora od 2 /dva/ mjeseca i istovremeno određuje da se ista neće izvršiti ukoliko okrivljeni u roku od 2 /dvije/ godine, ne izvrši neko drugo krivično djelo.</span>
</p>
<p class="p3"></p>
<p class="p3">
<span>	Okrivljeni se obavezuje da plati na ime paušala iznos od 40,00 €, na žiro račun 832 - 151 -35 Depozita novčanih kazni, troškova postupka i paušala u roku od 15 dana, po pravnosnažnosti presude, pod prijetnjom prinudnog izvršenja.</span>
</p>
<p class="p3"></p>
<p class="p7">
<span>	</span><span class="s2">Imovinsko pravnog zahtjeva i drugih troškova postupka nije bilo.</span>
</p>
<p class="p3"></p>
<p class="p8">
<span>O b r a z l o ž e nj e</span>
</p>
<p class="p3"></p>
<p class="p3"></p>
<p class="p5">
<span>Optužnim predlogom Osnovnog Državnog Tužilaštva u B. Polju, KT. br. 184/12 od 11. 02. 2013. godine, optužen je B. D.a iz Bijelog Polja, da je izvršio krivično djelo ubijanje i mučenje životinja iz čl. 309. st.1. Krivičnog Zakonika.</span>
</p>
<p class="p3"></p>
<p class="p3">
<span>	Glavni pretres je održan i zaključen dana 11.03. 2013. godine u prisustvu savjetnice ODT-a iz Bijelog Polja H. B., okrivljenog B. D.e oštećenog B. S..</span>
</p>
<p class="p3"></p>
<p class="p3">
<span>	U završnoj riječi savjetnica ODT-a je osala pri podnijetom optužnom predlogu jer je iz izvedenih dokaza  nesporno utvrđeno da je izvršio krivično djelo stavljeno mu na teret. Tražila je da ga sud  oglasi krivim i osudi na kaznu po zakonu.  </span>
</p>
<p class="p3"></p>
<p class="p3">
<span>	U završnoj riječi oštećeni B. S. pridružio se krivičnom gonjenju protiv okrivljenog, a prema istom nije imao imovinsko pravni zahtjev jer je povodom pričinjene štete vođen parnični postupak u kom postupku je okrivljeni obavezan da mu plati na ime jagnjeta i troškova 210,00 €.</span>
</p>
<p class="p3"></p>
<p class="p3">
<span>	Okrivljeni B. D.a  u odbrani  datoj u toku istražnog postupka  istakao je  da je kritičnog dana bio na imanju koje je zakupio od svoje strine, a na tom imanju su bile i S.ove ovce. Krenuo je da potjera ove ovce u svoju štalu, s namjerom da pozove policiju i da ih obavijesti da mu je S. uzurpirao zakupljeno imanje. Dok je sa suprugom ovce gonio ka štali, naišao je B. M., koji inače radi kod B. S. i isti je imao namjeru da ga spriječi u tjeranju ovaca u štalu i zvanju policije i tom prilikom ga je M. više puta odgurnuo. To je uznemirilo ovce, koje su zatim pobjegle sa imanja. Istakao je da kritičnom prilikom drvenim štapom nije udarao ni jedno jagnje, a u ruci je imao prut, kojim je namjeravao da potjera ovce u štalu. Ostajući pri ovoj odbrani na glavnom pretresu, dodao je da kritičnog događaja nije udarao ovce, niti je na livadi ostalo neko mrtvo jagnje. Prije ovog događaja B. S. mu je dugovao 300,00 €, na ime čuvanja ovaca. Čekao je godinu dana, da mu S. isplati taj dug, te su prije kritičnog događaja on i B., bili u negovoru. Ovo nije bilo prvi put da su S.ove ovce ulazile na njegovu livadu, dešavalo se da  B. po cijelu noć ostavi ovce i koze na livadi njegove strine, a koju livadu odnosno ispašu on od strine kupuje zadnjih pet do šest godina, tako da je bio prinuđen da kupuje sijeno kako bi prehranio svoju stoku. Osim ovog imanja, B. S. ara imanja i drugim komšijama.</span>
</p>
<p class="p3"></p>
<p class="p3">
<span>	U završnoj riječi okrivljeni je istakao da nije izvršio krivično djelo stavljeno mu na teret. Tražio je da ga sud oslobodi.</span>
</p>
<p class="p3"></p>
<p class="p3">
<span>	Radi utvrdjivanja odlučnih činjenica i donošenja pravilne i zakonite odluke, sud je na glavnom pretresu izveo sledeće dokaze: saslušao u svojstvu svjedoka  oštećenog B. S. i svjedoka B. M.a, pročitao veterinarsku potvrdu Veterinarske stanice Vet-sanus br.28/12 od  18.05.2012 godine, te izvršio uvid u izvod iz KE za okrivljenog.</span>
</p>
<p class="p3"></p>
<p class="p3">
<span>	Sud je odbio predlog okrivljenog da se u dokaznom postupku u svojstvu svjedoka saslušaju K. A.a i H. D. na okolnosti kritičnog događaja jer je po ocjeni suda  činjenično stanje u dovoljnoj  mjeri utvrđeno ostalim izvedenim dokazima te bi izvođenje ovih dokaza vodilo odugovlačenju postupka i uvećanju troškova.</span>
</p>
<p class="p3"></p>
<p class="p3">
<span>	Sud je cijeneći odbranu okrivljenog i dokaze pojedinačno i u medjusobnoj vezi, a shodno čl. 370 Zakonika o Krivičnom postupku, utvrdio činjenično stanje  i na osnovu istog zaključio da je okrivljeni izvršio krivično djelo stavljeno mu na teret optužbom i da je za isto djelo kriv.</span>
</p>
<p class="p3"></p>
<p class="p3">
<span>	Odbranu okrivljenog, sud je cijenio kao isključivo usmjerenu na izbjegavanje sopstvene krivice, te istu nije prihvatio, a njegova odbrana je obezvrijeđena izvedenim dokazima u toku postupka. Naime, iz iskaza svjedoka oštećenog  B. S. datog u toku istražnog postupka  proizilazi da živi u mjestu Zminac i drži oko 200 ovaca i koza, koje čuva po ledinama i utrinama u državnom vlasništvu. Oko ovih ledina nalaze se privatne livade, koje su pretežno zagrađene i između ostalih tu se nlazi i livada koju zakupljuje B. D.a,ta livada je ograđena živom ogradom, s tim što ima otvorenih prolaza. Obzirom da sam čuva 200 ovaca i koza, često nije u stanju da ih sve prati, pa se dešava da one pređu na tuđe livade. Kritičnog dana kada je pustio ovce na ispašu, one su prešle na livadu koju zakupljuje B. D.a, to je bilo negdje oko 18,00 časova. Pošto je od te livade bio udaljen 50 do 60 metara, poslao je B. M.a, da istjera ovce sa D.ine livade. Dok je čekao da se M. vrati, začuo je zvuke, udarce štapom i bio je siguran da B. D.a udara po njegovim ovcama, mada to nije vidio. A čuo je D.inu ženu koja je tada govorila ''D.a, nemoj pobit te ovce, nemoj ih udarati''. U međuvremenu M. se vratio, noseći u rukama mrtvo jagnje, za koje je rekao ''da ga je ubio D.a i to kolcem''. Jagnjetu je iz usta i nosa točala krv i nije davalo znake života. M. mu je rekao da je jedno jagnje ostalo na D.inoj livadi, onesviješćeno od udaraca.  D.a je zatim počeo da ga izaziva na tuču i svađu ali se on nije ni svađao ni tukao, već udaljio i pozvao policiju, kako bi prijavio navedeni događaj. Pozvao je veterinara koji je poslao veterinarskog tehničara Z.a. Z. je izašao na lice mjesta, pregledao leš i izdao veterinarsku potvrdu. Ostajući pri ovom iskazu na glavnom pretresu dodao je da je on imao sedam jarčeva koji su imali duge rogove, međutim kritičnog dana, na livadi koju zakupljuje okrivljeni bile su samo njegove ovce a ne koze i jarčevi. On je vlasnik ovih 200 ovaca, i dešava se da ponekad nekom pokloni ovcu ili jagnje i to nema nikakve veze sa novcem ili sa nekim drugim interesom. To radi zbog napretka i dvije godine prije kritičnog događaja, M.u je poklonio jedno jagnje. Dešavalo mu se da njegove ovce uđu u livadu i naprave štetu okrivljenom, to je bilo iz zagona, on ih nikada nije namjerno tjerao. Stricu okrivljenog prodao je četiri ovna za kurban, isti nije imao da mu ih plati, pa je na kraju okrivljeni prihvatio, da na ime 300,00 €, koje je on njemu dugovao od čuvanja ovaca, te pare njemu da njegov stric, koji je te pare dugovao za ove ovnove i misli da su D.i te pare isplaćene. Povodom ovog događaja, vođen je i parnični postupak, u kom postupku mu je dosuđeno 200,00 € na ime vrijednosti jagnjeta. Iskaz ovog svjedoka sud je u potpunosti prihvatio kao jasan, logičan i uvjerljiv,  nesračunat na otežavanje ili pak olakšavanje krivično pravnog položaja okrivljenog a potvrđen iskazom svjedoka B. M.a te sadržinom pisanih dokaza.</span>
</p>
<p class="p3"></p>
<p class="p3">
<span>	Iz iskaza svjedoka B. M.a, datog u toku istražnog postupka proizilazi da  se kritičnog dana nalazio u mjestu Zminac, ispred svoje kuće u dvorištu sa S.om B.em, koji je tada pustio na ispašu svoje ovce i jagnjad. Ne može se precizno izjasniti koliko je od mjesta gdje su oni stajali udaljena livada koju zakupljuje B. D.a, ali zna da se sa tog mjesta livada nije mogla vidjeti. U jednom momentu B. S. mu je rekao da ode i da pogleda da li su ovce slučajno prešle na livadu koju zakupljuje B. D.a, ta livada nije bila dovoljno zagrađena, te su ovce i jagnjad imale pristup na livadi. Poslušao je S. i otišao do te livade i vidio da su ovce i jagnjad prešle na livadu,  a tada je B. D.a, udarao drvenim štapom ovce i jagnjad. Nije se mogao izjasniti koje je debljine i dužine bio štap kojim je D.a udarao životinje, a siguran je da su udarci bili jačeg intenziteta i toliko jaki da je jedno jagnje, od siline udarca na mjesto umrlo, a jedno palo u nesvijest. Okrivljeni je štapom udarao sve životinje koje su se našle na livadi. Sve ovo on je vidio, ubjeđivao je D.u da prestane sa udaranjem životinja, u tome nije uspio, a D.a mu je govorio da se pomakne. Tu je bila prisutna i D.ina supruga, koja je pokušavala da odvrati D.u i molila ga da ne muči životinje, jer će ih sve poubijati, D.a joj na to nije ništa odgovorio, već je nastavio da bije životinje, sve dok one nijesu pobjegle sa njegovog imanja. Nakon ovoga, on je mrtvo jagnje, odnio S.u B.u i ispričao mu sve što je vidio. Na glavnom pretresu ostajući pri ovom iskazu dodao je: da poznaje K. A.u, s tim što je kritičnog događaja nije vidio na licu mjesta, a pokušavao je da odmakne D.u i da ga spriječi da ne udara ovce, to mu nije uspjelo. Sada se ne sjeća koliko je ovaca i jagnjadi ušlo na D.inu livadu, a zna da kako su ovce i jagnjad natrčavale, okrivljeni ih je udarao. Nije mu poznato da li su S.ove ovce, ulazile u livadu prije ovog događaja. Okrivljeni nije preko njega poručivao S.u da mu više ne pušta ovce u livadu.Iskaz ovog svjedoka sud je u potpunosti prihvatio kao jasan, logičan i uvjerljiv, nesračunat na otežavanje ili pak olakšavanje krivično pravnog položaja okrivljenog a potvrđen iskazom svjedoka - oštećenog B. Saveta te sadržinom pisanih dokaza.</span>
</p>
<p class="p3"></p>
<p class="p3">
<span>	Iz Veterinarske potvrde, Veterinarske stanice '' V.S. '' proizilazi da su 16.05.2012 godine, radnici veterinarske stanice '' V.S.'', na poziv vlasnika B. S. iz sela Zminac, izvršili pregled leša jagnjeta, starosti oko pet mjeseci, težine oko 35 kg. Na lešu su bile vidljive promjene, u vidu krvarenja iz nozdrva i usne duplje. Po izjavi vlasnika jagnje je udareno drvetom od strane komšije. Vlasnik je posumnjao da su i druge ovce povrijeđene, ali nijesu pokazivale kliničke znake i nijesu liječene od strane radnika Veterinarske ambulante. Prihvatajući u potpunosti iskaze svjedoka oštećenog B. S. i B. M.a, sud je prihvatio sadržinu ovog pisanog dokaza.</span>
</p>
<p class="p3"></p>
<p class="p9">
<span>	</span><span class="s3">Iz izvedenih dokaza, sud je utvrdio činjenično stanje da je okrivljeni B. D.a</span><span> </span><span class="s3">Dana: 16. 05.2012 godine, u mjestu Zminac, opština Bijelo Polje, kršeći propise ubijao i mučio životinje - ovce i jagnjad vlasništvo oštećenog S. B.a, na način što je udarcima jačeg intenziteta drvenim štapom izudarao više ovaca i jagnjadi koje je ošećeni pustio na ispašu, usljed čega je jedno jagnje palo u nesvijest, a jedno podleglo povredama.</span>
</p>
<p class="p3"></p>
<p class="p3">
<span>	Postupajući na opisani način, okrivljeni je ovakvim svojim ponašanjem ostvario obilježja krivičnog djela ubijanje i mučenje životinja iz čl. 309. st.1. Krivičnog Zakonika, pri čemu je okrivljeni bio svjestan da su ovce i jagnjad domaće životinje, vlasništvo oštećenog B. S., koje je isti pustio na ispašu i da udarajući ovce i jagnjad, drvenim štapom i to udarcima jačeg intenziteta, iste može ubiti ili ozlijediti, pa je krivično djelo izvršio s umišljajem i za isto je kriv.</span>
</p>
<p class="p3"></p>
<p class="p3">
<span>	U konkretnom slučaju nije isključena protivpravnost na strani okrivljenog iz razloga što se radilo o zdravom stadu, ovaca i jagnjadi, koje su mirno pasle i  ničim nijesu ugrožavale život i tijelo okrivljenog.</span>
</p>
<p class="p10">
<span>	</span>
</p>
<p class="p3">
<span>	Odlučujući u pogledu vrste i visine krivične sankcije, a cijeneći sve okolnosti iz čl. 42 Krivičnog zakonika, sud je kod okrivljenog B. D.e našao da se radi o porodičnom čovjeku,  lošeg imovnog stanja, ocu  jednog maloljetnog djeteta, u obavezi izdržavanja istog, a na strani otežavajućih okolnosti, sud je cijenio njegovu raniju osuđivanost, s tim što je imao u vidu da se radi o osudama za nesrodna krivična djela i da je od vremena zadnje osude proteklo više od pet godina, pa u nedostatku drugih otežavajućih okolnosti, sud je stanovišta  da su ispunjeni uslovi za izricanje uslovne osude kojom je okrivljenom utvrdio kaznu zatvora  od 2 /dva/ mjeseca sa odgovarajućim rokom provjeravanja od 2 /dvije/ godine smatrajući da će se uslovnom osudom dovoljno uticati na okrivljenog da u buduće ne vrši krivična djela i da će se prema okrivljenom postići svha izricanja  uslovne osude  iz čl.  52 st. 2 KZ, u pogledu specijalne prevencije, dok će izrečena uslovna osuda dovoljno uticati  na ostale potencijalne izvršioce da ne vrše ova i slična krivična djela, i na taj način se ostvariti ciljevi generalne prevencije. Okrivljenom je istovremeno ukazano na značaj uslovne osude i mogućnost njenog opoziva.</span>
</p>
<p class="p3"></p>
<p class="p3">
<span>	U smislu čl. 226 i 239 Zakonika o krivičnom postupku, odlučeno je da okrivljeni na ime paušala plati iznos od 40,00 € pri čemu je sud cijenio složenost i trajanje krivičnog postupka, kao i imovinske prilike okrivljenog, s tim što drugih troškova postupka nije bilo.</span>
</p>
<p class="p3"></p>
<p class="p3">
<span>	Imovinsko pravnog zahtjeva nije bilo.</span>
</p>
<p class="p3"></p>
<p class="p3">
<span>	Iz iznijetih razloga odlučeno je kao u izreci presude, a shodno čl.  374  Zakonika o krivičnom postupku.</span>
</p>
<p class="p3"></p>
<p class="p3"></p>
<p class="p2">
<span>OSNOVNI SUD U BIJELOM POLJU</span>
</p>
<p class="p2">
<span>Dana, 11. 03. 2013 . godine</span>
</p>
<p class="p2"></p>
<p class="p2"></p>
<p class="p4"></p>
<p class="p3">
<span>ZAPISNIČAR,			 		           S U D I J A  </span>
</p>
<p class="p3">
<span>Koviljka Lješnjak s.r.					Dragan Mrdak s.r.</span>
</p>
<p class="p3"></p>


</body>
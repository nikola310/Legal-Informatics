<strong>OSNOVNI SUD U BERANAMA</strong><br>
<strong>K.br. 103/11</strong><br>
&nbsp;<br>
&nbsp;<br>
&nbsp;<br>
&nbsp;
<div style="text-align: center; ">
	<strong>U IME NARODA</strong></div>
&nbsp;<br>
&nbsp;
<div style="text-align: justify; ">
	&nbsp;<br>
	&nbsp;<br>
	Osnovni sud u Beranama, kao prvostepeni krivični, u vijeću sastavljenom od sudije Ane Kenjić - Đukić, kao Predsjednika Vijeća i sudija porotnika Stajke Miletić i Slobodana Lalevića, kao članova vijeća, uz sudjelovanje zapisničara Danojle Milošević, u krivičnom predmetu protiv optuženog&nbsp; <strong>I. R.</strong>, iz B., zbog krivičnog djela&nbsp; falsifikovanje isprave iz čl. 412 st. 2 u vezi st. 1 KZ, po Optužnici Osnovnog državnog tužilaštva u Beranama Kt.br.24/08 od 29.10.2008.godine, nakon održanog glavnog i javnog pretresa, u prisustvu Zamjenika ODT-a Jadranke Mićović, optuženog i njegovog branioca adv. M. R., iz B., donio je dana 05.05.2011.godine, a javno objavio, u odsustvu stranaka, dana 07.05.2011. godine,</div>
&nbsp;<br>
&nbsp;<br>
&nbsp;
<div style="text-align: center; ">
	<strong>P R E S U D U</strong></div>
&nbsp;<br>
&nbsp;
<div style="text-align: justify; ">
	&nbsp;<br>
	<strong>Optuženi</strong> <strong>I. R.</strong>, od oca B. i majke J., rodjene P., rodjen … godine, u B., gdje je i stalno nastanjen u selu B., državljanin CG, privatnik, oženjen, otac troje djece, pismen, završio osam razreda Osnovne škole, vojsku služio 1990.godine u Podgorici, vodi se pri VO Berane, srednjeg imovnog stranja, neosudjivan.<br>
	&nbsp;<br>
	&nbsp;</div>
<div style="text-align: center; ">
	<strong>OSLOBAĐA SE OD OPTUŽBE</strong></div>
&nbsp;
<div style="text-align: justify; ">
	<strong>Da je :</strong><br>
	&nbsp;<br>
	Neutvrdjenog dana i mjeseca 2007. godine, u K., od J. P., nabavio lažnu javnu ispravu - saobraćajnu dozvolu (R.Italija), ser. br. …, u kojoj su uneseni lažni podaci da je izdata na ime J. P., za putničko motorno vozilo, reg. br. TV … i ovakvu lažnu javnu ispravu za koju je znao da je lažna, upotrijebio kao pravu, dana 19.04.2007.godine, kod Uprave policije&nbsp; - Područne jedinica B., prilikom registracije putničkog motornog vozila, marke "VW Golf",<br>
	&nbsp;<br>
	- čime bi izvršio krivično djelo falsifikovanje isprave iz čl. 412 st. 2 u vezi st. 1 Krivičnog zakonika.<br>
	&nbsp;<br>
	POŠTO nije dokazano da je izvršio krivično djelo, za koje je optužen, na osnovu čl. 363 tač. 3 ZKP-a.<br>
	&nbsp;<br>
	Troškovi krivičnog postupka padaju na teret budžetskih sredstava, na osnovu čl. 203 st. 1 ZKP-a.<br>
	&nbsp;</div>
&nbsp;
<div>
	&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;&nbsp;&nbsp; <strong>O b r a z l o ž e nj e</strong></div>
&nbsp;
<div style="text-align: justify; ">
	&nbsp;<br>
	Osnovno državno tužilaštvo u Beranama, podnijelo je optužnicu Kt.br.24/08 od 29.10. 2008. godine, protiv optuženog I. R., zbog krivičnog djela falsifikovanje isprave iz čl. 412 st. 2 u vezi st.1 KZ. Zamjenik ODT-a, Jadranka Mićović, u završnoj riječi, ostala je pri podnijetoj optužnici, jer je teza iste u potpunosti dokazana, a što je utvrdjeno nalazom i mišljenjem stalnog sudskog vještaka V. N.. Stoji činjenica da je optuženi I. R., znao da je sporna saobraćjna dozvola lažna, a istu nije uništio, već je manifestovao svoju volju da je upotrijebi, tako što je istu predao R. B. i predložila je sudu da optuženog oglasi krivim i osudi na kaznu po Zakonu.<br>
	&nbsp;<br>
	<strong>Optuženi I. R., </strong>u svojoj odbrani datoj tokom postupka, naveo je da radi kao automehaničar i da je preko oglasa u dnevnoj štampi pozvao jedan broj telefona i dogovorio se oko kupovine vozila marke "Golf III", 1,8 benzinac. Obzirom da ima prijatelja Nj. M. u V. B.,&nbsp; putem telefona ga je zamolio da podje u K. i pogleda to vozilo i on je to učinio i nakon jedan do dva sata ga pozvao i kazao da je pogledao vozilo i da je ono u dobrom stanju, a da ga vlasnik prodaje za 900 ili 1000 eura. Zamolio je Nj., ako ima novac, da da tom licu, što je on i učinio i vozilo ostavio kod svog brata u K.. Nakon dva dana, M. D. je to vozilo došlepao do Berana. U vozilu je postojala dokumentacija i to jedna saobraćajna dozvola, knjiga italijanskog porijekla i jedna saobraćajna dozvola koja je glasila na S. T.. Nakon toga, sa R. B. se dogovorio, da izvrše kompezaciju i da mu R. da kamion marke "Iveko", a on njemu ovo vozilo. Tom prilikom je R. dao i saobraćajnu dozvolu na ime S. T. i saobraćajnu dozvolu italijansku na ime J.. R. B. ga je pitao da li je vozilo regularno i on mu je odgovorio da jeste. Na pretresu je dodao da nikada nije sreo lice od kojeg je kupio vozilo, a to je P. J.. I originalna i falsifikovana saobraćajna dozvola su se svo vrijeme nalazile u vozilu i on ih je dao, kada je vozilo prodao R. B. i kazao mu da postoje jedna italijanska dozvola, koju je pravio vlasnik &nbsp;J., da bi mogao da upravlja vozilom i druga na ime S. T.. Napomenuo je da mu je optuženi J. u telefonskom kontaktu kazao, da saobraćajnu dozvolu na njegovo ime slobodno uništi, zato što je on istu&nbsp; sačinio samo da bi upravljao autom, a da koristi drugu saobraćajnu dozvolu koja je glasila na ime S. T., izdatu u Austriji, žute boje. Znao je da je saobraćajna dozvola na P. J. lažna, jer mu je on to rekao telefonom, ali istu nije uništio, već je sačuvao&nbsp; kao dokaz od koga je vozilo kupio, a njemu uopšte nije bila potrebna, jer je u vozilu postojala druga originalna saobraćajna dozvola, na ime S. T.. On auto nije provjeravao, nije sumnjao da je kradeno, a to što je u vozilu bila druga saobraćajna dozvola, austrijska na ime T., nije mu bilo sumljivo, jer je razmišljao da su u vozilu bile dvije saobraćajne, zato što J. možda nije imao ugovor o kupoprodaji sa T. ili punomoćje da bi upravljao vozilom, pa je sačinio i italijansku saobraćajnu na svoje ime. Kada je vozilo prodao B., istom je kazao da se italijanska saobraćajna dozvola na ime J. nalazi u vozilu i da je sačinjena, da bi J. upravljao vozilom i da je lažna. Ponovio je da je sporna dokumenta koja mu je poslao P. J. sačuvao da ima dokaz o porijeklu vozila, odnosno da je isto kupio kod J. i to je jedini razlog zbog kojeg dokumenta nije uništio. Vozilo je htio da koristi za djelove kao automehaničar, ali obzirom da se R. B. zainteresovao da kupi vozilo i ponudio da trguju, on je o prihvatio i dao mu obje saobraćajne dozvole, odnosno vozilo onako kako ga je i dobio, sa saobraćajnim dozvolama, koje su se u njemu nalazile. R. B. je kazao da je J. jednu saobraćajnu sačinio da bi mogao da upravlja vozilom, dokumentaciju nije predao S. J., koja nije bila ni prisutna već njenom suprugu. Prihvatio je završnu riječ svog branioca.<br>
	&nbsp;<br>
	<strong>Branilac optuženog I. R., adv. M. R.</strong>, u završnoj riječi ostao je pri ranije datoj završnoj riječi u kojoj je istakao da ni jednim izvedenim dokazom nijesu potvrdjeni navodi optužnice. Optuženi je vozilo kupio putem oglasa po dogovoru sa Nj. M., koji je pogledao vozilo i platio ga, a zatim ga je u B. došlepao M. D.. Radilo se o polovnom vozilu. Takvog ga je kupio R. B. i registrovao na svoju suprugu S.. Dodao je da se krivično djelo jedino može izvršiti s umišljajem, a optuženi je objasnio kako je nabavio putničko vozilo, nema ni jednog dokaza kojim je potvrdjena teza optužbe, da je od J. nabavio lažnu javnu ispravu za koju je znao da je lažna i upotrijebio je kao pravu, jer nije upotrijebio, niti je u bilo čemu bila njegova namjera da predajom&nbsp;&nbsp; vozila B. tu ispravu upotrijebio B.. Predložio je sudu da optuženog oslobodi od optužbe i da naknadi troškove krivičnog postuka po advokatskoj tarifi.<br>
	&nbsp;<br>
	Radi pravilnog i zakonitog presuđenja ove krivično pravne stvari, sud je na glavnom pretresu, u dokaznom postupku, izveo sledeće dokaze:<br>
	&nbsp;<br>
	Saslušao svjedoke R. B. i S. J., izvršio suočenje optuženog R. i svjedoka R. B., pročitao iskaze svjedoka V. M. i D.-M. D., potvrdu o privremeno oduzetim predmetima br…. od 18.07.2007.godine, saobraćajnu dozvolu (R.Italija) ser. br. …, nalaz i mišljenje vještaka dipl. ing. V. N., akt&nbsp; Uprave policije - PJ B. br…. od 23.06.2010.godine, akt Mup-a i Javne uprave B. br…. od 20.07.2010.godine i izvod iz KE za optuženog.<br>
	&nbsp;<br>
	Nakon sprovedenog dokaznog postupka, cijeneći navode optužbe, odbranu optuženog I. R., te izvedene pobrojane dokaze, u smislu člana 17 i 360 ZKP-a, dovodeći ih u vezu jedne sa drugim, sud je stao na stanovište, da činjenice iz činjeničnog opisa izreke presude, nijesu dokazane, pa je optuženog, zbog krivičnog djela falsifikovanje isprave iz čl. 412 st.2 u vezi st.1 KZ, oslobodio od optužbe na osnovu čl. 363 tač. 3 ZKP-a. Naime, optuženom je stavljeno na teret da je predmetnu saobraćajnu dozvolu, za koju je znao da je lažna, upotrijebio kao pravu dana 19.04.2007. godine, kod Uprave policije - PJ B., prilikom registracije vozila. Medjutim, izvedenim dokazima nije dokazano, da je optuženi R. dana 19.04.2007. godine upotrijebio lažnu saobraćajnu dozvolu prilikom registracije pmv. marke "VW Golf ", niti da je isti podnosio zahtjev za registraciju, već da je to učinio R. B.. Sud nije bio ovlašćen da na osnovu utvrdjenog činjeničnog stanja mijenja činjenični opis, jer bi time prekoračio objektivni identitet izmedju optužbe i presude i preuzeo ulogu tužioca, obzirom da se optuženi tereti da je tačno odredjenog dana, na tačno odredjenom mjestu, kod odredjenog državnog organa, UP PJ B., upotrijebio lažnu javnu ispravu saobraćajnu dozvolu, kao pravu, prilikom registracije vozila.<br>
	&nbsp;<br>
	Tako je na osnovu saobraćajne dozvole (R.Italija), ser.br…. i nalaza i mišljenja vještaka grafologa V. N., utvrdjeno da obrazac sporne saobraćajne dozvole nije autentičan, odnosno da je falsifikovan, koje dokaze je sud u potpunosti prihvatio.<br>
	&nbsp;<br>
	Na osnovu akata Uprave policije od 23.06. i 20.07.2010. godine, utvrdjeno je da je PMV marke "Golf III", 1,8 reg. oznaka BA …, registrovano na ime S. J., kojom prilikom je priložena potrebna dokumentacija i to carinska deklaracija, sertifikat original saobraćajna dozvola, Ugovor, tehnički pregled, uplatnice i zahtjev za prvu registraciju. Vozilo je registrovano 20.04.2007.godine, na ime podnosioca zahtjeva S. J..<br>
	&nbsp;<br>
	Svjedok <strong>S. J.,</strong> u svojoj izjavi datoj tokom postupka potvrdila je da je vozilo "Golf" registrovano na njeno ime i da je ona supruga R. B.. Njen suprug je zamijenio vozilo sa optuženim R., koji mu je tom prilikom dao vozilo marke "Golf". Obzirom da je njenom suprugu bila istekla lična karta, ona mu je dala svoju ličnu kartu, da registruje vozilo na njeno ime. Dodala je da nije bila prisutna kada je optuženi R. dao papire za vozilo njenom suprugu, nije išla na špediciju, niti u Upravu policije da registruje vozilo, vezano za papire ništa joj nije poznato, a ona je samo suprugu dala svoju ličnu kartu da registruje vozilo na njeno ime.<br>
	&nbsp;<br>
	Sud je prihvatio prednje dokaze, na osnovu kojih je utvrdjeno da je vozilo marke "Golf III" 1,8, reg. oznaka BA …, registrovano na ime podnosioca zahtjeva S. J., te iz prednjih dokaza ne proizilazi da je optuženi I. R., dana 19.04.2007 godine, kod UP PJ Berane, upotrijebio predmetnu saobraćajnu dozvolu za registraciju vozila.<br>
	&nbsp;<br>
	Na osnovu iskaza svjedoka <strong>V. M.</strong>, utvrđeno je da je kod njega bio njegov brat Nj. M., kada ga je zvao optuženi R. i kazao mu je da preko "Oglasa" pronašao vozilo marke "Golf" i zamolio ga da ga pogleda. Te večeri su on i Nj. M. pošli i pogledali vozilo. Optuženi R. je telefonom javio Nj., nakon što je telefonom razgovarao sa J., da J. da novac za auto, a da će mu on to nadoknaditi kasnije u Beranama. Tom prilikom J. je dao ključeve i papire za vozilo, a nije mogao da se izjasni, o kakvim papirima se radilo, niti da li je na vozilu bilo reg. oznaka, a zna da se radilo o vozilu koje je bilo "stranac". J. je to vozilo dovezao do blizu njegove kuće, papiri su ostali u vozilu, a njemu je dao ključeve. Optuženi R. je nakon toga zvao telefonom i kazao da će poslati neke momke, koji će vozilo preuzeti od njega, a u prolazu su kroz Kruševac. Ti momci su došli nakon dan - dva i vozilo šlepom prebacili za Berane. Nije mu poznato ko je registrovao vozilo&nbsp; u Beranama.<br>
	&nbsp;<br>
	Takodje je na osnovu iskaza svjedoka <strong>D.-M. D.</strong>, utvrdjeno da je isti komšija sa optuženim R. i da je u toku 2007.godine kupio vučno vozilo, pa ga je optuženi R. putem telefona zamolio, obzirom da se nalazio u Nišu, da sa tim vozilom svrati&nbsp; do Kruševca i doveze mu auto koje je kupio. Auto je bilo parkirano isped kuće brata Nj. M., koji živi u Kruševcu, natovarili su ga i dotjerali u B. i predali optuženom R.. Papire za to auto imao je kod sebe u rukama i prilikom kontrole saobraćajne policije sve papire je pokazao i nije imao nikakvih problema i normalno je prošao granicu. On ne zna da li su u dokumentaciji bile dvije saobraćajne dozvole, tačnije toga se ne sjeća i učinio je uslugu svom prijatelju, dovezao auto i nije dobio nikakvu naknadu za to.<br>
	&nbsp;<br>
	Sud je prihvatio iskaze prednjih svedoka, na osnovu kojih je potvrdjena odbrana optuženog u dijelu da je vozilo kupio preko oglasa, da nije išao da isto pogleda, već da je umjesto njega novac za vozilo dao Nj. M., da je isto najprije ostavljeno do kuće V. M., u Kruševcu, odakle ga je D.-M. D. dovezao optuženom u Berane, putem šlepe, zajedno sa papirima koji su se nalazili u vozilu.<br>
	&nbsp;<br>
	Svjedok <strong>R. B.</strong>, u svojoj izjavi datoj tokom postupka istakao je, da se januara mjeseca 2007.godine sa optuženim R., dogovorio da izvrše kompezaciju vozila, tako što će on njemu dati kamion marke "Iveko", registrovano na njegovog brata, a on njemu vozilo "Golf", koje je na sebi imalo italijanske tablice. Tom prilikom mu je optuženi R. dao dvije saobraćajne dozvole, jednu italijansku na ime P. J. i jednu austrijsku žute boje, na ime S. T.. Kazao mu je da je krajni kupac P. J. i da postoji saobraćajna dozvola&nbsp; na njegovo ime. Obzirom da su se podaci sa žute saobraćajne poklapali sa podacima u saobraćajnoj na ime J., to mu ništa nije bilo sumljivo, jer su brojevi na autu se poklapali sa podacima iz papira, te je vozilo preuzeo i registrovao na ime svoje supruge. Prilikom registracije, pokazao je obje saobraćajne dozvole i nakon toga registrovao auto. Obje saobraćajne dozvole je pokazao špediciji i izdali su mu jedinstvenu carinsku ispravu i auto je nakon toga registrovao, medjutim, ono mu je kasnije oduzeto i vraćeno prvobitnom vlasniku, a R. mu je kao naknadu dao 400,00 eura. Njemu nije bilo sumljivo, zbog čega postoje dvije saobraćajne dozvole, ali mu je bilo sumljivo kako je uspio da registruje vozilo, koje je odmah ušlo u terminal i za koje je odmah moglo da se zna da se potražuje, a ne da se to otkrije nakon nekoliko mjeseci. Dodao je da je obje saobraćajne dozvole predao na špediciju i oni su ga pitali na koga glasi vozilo, odgovorio je da glasi na Janjića, tako da su za registraciju koristili ovu saobraćajnu dozvolu, dok su mu saobraćajnu dozvolu na ime T. vratili. Kada je inače preuzeo vozilo, saobraćajne su se nalazile u ladici, a optuženog R. je pitao na koga se vodi vozilo i sa koga se vrši prenos vlasništva, te mu je optuženi odgovorio sa P. J.. Na špediciji je pokazao obje saobraćajne dozvole i kazao sa čime od papira raspolaže, oni su ulaz na carini uradili na ime P. J. tako da je samo tu saobraćajnu dozvolu predao u Upavi policije, za registrovanje vozila na ime njegove supruge, koja nije bila prisutna kada je njemu R. dao papire za vozilo. Smatrao je da su obje saobraćajne dozvole ispravne provjerio je podatke koji su upisani u njima, sa podacima na vozilu, uporedio brojeve, jedan ključ je otključavao sve na vozilu i njemu ništa nije bilo sumnjivo.<br>
	&nbsp;<br>
	Sud je takodje izvršio suočenje ovog svjedoka sa optuženim, gdje je optuženi istakao da je svjedoku prilikom predaje saobraćajnih dozvola kazao da je saobraćajna dozvola na ime J. sačinjena da bi J. upravljao vozilom. Na to je svjedok R. B. istakao da je tačno da je njemu optuženi kazao da saobraćajna dozvola glasi na ime J. i da je on vlasnik i pitao ga je da li ima sumnje da je vozilo kradeno, a on mu je odgovorio da nema takvih saznanja, te da zna lice koje je dovezlo vozilo. Optuženi je na to odgovorio da je tačno nema saznanja da je vozilo kradeno i da zna lice koje ga je dovezlo, a to je D. M. D.. Svjedok je nakon toga isktao da se ne sjeća da li je optuženi pominjao konkretno ime i da je to nebitno, već da mu je bilo bitno da vozilo nije kradeno i da mu je optuženi kazao da je vozilo kupio preko oglasa. Optuženi je ponovio da je saobraćajnu dozvolu sačuvao kao dokaz od koga je vozilo kupio.<br>
	&nbsp;<br>
	Sud je prihvatio iskaz svjedoka, R. B., koji je potvrdio da mu je optuženi R. dao dvije saobraćajne dozvole i to predmetnu italijansku, na ime P. J. i drugu austrijsku, žute boje, na ime S. T., te je on obje saobraćajne dozvole predao radi carinjenja vozila i da je njemu tom prilikom vraćena saobraćajna dozvola na ime T.. Takodje je prilikom suočenja sa optuženim potvrdio da je optuženi kupio vozilo putem oglasa, da mu je kazao da je vlasnik vozila J. i da vozilo nije kradeno, a ni iskaz svjedoka R. B., ni njegovo suočenje sa optuženim nijesu potvrdili navode optužbe da je optuženi upotrijebio lažnu javnu ispravu dana 19.04.2007. godine, kod UP PJ Berane, prilikom registracije vozila, za šta se tereti, već da je istu predao svjedoku, koji je za svoje potrebe dalje upotrijebio i registrovao vozilo.<br>
	&nbsp;<br>
	Na osnovu ovako utvrđenog činjeničnog stanja, sud nije mogao izvesti zaključak, da je optuženi I. R. izvršio krivično djelo falsifikovanje isprave iz čl. 412 st. 2 u vezi st.1 KZ-a, koje mu se optužnicom stavlja na teret, obzirom da to nije dokazano izvedenim dokazima tokom postupka, pa ga je na osnovu čl. 363&nbsp; tač. 3 ZKP-a, oslobodio od optužbe. Naime, optuženom I. R. se stavlja na teret da je neutvrdjenog dana i mjeseca 2007. godine, u Kruševcu od P. J., nabavio lažnu javnu ispravu-saobraćajnu dozvolu i takvu lažnu javnu ispravu, za koju je znao da je lažna, dana 19.04.2007.godine, upotrijebio kao pravu, kod Uprave policije - PJ B., prilikom registracije vozila. Medjutim, na osnovu iskaza svjedoka V. M., utvrdjeno je da je optuženi kupio vozilo preko oglasa, da je zvao njegovog brata Nj. M. i svjedok i Nj. su pošli i pogledali vozilo za račun R.. Nakon obavljenog telefonskog razgovora sa J., R. im je kazao da uzmu vozilo i J. daju pare. Vozilo je do kuće V. M. dovezao P. J. i ostavio ga zajedno sa dokumentacijom. Na osnovu iskaza svjedoka D. M. D., utvrdjeno je da je on ovo vozilo iz K., od kuće M., putem šlepa prebacio za Crnu Goru svom prijatelju optuženom R.. Sud je prihvatio iskaze prednjih svjedoka, koje je cijenio kao iskrene, jasne i vjerodostojne. Na osnovu predmetne saobraćajne dozvole na ime P. J. i vještačenjem iste, utvrdjeno je da je obrazac predmetne dozvole lažan, odnosno falsifikovan. Na osnovu akata MUP i javne uprave utvrdjeno je da je vozilo na osnovu te saobraćajne dozvole registrovano na ime S. J.. Ista je u svom iskazu navela da je vozilo na njeno ime registrovao njen suprug R. B., koji je ove navode potvrdio i naveo da je njemu optuženi R. dao dvije saobraćajne dozvole, jednu na ime J., a jednu na ime S. T., koja je bila italijanska, na špediciji su ga pitali na koga se vodi auto i on je kazao na ime J., jer mu je tako kazao optuženi R., pa su mu vratili saobraćajnu dozvolu na ime S. T. i kasnije je prilikom registracije vozila kod UP PJ B. predao samo saobraćajnu dozvolu na ime J.. Dakle na osnovu prednjih dokaza utvrdjeno je da je predmetnu saobraćajnu dozvolu upotrijebio R. B., prilikom registrovanja vozila kod UP PJ B., na ime svoje supruge. Optuženi R. nije negirao da je znao da je predmetna saobraćajna dozvola lažna, ali je naveo da je istu sačuvao kao dokaz od koga je kupio auto, što je i logično i prihvatljivo objašnjenje.&nbsp;<br>
	&nbsp;<br>
	Dakle, na osnovu izvedenih dokaza, sud nije mogao izvesti zaključak da je optuženi izvršio krivično djelo na način kako mu se to optužnicom stavljla na teret. Činjenica je da je optuženi pribavio lažnu javnu ispravu, saobraćajnu dozvolu, za koju je znao da je lažna, od P. J., ali je tokom postupka utvrđeno da je on istu predao R. B., koji je ovu saobraćajnu dozvolu upotrijebio kod Uprave policije PJ B., prilikom registracije putničkog motornog vozila. Sud je u konkretnom slučaju vezan činjeničnim utvrdjenjem, te izmjenom činjeničnog opisa, prekoračio bi identitet izmedju optužbe i presude. Naime, izvedenim dokazima nije dokazano da je optuženi upotrijebio predmetnu ispravu dana 19.04.2007. godine kod Uprave policije PJ B., prilikom registracije putničkog vozila, već da je istu dao R. B., koji je upotrijebio, te ukoliko bi u tom dijelu promijenio činjenični opis, izašao bi iz granica opisa predmetnog dogadjaja i prekoračio objektivni identitet, odnosno istovjetnost djela i time praktično preuzeo ulogu tužioca. U konkretnom slučaju, dogadjaj ne bi bio isti, jer bi bile izmijenjene bitne okolnosti. Kako sud nije mogao izvesti zaključak da je optuženi I. R. izvršio krivično djelo falsifikovanje isprave iz čl. 412 st. 2 u vezi st.1 KZ-a, na način kako mu se to optužnicom ODT stavlja na teret, to ga je na osnovu čl. 363 tač. 3 ZKP-a, oslobodio od optužbe.<br>
	&nbsp;<br>
	Troškovi krivičnog postupka padaju na teret budžetskih sredstava, na osnovu čl. 203 st. 1 ZKP-a.<br>
	&nbsp;<br>
	Sa izloženog odlučeno je kao u izreci presude.<br>
	&nbsp;</div>
<div style="text-align: center; ">
	&nbsp;</div>
<div style="text-align: center; ">
	<strong>OSNOVNI SUD U BERANAMA</strong><br>
	<strong>Dana 07.05.2011.godine</strong></div>
&nbsp;<br>
<strong>Zapisničar, &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; PREDSJEDNIK VIJEĆA-SUDIJA,</strong><br>
<strong>Danojla Milošević &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; Ana Kenjić -Đukić</strong><br>
&nbsp;<br>
&nbsp;<br>
<strong><u>PRAVNA POUKA:</u></strong><br>
Protiv ove presude, dozvoljena je žalba,<br>
u roku do 15&nbsp; ( petnaest ) dana, od dana prijema iste,<br>
Višem sudu u B. Polju, a preko ovog suda.<br>

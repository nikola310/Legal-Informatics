<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:center;hyphenate:auto;font-family:Arial;font-size:12pt;}
.p2{text-align:end;hyphenate:auto;font-family:Arial;font-size:12pt;}
.p3{text-align:center;hyphenate:auto;font-family:Calibri;font-size:11pt;}
.p4{text-align:start;hyphenate:auto;font-family:Arial;font-size:12pt;}
.p5{text-align:justify;hyphenate:auto;font-family:Arial;font-size:12pt;}
.p6{text-align:start;hyphenate:auto;font-family:Times New Roman;font-size:12pt;}
.s1{text-decoration:underline;}
</style>
<title>K</title>
<meta content="vladimir.novovic" name="author">
</head>
<body class="b1 b2">
<p class="p1"></p>
<p class="p2">
<span>K.br. 59/12</span>
</p>
<p class="p2"></p>
<p class="p3">
<!--Image link to '0.png' can be here-->
</p>
<p class="p2"></p>
<p class="p1">
<span>U IME CRNE GORE </span>
</p>
<p class="p4"></p>
<p class="p1"></p>
<p class="p5">
<span>OSNOVNI SUD U DANILOVGRADU kao krivični, po sudiji Vladimiru Novoviću, kao pojedincu, uz učešće Ane Ivanović, kao zapisničara, u krivičnom predmetu protiv okrivljenog O.M. iz Spuža, zbog krivičnog djela protivpravno priključenje gradilišta na tehničku infrastrukturu iz čl.326b KZ, odlučujući po optužnom predlogu Osnovnog državnog tužilaštva iz Podgorice Kt.br.1463/10 od 01.06.2012.godine, koji je na glavnom pretresu zastupala Romina Vlahović, zamjenik ODT-a iz Podgorice, nakon održanog glavnog i javnog pretresa dana 02.10.2012. godine, u prisustvu zastupnika optužbe i okrivljenog, donio je dana 05.10.2012. godine i istog dana javno objavio  </span>
</p>
<p class="p4"></p>
<p class="p1">
<span>PRESUDU</span>
</p>
<p class="p5"></p>
<p class="p5">
<span>Okrivljeni O.M., JMB ..., zvani O., od oca N. i majke Z., rodjene Š., rodjen ... godine u P., sa mjestom prebivališta u S. - K. bb, državljanin Crne Gore, pismen, završio školu učenika u privredi, nezaposlen, razveden, otac troje djece, lošeg imovnog stanja, osudjivan presudom Opštinskog suda u Vršcu K.br.63/86 od 20.03.1986.godine, zbog krivičnog djela iz čl.106 st.1 KZ SAPV, na novčanu kaznu od 10.000,00 dinara, presudom Osnovnog suda u Nikšiću K.br.278/92 od 14.01.1993.godine, zbog krivičnog djela iz čl.210 st.1 KZ RCG, na novčanu kaznu od 50.000,00 dinara i presudom Osnovnog suda u Nikšiću K.br.519/96 od 30.06.1997.godine, zbog krivičnog djela iz čl.33 Zakona o inspekcijskoj kontroli na 30 dana zatvora uslovno na 1 godinu. </span>
</p>
<p class="p5"></p>
<p class="p1">
<span>Kriv je</span>
</p>
<p class="p5"></p>
<p class="p5">
<span>Što je: </span>
</p>
<p class="p5"></p>
<p class="p5">
<span>U avgustu 2009.godine, u mjestu Klikovače, opština Danilovgrad, protivno čl.75 Zakona o uredjenju prostora i izgradnji objekata, objekat koji je izgradio bez gradjevinske dozvole priključio na vodovodnu mrežu, na način što je vodovodne instalacije na svom objektu za koji nije izdata gradjevinska dozvola priključio na vodovodnu mrežu Javno komunalnog zanatskog preduzeća Danilovgrad, </span>
</p>
<p class="p5"></p>
<p class="p5">
<span>- čime je počinio krivično djelo protivpravno priključenje gradilišta na tehničku infrastrukturu iz čl.326b KZ.</span>
</p>
<p class="p5"></p>
<p class="p5">
<span>Pa sud okrivljenom primjenom citiranog zakonskog propisa, te čl. 4, 5, 15, 36, 42, 52, 53 i 54 KZ i čl.226, 229 i 374 ZKP-a, i z r i č e </span>
</p>
<p class="p5"></p>
<p class="p1">
<span>USLOVNU OSUDU</span>
</p>
<p class="p1"></p>
<p class="p5">
<span>Kojom mu utvrdjuje kaznu zatvora u trajanju od 4 (četiri) mjeseca i istovremeno odredjuje da se ista neće izvršiti ako okrivljeni za vrijeme od 2 (dvije) godine po pravosnažnosti presude ne učini novo krivično djelo. </span>
</p>
<p class="p4"></p>
<p class="p5">
<span>Dužan je okrivljeni da na ime troškova krivičnog postupka - sudskog paušala uplati ovom sudu iznos od 30,00 eura, u roku od 15 dana po pravosnažnosti presude.</span>
</p>
<p class="p5"></p>
<p class="p5"></p>
<p class="p1">
<span>O b r a z l o ž e nj e </span>
</p>
<p class="p1"></p>
<p class="p5">
<span>Optužnim predlogom ODT-a Podgorica Kt.br.1463/10 od 01.06.2012.godine, stavljeno je na teret okrivljenom O.M. da je izvršio krivično djelo protivpravno priključenje gradilišta na tehničku infrastrukturu iz čl.326b KZ. Zastupnik optužnog predloga je u završnoj riječi precizirao činjenični opis krivičnog djela na način određen kao u izreci presude dok je pravna kvalifikacija ostala ista. Predložio je da sud okrivljenog oglasi krivim i kazni u okviru zakonom propisane kazne.</span>
</p>
<p class="p5"></p>
<p class="p5">
<span>Okrivljeni O.M. u odbrani datoj u istražnom postupku i na glavnom pretresu u bitnom je naveo da je zbog bolesti jednog djeteta, kao i zbog druga dva djeteta koja su mu povjerena nakon razvoda braka, bio prinuđen da proda stambeni objekat u Nikšiću. Obzirom da je ostao bez posla odlučio je da kod Opštine Danilovgrad kupi plac na javnom konkursu. Tvrdi da je njegov zahtjev prihvaćen dana 18.06.2008.godine pod brojem 03-032-UP-4-131, da su mu službenici opštine Danilovgrad kazali da po predavanju zahtjeva može izvoditi radove na zemljištu koje je premjereno od strane katastra, te da će ga u roku od 2-3 mjeseca pozvati i saopštiti mu koliki iznos novca treba da uplati. Istakao je da za mjesto Klikovače nije bila potrebna građevinska dozvola i da mu je u opštini Danilovgrad objašnjeno da će to biti naknadno uređeno urbanističkim planom. Počeo je sa radovima na objektu, računajući na dogovor sa opštinom, ali se ispostavilo da je opština Danilovgrad odlučila da ova oblast pređe u nadležnost Ministarstva finansija. Rješavanje navedenog pitanja se odužilo, a gradnja njegovog objekta je došla do faze kada su mu bili potrebni struja i voda. Struju mu je priključila elektrodistribucija kao nelagalnom potrošaču, dok za vodu nije dobio priljučak od vodovoda Danilovgrad, iako je to tražio u više navrata. Bio je prinuđen da se sam priključi na vodovodnu mrežu. Nakon toga iz vodovoda su dolazili radnici u kotrolu vodovodne mreže, i isti su snimili zatečeno stanje i sačinili zapisnik u vezi nelegalnog priključenja. Dobio je poziv od vodovoda da treba da uplati 800,00 eura, kao i svi žitelji Klikovača. Pojasnio je da je u decembru 2008.godine započeo izgradnju objekta na placu, a nije se mogao tačno izjasniti ko mu je konkretno rekao da za mjesto Klikovača nije bila potrebna građevinska dozvola. Svoj objekat je priključio na vodovodnu mrežu u avgustu 2009.godine. Na glavnom pretresu je dodao da od opštine Danilovgrad nije kupio plac, da je znao da se ne može izdati građevinska dozvola za gradnju objekta ako nijesi vlasnik zemljišta, da se stara o kćerci koja zbog povrede mozga saobraćajnoj nezgodi ne hoda i ne govori, te da izdržava i majku koja je bez primanja i težak bolesnik. U završnoj riječi je kazao da je objekat izgradio da bi sebi i porodici obezbijedio osnovne uslove za život.</span>
</p>
<p class="p5"></p>
<p class="p5">
<span>Sud je na glavnom pretresu u dokaznom postupku saslušao svjedoka V.M., saslušao svjedoka B.Ž., pročitao zapisnik o kontroli vodovodnih instalacija Javnog komunalnog zanatskog preduzeća Danilovgrad br.02834 od 29.07.2010.godine, pročitao obavještenje Sekretarijata za urbanizam, komunalno-stambene poslove i zaštitu životne sredine opštine Danilovgrad br.03-032-5-62/1 od 09.02.2011.godine, pročitao obavještenje Sekretarijata za urbanizam, komunalno-stambene poslove i zaštitu životne sredine opštine Danilovgrad br.03-032-5-481/2 od 19.10.2011.godine, izvršio uvid u foto-dokumentaciju sa lica mjesta i pročitao izvod iz kaznene evidencije Uprave policije PJ Pljevlja od 13.06.2012.godine izdat na ime okrivljenog.</span>
</p>
<p class="p5"></p>
<p class="p5">
<span>Svjedok V.M., radnik Javnog komunalnog zanatskog preduzeća Danilovgrad, u iskazu datom na glavnom pretresu u bitnom je naveo da se nije mogao sjetiti predmetne kontrole, obzirom da u toku jednog mjeseca izvrši po 150 kontrola. Istakao je da je činjenično stanje sa lica mjesta uneseno u zapisnik o kontroli vodovodnih instalacija.</span>
</p>
<p class="p5"></p>
<p class="p5">
<span>Svjedok B.Ž., radnik Javnog komunalnog zanatskog preduzeća Danilovgrad, u iskazu datom na glavnom pretresu u bitnom je naveo da se zbog proteka vremena i velikog broja kontrola koje vrši svakog mjeseca nije mogao sjetiti događaja. Istakao je da je tačno sve što je navedeno u zapisniku o kontroli vodovodnih instalacija i da se u tom zapisniku navodi ono što je zatečeno na licu mjesta.</span>
</p>
<p class="p5"></p>
<p class="p5">
<span>Iz zapisnika o kontroli vodovodnih instalacija Javno komunalnog zanatskog preduzeća Danilovgrad br.02834 od 29.07.2010.godine i uvida u foto-dokumentaciju, utvrdjuje se da su ovlašćeni radnici Javnog komunalnog zanatskog preduzeća Danilovgrad dana 29.07.2010.godine izvršili kontrolu objekta okrivljenog O.M. u mjestu Klikovače. Tom prilikom zatekli su da je objekat okrivljenog priključen na javnu vodovodnu mrežu. Okrivljeni se nije nalazio u evidenciji potrošača, a posjedovao je šaht i vodomjer. Okrivljeni je potpisao zapisnik bez primjedbi.</span>
</p>
<p class="p5"></p>
<p class="p5">
<span>Iz obavještenja Sekretarijata za urbanizam, komunalno-stambene poslove i zaštitu životne sredine opštine Danilovgrad br.03-032-5-62/1 od 09.02.2011.godine utvrđuje se da okrivljenom O.M. nije izdata građevinska dozvola za podizanje individualnog stambenog objekta.</span>
</p>
<p class="p5"></p>
<p class="p5">
<span>Iz obavještenja Sekretarijata za urbanizam, komunalno-stambene poslove i zaštitu životne sredine opštine Danilovgrad br.03-032-5-481/2 od 19.10.2011.godine utvrđuje se da je za područje Klikovača, shodno odredbama Zakona o uređenju prostora i izgradnji objekata ( Sl.list CG 51/08, 40/10 i 34/11), potrebno pribaviti odobrenje za građenje-građevinsku dozvolu prije početka izvođenja radova.</span>
</p>
<p class="p5"></p>
<p class="p5">
<span>Iz izvoda iz kaznene evidencije Uprave policije PJ Pljevlja od 13.06.2012.godine, izdatog na ime okrivljenog, utvrđuje se da je okrivljeni O. M. osuđivan presudom Opštinskog suda u Vršcu K.br.63/86 od 20.03.1986.godine, zbog krivičnog djela iz čl.106 st.1 KZ SAPV, na novčanu kaznu od 10.000,00 dinara, presudom Osnovnog suda u Nikšiću K.br.278/92 od 14.01.1993.godine, zbog krivičnog djela iz čl.210 st.1 KZ RCG, na novčanu kaznu od 50.000,00 dinara i presudom Osnovnog suda u Nikšiću K.br.519/96 od 30.06.1997.godine, zbog krivičnog djela iz čl.33 Zakona o inspekcijskoj kontroli na 30 dana zatvora uslovno na 1 godinu.</span>
</p>
<p class="p5"></p>
<p class="p5">
<span>Sud je cijenio iskaze svjedoka V.M.i B. Ž. pa je našao da se isti iz objektivnih razloga tj. većeg proteka vremena i vršenja velikog broja kontrola u toku jednog mjeseca nijesu mogli sjetiti detalja kontrole izvršene kod okrivljenog O.M. No, sud je prihvatio kao istinite iskaze ovih svjedoka da oni inače kao radnici Javnog komunalnog zanatskog preduzeća Danilovgrad u zapisnik o kontroli vodovodnih instalacija unose ono što je zatečeno na licu mjesta.</span>
</p>
<p class="p5"></p>
<p class="p5">
<span>Na osnovu naprijed izložene činjenične gradje, koja proizilazi iz sadržine dokaza provedenih na glavnom pretresu, ovaj sud je nesumnjivo zaključio, da su se u radnjama okrivljenog O.M., stekla sva obilježja bića krivičnog djela protivpravno priključenje gradilišta na tehničku infrastrukturu iz čl.326b KZ. Naime, okrivljeni je u avgustu 2009.godine, u mjestu Klikovače, opština Danilovgrad, protivno čl.75 Zakona o uredjenju prostora i izgradnji objekata, objekat koji je izgradio bez gradjevinske dozvole priključio na vodovodnu mrežu, na način što je vodovodne instalacije na svom objektu za koji nije izdata gradjevinska dozvola priključio na vodovodnu mrežu Javno komunalnog zanatskog preduzeća Danilovgrad.</span>
</p>
<p class="p5"></p>
<p class="p5">
<span>Iz odbrane okrivljenog O.M. iz istražnog postupka i sa glavnog pretresa utvrđuje se da je u avgustu 2009.godine, u mjestu Klikovače, objekat koji izgradio bez građevinske dozvole priključio na javnu vodovodnu mrežu. Da je okrivljeni vodovodne instalacije svog objekta priključio na vodovodnu mrežu Javno komunalnog zanatskog preduzeća Danilovgrad potvrđeno je i zapisnikom o kontroli vodovodnih instalacija Javnog komunalnog zanatskog preduzeća Danilovgrad br.02834 od 29.07.2010.godine i foto-dokumentacijom. Iz obavještenja Sekretarijata za urbanizam, komunalno-stambene poslove i zaštitu životne sredine opštine Danilovgrad br.03-032-5-62/1 od 09.02.2011.godine i obavještenja Sekretarijata za urbanizam, komunalno-stambene poslove i zaštitu životne sredine opštine Danilovgrad br.03-032-5-481/2 od 19.10.2011.godine proizilazi da se okrivljeni nije obraćao zahtjevom za izdavanje građevinske dozvole, da mu nije izdata građevinska dozvola za izgradnju individualnog stambenog objekta, te da je za područje Klikovača, shodno odredbama Zakona o uređenju prostora i izgradnji objekata ( Sl.list CG 51/08, 40/10 i 34/11), potrebno pribaviti odobrenje za građenje-građevinsku dozvolu prije početka izvođenja radova.</span>
</p>
<p class="p5"></p>
<p class="p5">
<span>Sud nije prihvatio odbranu okrivljenog O.M. u dijelu da za područje Klikovača nije bila potrebna građevinska dozvola. Ovakva odbrana okrivljenog obesnažena je  obavještenjem Sekretarijata za urbanizam, komunalno-stambene poslove i zaštitu životne sredine opštine Danilovgrad br.03-032-5-481/2 od 19.10.2011.godine iz kojeg proizilazi da je za područje Klikovača, shodno odredbama Zakona o uređenju prostora i izgradnji objekata ( Sl.list CG 51/08, 40/10 i 34/11), potrebno pribaviti odobrenje za građenje-građevinsku dozvolu prije početka izvođenja radova. Okrivljeni nije poricao da od opštine Danilovgrad nije kupio plac pa je potpuno nelogična njegova odbrana da su mu službenici opštine Danilovgrad navodno kazali da po predavanju zahtjeva za kupovinu može izvoditi radove na premetnom zemljištu. Zbog toga je odbrana okrivljenog u ovom dijelu neistinita i sračunato data u cilju izbjegavanja krivične odgovornosti.</span>
</p>
<p class="p5"></p>
<p class="p5">
<span>Krivično djelo protivpravno priključenje gradilišta na tehničku infrastrukturu iz čl.326b KZ čini onaj ko protivno propisima o izgradnji objekata, planiranju i uredjenju prostora, priključi ili dozvoli da se na tehničku infrastrukturu (elektroenergetsku, vodovodnu, kanalizacionu i putnu) priključi gradilište, objekat u izgradnji ili gradjevinski objekat za koji nije izdata gradjevinska dozvola. Okrivljeni je, s obzirom na naprijed navedeno činjenično utvrđenje, protivno čl.75 Zakona o uredjenju prostora i izgradnji objekata, gradjevinski objekat za koji nije izdata gradjevinska dozvola priključio na vodovodnu infrastrukturu.   </span>
</p>
<p class="p5"></p>
<p class="p5">
<span>Sud je cijenio psihički odnos okrivljenog prema počinjenom krivičnom djelu, pa je našao da je okrivljeni, postupajući na naprijed opisani način, predmetno krivično djelo učinio sa direktnim umišljajem, tj. bio je svjestan svog djela i htio je njegovo izvršenje.</span>
</p>
<p class="p5"></p>
<p class="p5">
<span>Krivično djelo za koje je okrivljeni oglašen krivim je krivično djelo sa blanketnom dispozicijom, pa je kod ovog krivičnog djela pored navođenja činjenica i okolnosti koje čine obilježje ovog krivičnog djela, a o kojima se sud izjasnio, bilo nužno navesti i materijalno-pravni propis od kojeg zavisi postojanje ovog djela. Naime, čl.75 Zakona o uredjenju prostora i izgradnji objekata, propisano je da gradilište, odnosno objekat na kome se izvode radovi bez gradjevinske dozvole i glavnog projekta ili objekat koji je izgradjen bez gradjevinske dozvole i glavnog projekta, ne može biti priključen na tehničku infrastrukturu (elektroenergetsku, vodovodnu, kanalizacionu, putnu i drugu). Okrivljeni je upravo kršeći ovaj propis počinio predmetno krivično djelo.   </span>
</p>
<p class="p5"></p>
<p class="p5">
<span>Zbog toga su se u radnjama okrivljenog O.M. stekla sva bitna obilježja  bića krivičnog djela protivpravno priključenje gradilišta na tehničku infrastrukturu iz čl.326b KZ, zbog čega ga je valjalo oglasiti krivim.</span>
</p>
<p class="p5"></p>
<p class="p5">
<span>Sud je prilikom odlučivanja o vrsti i visini krivične sankcije za okrivljenog, imao u vidu sve okolnosti na strani okrivljenog koje su od značaja za izbor i visinu u smislu čl.42 KZ, pa je od olakšavajućih okolnosti na strani okrivljenog našao da je otac troje djece, od kojih jedno dijete zbog povrede mozga ne govori i ne hoda, da je lošeg imovnog stanja i da izdržava i majku koja je bez primanja i težak bolesnik, a od otežavajućih okolnosti da je osuđivan presudom Opštinskog suda u Vršcu K.br.63/86 od 20.03.1986.godine, zbog krivičnog djela iz čl.106 st.1 KZ SAPV, na novčanu kaznu od 10.000,00 dinara, presudom Osnovnog suda u Nikšiću K.br.278/92 od 14.01.1993.godine, zbog krivičnog djela iz čl.210 st.1 KZ RCG, na novčanu kaznu od 50.000,00 dinara i presudom Osnovnog suda u Nikšiću K.br.519/96 od 30.06.1997.godine, zbog krivičnog djela iz čl.33 Zakona o inspekcijskoj kontroli na 30 dana zatvora uslovno na 1 godinu, što je utvrđeno iz izvoda iz kaznene evidencije, s tim što je sud imao u vidu i veliki protek vremena od ovih osuda, pa je sud okrivljenom izrekao uslovnu osudu kojom mu je utvrdio kaznu zatvora u trajanju od 4 (četiri) mjeseca i istovremeno odredio rok provjeravanja u periodu od 2 (dvije) godine, odnosno da se utvrdjena kazna neće izvršiti ako okrivljeni za vrijeme od 2 (dvije) godine, po pravosnažnosti presude, ne učini novo krivično djelo. Sud je našao da se u konkretnom slučaju, a imajući u vidu naprijed navedene olakšavajuće okolnosti, može očekivati da će se upozorenjem, uz prijetnju kaznom, uticati na okrivljenog da ubuduće ne vrši krivična djela, te da nije nužno da se kazna primijeni radi krivično-pravne zaštite. Sud nalazi da će se u konkretnom slučaju uslovnom osudom kao u izreci ove presude u potpunosti ostvariti svrha izricanja ove krivične sankcije iz čl.52 KZ u okviru opšte svrhe propisivanja i izricanja krivičnih sankcija iz čl.4 st.2 KZ . </span>
</p>
<p class="p5"></p>
<p class="p5">
<span>O troškovima krivičnog postupka odlučeno je na osnovu čl. 226 i 229 ZKP-a, pa kako je okrivljeni oglašen krivim, obavezan je na plaćanje troškova krivičnog postupka -sudskog paušala u iznosu od 30,00 eura, a koji iznos je odredjen srazmjerno trajanju, složenosti ovog postupka i imovnom stanju okrivljenog. Ove troškove okrivljeni je dužan platiti u roku od 15 dana po pravosnažnosti presude.</span>
</p>
<p class="p5"></p>
<p class="p5">
<span>Sa iznijetog, a primjenom čl.374 ZKP-a, odlučeno je kao u izreci ove presude. </span>
</p>
<p class="p5"></p>
<p class="p1"></p>
<p class="p5">
<span>ZAPISNIČAR,                                                                          S U D I J A,</span>
</p>
<p class="p5">
<span>Ana Ivanović  s.r.                                                                     Vladimir Novović s.r.                                                              </span>
</p>
<p class="p5"></p>
<p class="p4"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5">
<span class="s1">PRAVNA POUKA</span><span>: Protiv ove presude može se izjaviti žalba Višem sudu u Podgorici u roku od 8 dana od dana prijema  pismenog otpravka, a preko ovog suda. </span>
</p>
<p class="p5"></p>
<p class="p6"></p>
<p class="p6"></p>
<p class="p6"></p>


</body>
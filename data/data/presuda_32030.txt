<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.25in 0.82708335in 0.82708335in 0.82708335in;}
.s1{font-weight:bold;}
.p1{text-align:start;hyphenate:auto;font-family:Times New Roman;font-size:12pt;}
.p2{text-align:justify;hyphenate:auto;font-family:Times New Roman;font-size:12pt;}
.p3{text-align:center;hyphenate:auto;font-family:Times New Roman;font-size:12pt;}
</style>
<meta content="ljiljana.popovic" name="author">
</head>
<body class="b1 b2">
<p class="p1">
<span class="s1">  </span><span> </span>
</p>
<p class="p1">
<span> HYPERLINK "http://upload.wikimedia.org/wikipedia/commons/2/23/Coat_of_arms_of_Montenegro.svg" </span>
<!--Image link to '0.png' can be here-->
</p>
<p class="p2">
<span class="s1">                                                                                                                       K.br.90/12</span>
</p>
<p class="p2"></p>
<p class="p2"></p>
<p class="p2">
<span>				               </span><span class="s1">  U IME CRNE GORE </span>
</p>
<p class="p2"></p>
<p class="p2">
<span>		Osnovni sud u Pljevljima, kao prvostepeni krivični sud,  po sudiji Ljiljani  Popović   uz sudjelovanje zapisničara Zore Leković, u krivičnom predmetu protiv optuženih B. D. i B. M. oba iz P., zbog krivičnog djela krijumčarenje  iz čl.265 st.1  Krivičnog zakonika,a po optužnom predlogu ODT Pljevlja Kt.br.254/11 od 09.11.2011.godine,nakon održanog glavnog i javnog pretresa u prisustvu  zamjenika ODT Pljevlja  Gačević Božidarke, optuženih B. D. i B. M., dana  03.08.2012.godine  donio je i javno  objavio </span>
</p>
<p class="p2"></p>
<p class="p2"></p>
<p class="p2">
<span>				               </span><span class="s1">P R E S U D U </span>
</p>
<p class="p2"></p>
<p class="p2"></p>
<p class="p2">
<span>		</span><span class="s1">Optuženi B. D.,</span><span> od oca M. i majke  B. rodjene K., rodjen dana ....... u P., sa prebivalištem u mjestu Z. opština P., državljanin CG, oženjen, otac jednog djeteta, pismen,  završio osnovnu školu, govori srpski jezik, razumije crnogorski jezik, nezaposlen, srednjeg imovnog stanja, osudjivan  i</span><span class="s1"> </span>
</p>
<p class="p2"></p>
<p class="p2">
<span>		</span><span class="s1">Optuženi B. M., </span><span>od oca S. i majke M. rodjene K., rodjen u selu L. opština P. dana .....  sa prebivalištem u selu L. opština P., državljanin CG, oženjen, otac 3 djece, nezaposlen, pismen, završio osnovnu školu, govori srpskim jezikom, razumije  crnogorski jezik, srednjeg imovnog stanja, osudjivan.</span><span class="s1"> </span>
</p>
<p class="p2"></p>
<p class="p2">
<span> </span>
</p>
<p class="p2">
<span> </span>
</p>
<p class="p2">
<span>				             </span><span class="s1">K R I V I      S U </span>
</p>
<p class="p2"></p>
<p class="p2">
<span>		</span><span class="s1">Što su:</span>
</p>
<p class="p2"></p>
<p class="p2">
<span>		Dana 26.09.2011.godine  oko 15,45 časova bavili se prenošenjem robe-šljiva preko carinske linije iz R. S. u C. G.  izbjegavajući mjere carinskog nadzora na način što su  u mjestu H. G. opština P.-R. S.,  natovarili oko 6010 kg. šljiva  upakovanih u džakove na TMV marke "I. M." reg.br. ...... vlasništvo okrivljenog B. D. i iste prevezli  zaobilaznim makadamskim putem preko sela K. opština P. -R. S. na teritoriju C. G. gdje su u mjestu K. opština P. zaustavljeni i kontrolisani od strane ovlašćenih policijskih službenika GP P. kojom prilikom je od okrivljenih  i oduzeta  naznačena roba,</span>
</p>
<p class="p2">
<span>		 </span>
</p>
<p class="p2">
<span>		</span><span class="s1">čime  su, kao saizvršioci, izvršili krivično  djelo krijumčarenje  iz čl.265  st.1 Krivičnog zakonika,</span>
</p>
<p class="p2"></p>
<p class="p2">
<span>		pa sud  optuženog </span><span class="s1">B. D.</span><span> na osnovu već citiranog zakonskog propisa te primjenom članova 4,5,13, 15,23,32, 33,36,39,42, 45 i 46 KZ  i čl.374 ZKP-a</span><span class="s1">									</span>
</p>
<p class="p2"></p>
<p class="p3">
<span class="s1">O S U DJ U J E</span>
</p>
<p class="p2"></p>
<p class="p2">
<span class="s1">		Na  kaznu zatvora  u trajanju od 30 (trideset) dana.</span>
</p>
<p class="p2"></p>
<p class="p2">
<span class="s1">		I istovremeno mu  izriče  novčanu kaznu  u iznosu od 200,00 (dvesta) € koja će se u slučaju  nenaplativosti  zamijeniti kaznom zatvora tako što će se za svakih započetih 25,00 € novčane kazne odrediti jedan dan zatvora. </span>
</p>
<p class="p2"></p>
<p class="p2">
<span class="s1">		Izrečenu novčanu kaznu  optuženi je dužan platiti  u roku od 15 dana po pravosnažnosti presude  pod prijetnjom prinudnog izvršenja.</span>
</p>
<p class="p2"></p>
<p class="p2">
<span class="s1">		 a  optuženom B. M. na osnovu već citiranog zakonskog propisa te primjenom članova 4,5,13, 15, 23,32, 33,36,39,42,45,46,52,53 i 54 KZ  i čl.374 ZKP-a</span>
</p>
<p class="p2"></p>
<p class="p2">
<span class="s1">  i z r i č e </span>
</p>
<p class="p2"></p>
<p class="p2"></p>
<p class="p3">
<span class="s1">USLOVNU OSUDU</span>
</p>
<p class="p3"></p>
<p class="p2"></p>
<p class="p2">
<span class="s1">		Sa kojom se optuženom  B. M. utvrdjuje kazna zatvora u trajanju od 30 (trideset) dana  i istovremeno odredjuje da se ista neće  izvršiti ukoliko optuženi u roku  od jedne godine dana ne izvrši novo krivično djelo.</span>
</p>
<p class="p2"></p>
<p class="p2">
<span>		</span><span class="s1">I istovremeno mu  izriče  novčanu kaznu  u iznosu od 200,00 (dvesta) € koja će se u slučaju  nenaplativosti  zamijeniti kaznom zatvora tako što će se za svakih započetih 25,00 € novčane kazne odrediti jedan dan zatvora. </span>
</p>
<p class="p2"></p>
<p class="p2">
<span class="s1">		Izrečenu novčanu kaznu  optuženi je dužan platiti  u roku od 15 dana po pravosnažnosti presude  pod prijetnjom prinudnog izvršenja.</span>
</p>
<p class="p2"></p>
<p class="p2"></p>
<p class="p2">
<span>		</span><span class="s1">Optuženi su na osnovu čl.226 i 229 ZKP-a dužni platiti ovom sudu  pojedinačno na ime paušala  iznos od po 27,50 €,</span>
</p>
<p class="p2"></p>
<p class="p2">
<span class="s1">		A sve ovo u roku od 15 dana po pravosnažnosti presude pod prijetnjom prinudnog izvršenja. </span>
</p>
<p class="p2">
<span class="s1">                           </span>
</p>
<p class="p2">
<span class="s1">		Od optuženih B. D. i B. M.  oduzima se  6010 kg. šljiva.</span>
</p>
<p class="p2"></p>
<p class="p2"></p>
<p class="p2">
<span>			   </span><span class="s1">                      O b r a z l o ž e nj e</span>
</p>
<p class="p2"></p>
<p class="p2"></p>
<p class="p2">
<span>		Osnovno državno tužilaštvo u Pljevljima optužnim predlogom Kt.br.254/11 od 09.11.2011. godine optužilo je B. D. i B. M. oba iz P., da su kao saizvršioci  izvršili krivično djelo krijumčarenje iz čl.265 st.1 Krivičnog zakonika a na način, mjesto i vrijeme  bliže opisano izrekom ove presude. Na glavnom pretresu zamjenik ODT Pljevlja predložio je  da  ih sud oglasi  krivim  i osudi po zakonu  jer izvedenim dokazima  na  glavnim pretresima  je  na pouzdan način utvrdjeno  da su počinili krivično djelo koje im je optužbom stavljeno na teret.</span>
</p>
<p class="p2"></p>
<p class="p2">
<span>		Optuženi B. D. u odbrani datoj tužilaštvu  navodi da živi u selu Z.  i da se isključivo bavi poljoprivredom  te da se sa K. Z.  koji živi u B. dogovorio o kupovini šljiva  sa njegovog imanja  koje se nalazi u H. G. opština P. . R. S., sa Z. se dogovorio da kad obere šljive plati mu iznos od 500,00 € a ta pogodba sa K.  je bila putem telefona  i K. mu je preporučio neke momke iz sela koji će za iznos od 100,00 € pristati da oberu šljive. Šljive koje je kupio od K. trebao je da podijeli sa svojim rodjakom B. M. a jednu količinu je trebao da da  svome bratu od strica B. D.  i dana 26.09.2011.godine  oko 11,30 časova  sa rodjakom B. M. pošao je svojim TMV  marke "I. M."  reg.oznaka ........., koje je registrovanu  na P.V. ali za koje posjeduje punomoćje  i vozilom su otišli u H. G. gdje su šojive  bile  obrate po dogovoru i upakovene u džakove  i utovarili su ih u vozilo. Dalje je kazao da su iz C. G,  izašli na GP "Č." i pitali policiju  da li na tom graničnom prelazu mogu da uvezu  šljive  i policija im rekla da na taj granični prelaz  nemogu proći sa šljivama već da idu na GP "R.". Optuženi B. D.dalje u odbrani je naveo da mu je bilo poznato  da nije dozvoljeno prelaženje  državne granice sa robom van carinskog nadzora  ali pošto je morao da prelazi preko teritorije  B.H. sa vozilom i robom  da bi došao na GP "R." odlučio je da sa robom krene  sporednim  makadamskim putem  koji vozi preko sela K.  koje se nalazi na teritoriji opštine P. u blizini granice sa C. G.  i u C. G. prebaci robu. Dok su se vozilom kretali makadamskim putem od sela K. prema selu A. i prilikom izlaska na asvaltni put koji vodi do škole u selo A. zaustavila ih je  i kontrolisala  patrola GP P. gdje su ih zadržali do dolaska policijskih službenika iz P., izvršeno je fotografisanje vozila i robe pa su ih priveli u stanicu policije  a zatim na carinski terminal na R.  gdje je izvršeno mjerenje  robe i utvrdjeno da se na kamionu  nalazi 6010 kg.šljiva. Policija im je privremeno oduzela robu uz uredno izdatu potvrdu.Na glavnom pretresu  priznajući izvršenje krivičnog djela i svoju krivicu  i ostajući pri  odbrani datoj u tužilaštvu  dodao je  da se kaje i da mu je žao što se to desilo  te da već trpi posledice  ovog svog postupka  jer je šljive platio a šljive mu oduzete i zna  da će snositi odgovornost. U završnoj riječi  odluku o svojoj krivici i kazni ostavio je na ocjenu sudu moleći  da ukoliko ga sud kazni  kazni ga što blaže.</span>
</p>
<p class="p2">
<span>  </span>
</p>
<p class="p2">
<span>		Optuženi B. M. u odbrani datoj tužilaštvu  je kazao  da živi u selu L.  i  isključivo se bavi poljoprivredom te da se sa rodjakom B. D. iz sela Z. dogovorio  da kupe šljive  kako bi u oktobru ispekli rakiju  i D. mu rekao  da njegov poznanik iz B. ima  imanje u selu H.G.  opština P. gdje ima baštu sa šljivama  koje su dobro rodile  i da želi da ih proda  kao i da je cijena šljiva 01,00 € stim što su šljive neobrane  pa bi morali da ih beru  a taj poznanik mu je rekao da  će naći neke momke iz sela koji će za 100,00 € obrati šljive i spakovati u džakove. Svidjela mu se ponuda pa je rekao D. da pristaje  i da će za svoje potrebe uzeti  jednu tonu šljiva  a stric V.  mu je bio prethodno rekao  da u slučaju da sebi uzme šljive za rakiju i V. bi uzeo za sebe  jednu tonu  pa je stricu kazao da će on i D. uzeti šljive u P. i stric pristao da i njemu uzmu jednu tonu. Dalje je kazao  da su dana 26.09.2011.godine oko 11,30 časova  on i D.  pošli sa D. vozilom "I. M." reg.oznaka .....  kako bi preuzeli šljive koje su već ubrane  i iz C. G. izašli preko GP "Č."  i tu je D. nešto razgovarao sa policijom ali on nezna šta i nakon toga su ušli  u S.  gdje su oko 12,30 časova  stigli u H. G.  gdje ih je sačekao D. poznanik iz B. za koga je saznao  da se zove K. Z. i utovarili su šljive u kamion a Z. im rekao  da šljive ne mogu  pretjerati preko B. granice jer B. policija to ne dozvoljava  pa im je predložio da idu  nekim seoskim makadamskim putem do granice sa C. G. što su i učinili. Kazao je  da je prvi put prošao  tim seoskim makadamskim putevima kroz neka sela  koje nije poznavao  ali ih je D. dobro poznavao  i oko 15,45 časova  sreli su policijsko vozilo, policajac ih je zaustavio i kontrolisao  i policajci su rekli da prevoze  šljive koje su kupili u H. G.  a policajac im rekao  da se tim putem nesmiju  da prevoze šljive i pozvao nekog telefonom  a poslije izvjesnog vremena  stiglo je policijsko vozilo  i policijski službenici  koji  su fotografisali D. kamion  i lice mjesta, sproveli ih do stanice policije u P. a zatim na  carinski terminal  u R.  gdje su  izmjerili šljive koje su bile natovarene na kamion, utvrdjeno je da je na kamionu  bilo 6010 kg. šljiva i  policija je D. izdala potvrdu o privremeno oduzetoj robi. Nije mu bilo poznato  da  nesmije  robu voziti zaobilaznim putem  već na granični punkt "R.", da je to znao   nebi šljive ni uzimao.  Na glavnom pretresu priznajući izvršenje  krivičnog djela i krivicu, ostajući  pri odbrani iz tužilaštva dodao je da je znao  da se sa robom koja se kupi  u inostranstvu  u C. G. može ući samo na  Graničnom prelazu  kao i da se kaje, da se nemože iskajati  i u završnoj riječi predložio da ga sud oslobodi od optužbe ako može  a ako ne da ga blaže kazni.  </span>
</p>
<p class="p2"></p>
<p class="p2">
<span>		U dokaznom postupku sud je  saslušao svjedoka B. R., pročitao potvrdu o privremeno oduzetim predmetima UP PJ Pljevlja broj 03-sl-9161/1 od 26.09.2011.godine, pročitao otpremnicu AD "C. M." P. broj 2658/11 od 26.09.2011.godine, izvršio uvid u fotoelaborat UP PJ Pljevlja broj 472/11 od 26.09.2011.godine, pročitao službenu zabilješku UP-Sektor  granične policije Pljevlja broj 04/6-1-240/11-2759 od 26.09.2011.godine  i pročitao izvode iz KE za optužene.</span>
</p>
<p class="p2"></p>
<p class="p2">
<span>		Nakon provedenog dokaznog postupka  i ocjene izvedenih dokaza  i to kako  svakog pojedinačno  tako  i u medjusobnoj povezanosti a pri tom cijeneći  priznanje optuženih  B. D. i B. M. ovaj sud je  utvrdio činjenično stanje  bliže opisano izrekom ove presude.</span>
</p>
<p class="p2"></p>
<p class="p2">
<span>		Naime, optuženi B. D. i B. M. priznaju da su dana 26.09.2011. godine  sa TMV marke "I. M." reg.br. ...... prevozili  šljive upakovane u džakove  koje su kupili  u selu H. G. opština P., R. S.,  da su na teritoriju C. G.  ušli  preko sela K. koje se nalazi u opštini P. i kretali se seoskim makdamskim putem  kada su  zaustavljeni  od strane  policajaca granične policije P., kontrolisani, šljive koje su prevozili  izmjerene na carinskom terminalu u P.  i utvrdjeno  da su prevozili  6010 kg. šljiva.Šljive su im oduzete. Priznaju  da su znali  da se roba  pa i šljive  koje su prevozili  kupljene u S.  u C. G.  mogu uvesti  jedino preko Graničnog prelaza "R.", to im je rečeno na graničnom prelazu  "Č." ali su uprkos tome povezli šljive  seoskim makadamskim putem. </span>
</p>
<p class="p2"></p>
<p class="p2">
<span>		Priznanje optuženih B. D. i B. M. je jasno,potpuno i nedvosmisleno  a kao takvo  je potvrdjeno i ostalim dokazima  u postupku. Naime, iskazom svjedoka B. R. policajca granične policije P.  utvrdjeno je  da su  kritičnog dana  svjedok B. i njegov kolega B. N.  bili  na redovnim radnim zadacima kontrole  na reonu  C. - mjesto K.  kao i da je u popodnevnim časovima iz pravca S. naišlo  vozilo  marke "I." P. registarskih tabli i to vozilo je došlo makadamskim putem  pa su zaustavili vozilo, kontrolisali i lica i vozilo. U vozilu su se nalazili optuženi  B. D. i B. M. koji su rekli da prevoze šljive. I iz iskaza  svjedoka B. je utvrdjeno da je makadamski put kojim su optuženi došli iz pravca S.  zaobilazni put u odnosu na granični prelaz "R." gdje  se nalazi carina. Ovaj svjedok je kazao i to da su obavijestili dežurnu službu, da je na lice mjesta došla kriminalistička služba i dežurni inspektor, fotografisali vozilo i lica i vozilo  priveli u UP PJ Pljevlja  a on i kolega B. ostali i dalje na reonu  a o svom postupanju službenu zabilješku. </span>
</p>
<p class="p2"></p>
<p class="p2">
<span>		Svjedok B. R. je po mišljenju suda bio istinit i nepristrasan u svom kazivanju, posvjedočio je ono što mu je poznato  u okviru vršenja svojih redovnih radnih zadataka  graničnog policajca koji je  vršio kontrolu optuženih kritične prilike  i  njegov iskaz  koji nije  u suprotnosti  sa  navodima optuženih  sud u cjelosti  prihvata. </span>
</p>
<p class="p2"></p>
<p class="p2">
<span>		Iz  otpremnice  AD "C. M." P.  broj 2658/11 od 26.09.2011. godine utvrdjeno je da su optuženi  kritične prilike na kamionu prevozili  6010 kg.šljiva.  </span>
</p>
<p class="p2">
<span> </span>
</p>
<p class="p2">
<span>		 Optuženi B. D. je izjavio  da  mu je predmetna   roba-šljive koje su izvagane i utvrdjeno da je bilo 6010 kg. šljiva oduzeta  a  to potvrdjuje i potvrda o privremenom oduzimanju robe UP PJ Pljevlja  od  26.09.2011.godine.</span>
</p>
<p class="p2"></p>
<p class="p2">
<span>		Dakle, na osnovu jasnog,potpunog i nedvosmislenog priznanja optuženih B. D. i B. M.,nepristrasnog iskaza  svjedoka B. R. kao i na  osnovu  ostalih dokaza  izvedenih u postupku nesumnjivo je utvrdjeno  da su  optuženi B. D. i B. M. dana 26.09.2011.godine  oko 15,45 časova  bavili se  prenošenjem robe - šljiva  i to 6010 kg.šljiva upakovanih u džakove  koje  šljive su kupili u selu H. G. opština P., R. S., natovarili ih na TMV marke "I. M." reg.oznaka ....., vlasništvo optuženog B. D. i seoskim makadamskim putem prevozili ih iz S. u C. G.  dakle preko carinske linije  iz  R. S. u C. G. izbjegavajući mjere carinskog  nadzora, zaobišavši  carinski  punkt "R."gdje su u mjestu K., opština P., zaustavljeni i kontrolisani od strane  ovlašćenih  policijskih službenika IGP Pljevlja. Optuženi su po sopstvenom priznanju  znali da se  roba kupljena u inostranstvu  pa dakle i u S. može uvesti u C. G. jedino  preko graničnog prelaza,  u konkretnom slučaju preko graničnog  prelaza "R."  ali su uprkos tome šljive koje su kupili u opštini P. prevozili seoskim makadamskim putem koji je zaobilazni put  u odnosu na granični prelaz "R."  dakle  djelovali su sa jedinstvenim umišljajem i to direktnim umišljajem  i u ovim njihovim radnjama  stoje svi bitni elementi  bića krivičnog djela  krijumčarenje  iz čl.265 st.1 Krivičnog  zakonika  pa ih je sud kao umišljajne saizvršioce oglasio krivim  i osudio po zakonu.   </span>
</p>
<p class="p2">
<span>      </span>
</p>
<p class="p2">
<span>                           Sud je odlučio da se ne saslušava svjedok B. N. jer je  potpunim priznanjem optuženih  i ostalim izvedenim dokazima  nesumnjivo utvrdjeno da su optuženi počinili krivično djelo  koje im je stavljeno na teret. </span>
</p>
<p class="p2"></p>
<p class="p2">
<span>		   Prilikom  odlučivanja o vrsti i visini kazne  sud je cijenio  sve okolnosti  koje utiču  kako na vrstu tako i na visinu kazne.Optuženi B. D. je priznao izvršenje krivičnog djela i krivicu i izrazio  kajanje.Nezaposlen je a pri tom  porodičan čovjek, otac jednog  djeteta.Već trpi posledice izvršenja krivičnog djela obzirom da su šljive koje je platio u H. G. oduzete. Ove  okolnosti optuženom B. D.  uzete kao osobito olakšavajuće okolnosti  pa je sud  bez obzira na činjenicu da je do sada  osudjivan  optuženom  ublažio kaznu ispod zakonom predvidjenog minimuma za ovo krivično djelo i izrekao mu kaznu zatvora u trajanju  od 30 (trideset) dana  smatrajući  da će se jedino kaznom zatvora  i u ovom vremenskom trajanju postići svrha kažnjavanja  i uticati na ovog optuženog da više ne vrši krivična djela. Optuženi B. M. je priznao  izvršenje djela i krivicu i izrazio kajanje, radi se o porodičnom čovjeku, ocu troje djece koji pri tom  nije zaposlen.I njemu su šljive koje je platio  oduzete  pa dakle i on trpi posledice izvršenja ovog krivičnog djela.Ove okolnosti sud je optuženom B. M. uzeo kao osobito olakšavajuće okolnosti  pa je i njemu ublažio kaznu  ispod zakonom predvidjenog minimuma za ovo krivično djelo i utvrdio mu kaznu zatvora u trajanju od 30 (trideset) dana i istovremeno odredio da se ista neće izvršiti ako optuženi u roku od  jedne godine dana ne izvrši novo krivično djelo  smatrajući  da će se i samim  upozorenjem  uz prijetnju kaznom  dovoljno uticati  na ovog optuženog  iako je do sada jedanput  osudjivan da više  ne vrši krivična djela.  Kako je za ovo krivično djelo predvidjena i novčana kazna  to je sud  optuženim  izrekao i novčanu kaznu i to u iznosu od  po 200,00 € jer  bi po mišljenju ovog suda  veći iznos novčane kazne  prije  bio odmazda  nego kazna obzirom  da optuženi  nijesu zaposleni a porodični su ljudi   koji  izdržavaju porodice. </span>
</p>
<p class="p2"></p>
<p class="p2">
<span>		Shodno čl.226 i 229 ZKP-a  sud je obavezao  optužene da  na ime     paušala  plate  ovom sudu pojedinačno  iznos od  po 27,50 eura  koji iznos je odmjeren obzirom na dužinu trajanja i složenost  krivičnog postupka   te  imovno stanje optuženih.</span>
</p>
<p class="p2"></p>
<p class="p2">
<span>		Na osnovu čl.265 st.4 Krivičnog zakonika od optuženih je oduzeto 6010 kg.šljiva.</span>
</p>
<p class="p2"></p>
<p class="p2">
<span>	              </span><span class="s1">OSNOVNI SUD U PLJEVLJIMA , dana  03.08.2012.godine</span><span> .</span>
</p>
<p class="p2"></p>
<p class="p2">
<span>Zapisničar, 					            		 	   S u d i j a, </span>
</p>
<p class="p2">
<span>Zora Leković 									Ljiljana Popović</span>
</p>
<p class="p2"></p>
<p class="p2"></p>
<p class="p2">
<span class="s1">PRAVNA POUKA:</span>
</p>
<p class="p2">
<span>		Protiv ove presude dozvoljena je žalba u roku od 8.dana po prijemu </span>
</p>
<p class="p2">
<span>		Iste Višem sudu B. Polje, a preko  ovog suda. </span>
</p>
<p class="p2"></p>
<p class="p2"></p>
<p class="p2">
<span class="s1">DOSTAVITI:</span>
</p>
<p class="p2">
<span class="s1">1 x ODT Pljevlja </span>
</p>
<p class="p2">
<span class="s1">2 x Optuženim</span>
</p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{color:#0000FF;font-size:11pt}
.span2{;font-size:14pt}
</style>
</head>
<body class="b1" style="background: #aaa;">
<div class="window1">
<div class="page1">
<p>&nbsp;</p>
<p>&nbsp;</p>
<p>
<span class="span1"></span>
</p>
<p>
<span class="span2">OSNOVNI SUD U PLAVU </span>
</p>
<p>
<span class="span2">K. br. 44/2016</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span2">U IME CRNE GORE </span>
</p>
<p>&nbsp;</p>
<p>&nbsp;</p>
<p>
<span class="span2">OSNOVNI SUD U PLAVU, sudija Hilmija Sujković, sa zapisničarem Senadom Radončić, u kri</span><span class="span2">vičnom predmetu okrivljenog Dž.Lj., iz sela K., opština B.</span><span class="span2">P., zbog krivičnog djela nedavanje izdržavanja iz čl.221.st. 1. Krivičnog zakonika Crne Gore, po optužnom predlogu  Osnovnog državnog tužilaštva u Plavu, KT br.76/16 od 08.12.2016  godine, po održanom usmenom, glavnom, javnom pretresu u prisustvu: rukovodioca ODT u Plavu Erdana Feratovića, okrivljenog i zakonske zastupnice maloljetnih oštećenih: E., E. i E. Lj. , majke S. Lj.,  donio je i javno objavio dana 28.12.2016. godine</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span2">P R E S U D U</span>
</p>
<p>&nbsp;</p>
<p>
<span class="span2"></span>
</p>
<p>
<span class="span2">Okrivljeni  DŽ. LJ. JMBG ... od oca S. i majke M. , rodjene  S. , rodjen  ...  godine,  u B.P. , sa prebivalištem u selu K., opština B. P.,državljanin  Crne Gore, nezaposlen, razveden, otac troje  djece,  pismen , završio  osnovnu školu , lošeg imovnog stanja,  osudjivan presudom Osnovnog suda Bijelo Polje K.br. 90/2014 od 01.07.2014 godine ,zbog krivičnih djela nasilje u porodici iz čl. 220. st. 2. u vezi st. 1. i  nedozvoljeno držanje oružja i ekspolozivnih materija iz čl. 403. st. 2. u vezi st. 1. Krivičnog zakonika Crne Gore, na kaznu zatvora u trajanju od 45 dana,  </span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span2">K r i v    je</span>
</p>
<p>&nbsp;</p>
<p>
<span class="span2">Što  je: </span>
</p>
<p>&nbsp;</p>
<p>
<span class="span2">U periodu od 30.01.2015 godine do 30.10.2016 godine, postupajući sa direktnim umišljajem , nije davao izdržavanje za svoju maloljetnu djecu: kćerke E. Lj. rodjenu ... godine i E. Lj.rodjenu ... i sina  E. Ljuca rodjenog ... godine, po </span><span class="span2">pravosnažnoj i izvršnoj presudi Osnovnog suda u Bijelom Polju P.br. 950/2014 od 30.01.2015 godine, kojom je obavezan da na ime doprinosa za njihovo izdržavanje počev od 30.01.2015 godine, za svaki mjesec unaprijed od 05-tog u mjesecu, na ruke zakonske zastupnice, majke S. Lj., plaća iznos od 91,80 eura, što za navedeni period ukupno iznosi 1.927, 80 eura,  iako je bio svjestan ne samo svoje obaveze za davanje ovog izdržavanja svojoj maloljetnoj djeci u iznosu i na način utvrdjen navedenom prersudom, već i da nedavanjem izdržavanja čini krivično djelo koje se goni po službenoj dužnosti pa je i pored toga htio njegovo izvršenje. </span>
</p>
<p>&nbsp;</p>
<p>
<span class="span2">-čime je izvršio krivično djelo nedavanje izdržavanja iz člana 221. stav 1. Krivičnog zakonika Crne Gore.</span>
</p>
<p>&nbsp;</p>
<p>
<span class="span2"></span><span class="span2"> Pa ga  sud za izvršeno krivično djelo na osnovu navedenog zakonskog propisa, te primjenom  čl: 4, 32, 39 i 42 KZ</span><span class="span2"> CG </span><span class="span2">i čl. 374 ZKP-a </span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span2">O S U Đ U J E</span>
</p>
<p>&nbsp;</p>
<p>&nbsp;</p>
<p>
<span class="span2">Na novčanu  kaznu u iznosu od  600,00 (šestotina) eura,  koju je dužan  platiti u roku od  3 mjeseca od   dana pravosnažnosti presude. </span>
</p>
<p>&nbsp;</p>
<p>
<span class="span2">Ukoliko se novčana kazna ne plati u odredjenom roku, ista će se zamijeniti kaznom zatvora, računajući svakih započetih 25,00 € (dvadesetpet) eura, novčane kazne za 1 (jedan) dan zatvora. </span>
</p>
<p>&nbsp;</p>
<p>
<span class="span2">Okrivljeni  se obavezuje da na ime troškova </span><span class="span2"> krivičnog postupka  </span><span class="span2">- paušala plati iznos od 30,00  (trideset) eura, u roku  15 dana po pravosnažnosti presude, pod prijetnjom prinudnog izvršenja.</span>
</p>
<p>&nbsp;</p>
<p>
<span class="span2">Na osnovu čl. 239. st. 2. ZKP, okrivljeni se obavezuje da maloljetnim oštećenim : </span><span class="span2">E., E. i E. LJ., </span><span class="span2"> na ime neizmirenih a dospjelih obaveza po osnovu doprinosa za njihovo izdržavanje za period od 30.01.2015 godine do 30.10.2016 godine, plati iznos od 1.927,80 eura, u roku od 15 dana po pravosnažnosti presude. </span>
</p>
<p>&nbsp;</p>
<p style="text-align:center;">
<span class="span2">O  b r a z l o ž  e n j e</span>
</p>
<p>&nbsp;</p>
<p>
<span class="span2">Osnovno državno tužilaštvo u Plavu,optužnim predlogom KT br.76/16 od 08.12.2016  godine, optužilo je Dž.Lj. , iz sela K., opština B. P., za krivično djelo  nedavanje izdržavanja iz čl. 221. stav 1. Krivičnog zakonika Crne Gore. </span>
</p>
<p>&nbsp;</p>
<p>
<span class="span2">Pri podnesenom optužnom predlogu je sve do kraja krivičnog postupka u svemu ostao i rukovodilac ODT u Plavu, Erdan Feratović, pa je u završnoj riječi predložio sudu da okrivljenog Dž. Lj., oglasi krivim za navedeno krivično djelo i osudi ga na novčanu kaznu u iznosu od 600,00 eura.  </span>
</p>
<p>&nbsp;</p>
<p>
<span class="span2">Zakonska zastupnica maloletnih oštećenih: E., E. i E. Lj., majka S.Lj., je  u završnoj riječi istakla  da se ne pridružuje krivičnom gonjenju protiv okrivljenog i da u pogledu dospjelih a neizmirenih obaveza po osnovu  izdržavanja  maloljetne djece za period od 30.01.2015 do 30.10.2016 godine u ukupnom iznosu od 1.927,80 eura,  postavlja odštetni zahtjev. </span>
</p>
<p>&nbsp;</p>
<p>
<span class="span2">Izjašnjavajući se o optužbi  Osnovnog Državnog Tužilaštva u u Plavu, okrivljeni Dž. Lj. u svojim odbranama  iz prethodnog postupka i sa glavnog pretresa u potpunosti  priznaje  izvršenje krivičnog djela koje  mu je ovom optužbom stavljeno na teret istakavši da je tačno da u periodu od 30.01.2015 godine do 30.10.2016 godine, svojoj maljoljetnoj djeci nije plaćao izdržavanje na koje je obavezan presudom Osnovnog suda u Bijelom Polju P.br. 950/2014 od 30.01.2015 godine.Naime, naveo je da su njegova djeca , kćerke E. i E. i sin E., navedenom presudom Osnovnog suda u Bijelom Polju, dodijeljena na čuvanje, vaspitanje i izdržavanje , majci S. Lj., a da je on istom presudom obavezan  da na ime njihovog izdržavanja svakomjesečno do 5-tog u mjesecu, počev od 30.01.2015 do 30.10.2016 godine, na ruke majke S. plaća iznos od 91.80 eura .Što se tiče razloga neplaćanja ovih obaveza, u odbrani iz prethodnog postupka je naveo da je veoma lošeg materijalnog stanja, obzirom da nigdje ne radi i da ne posjeduje nikakvu imovinu, tako da zbog toga, i pored takve želje, nije mogao plaćati izdržavanje svojoj maloljetnoj djeci. Medjutim, za razliku od ovakve svoje odbrane u prethodnom postupku,  u odbrani sa glavnog pretresa je na pitanje suda naveo da od imovine ipak posjeduje porodičnu roditeljsku kuću koja se vodi na njegovo ime i trećinu zemljišta ukupne površine 1 ha, 64 ara i 71 m2. Pošto polovinu  njegovog dijela zemljišta čine šume a polovinu obradivo zemljište, to ovo zemljište svake godine obradjuje za svoje potrebe. Dalje je naveo da je svjestan svoje obaveze za izdržavanje svoje maloljetne djece i da će ubuduće učiniti sve da ovo izdržavanje redovno daje. Naime, naveo je da je dobrog zdravstvenog stanja i da će ubuduće , ukoliko ne bude mogao naći stalni  posao, raditi bilo šta, pa čak i  nadničiti, kako bi od tako zaradjenog novca ne samo redovno plaćao buduće  izdržavanje svoje djece već i u potpunosti  izmirio sve svoje ranije obaveze po ovom osnovu. U završnoj riječi je još jednom priznao izvršenje krivičnog djela koje mu je javnom optužbom stavljeno na teret i ponovo obećao da će u budućnosti ,  sve svoje obaveze po osnovu izdržavanja svoje maloljetne djece, kako buduće tako i dospjele, izmirivati redovno.  </span>
</p>
<p>&nbsp;</p>
<p>
<span class="span2">Sud je cijenio priznanje okrivljenog  Dž. Lj ., pa je našao da je isto jasno, logično, potpuno i što je najbitnije u svemu saglasno sa izvedenim dokazima a </span><span class="span2">samim tim i uvjerljivo, te ga je kao takvo u potpunosti prihvatio.Naime, sud je radi provjere priznanja okrivljenog , odnosno radi što pravilnijeg i zakonitijeg rješavanja ove krivične stvari u dokaznom postupku izveo sledeće dokaze: saslušao u svojstvu svjedoka zakonsku zastupnicu maloljetnih oštećenih: E., E. i E. Lj., majku S. Lj. i pročitao pravosnažnu presudu Osnovnog suda u Bijelom Polju  P.br. 950/14 od 30.01.2015  i uvjerenje - izvod iz kaznene evidencije Ministarstva pravde Crne Gore za okrivljenog Dž. Lj. , KE.br. 141/2016, pa je ocjenom izvedenih dokaza i njihovim upoređivanjem sa navodima javne optužbe i odbranom okrivljenog utvrdio da isti u potpunosti  potvrdjuju njegovo priznanje. </span>
</p>
<p>&nbsp;</p>
<p>
<span class="span2">Tako je zakonska zastupnica  maloljetnih oštećenih: E., E. i E. Lj., majka S. Lj., izjašnjavajući se o nepostupanju okrivljenog Dž. Lj. po presudi Osnovnog suda u Bijelom Polju P.br. 950/2014 od 30.01.2015 godine, u svemu potvrdila njegovo priznanje , istakavši da isti nakon pravosnažnosti navedene presude po osnovu izdržavanja njihove maloljetne  djece nije dao nijedan euro. Pošto se radi o periodu od 30.01.2015 do 30.10.2016 godine , to njegova ukupna dugovanja po ovom osnovu iznose 1.927,80 eura. Dalje je navela da joj nije poznato da li okrivljeni negdje radi, ali da je isti dobrog zdravstvenog stanja tako da može da radi bilo kakav posao, pa čak i za nadnicu, kako bi doprinio izdržavanju njihove djece. Ovo tim prije što je i sama u veoma lošoj materijalnoj situaciji tako da veoma teško izlazi na kraj sa njihovim izdržavanjem zbog čega se i novčano zadužila kod rodbine. Na kraju je istakla da se i pored svega toga ne pridružuje njegovom krivičnom gonjenju zbog toga što je isti na sudu čvrsto obećao da će ne samo platiti sve dospjele obaveze po osnovu izdržavanja njihove maloljetne djece već da će ove obaveze i  ubuduće redovno izmirivati.</span>
</p>
<p>&nbsp;</p>
<p>
<span class="span2"> </span><span class="span2">Priznanje okrivljenog Dž. Lj. u pogledu početka nastanka njegove obaveze za izdržavanje svoje  maloljetne djece kao i  mjesečnog iznosa ove obaveze  je u potpunosti potvrdjeno i presudom Osnovnog suda u Bijelom Polju P.br. 950/14 od  30.01.2015 godine, jer je i na osnovu ove presude nesporno utvrdjeno ne samo  da se njegova maloljetna djeca, kćerke E. Lj. rodjena ... godine, E. Lj. rodjena ... godine i sin E.Lj. rodjen ... godine, povjeravaju na odgoj, čuvanje, vaspitanje i izdržavanje majki S.Lj., već i da se okrivljeni Dž.Lj.,obavezuje da na ime svog doprinosa za njihovo izdržavanje  mjesečno plaća iznos od 91,80 eura , počev od  30.01.2015 godine, kao dana donošenja presude, pa ubuduće dok za to budu postojali zakonski razlozi, na ruke majke Sevde, do 5-tog u mjesecu za prethodni mjesec.   </span>
</p>
<p>&nbsp;</p>
<p>
<span class="span2">Kako iz svega izloženog proizilazi da u pogledu utvrđivanja krivičnog djela koje je optužnim predlogom ODT u Plavu, stavljeno na teret okrivljenom Dž. Lj., nakon sprovedenog dokaznog postupka i ocjene izvedenih dokaza, nije bila sporna nijedna činjenica, sud je stao na stanovište da su činjenice iz </span><span class="span2">činjeničnog opisa izreke presude u svemu dokazane i da je okrivljeni počinio predmetno kivično djelo. </span>
</p>
<p>&nbsp;</p>
<p>
<span class="span2">Ocjenjujući pravno utvrđeno činjenično stanje  sud nalazi da su u radnji okrivljenog činjenično opisanoj u izreci presude  sadržana sva bitna , objektivna i subjektivna , obilježja krivičnog djela nedavanje izdržavanja</span><span class="span2">iz čl.  221. stav 1. Krivičnog zakonika, pa mu je za izvršeno djelo i izrekao krivičnu sankciju bliže opisanu u izreci presude. Naime, nesporno utvrdivši da okrivljeni Dž. Lj. i pored svoje obaveze po pravosnažnoj i izvršnoj presudi Osnovnog suda u Bijelom Polju P.br. 950/15 od 30.01.2015 godine, svojoj maloljetnoj djeci: kćerkama E. i E. Lj. i  sinu E. Lj., nije davao izdržavanje u periodu od 30.01.2015  godine , kao danu podnošenja tužbe, do 30.10.2016 godine, kada je podnesena krivična prijava  protiv njega, to je sud takvu njegovu djelatnost pravno i okvalifikovao kao krivično djelo nedavanje izdržavanja iz čl. 221 st.1. Krivičnog zakonika Crne Gore.   </span>
</p>
<p>
<span class="span2"></span>
</p>
<p>
<span class="span2">Sud je cijenio i vinost odnosno psihički odnos okrivljenog u odnosu na radnju izvršenja predmetnog krivičnog djela pa je našao da je okrivljeni prilikom izvršenja ovog djela postupao sa direktnim umišljajem. Naime, okrivljeni je bio svjestan ne samo obaveze da svojoj maloljetnoj djeci mora davati izdržavanje na način i u  iznosu kako je to utvrdjeno pravosnažnom presudom Osnovnog suda Bijelom Polju P.br. 950/15 od 30.01.2015 godine,već i da nedavanjem tog  izdržavanja čini krivično djelo, pa i pored takve svijesti istim  nije davao dosudjeno izdržavanje, čime je i manifestovao svoje htjenje za njegovo izvršenje. </span>
</p>
<p>&nbsp;</p>
<p>
<span class="span2">Prilikom izbora vrste i visine krivične sankcije koju treba primijeniti prema okrivljenom za učinjeno krivično djelo,  sud je pored težine, načina izvršenja i društvene opasnosti krivičnog djela , uzeo u obzir i stepen krivične odgovornosti okrivljenog kao i sve ostale okolnosti koje su relevantne u tom pogledu, pa je i pored cijenjene otežavajuće okolnosti – ranije osudjivanosti okrivljenog,  našao da u konkretnom slučaju ima uslova da se prema njemu primijeni blaža vrsta kazne, obzirom da su za ovo djelo alternativno predvidjene novčana i kazna zatvora, te mu je i izrekao novčanu kaznu u iznosu od 600,00 eura. </span>
</p>
<p>&nbsp;</p>
<p>
<span class="span2">Pri tom je sud, i pored toga što je sada važećim Krivičnim zakonikom Crne Gore, tačnije članom 1. stav 1. tačka 1.  Zakona o izmjeni ovog Zakonika („Sl.list CG br.42“ od 29.05.2015 godine) predvidjeno da će se učinilac krivičnog djela nedavanje izdržavanja iz ovog člana i tačke kazniti novčanom kaznom ili zatvorom do 2 godine, shodno čl. 133. st. 1. i 2. KZ CG, u konkretnom slučaju primijenio zakon koji je važio u vrijeme izvršenja krivičnog djela obzirom da je isti blaži za učinioca u pogledu zaprijećene kazne, jer je </span><span class="span2">ovim zakonom bilo predvidjeno da će se učinilac ovog krivičnog djela kazniti novčanom kaznom ili zatvorom do 1 godine .</span>
</p>
<p>&nbsp;</p>
<p>
<span class="span2"> Sud je uvjerenja da je izrečena kazna  srazmjerna težini izvršenog krivičnog djela i stepenu krivično-pravne odgovornosti okrivljenog te da će se u konkretnom slučaju i ovom vrstom i visinom kazne, u okviru opšte svrhe izricanja krivičnih sankcija predvidjene čl. 4. st.2. KZ, postići svrha kažnjavanja propisana čl. 32 istog Zakona. Osnovano se može očekivati da će izrečena  kazna pozitivno djelovati na prevaspitanje okrivljenog i da će ista uticati na njega da ubuduće ne vrši krivična djela.</span>
</p>
<p>&nbsp;</p>
<p>
<span class="span2">Odluka o troškovima krivičnog postupka je zasnovana na odredbi  člana 229. stav 1. ZKP. Troškovi krivičnog postupka – paušalni iznos od 30,00 eura  je odmjeren s obzirom na složenost i trajanje krivičnog postupka te obzirom na imovno stanje okrivljenog, shodno čl. 226. st. 3. ZKP.</span>
</p>
<p>&nbsp;</p>
<p>
<span class="span2">Obzirom da je u toku krivičnog postupka nesumnjivo utvrđeno da okrivljeni Dž.Lj. , svojoj maloljetnoj djeci,  kao oštećenim, na ime    neizmirenih a dospjelih obaveza po osnovu doprinosa za njihovo izdržavanje u spornom periodu duguje ukupan iznos od 1.927,80 eura, na koji iznos je njihova zakonska zastupnica , majka S. Lj. i postavila odštetni zahtjev, to je kod takvog činjeničnog stanja, a na osnovu člana 239. stav 2. ZKP, istog valjalo obavezati da plati navedeni iznos.</span>
</p>
<p>
<span class="span2"></span>
</p>
<p>
<span class="span2">Na osnovu iznijetih razloga odlučeno je kao u izreci presude  </span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span2">OSNOVNI SUD U PLAVU</span>
</p>
<p style="text-align:center;">
<span class="span2">Dana, 28.12.2016 .godine.</span>
</p>
<p>&nbsp;</p>
<p>
<span class="span2">Zapisničar </span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2"> </span><span class="span2">S U D I J A </span>
</p>
<p>
<span class="span2">Senada Radončić </span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2">        </span><span class="span2"></span><span class="span2">Hilmija Sujković</span><span class="span2"></span><span class="span2"></span><span class="span2"></span><span class="span2"></span>
</p>
<p>&nbsp;</p>
<li>
<span class="span2">PRAVNA POUKA:</span>
</li>
<li>
<span class="span2">Protiv ove presude može se izjaviti žalba</span>
</li>
<li>
<span class="span2">Višem sudu u Bijelom Polju, preko ovog suda, </span>
</li>
<li>
<span class="span2">u roku od 8 dana od dana njenog prijema. </span>
</li>
<p>&nbsp;</p>
<p>
<span class="span2">DNA:  1 x  ODT u Plavu </span>
</p>
<p>
<span class="span2"> 1 x  </span><span class="span2">okrivljenom Dž. Lj.  </span>
</p>
<p>
<span class="span2"> 1 x  </span><span class="span2">zakonskoj zastupnici mal. oštećenih S. Lj. </span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
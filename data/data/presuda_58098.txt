<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-indent:0.5in;text-align:start;hyphenate:auto;font-family:Arial;font-size:14pt;}
.p2{text-indent:0.5in;text-align:justify;hyphenate:auto;font-family:Arial;font-size:14pt;}
.p3{text-align:end;hyphenate:auto;font-family:Arial;font-size:12pt;}
.p4{text-align:center;hyphenate:auto;font-family:Arial;font-size:14pt;}
.p5{text-align:center;hyphenate:auto;font-family:Arial;font-size:12pt;}
.p6{text-align:justify;hyphenate:auto;font-family:Arial;font-size:14pt;}
.p7{text-align:justify;hyphenate:auto;font-family:Arial;font-size:12pt;}
.p8{text-indent:0.5in;text-align:justify;hyphenate:auto;font-family:Arial;font-size:12pt;}
.p9{text-align:start;hyphenate:auto;font-family:Arial;font-size:12pt;}
.p10{text-align:start;hyphenate:auto;font-family:Times New Roman;font-size:12pt;}
.p11{text-indent:0.5in;text-align:center;hyphenate:auto;font-family:Arial;font-size:12pt;}
.p12{text-align:start;hyphenate:auto;font-family:Arial;font-size:14pt;}
.s1{font-weight:bold;font-style:italic;}
.s2{font-weight:bold;}
.s3{color:#666666;}
.s4{font-family:Times New Roman;}
</style>
<meta content="marija.cupic" name="author">
</head>
<body class="b1 b2">
<p class="p1"></p>
<p class="p2"></p>
<p class="p2"></p>
<p class="p3">
<span class="s1">K.br. 143/12</span>
</p>
<p class="p3"></p>
<p class="p4"></p>
<p class="p4">
<!--Image link to '0.jpg' can be here-->
</p>
<p class="p4"></p>
<p class="p5">
<span class="s1">U  I M E   C R N E   G O R E </span>
</p>
<p class="p6"></p>
<p class="p7">
<span>OSNOVNI SUD U CETINJU, kao prvostepeni krivični, po sudiji Ćupić Mariji kao sudiji pojedincu, uz učešće sudskog službenika Martinović Aleksandre, kao zapisničara, u krivičnom predmetu protiv okr.D. M., iz Cetinja, zbog krivičnog djela prikrivanje u produženom trajanju iz člana 256. stav 2. u vezi stava 1.Krivičnog zakonika, u vezi člana 49. Krivičnog zakonika, odlučujući po optužnom predlogu Osnovnog državnog tužilaštva u Cetinju Kt.br.57/12 od 20.06. 2012. godine, nakon održanog, glavnog i javnog pretresa dana 19.12.2012. godine, u prisustvu zamjenika ODT-a R.S., okrivljenog D. M., donio je i istog dana javno objavio</span>
</p>
<p class="p5"></p>
<p class="p5">
<span class="s2">P R E S U D U</span>
</p>
<p class="p5"></p>
<p class="p7">
<span>Okr.D. M., zvani ,,Ć.",, od oca N. i majke N., rodjene V., rodjen .......godine u Cetinju, gdje i prebiva, ul. B. C. J. bb., državljanin CG, kuvar, neoženjen, pismen, sa završenom Osnovnom školom, dobrog imovnog stanja, osuđivan i to Presudom Osnovnog suda Cetinje K.br.205/11 od 26.12.2011.godine., zbog krivičnog djela nasilničko ponašanje iz člana 399. Krivičnog zakonika na kaznu zatvora u trajanju od 6 mjeseci uslovno na jednu godinu.</span>
</p>
<p class="p7"></p>
<p class="p5">
<span>K r i v   j e :</span>
</p>
<p class="p7"></p>
<p class="p7">
<span>Što je:</span>
</p>
<p class="p7"></p>
<p class="p7">
<span>Dana 06., 07. i 08. aprila 2012. godine u Cetinju, prodajom proturio stvari za koje je mogao i bio dužan da zna da su pribavljene krivičnim djelom krađa iz člana 239. stav 1. Krivičnog zakonika i to: 5 komada gusanih radijatora dimenzija 90x60 cm kao i 60 tabli aluminijskog rebrastog lima dimenzija 2,5 x 09, m, koje stvari su neutvrđenog dana, od strane NN učinioca protivpravno oduzete i prisvojene iz kancelarije Upravne zgrade privrednog društva "K. MMSH" sa sjedištem u Cetinju, kao i sa urušene krovne konstrukcije pogona tzv. "G." u istom privrednom društvu, sve prednje vlasništvo oštećenog B. M. iz Podgorice, na način što je prethodno naznačene predmete prodao A. E. iz Podgorice, za ukupan iznos od 215,00 eura (dvijestotinepetnajest eura),</span>
</p>
<p class="p7"></p>
<p class="p7">
<span>-čime je izvršio krivično djelo prikrivanje u produženom trajanju iz člana 256. stav 2. u vezi stava 1. Krivičnog zakonika, u vezi člana 49. Krivičnog zakonika</span>
</p>
<p class="p8"></p>
<p class="p9">
<span>Pa sud okrivljenog primjenom citiranih zakonskih propisa, te čl. 4, 5, 13, 15, 32, 41, 42 KZ i čl.226 - 229, 239 i 374 ZKP-a,</span>
</p>
<p class="p10">
<span>  </span>
</p>
<p class="p5">
<span>O S U Đ U J E</span>
</p>
<p class="p9">
<span>  </span>
</p>
<p class="p9">
<span> Na kaznu rad u javnom interesu u trajanju od 80 (osamdeset) časova, a koji se ima izvršiti za vrijeme od 2 mjeseca, s tim što kazna ne može biti duža od 60 časova u toku jednog mjeseca.</span>
</p>
<p class="p9">
<span>  </span>
</p>
<p class="p9">
<span> Ukoliko okrivljeni ne vrši rad u javnom interesu, ova kazna će se zamijeniti kaznom zatvora, tako što će se  svakih započetih 60 časova rada u javnom interesu zamijeniti kaznom zatvora u trajanju od jednog mjeseca.</span>
</p>
<p class="p9">
<span>  </span>
</p>
<p class="p8"></p>
<p class="p7">
<span>Okrivljeni je dužan da na ime troškova krivičnog postupka uplati iznos od 77,00 €, te na ime paušala iznos od  30,00 € na blagajni ovog suda u roku od 15 dana po pravosnažnosti presude pod prijetnjom prinudnog izvršenja.</span>
</p>
<p class="p7"></p>
<p class="p7">
<span>Ovlašćeni predstavnik oštećenog privrednog društva “K. MMSH” iz  Cetinja se radi ostvarenja svog imovinskopravnog zahtjeva upućuje na redovnu parnicu. </span>
</p>
<p class="p7">
<span> </span>
</p>
<p class="p11">
<span>O b r a z l o ž e nj e</span>
</p>
<p class="p8"></p>
<p class="p8"></p>
<p class="p7">
<span>Osnovno državno tužilaštvo</span><span class="s1">,</span><span> u Cetinju podnijetim optužnim predlogom Kt. br. 57/12 od 20.06. 2012. godine okr. D. M., iz Cetinja, stavilo je na teret izvršenje krivičnog djela prikrivanje u produženom trajanju iz člana 256. stav 2. u vezi stava 1. Krivičnog zakonika. U završnoj riječi na glavnom pretresu zastupnica optužbe je  predložila da se okrivljeni D. M. nakon sprovedenog dokaznog postupka oglasi krivim za predmetno krivično djelo i da se isti osudi po zakonu u granicama predviđenim minimum i maksimum kazne.</span>
</p>
<p class="p7"></p>
<p class="p7">
<span>Okrivljeni D. M. je u svojoj odbrani naveo da je tokom marta mjeseca 2012. godine dva puta ulazio u preduzeće „K.“ i tom prilikom iznio neke manje komade lima, željeza i neke stare radijatore, a zatim je te predmete prodao na otpad K. i za to dobio neku manju svotu novca. Ove stvari je ostavljao pored puta, a zatim ih nosio na otpad kako je i rekao. D. K. nije sa njim ulazio u preduzeće „K.“ ,a poznato mu je da je sa jednim momkom on početkom aprila iz preduzeća „K.“ iznio nekoliko radijatora, staro željezo i lim, koje je zatim njegova sestra P. kupila od njemu nepoznatog momka i prodala ga početkom aprila nekim Romima. Misli da su njegovoj sestri za taj lim i radijator dali 61,00 euro, a D. im je prodao željeza za iznos od 64,00 eura. Što se tiče četiri stara radijatora, on je iste kupio od njemu nepoznatih momaka za iznos od 90,00 eura, a kasnije ih je prodao ovim Romima za 120,00 eura, i nekog starog lima za 30,00 eura. Ističe da su P. i D. prvi dan prodali Romima lim, kako je već i rekao, a drugi dan je on pozvao ove Rome i prodao im lim i radijatore, ovaj lim je bio sa krova kafane, a radijatore je kako je već i istakao kupio od njemu nepoznatih lica. Prvog dana kada je prodao lim za iznos od 34,00 eura, tu bio prisutan D. K. i on im je toga dana takođe prodao lim za iznos od 64,00 eura. Sjutra dan su D. i njegova sestra P. prodali ovim Romima lim i jedan polovni radijator, a on je tu bio prisutan i pomogao im je da utvare isti u prikolicu, a trećeg dana im je sam prodao 4 željezna radijatra, odnosno njemu su dali pare. Ovaj lim koji su prodavali nijesu prethodno mjerili i nezna tačno koliko je bilo kilograma lima. Poznato mu je i to da je K. D. u ovom pE.odu prodao na otpad kod K. lim sa šupe koja se nalazi u blizini kuće u kojoj stanuje. U završnoj riječi je istakao da je sve namješteno od strane policije i direktora.</span>
</p>
<p class="p7"></p>
<p class="p7">
<span>Radi razrješenja ove krivičnopravne stvari Sud je u dokaznom postupku na glavnom pretresu proveo dokaze: saslušao svjedoke D. M. i D. N. ,na saglasan predlog stranaka umjesto neposrednog saslušanja ovlašćenog predstavnika oštećenog privrednog društva B. M. pročitao njegov iskaz dat na zapisniku od 23. 05. 2012. godine, te  svjedoka A. E. dat na zapisniku od 11. 05. 2012. godine, A. S. dat na zapisniku od 11.05.2012. godine i K. D. dat na zapisniku od 07. 05. 2012. godine, pročitao potvrdu o privremeno oduzetim predmetima UP Ispostave Cetinje Ku. Br. 36/12 od 08. 04. 2012. godine od A. E., pročitao nalaz i mišljenje vještaka ekonomsko finansijske struke M. S. Kt. br. 57/12 od 05. 06. 2012. godine, izvršio uvid u fotodokumentaciju Uprave policije – Ispostave Cetinje broj 49/12 i broj 50/12 od 08. 04. 2012. godine, izvršio uvid u knjigu evidencije koju je vodio A. E., pročitao izvještaj UP Ispostave Cetinje 02 245-1582 od 14. 05. 2012. godine iz KE za okrivljenog D. M..</span>
</p>
<p class="p7"></p>
<p class="p7"></p>
<p class="p7">
<span>Svjedok D. M. je iskoristila svoje pravo koje je po zakonu pripada i nije svjedočila u postupku koji se vodi protiv njenog brata okrivljenog D. M..  </span>
</p>
<p class="p7"></p>
<p class="p7">
<span>Svjedok D. N. je u svom iskazu navela da se početkom aprila mjeseca 2012. godine vjerovatno je bio 05. april 2012. godine nalazila u svojoj kafani, kada je došla njena kćerka M. i saopštila joj da nekoliko Roma pregledaju kontejnere, pa je izašla iz kafane i ove Rome, tj jednog muškarca i dvije žene romske nacionalnosti koji su pregledali kontejnere blizu njihove kafane, pitala da li bi htjeli da kupe od nje neki lim. Taj lim je poticao sa krova njihove kafane. Ovaj Rom je na to pristao i od nje tom prilikom kupio lima, nezna tačnu količinu ali joj je tom prilikom dao 35,00 eura i još je kupio neki stari šporet i frižider, koji su bili za otpad. Bili su prisutni njen sin M. kao i kćerka M.. Takođe je tačno da je njen sin M. po nadimku “Ć.” odmah nakon toga pitao ove Rome da li bi kupili još lima, što su oni i prihvatili pa ih je Ć. odveo do jedne kuće koja se nalazi preko puta njihove kafane, a u kojoj kao podstanar živi K. D. i Ć. im je prodao sa jedne gomile lima 50-60 kilograma, za iznos od 40,00 eura. Tačno je da su tom prilikom i njena kćerka M. po nadimku “P.” ,kao K. D. i njegova žena J., ovim Romima takođe prodali lim pri čemu su D. dali iznos od 60,00 eura, a njenoj kćerki iznos od 61,00 euro. Taj lim je poticao od krova šupa koja je vlasništvo sada pok. M. S., u čijoj kući kao podstanar živi K. D.. Sjutra dan su ovi Romi ponovo došli od istog kontejnera, a misli da ih je D. žena J. pozvala, a Ć. i P. su bili ispred kafane pa je tom prilikom Ć. prodao ovim Romima neki lim koji se nalazio u blizini D. kuće i jedan radijator koji je bio njihovo vlasništvo, odnosno koristili su ga u kafani. Ovaj lim, misli da je poticao isto sa šupe koja je bila raskrivena, a vlasništvo sada pok. M. S.. Tačno je i da ih je njena kćerka P. sjutra dan pozvala na mobilni telefon i kazala im da dođu na Cetinje, jer imaju još starog željeza za prodaju. Kada je P. kazala da ima još željeza za prodaju mislila je na četiri željezna radijatora koji su bili složeni pored kontejnera u blizini njihove kafane. Ove radijatore, misli da je Ć. kupio od njoj nepoznatih lica i da je za njih dao svoj mobilni telefon. Romi su došli i Ć. im je prodao ove radijatore, koji su se nalazili kod kontejnera, odnosno on je iste ponudila na prodaju, a oni su novac u iznosu od 115,00 eura dali Ć.. Oni su utovarili ove stvari u prikolicu i krenuli za Podgoricu, ali ih je ubrzo zaustavila policija i priveli ih u Ispostavu Cetinje. Ona im je vratila oko 90,00 eura, a ostala im je dužna još 35,00 eura.</span>
</p>
<p class="p7"></p>
<p class="p7">
<span>Iz iskaza ovlašćenog predstavnika privrednog društva “K. MMSH” iz Cetinja oštećenog B. M. proizilazi da je 2006. godine otkupio fabriku “K.” sa svom opremom koja je bila u njoj, od Fonda za razvoj sa kojima je zaključio Ugovor koji je od strane Fonda za razvoj raskinut jednostrano tokom 2008. godine. Odmah su mu po uručivanju Rješenja o raskidu ugovora naložili da preuzimaju društveno upravljanje. Tokom te dvije godine rada on je kupio novu liniju za montažu, remontovao kompletan pogon gumare, pripremio za proizvodnju i fabrika je bila sklopila ugovor sa italijanskom firmom “Selasti” za proizvodnju proizvoda od gume i poslali su im potrebne sirovine za probnu proizvodnju. Nije mu poznato da je od dana raskida ugovora sa njim Fond za razvoj uložio bilo što u opremu naznačene fabrike. Dana 09. 04. 2012. godine pozvan je od strane službenika Ispostave Cetinje da pristupi u prostorije te Ispostave kako bi izvršio prepoznavanje predmeta koji potiču iz fabrike “K.”, a vlasništvo su naznačene fabrike. Dana 10. 04. 2012. godine on je u Ispostavu Cetinje izvršio prepoznavanje stvari, tj. četiri radijatora i više tabli aluminijskog rebrastog lima, i nakon obilaska preduzeća “K.” sa službenicima Ispostave Cetinje vidio je da su u Upravnoj zgradi ostala samo tri radijatora, a ostali su pokradeni iz svih kancelarija i hodnika, kao i iz proizvodnih hala i magacina. Ova četiri radijatora koja je prepoznao u policiji bila su dio inventara fabrike “K.”, kao i limovi koji su skinuti sa krova ove fabrike. Tom prilikom su vidjeli da je na kompletnom proizvodnom pogonu gumare skinut aluminijski lim, odnosno komplet krov. Vrijednost ova četiri radijatora kao i tabli lima koje su se nalazile ispred Ispostave, iznosi otprilike 3.000,00 eura. Prilikom obilaska fabrike vidjeli su takođe da u njoj ne postoji ni jedna šivaća mašina, osim dvije na kojima su ostali samo stubni djelovi bez elektro motora, a ostale su nekolike štanc mašine sa kojih su poskidani svi elektro djelovi. Jedino je ostalo što što nije moglo da se iznese bez pomoći viljuškara ili neke veće dizalice. Takođe je skinuta i sva elektroinstalacija od razvodnih tabli do najsitnijeg kabla, kao i nova linija za montažu. Ističe i to da zaposleni i portiri nijesu obavljali svoje radne dužnosti odmah po donošenju odluke o jednostranom raskidu ugovora od strane Fonda za razvoj od 30. 04. 2008. godine, pozivajući se na navode obavještenja u kojem se kaže da će Fond za razvoj odmah po uručivanju predmetnog obavještenja preduzeti potrebne aktivnosti na primopredaji društva. On je po nalogu Komunalne policije postigao dogovor sa direktorom Javnog komunalnog preduzeća Cetinje da se izvrši izvoz otpadnog materijala iz kruga fabrike, međutim zaposleni nijesu dozvolili ulaz kamiona Komunalnog preduzeća da izvrši izvoz smeća. Pridružio se krivičnom gonjenju protiv okrivljenog i postavio je imovinsko pravni zahtjev.</span>
</p>
<p class="p7"></p>
<p class="p7">
<span>Iz iskaza  svjedoka A. E. proizilazi da je isti stalno nastanjen u Podgorici gdje živi sa suprugom i šestoro djece, a da bi se prehranili sakuplja i prodaje otpad. Dana 06. 04. 2012. godine misli da je bio petak došao je sa svojim vozilom marke “Audi 80” u Cetinje zajedno sa suprugom G. i snahom A. S. kako bi zajedno pregledali kontejnere. Dok su pregledali jedan kontejner blizu neke   koja se nalazi kod fabrike “O.” prišla mu je jedna njemu nepoznata žena koja mu je kazala da drži tu kafanu i pitala ga da li je zainteresovan da od nje kupi neki stari lim. On je rekao da bi kupio, te mu je ona pokazala neki stari lim koji se nalazio iza kafane i tog lima je bilo po njegovom sjećanju oko 50 kilograma, pa je toj ženi dao 15.00 eura, ali je lim utovario u prikolicu svog vozila. Dok je on utovarao lim prišao mu je jedan njemu nepoznati momak, za koga je kasnije saznao da se radi o sinu ove gospođe, koja mu je prodala prethodno lim, a takođe je kasnije u razgovoru čuo da je nadimak ovom momku “Ć.”. On ga je upitao da li bi htio da kupi još lima na što je on pristao a zatim ga je Ć. poveo do jedne kuće koja se nalazi sa druge strane ulice, naspram njihove kafane, gdje je bilo nekoliko gomila aluminijskog rebrastog lima. Tom prilikom je od Ć. kupio lima u vrijednosti od 40,00 eura, odnosno u toj gomili je bilo oko 50-60 kilograma, a to su utvrdili tako što je Ć. iz svoje kafane donio elektronsku vagu. Sve ovo je mogla vidjeti njegova snaha Sonja, koja je zajedno sa njim stajala kada je kupovao lim. Osim ovog lica po nadimku Ć. tu su se nalazili još jedan muškarac, za koga misli da je vlasnik kuće gdje je bio smješten lim i zapamtio je da mu je ime D., a tu je bila i jedna djevojka starosti od 16-17 godina za koju misli da je sestra od ovog Ć. i da joj je nadimak P.. Kada je kupio lim od Ć. tada mu je prišao i momak D. i pitao ga da li bi  i od njega kupio lim, što je i prihvatio te je sa druge gomile od D. otkupio lim za novac u iznosu od 60,00 eura, koji novac je dao D.. Kad su to završili tada ga je ova djevojka po nadimku P. pitala da li bih i od nje kupio lim, što je i prihvatio te je kupio lim koji se nalazio na trećoj gomili i djevojci dao novac u vrijednosti od 61,00 eura. Nakon što je utovario u prikolicu sav lim Ć. mu je rekao da dođe ponovo sjutra i da će imati još lima za prodaju. Sav ovaj lim je odvezao u Podgoricu i prodao. Kako je već prethodno dogovorio sa Ć. sjutra dan su on,  njegova snaha  i supruga ponovo došli na Cetinje bila je subota u popodnevnim časovima. Dovezli su se do kuće lica poi imenu D. gdje su zatekli Ć. i ovu djevojku po nadimku P.. Ć. ga je odveo do jedne gomile lima koja se nalazila iza D. kuće i on je za taj lim Ć. dao 60,00 eura, a takođe je od njega tom prilikom kupio i jedan željezni radijator težine oko 140 kilograma, za koji mu je platio iznos od 20.00 eura. Sve prethodno navedeno je odmah odvezao u Podgoricu i prodao. Sledećeg dana 08.04.2012. godine na telefon ga je pozvala djevojka koja se prestavila kao P. i pitala gad a li bi htio da dođe u Cetinje jer imaju još starog željeza za prodaju, što je i prihvatio i sa svojom suprugom i snahom S. ponovo došao na Cetinje, tačnije do ove kuće odakle je prethodna dva dana odvezao lim i radijator. Tu su zatekli Ć. i djevojku P., te ih je Ć. odveo iza kuće gdje se nalazila jedna gomila lima, još četiri željezna radijatora, koji su bili iste težine kao i radijator koji je prethodnog dana kupio od Ć.. Nakon što su sve izvagali i lim i radijatore Ć. je dao novac u iznosu od 115,00 eura, a stvari je utovario u svoju prikolicu i krenuo vozilom u pravcu raskrsnice Cetinje-Podgorica. Na nekih 300 metara od raskrsnice zaustavila ga je patrola policije, a zatim ga je zajedno sa vozilom dovela do zgrade policije u Cetinju. Ističe I to da je ova lica pitao odakle im lim i da su mu kazali da neće imati nikakvih problema, jer je to lim sa njihovih kuća, a da su radijatori iz kafane. Ističe I to da je o svemu što je kupio vodio evidenciju, odnosno u svoju knjigu je upisao sve što je kupio od ovih lica po imenu kao i iznos koji im je dao i isti je kao dokaz dostavio u tužilaštvu.</span>
</p>
<p class="p7"></p>
<p class="p7">
<span>Iz iskaza svjedoka A. S. proizilazi da je ista stalno nastanjena u Podgorici u naselju Konik ,a kako bi prehranila porodicu ona i njen đever A.E. sakupljaju i prodaju otpad u Podgorici, Cetinju i drugim mjestima. Dana 06. 04. 2012. godine ona je sa E.. i njegovom suprugom došla na Cetinje E..  vozilom marke “Audi 80” te su pregledali kontejnere u gornjem dijelu grada blizu fabrike “O.”.  Tom prilikom im je prišla neka žena koja je izašla iz jedne kafane i pitala E. da li bi on kupio nekog starog lima od nje, što je E. prihvatio i od nje kupio star lim koji je bio iza kafane i koliko se sjeća E. joj je dao oko 35,00 eura. Dok su utovarivali taj lim prišli su im neki momci i jedna djevojka a jedan od tih momaka po nadimku Ć. pitao ih je da li bi kupili od njega lim. Kada je E. pristao oni su sa Ć. i drugim momkom za koga misli da se zove D. kao i sa ovom djevojkom po nadimku P. pošli do jedne kuće koja se nalazi odmah uz ulicu, napsram kafane misli da je zelene boje. Iza kuće je bilo nekoliko gomila rebrastog lima pa je prvo Ć. prodao E. lim za iznos od 40,00 eura a zatim je D. sa druge gomile prodao E. lim za novac u iznosu od 50,00 eura, zatim na kraju i ova djevojka P. E. prodala lim za novac u iznosu od 50,00 eura. Ona i E. su sakupljeni lim utovarili u prikolicu o odmah se vratili u Podgoricu ali je čula kada je Ć. prethodno rekao E. da dođe ponovo sledećeg dana kada će imati još lima za prodaju. Sjutra dan su ona, E. i E. žena ponovo vozilom se dovezli na isto mjesto gdje su ih čekali Ć. i P., kada ih je Ć. poveo iza kuće gdje su i prethodnog dana kupili lim, i tada je Ć. E. prodao lim za novac od 30- 40,00 eura, a takođe mu je prodao i jedan radijator za iznos od 15,00 eura. Svo vrijeme je bila prisutna i Ć. majka. Dana 08. 04. 2012. godine E. joj je kazao da ga je telefonom zvala djevojka P. da dođu na Cetinje jer imaju još lima za prodaju, te su njih troje ponovo došli u Cetinje do iste kuće gdje su ih čekali Ć. i P., a odmah je došla i njihova majka. Ovom prilikom Ć. je E. prodao rebrasti lim u iznosu od 30,00 eura, a takođe mu je prodao i četiri radijatora, ali nije vidjela koliko mu je E. dao novca za iste. Svaki put kada su pitali Ć. odakle mu toliko lima, on je govorio da je to lim ih njihove kafane i sa kuće. E. upisuje u knjigu od koga uzima stvari, koje stvari i za koji iznos.</span>
</p>
<p class="p7"></p>
<p class="p7">
<span>Iz iskaza svjedoka K. D. proizilazi da već godinu dana živi kao podstanar sa svojom suprugom i maloljetnim sinom kod stanodavca V. M., u njenoj kući koja se nalazi u Bulevaru crnogorskih junaka u blizini preduzeća “K.” ,a da već nekoliko mjeseci preko dana i u toku noći čuju buku i galamu koja dopire iz kruga preduzeća “K.” ,a pretpostavlja da buka i larmanje potiče od njemu nepoznatih lica koja skidaju djelove krova, police, mašine i drugu opremu iz naznačeng preduzeća. Nije video da je bilo što od ove opreme, lim ili radijatori ostavljeno iza kuće u kojoj živi. On lično nikada nije ulazio u krug preduzeća “K.” i iz tog preduzeća ništa nije iznosio niti prodavao. Prije mjesec ipo ili dva mjeseca prodao je na otpadu K. B. neki stari lim sa šupe koja se nalazi pored kuće u kojoj stanuje, a to je uradio po nalogu i odobrenju V. M.. Početkom aprila mjeseca ništa nije prodavao niti Romima niti bilo kojim drugim licima. D. M. poznaje jer mu je komšija ,ali sa njim nije sakupljao, niti prodavao bilo kakve predmete. Takođe nije video da je početkom aprila D. M. prodavao lim ili neke druge predmete, ali je prethodnih dana odnosno početkom aprila mjeseca čuo u nekoliko navrata buku u blizini kuće u kojoj živi.</span>
</p>
<p class="p7"></p>
<p class="p7">
<span>Iz potvrde o privremeno oduzetim predmetima UP Ispostave Cetinje Ku. Br. 36/12 od 08. 04. 2012. godine od A. E. proizilazi da su ovlašćeni policijski službenici Ispostave Cetinje od lica A. E., od oca Ć., privremeno oduzeli 20 tabli aluminijskog rebrastog lima dimenzija 2,50 x 0,90 m i četiri komada gusanih radijatora dimenzija 90 x 65 cm. Potvda je potpisana od strane E. E.</span>
</p>
<p class="p7"></p>
<p class="p7">
<span>Iz nalaza i mišljenja vještaka ekonomsko finansijske struke M. S. Kt. br. 57/12 od 05. 06. 2012. godine proizilazi, a na osnovu prezentirane dokumentacije iz spisa predmeta da vrijednost aluminijskog rebrastog lima dimenzija 2,50 m x 0,90 m i 5 komada gusanih radijatora u vrijeme izvršenja predmetnog krivičnog djela iznosi svega 1.974,00 eura.</span>
</p>
<p class="p7"></p>
<p class="p7"></p>
<p class="p7">
<span>Uvidom u fotodokumentaciju Uprave policije – Ispostave Cetinje broj 49/12 od 08. 04. 2012. godine proizilazi da je lice mjesta fotografisano povodom krađe sekundarnih sirovina koje najvjerovatnije potiču iz krivičnog djela krađa ,a koje su se nalazile na prikolici putničkog motornog vozila marke “Audi” reg. oznaka .... .... 054 kojim je upravljao A. E. iz Podgorice. </span>
</p>
<p class="p7"></p>
<p class="p7">
<span>Uvidom u fotodokumentaciju Uprave policije – Ispostave Cetinje broj 50/12 od 08. 04. 2012. godine proizilazi da je fotografisano lice mjesta – pogona i upravne zgrade preduzeća “K. MMSH” dana 10. 04. 2012. godine u prisustvu direktora B. M. iz Podgorice odakle su otuđivane table lima, radijatori i druge sekundarne sirovine.</span>
</p>
<p class="p7"></p>
<p class="p7">
<span>Uvidom u knjigu evidencije koju je vodio A. E. proizilazi da je na listu papira hemijskom olovkom ispisano “petak Ć., 40 € - 60 €. nedelja 115 €, P. 61, subota D. 60 €. </span>
</p>
<p class="p7"></p>
<p class="p7">
<span>Iz izvještaja UP Ispostave Cetinje 02. 245-1582 od 14. 05. 2012. godine iz KE za okrivljenog D. M. proizilazi da je isti osuđivan Presudom Osnovnog suda u Cetinju posl. br. K. 205/11 od 26. 11. 2011. godine zbog krivičnog djela nasilničko ponašanje  iz člana 399 Krivičnog zakonika na kaznu zatvora u trajanju od 6 mjeseci uslovno na jednu godinu.</span>
</p>
<p class="p7"></p>
<p class="p7"></p>
<p class="p7">
<span class="s3">Na osnovu rezultata cjelokupnog postupka i ocjene svih provedenih dokaza, kako pojedinačno, tako i dovođenjem istih u međusobnu vezu, u ovom postupku je nedvosmisleno utvrđeno da je okr.D. M. izvršio krivično djelo </span><span>prikrivanje u produženom trajanju iz člana 256. stav 2. u vezi stava 1. Krivičnog zakonika, u vezi člana 49. Krivičnog zakonika</span>
</p>
<p class="p7"></p>
<p class="p8"></p>
<p class="p7">
<span class="s3">Dakle, na osnovu činjenične građe proistekle iz ovog postupka nesporno je utvrđeno da je okrivljeni</span><span> dana 06., 07. i 08.aprila 2012. godine u Cetinju, prodajom proturio stvari za koje je mogao i bio dužan da zna da su pribavljene krivičnim djelom krađa iz člana 239. stav 1. Krivičnog zakonika i to: 5 komada gusanih radijatora dimenzija 90x60 cm kao i 60 tabli aluminijskog rebrastog lima dimenzija 2,5 x 09, m, koje stvari su neutvrđenog dana, od strane NN učinioca protivpravno oduzete i prisvojene iz kancelarije Upravne zgrade privrednog društva "K. MMSH" sa sjedištem u Cetinju, kao i sa urušene krovne konstrukcije pogona tzv. "G." u istom privrednom društvu, sve prednje vlasništvo oštećenog B. M. iz Podgorice, na način što je prethodno naznačene predmete prodao A. E. iz Podgorice, za ukupan iznos od 215,00 eura (dvijestotinepetnajest eura),</span>
</p>
<p class="p7"></p>
<p class="p7">
<span>Navedeno činjenično stanje utvrdjeno je iz iskaza svjedoka A. E.  i  A. S. ,u sklopu sa pisanim dokazima i fotodokumentacijom sačinjenom povodom ovog dogadjaja,kao i iskazom ovlašćenog predstavnika oštećenog.</span>
</p>
<p class="p7"></p>
<p class="p7">
<span>Analizirajući odbranu okrivljenog sud je našao da isti ne negira da je prodajom proturio A. E.  4 radijatora ,kao i lim jedanput,stim navodno nezna kome  je dao novac za radijatore Medjutim ,sud nije mogao prihvatiti ovakvu odbranu okrivljenog cjeneći je pritom  kao usmjerenu na ublažavanje krivičnopravne odgovornosti,samim tim što je u suprotnosti sa iskazom saslušanih svjedoka A. E. i S. koji su objektivno svjedočili,to jeste prenjeli sudu ,što su tačno kupili od okrivljenog ,kada i koliki je novčani iznos plaćen za preuzete stvari.Samim tim odbrana okrivljenog je u suprotnosti i sa iskazom svjedoka D. N. čiji iskaz poprima obilježja pristrasnosti jer joj je okrivljeni sin, a i iz njenog iskaza se vidi da je okrivljeni vršio prodajom proturanje stvari  i dana 07.04.2012.godine ,što je okrivljeni  sa već iznijetih razloga negirao.Doista, svjedok D. N. je radi olakšanja krivičnopravne odgovornosti njenog sina željela prikazati da navedene stvari koje je njen sin prodajom proturio A. E. nijesu pribavljene krivičnim djelom, tako da je sud njen iskaz cjenio kao usmjeren na izbjegavanje krivičnopravne odgovornosti njenog sina –okr.D. M. za počinjeno djelo.</span>
</p>
<p class="p7"></p>
<p class="p7">
<span> Sud je našao da svjedok K. D. nije objektivno svjedočio u predmetnoj krivičnopravnoj stvari ,sa kojih razloga je svoj svjedočki iskaz učinio bezuticajnim za svestrano razjašnjenje iste.</span>
</p>
<p class="p7"></p>
<p class="p9">
<span>Sud je cijenio i druge dokaze provedene na glavnom pretresu, pa je našao da su bez uticaja na drugačije presudjenje u ovoj krivičnoj stvari</span><span class="s4">. </span>
</p>
<p class="p10">
<span>  </span>
</p>
<p class="p7">
<span>Cijeneći psihički odnos okrivljenog prema izvršenom krivičnom djelu, a kod naprijed navedenog činjeničnog utvrdjenja, sud nalazi da je isti postupao sa (nesvjesnim) nehatom .</span>
</p>
<p class="p7"></p>
<p class="p7">
<span>Sud je prihvatio da se radi o konstrukciji produženog krivičnog djela jer je više istih krivičnih djela učinjeno u vremenskoj povezanosti od strane okrivljenog, a koja predstavljaju cjelinu zbog istovjetnosti ostecenog ,istovrsnosti predmeta djela ,korišćenje iste situacije.</span>
</p>
<p class="p7"></p>
<p class="p7"></p>
<p class="p7">
<span>Sud je prilikom odlučivanja o kazni imao u vidu sve okolnosti na strani okrivljenog u smislu čl. 42 KZ, pa je od olakšavajućih okolnosti na strani okrivljenog našao da se radi o mladoj osobi ,okolnosti  koje su prethodile izvršenju istog,dok je od otežavajućih okolnosti van bitnih obilježja krivičnog djela u pitanju našao raniju osudjivanost,pa je kod takvih olakšavajućih okolnosti, a imajući u vidu da je okrivljeni pristao na izricanje kazne rad u javnom interesu, na osnovu čl. 41 KZ, okrivljenom izrekao kaznu rad u javnom interesu u trajanju od 80 (osamdeset) časova, a koji se ima izvršiti za vrijeme od 2 (dva) mjeseca, s tim što kazna ne može biti duža od 60 časova u toku jednog mjeseca, nalazeći da će se ovakvom kaznom postići svrha kažnjavanja iz čl.32 KZ i na taj način dovoljno uticati na okrivljenog da ubuduće ne vrši ista ili slična krivična djela, a u okviru opšte svrhe propisivanja i izricanja krivičnih sankcija iz čl.4 st.2 KZ.</span>
</p>
<p class="p9">
<span>  </span>
</p>
<p class="p9">
<span> Ukoliko okrivljeni ne bude vršio rad u javnom interesu, na osnovu čl.41 st.6 KZ, ova kazna će se zamijeniti kaznom zatvora, tako što će se svakih započetih 60 časova rada u javnom interesu zamijeniti kaznom zatvora u trajanju od jednog mjeseca. </span>
</p>
<p class="p7"></p>
<p class="p8">
<span>Odluka o troškovima krivičnog postupka temelji se na odredbi čl. 226 – 229 ZKP-a, a isti se odnose na troškove vještačenja po vještaku ekonomsko finansijske struke M. S. u iznosu od  77,00 eura , dok je paušal u iznosu od 30,00 eura odredjen srazmjerno dužini trajanja krivičnog postupka i složenosti predmeta. </span>
</p>
<p class="p7"></p>
<p class="p7">
<span>Ovlašćeni predstavnik oštećenog privrednog društva “K. MMSH” iz  Cetinja je  radi ostvarenja svog imovinskopravnog zahtjeva upućen na redovnu parnicu u smislu čl.239.Zakonika o krivičnom postupku.</span>
</p>
<p class="p7"></p>
<p class="p7">
<span>Sa izloženog ,a shodno  čl.374.ZKP-a,odlučeno je kao u izreci.</span>
</p>
<p class="p9"></p>
<p class="p11">
<span>OSNOVNI SUD U CETINJU</span>
</p>
<p class="p11">
<span>Dana 19.12.2012.godine</span>
</p>
<p class="p7"></p>
<p class="p7">
<span class="s2">Zapisničar, 					                         S u d i j a</span>
</p>
<p class="p7">
<span class="s2">Aleksandra Martinović                                                   </span><span class="s1">Marija Ćupić s.r.</span>
</p>
<p class="p7">
<span class="s2"> </span>
</p>
<p class="p7">
<span class="s1">					                  </span>
</p>
<p class="p7">
<span class="s2">PRAVNA POUKA</span><span>:</span>
</p>
<p class="p7">
<span>Protiv ove presude može se izjaviti žalba u </span>
</p>
<p class="p7">
<span>roku od 8 dana  od dana prijema Višem sudu </span>
</p>
<p class="p7">
<span>u Podgorici a preko ovog Suda.</span>
</p>
<p class="p7"></p>
<p class="p7"></p>
<p class="p7"></p>
<p class="p9"></p>
<p class="p9">
<span> </span>
</p>
<p class="p8"></p>
<p class="p8"></p>
<p class="p8"></p>
<p class="p8"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p12"></p>
<p class="p10"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 0.625in 1.0in 1.25in;}
.s1{font-weight:bold;}
.s2{font-weight:bold;color:black;}
.s3{color:black;}
.s4{color:black;font-variant:small-caps;}
.s5{font-style:italic;color:black;}
.p1{margin-left:-0.125in;text-align:end;hyphenate:auto;font-family:Times New Roman;font-size:13pt;}
.p2{margin-left:-0.125in;text-align:center;hyphenate:auto;font-family:Times New Roman;font-size:13pt;}
.p3{margin-left:-0.125in;text-align:center;hyphenate:auto;font-family:Times New Roman;font-size:12pt;}
.p4{text-align:center;hyphenate:auto;font-family:Times New Roman;font-size:13pt;}
.p5{text-indent:0.5in;text-align:justify;hyphenate:auto;font-family:Times New Roman;font-size:13pt;}
.p6{text-indent:0.375in;text-align:start;hyphenate:auto;font-family:Times New Roman;font-size:13pt;}
.p7{margin-left:2.5in;text-align:start;hyphenate:auto;font-family:Times New Roman;font-size:13pt;}
.p8{text-indent:0.5in;text-align:start;hyphenate:auto;font-family:Times New Roman;font-size:13pt;}
.p9{text-align:start;hyphenate:auto;font-family:Times New Roman;font-size:13pt;}
.p10{text-indent:0.5in;margin-left:2.0in;text-align:start;hyphenate:auto;font-family:Times New Roman;font-size:13pt;}
.p11{text-align:justify;hyphenate:auto;font-family:Times New Roman;font-size:13pt;}
.p12{margin-left:0.5in;text-align:justify;hyphenate:auto;font-family:Times New Roman;font-size:13pt;}
.p13{text-indent:0.5in;margin-left:-0.125in;text-align:center;hyphenate:auto;font-family:Times New Roman;font-size:13pt;}
.p14{margin-left:-0.125in;text-align:justify;hyphenate:auto;font-family:Times New Roman;font-size:13pt;}
.p15{margin-left:0.5in;text-align:start;hyphenate:auto;font-family:Times New Roman;font-size:13pt;}
.p16{margin-left:0.25in;text-align:start;hyphenate:auto;font-family:Times New Roman;font-size:13pt;}
.p17{text-align:start;hyphenate:auto;font-family:Times New Roman;font-size:12pt;}
</style>
<meta content="miljana.minic" name="author">
</head>
<body class="b1 b2">
<p class="p1">
<span class="s1">K.br. 15/12</span>
</p>
<p class="p1"></p>
<p class="p2"></p>
<p class="p3"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p4">
<span class="s1">         U IME CRNE GORE</span>
</p>
<p class="p2"></p>
<p class="p5">
<span class="s1">OSNOVNI SUD U BARU</span><span>, kao prvostepeni krivični, sudija Goran Šćepanović, kao sudija pojedinac, sa zapisničarom Milijanom Minić, u krivičnom predmetu okrivljene </span><span class="s1">V.S.</span><span>, zbog krivičnog djela krađa iz čl. 239 st.1 Krivičnog zakonika, po optužnom predlogu Osnovnog državnog tužilaštva u Baru Kt.br. 4/12 od 16.01.2012. godine, nakon održanog glavnog javnog pretresa u prisustvu zastupnika optužbe savjetnika Osnovnog državnog tužilaštva V.S., okrivljene i njenog branioca I.F. advokata iz B., dana 04.09.2012. godine donio je i javno objavio.</span>
</p>
<p class="p6"></p>
<p class="p6"></p>
<p class="p7">
<span class="s1">      P R E S U D U</span>
</p>
<p class="p5"></p>
<p class="p5"></p>
<p class="p5">
<span>Okrivljena </span><span class="s2">V.S.,</span><span class="s3"> JMBG ., od oca M. i majke Z., rođene B., rođena ... godine u</span><span class="s4"> </span><span class="s3">B., sa prebivalištem u B., P. br. ... razvedena, majka jednog maloljetnog djeteta, lošeg imovnog stanja, neosuđivana,</span>
</p>
<p class="p5">
<span> </span>
</p>
<p class="p8">
<span class="s1">Na osnovu čl. 373 tačka 2. ZKP-a </span>
</p>
<p class="p4"></p>
<p class="p4">
<span class="s2">  OSLOBAĐA SE OD OPTUŽBE</span>
</p>
<p class="p9"></p>
<p class="p5">
<span class="s3">Da je : </span>
</p>
<p class="p5"></p>
<p class="p5">
<span class="s3">Dana 12.09.2011 godine u 08,46 časova u</span><span class="s4"> </span><span class="s3">restoranu »K. B.« u Baru, oduzela tuđu pokretnu stvar - plavu metalnu kasu koja se nalazila na pultu u restoranu, dimenzija 20x15x8cm u kojoj se nalazilo 800,00 €, vlasništvo zaposlenih radnika restorana »K. B.«: P.Lj. 33,60 €, S.M. 29,60 €, P.V. 31,20 €, H.E. 22,40 €, P.A. 116,00 €, B.L. 116,00 €, S.M. 1116,00 €, S.I. 92,00 €, G.D. 64,00 €, Z.E. 24,00 €, K.N. 24,00 €, R.I. 64 €, V.S. 24,00 €, R.S. 16,00 €, K.V. 24,20 €, na način što je sa pulta odnijela kasu sa novcem, istu prisvojila i sebi pribavila protivpravnu imovinsku korist u iznosu od 776,00 €;</span>
</p>
<p class="p9"></p>
<p class="p5">
<span class="s3">- čime bi učinila krivično djelo - </span><span class="s2">krađa iz čl.239. st. I. Krivičnog zakonika.</span>
</p>
<p class="p5"></p>
<p class="p5">
<span>Jer nije dokazano da je učinila djelo za koje je optužena.</span>
</p>
<p class="p5"></p>
<p class="p5">
<span class="s3">Oštećeni P.Lj, S.M., H.E.a, P.A., B.L., S.I., G.D., mld. K.N., R.S., K.V. i mld. Z.E., se radi ostvarivanja imovinsko pravnog zahtjeva upućuju na parnični postupak. </span>
</p>
<p class="p5"></p>
<p class="p9">
<span>	Troškovi krivičnog postupka padaju na teret budžetskih sredstava suda.</span>
</p>
<p class="p9"></p>
<p class="p10">
<span class="s1">  O b r a z l o ž e n j e</span>
</p>
<p class="p11"></p>
<p class="p5">
<span>Optužnim predlogom Osnovnog državnog tužilaštva u Baru Kt.br. 2/12 od 16.01.2012. godine, stavljeno je na teret okrivljenoj izvršenje krivičnog djela bliže opisanog u dispozitivu.</span>
</p>
<p class="p5"></p>
<p class="p11">
<span>	Okrivljena je u svojoj odbrani izjavila da n</span><span class="s3">e priznaje izvršenje krivičnog djela koje joj se stavlja na teret, je ona nije oduzela plavu metalnu kasu u kojoj se nalazio novac, koja se nalazila na pultu u restoranu »K. B.« u jutarnjim časovima dana 12.09.2011. godine. Njoj uopšte nije poznato da se ta kasa nalazila na pultu u restoranu »K. B.«. Ona je radila u restoranu kao menadžer restorana. Vlasnik restorana je H.Đ. koji stanuje u S. B.. Ona je u restoranu radila od 08. marta 2011. godine do 18 septembra 2011. godine, kada je samoinicijativno napustila posao. Dana 12.09.2011. godine ona je u restoranu radila od 09,00 do 16,00 časova, a na posao je dolazila 15 minuta prije tako da je od 08,45 časova ako ne i ranije bila u restoranu. Ne sjeća da li je kasa bila na pultu kada je došla na posao u kojoj se nalazio novac sa bakšišom. Zna da je kasa postojala u restoranu i stajala je na pultu restorana i kasa je pravougaonog oblika veličine 20x15 cm, visine 8 cm. Kasa se zaključavala i od iste su imali ključ dva konobara P.A.i B.L.i to u tom periodu kada je kasa nestala. Nešto oko 10,30 časova ona je doručkovala zajedno sa higijeničarkom R.S.. Tada je došao konobar P.A.i rekao joj da nema kase koja se nalazila na pultu. Rekla je da ne zna gdje je kasa i da je potraži što je i uradio. Kasu su tražili u restoranu, ali kase nije nigdje bilo. Postoji u restoranu vide nadzor o čemu su svi upoznati. Ona zna da postoje četiri kamere i to dvije u kuhinji i dvije u restoranu. Njoj je pokazan snimak sa datumom 12.09.2011. godine u vremenu od 8:46:36 koji je zabilježila kamera 1. Tačno je da se na pokazanom snimku vidi njena silueta, vidi se ona koja drži neki plavi predmet za koji ne negira da se radi o kasi jer se ne sjeća i najvjerovatnije ako je to bila kasa da je ona pomjerila na drugo mjesto u restoranu kako bi oslobodila svoj radni prostor. Kasu nije iznijela iz Restorana »K. B.«. Kritičnog dana kada je kasa navodno nestala u restoranu se nalazio P.A., G.D., Č.S., R.S.i izvjesni J. koji je radio kao šanker. U restoranu je bio i vlasnik restorana H.Đ. sa njegovim društvom. Napominje da je u restoranu sa novcem najviše ona radila jer je bila odgovorna za sav novac. Poslovanje se obavljalo tako što bi šanker zadužio konobara sa pićem ili hranom konobar bi nakon što preuzme novac od gostiju odmah bio dužan da ga donese na pult i preda ga njoj zajedno sa računom. Ona je novac odlagala u fioci pulta. Tačno je da je sa novcem od bakšiša bio zadužen P.A., koji je na kraju sedmice novac podijelio zaposlenima po zasluženom procentu. Najveći procenat imali su konobari. Obzirom da je raspolagala sa većom količinom novca ne vidi razlog da bi ona uzela kasu sa novcem. Na glavnom pretresu je dodala da  se na snimku koji je imala prilike da vidi u prethodnom postupku vidi silueta jedne osobe i pored činjenice da se radi o snimku koji je veoma nejasan ona je izjavila da to jeste njena silueta. Takođe je izjavila  ako je u pitanju kasa da je ona istu samo pomjerila na drugo mjesto jer je kasa metalna, plave boje i u tu kasu se samo odlagao bakšiš koji se jednom nedjeljno dijelio. Bakšiš se dijelio prema određenom procentu, a najviše bakšiša dobijali su konobari koji su bili u neposrednom kontaktu sa gostima. Ta kasa nema stalno mjesto i ako je ona istu pomjerila to je bilo samo mehanički kako bi oslobodila svoj radni prostor, jer pretpostavlja da se ona nalazila na pultu gdje je neko prethodno ostavio, a prema pravilima rada na pultu ne smiju da se nalaze nikakve stvari iako se vrlo često se dešavalo da konobari na pult ostave kasu, papire i druge predmete. U koliko bi se neke stvari nalazile na pultu to bi bila njena odgovornost jer je ona za to vrijeme bila menadžer u restoranu. Dodaje da su ključ od kase imali isključivo konobari, a sa novcem od bakšiša bio je zadužen P.A.. Njeno radno vrijeme je od 9 sati do 16 časova, bila je u obavezi da na posao dođe nekih 20 minuta ranije i ona je i tog jutra bila na poslu nekih 20 minuta prije 9 časova. U toku ljetnih mjeseci kada ima puno posla na zahtjev gazde ona bi nakon 14 časova napravila pauzu i oko 22 časa ona bi ponovo došla da sređuje dokumentaciju i obično bi ostajala do 01,00 časova, a u to vrijeme raspolagala je sa velikom količinom novca, jer novac koji bi konobari naplaćivali od gostiju donosili bi kod nje i tu se svakodnevno nalazilo po par hiljada €. Ona se nikada nije miješala u  podjelu novca od bakšiša jer je zahtijevala da ima što manji kontakt sa gostima, pa samim tim sledovao i manji iznos novca od bakšiša.  Kasa u kojoj se nalazio novac od bakšiša bi u toku noći ostajala zaključana u restoranu iako se dešavalo da neko od konobara koji je završavao smjenu uzme sav novac iz kase, ponese ga kući, a sledećeg jutra ga vrati u kasu, a kao što je rekla kasa je malih dimenzija, nije teška i ista je više puta u toku dana mijenjala mjesto. Dešavalo se i to da konobari ranije dođu prije početka rada i da kasu iznesu u baštu i da u njoj broje novac iz kase. Ona je dobijala novac koji je davala radnicima u vidu plate, a u svojoj odbrani je željela da navede da je u toku rada bila zadužena sa velikom količinom novca i da se nikada nije desilo da taj novac nestane, da nekome bude manje isplaćen i tome slično. Koliko je njoj poznato ona je osumnjičena za krivično djelo jer je inspektor Marković došao u restoran sa fotografijom koja se nalazi u spisima, pokazivao je radnicima i na taj način stvorio raspoloženje da je ona oduzela novac. Na spornoj fotografiji ona je nosila predmet plave boje, ali prema restoranu, a ne prema ulaznim vratima.</span>
</p>
<p class="p11"></p>
<p class="p11">
<span class="s3">	U dokaznom postupku saslušan je svjedoci oštećeni : P.Lj., S.M., H.E., P.A., B.L., S.I., G.D., mld. K.N., R.I., R.S., K.V., P.V., mld. Z.E., pročitani su : izvještaj  o oduzetom novcu od 12.01.2012. godine, ovjeren od strane P.A., izvršen je uvid u treći CD snimak sa natpisom K. b. sa imenom Fajl 20110912084439 i pročitan je izvještaj forenzičkog centra 07 broj 244/11-2-4548 od 7.11.2011. godine o vještačenju snimka i lica sa fotografije i snimka sa video nadzora restorana K. b. od 12.09.2011. godine, izvršen je uvid u fotografiju koju je zabilježila kamera br.1 od 12.09.2011. godine, pročitan je izvod iz kaznene evidencije na ime okrivljene UP PJ Bar br. 27-03/1-245/12-5265/2 od 12.07.2012. godine. </span>
</p>
<p class="p11"></p>
<p class="p5">
<span class="s3">Po ocjeni suda svjedoci oštećeni u prethodnom postupku su saslušani u suprotnosti sa odredbom čl.262. ZKP-a  zbog čega je sud ponovo saslušao svjedoke oštećene bez korišćenja zapisnika iz prethodnog postupka izuzev svjedoka oštećenog P.A. koji je saslušan u skladu sa odredbom 262 ZKP-a</span>
</p>
<p class="p12"></p>
<p class="p5">
<span class="s3">Svjedok oštećena </span><span class="s2">P.LJ.</span><span class="s3"> je izjavila da je dana 12.09.2011. godine u restoranu »K. B.“ radila u drugoj smjeni. Druga smjena počinje u 16 časova i traje do ponoći. Ona je radila u kuhinji, oni nemaju nikakav kontakt sa restoranom tako da nema nikakva saznanja što se desilo sa kasom. Ne zna kako izgleda ta kasa jer je nikada nije vidjela ali zna samo da je u pitanju novac od bakšiša koji su oni dijelili jednom nedjeljno i prema njenim saznanjima ona je u toku nedjelje kada je nestala kasa trebala da dobije 33,60 €. Ona je o nestanku kase obaviještena od šefa restorana P.A.. Nije joj poznato koliko je novca bilo u kasi. Pridružila se krivičnom gonjenju i postavila imovinsko pravni zahtjev u iznosu od 33,60 €.</span>
</p>
<p class="p11"></p>
<p class="p5">
<span class="s3">Svjedok oštećena </span><span class="s2">S.M. </span><span class="s3">je izjavila da je dana 12.09.2011. godine radila u prvoj smjeni restorana “K. b.« u kuhinji. Prva smjena traje od 7 do 15 časova. Ona iz kuhinje rijetko ima komunikaciju sa osobljem u restoranu. Od kolega, ali ne znam od koga je obaviještena da je došlo do nestanka te kase u koju su konobari stavljali novac od bakšiša i koji su dijelili u određenom procentu. S obzirom na iznos njoj je od novca trebalo da pripadne 29,60 €, i ako ne zna koliko je novca bilo u kasi, niti je tu kasu vidjela. Samo je znala da ona postoji. Ona nije vidjela ko je tu kasu oduzeo. Pridružila se krivičnom gonjenju i postavila imovinsko pravni zahtjev u iznosu od 29,60 €.</span>
</p>
<p class="p11"></p>
<p class="p5">
<span class="s3">Svjedok oštećena </span><span class="s2">H.E. </span><span class="s3">je izjavila da je dana 12.09.2011. godine došla u restoran “K. b.« u 16 časova kada počinje druga smjena. Radila je u kuhinji. Kada je došla na posao saznala je da je nestao novac od bakšiša ali nije vidjela ko je to uradio, a od kolega je obaviještena da je na osnovu fotografija koje je neko pokazivao za to optužena V.S.. Ona kasu nikada nije vidjela, a znam da je od tog novca svim zaposlenim dijeljen određeni procenat. Ne zna koliko je novca trebala da dobije od tog bakšiša, niti znam koliko je novca bilo u kasi kada je ona nestala. Pridružila se krivičnom gonjenju i postavila imovinsko pravni zahtjev koji nije mogla da precizira. </span>
</p>
<p class="p11"></p>
<p class="p5">
<span class="s3">Svjedok oštećeni </span><span class="s2">P.A.</span><span class="s3"> je izjavio da je dana 12.09.2011. godine došao na posao u 10,00 časova jer radi kao konobar u  restoranu »K. B.«. Njegovo radno vrijeme tog dana je bilo od 12,00 časova. Tog dana je došao ranije da bi podijelio bakšiš koji je prethodno veče ostao u metalnom plavoj kasi dimenzija 10x20 cm visine oko 8 cm u kojoj se nalazio 800,00 € novca kao i priznanice za konzumaciju jela i pića koji se odnosio na zaposlene u restoranu u iznosu od 200,00 €. Ključ od kase tog dana je imao on, Ne znam da li je B.L. imao ključ od kase, ali u tom trenutku nije bio tu jer je radio popodnevnu smjenu. Kada je vidio da nema kase obavijestio je V.S., R.S.i G.D.. Niko nije znao gdje se kasa nalazi. U restoranu se nalazio i vlasnik restorana H.Đ. sa prijateljima kao i radnici koji su popravljali vrata od restorana. Znao je da je objekat pod nadzorom, ali nije bio siguran da li kamere rade jer to nije bio njegov posao već gazde H.Đ.. O nestanku kase istog trenutka su obavijestili H.Đ. koji je rekao da to njega ne interesuje i da firma kao firma nije oštećena već radnici kojima taj bakšiš pripada. On u restoranu posjeduje spisak kome je trebao da bude podijeljen bakšiš i u kom iznosu. On nema nikakvo saznanje ko je oduzeo kasu sa novcem. On je nestanak novca prijavio inspektoru UP PJ Bar - Markoviću. Jedini predmet plave boje koji se nalazio na pultu kritičnog dana je kasa. Njemu je pokazana fotografija sa CD snimkom od 12.09.2011. godine u vremenu 8:45:36 koji je zabilježila kamera 1 i tvrdi da plavi predmet koji se vidi na snimku upravo je kasa koja je nestala kritičnog dana. Njemu je V.S. kritičnog dana uporno tvrdila i to više puta da nije vidjela plavu kasu na pultu, niti je istu uzimala kritičnog dana u ruke.  Na glavnom pretresu je dodao da je predmetna kasa metalna, plave boje, obično je stajala za pultom pored kompjutera, ista je mogla da se pomjera, ali obično se nalazila u blizini pulta i pomjerala bi se ukoliko bi smetala za pultom i u tu kasu bi konobari ostavljali bakšiš koji bi se dijelio jednom nedjeljno. On je nakon 20 dana od događaja od tužioca kada je dobio poziv vidio fotografiju koja se nalazi u spisima, i na osnovu toga je došao do saznanja da je novac oduzela V.S.. On je kasu znao da odnese u baštu kada bi novac trebao da podijeli svojim kolegama i to ponedjeljkom. Dana kada se desio predmetni događaj radnici A. su radili na popravci na vratima. On još jednom ponavlja da je V.S. tvrdila da tog dana nije ni vidjela kasu. Pridružio se krivičnom gonjenju i postavio imovinski zahtjev u iznosu od 100 €.</span>
</p>
<p class="p11"></p>
<p class="p5">
<span class="s3">Svjedok oštećeni </span><span class="s2">B.L.</span><span class="s3"> je izjavio da je dana 12.09.2011. godine je došao u restoran K. b. gdje je obavljao posao konobara. Radio je drugu smjenu od 16 časova kada je obaviješten od kolega da je nestala kasa u kojoj su odlagali novac od bakšiša i jednom nedjeljno bi taj novac dijelili u određenom procentu. Kasom je bi bio zadužen P.A. kao šef restorana. Kasa bi u toku radnog vremena bila pored kompjutera za pultom, a bila bi odlagana u orman koji se nalazi u okviru pulta. Kasu bi P.A. odnio van tog mjesta jedino kada bi jednom nedjeljno dijelio novac. On nema nikakva neposredna saznanja o nestanku kase, a o tome je obaviješten od kolega. Dva puta u toku radnog dana i to prilikom predaje smjene za prvim stolom u restoranu brojao bi se novac iz kase i to između  onog ko predaje i onog ko prima novac,  a ako bi V.S. bila u smjeni i ona bi tome prisustvovala. Za pult su mogli da dođu  pored menadžera i konobari koji rade sa novcem. Pridružio se krivičnom gonjenju i postavio imovinsko pravni zahtjev u iznosu od 116 €.</span>
</p>
<p class="p11"></p>
<p class="p5">
<span class="s3">Svjedok oštećeni </span><span class="s2">S.I. </span><span class="s3">je izjavio da je dana 12.09.2012. godine oko 16 časova došao u restoran »K. b.« gdje je obavljao poslove konobara, kada je i obaviješten da je nestala metalna kasa u koju su ostavljali novac od bakšiša. Ne zna ko je kasu oduzeo. Poslije nekih 20 dana njih je G.D. obavijestio da je bio u policiji i da je obaviješten da je kasu oduzela V.S.. Ta kase se obično nalazila za pultom, a u toku noći ona bi bila odlagana u jednu fioku za pultom. Do kase su mogli da dođu svi koji su imali kontakt sa novcem, ali zaduženje sa kasom bilo je u nadležnosti P.A. koji je jednom nedjeljno dijelio novac prema određenom procentu. Dva puta dnevno kada bi se predavala smjena za prvim stolom u restoranu vršila bi se primopredaja tog novca između konobara koji predaje smjenu i onog koji preuzima smjenu. Kada je bila u smjeni tome je prisustvovala i V.S.. Kasa se nalazila za pultom pored kompjutera i bila je dostupna i gostima jer se nalazila u blizini hodnika  pored ulaznih vrata. U kasi se prilikom nestanka nalazilo oko 800 €. Tačno je da je on prije nestanka novca zatražio i dobio jedan manji dio bakšiša koji je bio te nedjelje, ali ne sjeća se koliki je to iznos. Pridružio se krivičnom gonjenju i postavio imovinsko pravni zahtjev u iznosu od 92 €.</span>
</p>
<p class="p11"></p>
<p class="p5">
<span class="s3">Svjedok oštećeni </span><span class="s2">G.D.</span><span class="s3"> je izjavio da je dana 12.09.2012. godine  oko 7 časova došao na svoje radno mjesto kao šanker u restoranu “K. b.« i u to vrijeme kasa sa bakšišom se nalazila za pultom. Takođe mu je poznato da se ta kasa nešto prije 9 sati  nalazila na tom mjestu. Oko 10 sati glavni konobar P.A. koji je bio zadužen sa tom kasom je saopštio da kase više nema. Oni su u prvom trenutku misleći prvo da je šala, tražili kasu i istu nisu našli i tada su bili svjesni da je neko oduzeo. Oni su mislili u početku da je to šala jer im je gazda često govorio da će im neko sa pulta oduzeti mobilne telefone, novac iz kase. Kasa se obično nalazila pored kompjutera, a dešavalo se da se stavi i unutar šanka. Kada bi došlo do promjene smjene novac iz kase bi se brojao  i tome bi  kada bi bila u smjeni prisustvovala i V.S.. Novac iz kase bi se dijelio jednom nedjeljno prema utvrđenom procentu i to je radio P.A.. Dana kada je nestala kasa u restoran je dolazio i vlasnik H.Đ.. Tog dana osim gazde bili su prisutni još jedan šanker, higijeničarka, knjigovođa i radnici A. koji su popravljali glavna ulazna vrata. Njega je o izvršiocu djela obavijestio Goran Marković koji mu je pokazao jednu fotografiju sa kamere za video nadzor. Pridružio se krivičnom gonjenju i postavio imovinsko pravni zahtjev u iznosu od 80 eura.</span>
</p>
<p class="p11"></p>
<p class="p5">
<span class="s3">Svjedok oštećeni </span><span class="s2">K.N.</span><span class="s3"> je izjavio da je dana 12.09.2011. godine radio u drugoj smjeni od 19 časova u restoranu »K. b.«, u svojstvu pomoćnog konobara. Kada je došao na posao on je obaviješten da je nestao novac iz kase u koju su odlagali novac od bakšiša. Nema nikakva saznanja ko je to uradio, a taj novac se jednom nedjeljno dijelio u od strane P.A. koji je bio zadužen sa tim novcem. Pridružio se krivičnom gonjenju i postavio imovinsko pravni zahtjev u iznosu od 24 €.</span>
</p>
<p class="p11"></p>
<p class="p5">
<span class="s3">Svjedok oštećena </span><span class="s2">R.I.</span><span class="s3"> je izjavila da se od 06.09. do 22.09.2011. godine nalazila u Rusiji na odmoru i nema nikakva saznanja vezana za nestanak kase sa novcem. </span>
</p>
<p class="p11"></p>
<p class="p5">
<span class="s3">Svjedok oštećena </span><span class="s2">R.S. </span><span class="s3">je izjavila da je dana 12.09.2011. godine došla u restoran “K. b.« jer je kao higijeničarka radila od 7 do 15 sati. Ona se ne sjeća da je tog dana primijetila kasu, jer je to nije ni zanimalo, a ta kasa bi obično stajala za pultom pored kompjutera. Novcem iz kase je bio zadužen P.A. i on bi jednom nedjeljno dijelio novac od bakšiša i oko 10 sati tog dana ona je bila sa V.S. kada je P.A. došao i rekao da traži kasu, a ona je mislila da je u pitanju šala da je neko nije sklonio. V.S., P.A. i G.D. su pošli da traže kasu, a ona nije. Dešavalo se da dva puta dnevno konobari broje taj novac za prvim stolom u restoranu kod primopredaje smjene, ali ona se ne sjeća da je V.S. tome prisustvovala. U restoranu tog jutra su bili prisutni pored nje i V.S., G.D., jedan šanker, knjigovođa, vlasnik H.Đ. koji je došao kada se saznalo da novca nema, majstori A. koji su u toku jutra pravili bravu na glavnim ulaznim vratima. Svako jutro je dolazio čovjek koji je donosio salveta, a da li je bio prije ili posle nestanka novca ne može se izjasniti. Pridružila se krivičnom gonjenju i postavila imovinsko pravni zahtjev u iznosu od 12 €.</span>
</p>
<p class="p11"></p>
<p class="p11">
<span class="s3">	Svjedok oštećeni </span><span class="s2">K.V.</span><span class="s3"> je izjavio da je dana 12.09.2011. godine bio u restoranu “K. b.« u svojstvu šefa kuhinje u vremenu od 12 sati do 21 sat. Nakon dolaska na posao on je saznao da je nestala kasa sa novcem od bakšiša koji su svi dijelili jednom nedjeljno, a novac je dijelio P.A. koji je bio zadužen kasom. Nakon nekih 20 dana G.D. i R.S. su došli iz policije i saopštili da su  na osnovu fotografija koje im je pokazao inspektor saznali da je novac iz kase oduzela V.S.. Ta kasa se nalazila za pultom, zna da se odlagala i u jednu fioku za pultom, ali zbog toga što se u pultu nije nalazio novac on nije praktikovao da ide tamo. Iz priče P.A. i G.D. on je saznao da je V.S. negirala da je kasu vidjela tog dana. On je toga dana oko 16 časova vidio V.S. da je užurbano izašla van restorana i nije vidio da je nešto imala u rukama, a kasnije je ona saopštila da je morala da ode u vrtić za svoju djecu. Pridružio se krivičnom gonjenju i postavio imovinsko pravni zahtjev u iznosu od 24,29 €.</span>
</p>
<p class="p11"></p>
<p class="p5">
<span class="s3">Svjedok oštećeni </span><span class="s2">P.V. </span><span class="s3">je izjavio da je dana 12.09.2011. godine došao na posao u 12 časova. U restoranu obavlja posao kuvara. Kao kuvar on radi u kuhinji i nema kontakt sa ostalim dijelom restorana. On je nakon dolaska na posao saznao da je nestala kasa sa novcem od bakšiša. U pitanju je jedna kasa u koju su konobari stavljali bakšiš i jednom nedjeljno bi dijelili taj novac, a on je dobijao dio koji je određivao K.V. kao šef kuhinje. Nije mu poznato gdje se ta kasa nalazila. Nije se pridružio krivičnom gonjenju i nije postavio imovinsko pravni zahtjev.</span>
</p>
<p class="p11"></p>
<p class="p5">
<span class="s3">Svjedok oštećeni mld </span><span class="s2">Z.E.</span><span class="s3"> je izjavio da je u restoranu “K. b.« obavljao posao konobara. Poznato mu je da je postojala kasa u koju su  konobari ostavljali bakšiš na način što bi taj bakšiš predavali menadžeru ili hostesi, u pitanju je ista osoba i oni bi novac ostavljali u kasu koja se uvijek nalazila na pultu pored kompjutera. Pristup kasi imali su pored menadžera i P.A. koji je bio šef konobara. Od tog novca bi jednom nedjeljno dobijali određeni iznos. Dana kada je kasa nestala on nije bio na poslu tako da mu nije poznato kako je ona nestala a zna da je kasnije na osnovu snimka kamere za video nadzor osumnjičena V.S.. Pridružio se krivičnom gonjenju i postavio je imovinsko pravni zahtjev u iznosu od 25 €.</span>
</p>
<p class="p11"></p>
<p class="p5">
<span class="s3">U izvještaju o oduzetom novcu od 12.01.2012. godine, ovjerenom od strane P.A. navedeno je da je novac u iznosu cirka 800,00 € trebao biti podijeljen sledećim licima : P.Lj. 33,60 €, S.M. 29,60 €, P.V. 31,20 €, H.E. 22,40 €, P.A. 116,00 €, B.L. 116,00 €, S.M.1. 116,00 €, S.I. 92,00 €, G.D. 64,00 €, Z.E. 24,00 €, K.N. 24,00 €, R.I. 64 €, V.S. 24,00 €, R.S. 16,00 €, K.V. 24,20 €.</span>
</p>
<p class="p5"></p>
<p class="p5">
<span class="s3">Uvidom u treći CD snimak sa natpisom K. b. sa imenom Fajl 20110912084439 i iz izvještaja Forenzičkog centra 07 broj 244/11-2-4548 od 7.11.2011. godine o vještačenju snimka i lica sa fotografije i snimka sa video nadzora restorana K. b. od 12.09.2011. godine utvrđeno je da se na snimku vidi se trenutak u</span><span class="s4"> </span><span class="s3">kojem osumnjičena osoba u ruci drži plavi predmet. Sa snimka se ne može sa sigurnošću tvrditi da li je taj predmet metalna plava kasa, niti da li je u pitanju osoba sa fotografije koja je poslata sa zahtjevom. Naime Forenzički centar nema softver potreban za indentifikaciju lica tako da se ne može izjasniti po tom pitanju. Što se tiče vremena izvršenja radnje, trenutak kada je započeto snimanje materijala zabilježeno je na samom naslovu fajla. Naime mnogi uređaji za snimanje video nadzora snimke pakuju tako što im imena postavlja po vremenu snimanja. Tako u ovom slučaju prve četiri cifre znače godinu snimanja: 2011, zatim sledeća dva 09 mjesec, 12 datum, 08 časove, 44 minute, 39 sekunde, dok ostali su sistemski brojevi. Radnja se dešava u 34 sekundi od početka snimka. Pošto kamera radi samo na pokret ne može se sa sigurnošću reći tačan trenutak prolaza osim da je poslije naznačenog vremena i prije nastanka sledećeg fajla Event 20110912084917001.avi tj. prije 08 časova 49 minuta i 17 sekundi. Vrijeme po kojem uređaji snimaju vrijeme je njihovo sistemsko vrijeme koje ne mora da odgovara realnom vremenu. Da li u ovom slučaju postoji tačno vrijeme ili sistemsko vrijeme odudara od realnog treba utvrditi na samom uređaju. Na drugom CD sa natpisom „k.b. 12.09 cam 4“ postoje 67 avi. fajla. Na njemu se nalaze snimci koji su napravljeni sa druge video kamere. I na tim video snimcima nema ništa sumnjivo u odnosu na zahtjev koji je poslat. Na trećem CD-u sa natpisom „K. b.cam 1,“ se nalazi jedan fajl sa imenom „FMc20l 10912084439.Avi.f Njegova ekstenzija  je u </span><span class="s4"> </span><span class="s3">avi formatu i u trajanju je od 21 minut  i 22</span><span class="s5"> </span><span class="s3">sekunde. Video materijal na tom snimku je iste sadržine kao i video materijal sa prvog CD snimljen je sa iste kamere samo što je u ovom slučaju sažet u samo jedan fajl. Na ovom snimku se nalazi i vremenska odrednica na kojoj piše 12.09 08:44:39. Na ovom snimku se takođe vidi sumnjivi trenutak koji je objašnjen. U trenutku kada osumnjičena osoba nosi plavi predmet na snimku je označeno vremenom 12.09.2011 8:46:35, što odgovara vremenskom okviru iz prethodnog obrazloženja. Da li je ovo vrijeme i realno vrijeme u kojem se desio događaj koji je interesantan zavisi od toga da li je vrijeme koje je sistemsko vrijeme na ovom uređaju i realno vrijeme što se može samo utvrditi na lom uređaju i to pod uslovom da od tada nije bilo isključivanja tog uređaja sa napajanja ili ti da neko lice nije samo mijenjalo sistemsko vrijeme na uređaju.</span>
</p>
<p class="p11"></p>
<p class="p5">
<span class="s3">Iz fotografije koju je zabilježila kamera br.1 od 12.09.2011. godine utvrđeno je da se na istoj u donjem dijelu nalazi osoba koja u ruci nosi neki predmet plave boje licem okrenuta ulijevo. </span>
</p>
<p class="p5"></p>
<p class="p5">
<span class="s3">Iz izvoda iz kaznene evidencije na ime okrivljene UP PJ Bar br. 27-03/1-245/12-5265/2 od 12.07.2012. godine utvrđeno je da okrivljena nije osuđivana.</span>
</p>
<p class="p5"></p>
<p class="p5">
<span class="s3">Optužnim predlogom predloženo je da se u dokaznom postupku sasluša svjedok oštećeni S.M.1. Svjedoku oštećenom nije mogao da se uruči poziv za glavni pretres zakazan dana 10.04.2012. godine uz konstataciju da se nalazi u Beogradu. Postupajući po naredbi za prinudno dovođenje UP PJ Bar u tri navrata nije mogla da postupi po naredbi obavještavajući sud da se  svjedok oštećeni nalazi u Beogradu  i da je odselio. Sud nije bio u mogućnosti da obezbijedi prisustvo svjedoka oštećenog, a kako je ocijenjeno da je činjenično stanje je u dovoljnoj mjeri utvrđeno donijeto je rješenje da se dokaznom postupku neće saslušati svjedok oštećeni S.M.1.</span>
</p>
<p class="p5">
<span class="s3"> </span>
</p>
<p class="p11">
<span class="s3">	Ocjenom izvedenih dokaza nije dokazano da je okrivljena učinila krivično djelo koje joj je stavljeno na teret. Okrivljena u svojoj odbrani ne priznaje da je učinila krivično djelo.</span>
</p>
<p class="p11"></p>
<p class="p5">
<span class="s3">Prije svega, optužni predlog je nerazumljiv, jer je u istom navedeno da je okrivljena oduzela plavu metalnu kasu u kojoj se nalazilo 800,00 €, vlasništvo pored ostalih i V.S. u iznosu od 24,00 €. Predmet krivičnog djela krađa je oduzimanje tuđe pokretne stvari, a iz navedenog opisa se zaključuje da je okrivljena krivično djelo izvršila oduzimajući i svoj novac.  </span>
</p>
<p class="p11"></p>
<p class="p5">
<span class="s3">Sud je u postupku saslušao više svjedoka oštećenih koji su zaposleni u restoranu „K. b.“, koji su od iznosa koji je oduzet trebali da dobiju iznose čiji je procenat bio interno određen. Ni jedan svjedok nije vidio da je okrivljena V.S. oduzela predmetnu kasu. U postupku je utvrđeno da se V.S. nalazila na radnom mjestu menadžera u restoranu „K. b.“, a utvrđeno je da su se tog jutra na svojim radnim mjestima nalazili brojni zaposleni u restoranu. Takođe je iz iskaza svjedoka P.A.a G.D.i R.S. utvrđeno da su navedenog jutra u restoranu bili prisutni i radnici preduzeća „A.“ koji su vršili popravku na glavnim vratima, koja se nalaze u neposrednoj blizini pulta na kome se prema saglasnim iskazima okrivljene i svjedoka P.A., B.L., S.I., K.V. i mld Z.E., kasa obično nalazila. Očigledno je da se kasa nije nalazila na mjestu koje je bilo zaštićeno, jer je glavni ulaz u restoran najprometnije mjesto i kasa je kada bi se nalazila na tom mjestu bila dostupna i zaposlenim, ali i gostima restorana. Nemaran odnos prema čuvanju kase utvrđuje se iz iskaza svjedoka G.D. koji je izjavio da su kada je kasa nestala mislili da je šala jer im je gazda često govorio da će im neko sa pulta oduzeti mobilne telefone, novac iz kase. S obzirom da je kasa bila većih dimenzija i da je ometala rad lica koje je bilo za pultom, kasa se stalno premještala i u okviru pulta, ali i van prostorije u kojoj se nalazi pult, jer je iz iskaza svjedoka B.L.i R.S. utvrđeno da se novac brojao dva puta dnevno prilikom predaje smjene za prvim stolom u restoranu. </span>
</p>
<p class="p5"></p>
<p class="p5">
<span class="s3">Optužni predlog je zasnovan na snimku kamere za video nadzor i fotografiji u kojoj se u donjem uglu vidi osoba koja u ruci nosi neki predmet plave boje licem okrenuta ulijevo. U postupku je utvrđeno da je to lice bilo okrenuto prema unutrašnjosti restorana. I pored činjenice da Forenzički centar nije mogao da se izjasni o identitetu te osobe jer ne posjeduje softver potreban za indentifikaciju lica, okrivljena je u svojoj odbrani učinila nespornim da se na fotografiji nalazi ona. Kada je u pitanju predmet plave boje okrivljena nije isključila mogućnost da se u njenim rukama nalazi predmetna kasa, uz mogućnost da se nalazi i fascikla. Okrivljena je takođe navela da je prenošenje kase predstavljalo mehaničku radnju, a u postupku je utvrđeno da se kasa u toku dana u više navrata pomjerala, što potvrđuje odbranu okrivljene. </span>
</p>
<p class="p5"></p>
<p class="p5">
<span class="s3">Po ocjeni suda navedeni snimak i fotografija ne mogu biti nesporni dokaz krivice okrivljene, jer da je okrivljena kasu odnijela napolje, bilo bi očigledno da je istu odnijela sa namjerom oduzimanja. Prema položaju tijela okrivljene može se zaključiti da je okrivljena ako je u pitanju kasa, a to nije dokazano, istu nosila prema unutrašnjosti restorana, što je u radno vrijeme bila svakodnevna praksa. Okrivljena je kao menadžer restorana bila svjesna da se unutrašnjost restorana snima kamerama i nelogično je da i pored toga oduzima kasu, svjesna da to ne može uraditi neprimijećeno. Okrivljenoj su bili na raspolaganju iznosi novca koji su višestruko veći od iznosa koji se nalazio u kasi, pa u tom pogledu nije bilo primjedbi na njen rad.</span>
</p>
<p class="p5"></p>
<p class="p5">
<span class="s3">Imajući u vidu da okrivljeni izloženo, donijeta je presuda kojom se okrivljeni oslobađa od optužbe na osnovu </span><span>čl. 373. tč. 2 ZKP.</span>
</p>
<p class="p11"></p>
<p class="p5">
<span class="s3">Na osnovu čl. 239 st. 3 ZKP oštećeni P.Lj., S.M., H.E.a P.A., B.L., S.I., G.D., mld. K.N., R.S., K.V. i mld. Z.E., su radi ostvarivanja imovinsko pravnog zahtjeva upućeni na parnični postupak</span><span>, jer je sud donio presudu kojom je okrivljena oslobađa od optužbe.</span>
</p>
<p class="p11"></p>
<p class="p5">
<span>Odluka o troškovima krivičnog postupka zasniva se na odredbi čl. 230. st.1 ZKP, zbog čega troškovi krivičnog postupka padaju na teret budžetskih sredstava suda.</span>
</p>
<p class="p5"></p>
<p class="p5">
<span>Na osnovu izloženog odlučeno je kao u izreci presude.</span>
</p>
<p class="p5"></p>
<p class="p13">
<span class="s1">OSNOVNI SUD U BARU</span>
</p>
<p class="p13">
<span class="s1">Dana 04.09.2012. godine</span>
</p>
<p class="p13"></p>
<p class="p13"></p>
<p class="p9">
<span class="s1">ZAPISNIČAR,					                      		S U D I J A                  </span>
</p>
<p class="p14">
<span class="s1">  Milijana Minić				                           	    Goran Šćepanović</span>
</p>
<p class="p14">
<span> </span>
</p>
<p class="p14"></p>
<p class="p14">
<span class="s1">PRAVNA POUKA</span><span>:Protiv ove presude može se </span>
</p>
<p class="p14">
<span>izjaviti žalba Višem sudu u Podgorici u roku od</span>
</p>
<p class="p14">
<span>8 dana od dana prijema pismenog otpravka.</span>
</p>
<p class="p14">
<span>Žalba se predaje ovom sudu u dva primjerka.</span>
</p>
<p class="p15"></p>
<p class="p9"></p>
<p class="p9">
<span class="s1">DNA</span><span>:- 1 x ODT</span>
</p>
<p class="p16">
<span>    - 1 x okrivljenom</span>
</p>
<p class="p11">
<span>         - po 1 x oštećenim </span><span class="s3">P.Lj., S.M., H.E.., P.A.., B.L., S.I., G.D., mld. K.N., R.S., K.V. i mld. Z.E..</span>
</p>
<p class="p9">
<span>         -  u spise</span>
</p>
<p class="p9"></p>
<p class="p9"></p>
<p class="p17"></p>


</body>
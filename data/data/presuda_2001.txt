<div style="text-align: right;">
	K 347/2009</div>
<div style="text-align: center;">
	U IME NARODA</div>
<br>
<br>
VIŠI SUD U PODGORICI, u vijeću sastavljenom od sudije Jović Dragoja, kao predsjednika vijeća, sudije Ratka Ćupića i sudija porotnika Velimira Jovovića, Djurović Ljiljane i Šljivančanin Radisava, kao članova vijeća, uz učešće namještenika suda Anele Mulić, kao zapisničara, u predmetu protiv optuženog K. R., zbog krivičnog djela ugrožavanje sigurnosti iz člana 168 stav 2 u vezi stava 1 KZ i krivičnog djela ugrožavanje sigurnosti&nbsp; iz člana 168 stav 1 KZ, nakon održanog glavnog i javnog pretresa dana 13.09.2010. godine, kome su prisustvovali Sanja Jovićević zamjenik Višeg državnog tužioca u Podgorici, optuženi i njegov branilac J. Dj., advokat iz Podgorice, donio je i 14.09.2010. godine javno objavio<br>
<div style="text-align: center;">
	P R E S U D U</div>
<br>
Optuženi K. R., rodjen ..., državljanin Crne Gore, po zanimanju vozač, oženjen, pismen, završio Srednju školu, srednjeg imovnog stanja, osudjivan presudom Višeg suda u Podgorici K br. 60/99 od 06.02.2003. godine zbog krivičnog djela ubistvo u pokušaju iz čl. 30 st. 1 KZ RCG u vezi čl. 19 KZ SRJ i dr, na jedinstvenu kaznu zatvora u trajanju od 1 godine<br>
<br>
<div style="text-align: center;">
	K R I V&nbsp;&nbsp;&nbsp; J E</div>
<br>
Zato što je:<br>
<br>
Dana 08. septembra 2009. godine oko 19,55 časova u Nikšiću u naselju Dragova Luka u UL. Bistričkoj ugrozio sigurnost više lica oštećenih L. A. i L. V. prijetnjom da će napasti na njihov život i tijelo na način što je nakon svadje sa oštećenim L. A. došao do svog vozila marke&nbsp;&nbsp;&nbsp; "Opel astra" 140 iz istog uzeo nož, a zatim krenuo prema oštećenim&nbsp; upućujući im riječi "pobiću vas, Aco ubiću te" u kojem pravcu je oštećeni više puta zamahivao nožem što je kod oštećenih L. A. i L. V. izazvalo osjećaj straha i ugroženosti nakon čega je&nbsp; ponovo istog dana oko 20,10 časova došao ispred porodične kuće oštećenih u Ul. Bistričkoj i sa pištoljem u ruci pozvonio na ulazna vrata, da bi kada je oštećena L. V. otvorila prozor pored ulaznih vrata uperio pištolj u pravcu oštećene koja je u strahu pobjegla na sprat kuće dok je okrivljeni ispred kuće iz pištolja ispalio tri projektila<br>
<br>
- čime je izvršio krivično djelo ugrožavanje sigurnosti iz čl. 168 st. 2 u vezi st. 1 Krivičnog zakonika i krivično djelo ugrožavanje sigurnosti iz čl. 168 st. 1 Krivičnog zakonika.<br>
<br>
pa mu sud primjenog navedenog zakonskog propisa i čl. 36, 42 i 48 st.1 KZ,&nbsp; prethodno utvrdjuje pojedinačne kazne, i to:<br>
<br>
- za krivično djelo ugrožaV. sigurnosti iz čl. 168 st. 2 u vezi st. 1 Krivičnog zakonika, kaznu zatvora u trajanju od 7 (sedam) mjeseci,<br>
<br>
-&nbsp; za krivično djelo ugrožaV. sigurnosti iz čl. 168 st. 1 Krivičnog zakonika, kaznu zatvora u trajanju od 6 (šest) mjeseci,<br>
<br>
te ga uz dalju primjenu čl. 48 st. 2 tač. 2 i čl. 51 KZ i čl. 364 Zakonika o krivičnom postupku,<br>
<div style="text-align: center;">
	O S U D J U J E</div>
<br>
na jedinstvenu kaznu zatvora u trajanju od 1 (jedne) godine u koju mu se uračunava vrijeme provedeno u pritvoru od 10.09.2009. godine do 10.09.2010. godine.<br>
<br>
Optuženi se obavezuje na plaćanje troškova krivičnog postupka u iznosu od 247,50 eura, kao i paušal od 100,00 eura u roku od 15 dana po pravosnažnosti presude.<br>
<div style="text-align: center;">
	O b r a z l o ž e nj e</div>
<br>
Više državno tužilaštvo u Podgorici optužnicom Kt.br. 203/09 od 16.12.2009. godine koju je zastupao pomenuti zamjenik i izmijenio na glavnom pretresu od 13.09.2010. godine,&nbsp; stavilo je na teret K. R. iz Nikšića izvršenje krivično djela ugrožavanje sigurnosti iz čl. 168 st. 2 u vezi st. 1 Krivičnog zakonika i krivično djelo ugrožaV. sigurnosti iz čl. 168 st. 1 Krivičnog zakonika, s tim što je sud precizirao sadržinu iznijete prijetnje i prilagodio je utvrdjenom činjeničnom stanju na osnovu izvedenih dokaza.<br>
<br>
Sud je na zapisnicima o glavnom pretresu naveo da je u dokaznom postupku saslušao svjedoke oštećene L. A. i L. V., svjedoka T. M., vještaka med. struke dr K. N. i ljekara Opšte bolnice Nikšić dr V. B., pročitao zapisnik o uvidjaju Uprave policije – Područne jedinice Nikšić Ku br. 715 od 08.09.2009. godine, potvrdu o privremeno oduzimanju predmeta Uprave policije – Područne jedinice Nikšić Ku br. 715 od 11.09.2009. godine od T. M., potvrdu o privremeno oduzimanju predmeta Uprave policije – Područne jedinice Nikšić Ku br. 715 od 11.09.2009. godine od Z. S.,&nbsp; Izvještaj o kriminalističko tehničkom vještačenju lica mjesta Uprave policije Područne jedinice Nikšić Ku br. 715 od 11.09.2009. godine, Izvještaj o balističkom vještačenju Uprave policije Forenzičkog centra Danilovgrad br. 21500-1658/09 od 30.09.2009. godine,&nbsp; Izvještaj o trasološkom vještačenju Uprave policije Forenzičkog centra Danilovgrad br. 21500-1645-2/09 od 30.09.2009. godine, Izvještaj o analizi parafinskih rukavica Uprave policije Forenzičkog centra Danilovgrad br. 1749/09 od 16.10.2009. godine, dva zapisnika o prepozavanju lica Uprave policije Područne jedinice Nikšić Ku br. 715 od 10.09.2009. godine, izvršio uvid u fotoelaborat Uprave policije Područne jedinice Nikšić br. 739/09 od 08.09.2009. godine, pročitao službenu zabilješku Uprave policije PJ Nikšić sastavljenu dana 08.09.2009. godine, službenu zabilješku Uprave policije PJ Nikšić sastavljena dana 11.09.2009. godine, Izvještaj o utvrdjivanju prisustva barutnih čestica broj 1645/2/09, izvod iz kaznene evidencije za optuženog izdat od Uprave policije PJ Nikšić br. 1916 od 17.09.2009. godine i medicinsku dokumentacija na ime K. R.&nbsp;<br>
<br>
Optuženi K. R. je pred ovlašćenim policijskim službenicima iznio svoju odbranu u kojoj je naveo, da se kritičnog dana oko 20,00 časova kretao iz pravca naselja Dragova luka, Bistričkom ulicom, u pravcu M. M., vozilom Opel astra karavan, kada je primijetio sredinom ulice dvije nepoznate osobe različitog pola, zbog čega je došavši u njihovu blizinu uključio sirenu kako bi mogao neometano proći. Na taj znak upozorenje ženska osoba se pomjerila u stranu, dok je muškarac nastavio da se kreće na isti način, čak i nakon ponovljenih upozorenja, zbog čega se morao zaustaviti i izaći iz kola. Tada mu je, kako je kasnije utvrdjeno, L. A. prišao i uvredljivo pitao "Šta je majmune, šta sviraš, šta hoćeš". Optuženi, kaže, da mu je odgovorio "Šta, šta ću, makni se da prodjem", i da mu je on uzvratio "Prodji ko ti brani" i kada mu je ponovo rekao, da ne može proći od njega, on ga je udario&nbsp; u predjelu gornje usne, a kada se savio primio je još nekoliko udaraca u potiljačnom dijelu glave. Uspio je, da se povuče par koraka unazad i iz prtljažnika izvuče&nbsp; gumenu palicu koju je tamo držao. Kada je to vidio, oštećeni je otrčao do obližnje radionice, koja se nalazila u blizini na udaljenosti 4-5 m od mjesta gdje su se oni nalazili. Tamo je uzeo jedan predmet dužine 1,5 m i širine 20-30 cm, koji ga je podsjećao na masku od putničkog automobila, pa je trčeći krenuo u njegovom pravcu i kada mu je prišao udario ga je u predjelu glave i nakon toga, kada je htio da se zaštiti, po lijevoj ruci, Nakon tog udarca njemu je ispala gumena palica iz ruke, pa je potom udaren još 3-4 puta u ramenom dijelu i po ledjima. Tada su ih razdvojila neka njemu nepoznata lica i on je uočio u rukama oštećenog gumenu palicu i on mu je kada se udaljio od njega 4 - 5 m rekao "Ti ćes na A. da krećeš palicom, sad ću ti svo auto polomiti". Medjutim, oštećeni nije tu prijetnju ostvario, pa optuženi kaže da je potom sjeo u vozilo otišao u ugostiteljski objekat "Dzoker“ koji se nalazi u Karadjordjevoj ulici, gdje je ostao do 23,00 sata. Poslije toga otišao je u još jednu kafanu "Šetač" u Vardarskoj ulici i nakon svega svojoj kući. Negirao je u odgovoru na postavljeno pitanje upotrebu vatrenog orućja i noža u tom sukobu i ne zna gdje se nalazila osoba ženskog pola za vrijeme sukoba.<br>
<br>
Optuženi je u svojoj odbrani pred istražnim sudijom dodao da mu je oštećeni u toj svadji izgledao kao neko ko je lud ili se drogira, a to je i čuo od nekoga u stanici policije. U vezi gumene palice je objasnio da je stalno drži u kolima i da se javio sjutradan u policiju, jer je tokom noći saznao da su policajci oko 22,00 sata dolazili kući da ga traže. Nakon saslušanja odveden je na pregled i snimanje u bolnicu, pa je to učinjeno i narednog dana jer je imao problema sa srcem i krvnim pritiskom.<br>
<br>
U svojoj odbrani na glavnom pretresu je dodatno pojasnio, da je iz kola izašao kad mu je oštećeni rekao "Šta je majmune šta sviraš, šta hoćeš" i nakon toga je primio udarce pesnicama u pomenute dijelove glave. Kada je bio ponovo napadnut veznim limom, on je da bi zaštitio glavu postavio lijevu ruku, pa je tada primio udarac u rameni dio, a kada mu je ispala palica udaren je još 3-4 puta po ledjima i lijevom ramenu. Te udarce je primao dok se nalazio u savijenom položaju i ne zna otkuda su se stvorila dva - tri momka koji su spriječili nastavak sukoba. Takodje je pojasnio, da je iz policijske stanice odveden na pregled u Dom zdravlja, potom kod jednog stomatologa i na kraju mu je napravljen rengenski snimak ledja, ponavljajući da u toj noći nijedanput nije udario L. A.<br>
<br>
Oštećeni L. A. u svojstvu svjedoka je na potpuno drugačiji način opisao razloge sukoba i njegovu dinamiku, navodeći da je tog dana poslije 20,00 časova iz svoje kuće u naselju Dragova luka krenuo u šetnju Bistričkom ulicom sa svojom suprugom V. Ubrzo nakon njihovog izlaska iz kuće, dok su se kretali jedno pored drugog desnom stranom asfaltirane ulice koja nema trotoarsku površinu, naišlo je vozilo čiji je vozač počeo da svira, intezivno i neprekidano. Kad se okrenuo vidio je da se radi o taksi vozilu, karavan, tamno plave boje i da vozač još uvjek svira i nešto gestikulira rukama. Tada je prešao na drugu stranu ulice i sa vozačeve strane prišao vozilu i obratio mu se sa „Izvolite“, ali je on tada izletio iz kola i krenuo da ga udari pesnicom u glavu. Uspio je da izbjegne taj udarac i pomjeri se u stranu, ali je on ponovo pokušao da ga udari, pa je odlučio da mu se predstavi i rekao da se zove A. L. Mislio je da će time otkloniti zabludu kod njega, jer mu se učinilo da ga je zamijenio sa nekom drugom osobom, ali je on nakon toga uzeo jedan policijski pendrek koji se nalazi pored vozačevog sjedišta i krenuo da ga udari. Njegova supruga koja se tada našla pored njega, počela je da vrišti i vuče k sebi, dok je on mlatarao rukama da se zaštiti od udaraca po glavi. Nije u tome u potpunosti uspio, jer ga je optuženi udario par puta, pa je morao da se povlači unazad i tada je uočio jedan predmet koji se nalazio u blizini jednog dvorišta. Shvatio je da se radi o limu od vozila i kada ga je uzeo u ruke počeo je da se štiti i uzvraća udarce po pendreku, pokušavajući da mu ga izbije iz ruke, u čemu je ubrzo i uspio. Medjutim, nakon toga optuženi je otrčao do svojih kola koja su bila udaljena 10 m i krenuo ponovo ka njemu sa nožem u ruci. Misli da se radilo o nožu čija je dužina sječiva 20-ak cm koji ga je podsjećao na lovački nož i počeo je njime da zamahuje. On je već bio bacio predmet koji je imao u rukama, jer je mislio da se sukob završio i da on više neće nasrtati na njega, te ga je ponovni napad šokirao. Počeo se ponovo povlačiti tako reći bježati, ali je on nastavio da ide za njim, stalno zamahujući nožem i oslovljavajući ga sa imenom govorio „pobiću vas, A. ubiću te“. Supruga koja se nalazila iza njegovih ledja, je vrištala i počela da pominje policiju, pa je i nju rukama pokušavao da zaštiti. U jednom trenutku osjetio je bol u desnom dlanu i počeo da dozivao pomoć i tada su iz obližnje kafane istrčali neki momci koji su počeli da viču, da se zove policija. On je nastavio da tako reći bježi prema pomoćnom igralištu FK Sutjeska i to bi mogao brže da se nije plašio za svoju suprugu. Kad su tamo stigli pozvao je policiju, ali mu je dežurni policajac rekao da dodje u stanicu i prijavi dogadjaj, a kada mu je rekao da se plaši za svoju djecu i da su u kući sama, on je i dalje insistirao na njegovom dolasku. Nakon završenog razgovora izašao je sa suprugom da se uvjeri gdje se nalazi optuženi i vidjevši da mu nema kola otpratio je do kuće i rekao joj da se zaključa. Krenuo je u policiju sa namjerom da, nakon davanja izjave, ode kod ljekara, jer mu je dlan desne ruke bio krvav, a imao je povrede po lijevom ruci i nogama. Usput je&nbsp; na ulici našao palicu koju je koristio taksista i predao je kasnije policiji. Medjutim, trebalo mu je 15 minuta da dodje do stanice i kada se našao u blizini zgrade tog organa zazvonio mu je telefon i tada je čuo svoju suprugu i djecu kako vrište. Supruga mu je rekla da je dolazio isti čovjek ispred kuće i pucao, pa joj je rekao da se smiri, jer će slučaj prijaviti policiji.<br>
On je dodatno, kroz odgovor na postavljeno pitanje, pojasnio da je ta ulica uska, ali se mogu bez većih problema mimoići dva vozila i da je u toj noći bila osvijetljena. On nije mogao da objasni na koji mu je način nanijeta povreda nožem, ali pretpostavlja da je od tog sredstva,&nbsp; pa je na glavnom pretresu dodatno objasnio da nije siguran da mu je nanijeta, dok je trajao napad tim nožem i dozvolio je mogućnost da je do povrede došlo kada je držao limu ruci i njime se branio od napada. Nije mogao da objasni povrede ni na desnoj nozi, ali je štiteći od noža mahao i nogama iako se ne sjeća da ga je neki put udario. Jedino je uspio veznim limom da ga zakači u predjelu ruke i tada mu je izbio pendrek kojim ga je napadao.&nbsp;<br>
On je na glavnom pretresu dodao i pojasnio da je možda uspio u samoodbrani da još neki put udario optuženog, te kada je izjavio, da je on zamahivao nožem prema njegovoj glavi i tijelu, misli da je to učinio 4-5 puta, kao i da je nakon opisanog bola na desnom dlanu vidio i da mu se sliva krv niz podlakticu. On je naveo, da je te iste detalje i pojašnjenja navodio i kada je davao ranije izjave i ostavljao mogućnost povredjivanja od predmeta koji je držao u ruci, te da je odmah nakon tog dogadjaja javio se na pregled u bolnicu u Nikšiću i ne sjeća se da li je ljekaru rekao da je te povrede zadobio od sječiva niti zna kako ih je on stručno okarakterisao.<br>
<br>
I svjedok - oštećena L. V. je navela, da je optuženi mogao proći pored njih kada su se pomjerili u stranu, nakon njegovog upornog sviranja, zbog čega je i njen suprug prešao na njegovu stranu i obratio mu se riječima "Izvolite šta treba". Ona tvrdi da je taksista reagovao tako što je izašao iz kola i nasrnuo na njenog supruga pokušavajući da ga udari pesnicom u glavu. Iako je njen suprug izbjegao prvi udarac taksista je i dalje pokušavao da ga udari, pa se u jednom trenutku suprug i predstavio, misleći da ga je on sa nekim zamijenio. Nakon toga je iz kola izvadio jedan pendrek i njime pokušao da udari A. i koliko je vidjela uspio je u tome jer ga je zakačio po rukama i glavi. Ona kaže da se njen suprug povlačio unazad, dok mu je optuženi psovao majku i oca i kada su se našli pored jednog dvorišta komšije koji, kako je rekla, popravlja vozila, njen suprug je uzeo neki predmet i uspio njime da izbije pendrek iz njegovih ruku. Tada se taksista vratio prema svojim kolima, dok je A. bacio, kako je kasnje utvrdjeno vezni lim od kola, misleći da se sve na tome završilo. Medjutim, nakon toga taksista je došavši do kola, koja su se nalazila na udaljenosti od 10 m, uzeo neki predmet i krenuo ponovo u njihovom pravcu. Tada je u njegovoj ruci ugledala nož i kada ih je sustigao počeo je njime da zamahuje prema Aleksandru koji se branio golim rukama. Ne zna koliko je puta zamahnuo, ali ga je jedanput zakačio po ruci i primijetila je da je počeo da krvari, a za vrijeme trajanja tog napada rekli su mu da će zvati policiju i uputili se prema stadionu, kada je konačno prestao da ih napada.<br>
Nakon toga A. je ušao na pomoćni stadion i sa tog mjesta pozvao policiju, ali su oni insistirali da ode u stanicu, pa je prije toga otpratio kući i pješke krenuo u stanicu. Medjutim, nakon 10 minuta neko je pozvonio na ulazna vrata koja su bila zaključana i kada se spustila upitala je ko i sa druge strane je čula muški glas koji je odgovorio da je A. drug. Kada mu je rekla da A. nije kod kuće čula je njegov komentar "Nije", pa kako više ništa drugo nije rekao otvorila je prozor i pored ulaznih vrata vidjela istog onog čovjeka koji ih je prethodno napao. Imao je pištolj u ruci koji je repetirao i okrenuo u pravcu prozora. Prestravila se od takvog postupka i zatvorila prozor, a potom krenula ka djeci koja su se nalazila na prvom spratu. Kada se našla na zadnjoj stepenici čula je jedan, a potom još dva pucnja, pa je nakon toga odmah&nbsp; pozvala svog supruga i telefon ga obavijestila o svemu što se desilo. On joj je odgovorio da je stigao u policiji, da se smiri i da će oni brzo doći.<br>
Kroz odgovor na postavljeno pitanje u toj fazi postupka je navela da povrede koje je A. imao po nogama najvjerovatnije potiču iz tog dogadjaja da su nastale udarcima pendrekom i misli da je Aleksandar na jednoj nozi imao dvije posjekotine koje su najvjerovatnije nanijete nožem ili pendrekom.&nbsp;<br>
Na glavnom pretresu je u svom iskazu dodala da je njen suprug uzeo predmet o kome je govorila iz dvorišta njihovog komšije T. i ne sjeća se da ga je vidjela tom prilikom niti bilo koje drugo lice koje bi moglo posvjedočiti o tome šta se dešavalo na ulici.<br>
<br>
Svjedok T. M. u svom iskazu istakao da je kritičnog dana oko 20,00 časova, dok se nalazio u dvorištu njegove kuće u ul. Bistričkoj u Nikšiću, čuo neku galamu, te da je u jednom momentu u svom dvorištu ugledao njegovog komšiju L. A. koji je utrčao i uzeo jedan lim od vozila i trčeći izašao na ulicu. Takodje je naveo, da ga je tada pitao sta što radiš, dje ćeš sa tim, i da mu on nije ništa odgovorio, kao i da ga je nakon prestanka te galame vidio&nbsp; kako sa svojom suprugom odlazi put grada. Usput mu je rekao „Ne vratih ti onaj lim“ i da se potukao sa nekim čovjekom. Takodje je istakao, da mu tada L. nije djelovao uzbudjeno i prilikom tog razgovora nije primjetio da je krv na njegovim rukama, niti uopšte zna da li je bio povrijedjen. Takodje je pojasnio da je on nastavio da radi i da nije vidio šta se tamo dešavalo kada je A. otišao sa limom u rukama,&nbsp; a pretpostavlja da se dogadjaj odigrao na 20 do 30 m od njegove radionice.<br>
<br>
U vezi posledica ovog dogadjaja salušan je svjedok B. V. koji je nakon&nbsp; prezentiranog Izvještaja Opšte bolnice Nikšić - Hitno prijemne službe pod brojem 6524, izjavio je da je lično izvršio pregled tog pacijenta i potpisao izvještaj, ali da ga lično ne poznaje, te da se po njegovoj ocjeni radilo o posjekotinama i po njegovom sjećanju nije ih bilo više od 4 - 5, dok je konstatacija u vezi načina njihovog nanošenja unijeta na osnovu kazivanja samog pacijenta.<br>
Kroz odgovore na postavljena pitanja je naveo da se ne može izjasniti da li je to bilo nagnječno razdernih rana, jer su njegova sjećanja povodom tog pregleda zabilježena u samom izvještaju, a svoj zaključak o postojanju posjekotine izveo je na osnovu izgleda, oblika i veličine same rane koju je sam na glavnom pretresu vidio u vidu ožiljka na dlanovima ruku L. A. Nadalje je objasnio, pa da on pod posjekotinama podrazumjeva prekid kontinuiteta kože čije su ivice i rubovi ravni glatki i nepodriveni, te da je sam lično obradio i ušio te povrede. Ponovio je da se ne sjeća tog pacijenta, niti svih okolnosti pod kojima je izvršio taj pregled, pa sa tog razloga i nije mogao odgovoriti na pitanje, da li se tom prilikom pacijent žalio na neke druge zdravstvene probleme, ali je naglasio da bi to svakako zabilježio u izvještaju.<br>
<br>
Vještak medicinske struke dr K. N. je u svom nalazu i mišljenju koji je dao na zapisniku o glavnom pretresu na osnovu Izvještaja ljekara specijalsite Opšte bolnice Nikšić naveo da je L. A. kritičnom prilikom zadobio više sjekotina u predjelu obje šake i u predjelu prednje strane desne potkoljenice. Navedene povrede predstavljaju u vrijeme nanošenja procijenjene pojedinačno i u svom ukupnom djelovanju laku tjelesnu povredu i nanešene su sječivom mehaničkog orudja, u šta bi spadalo nož i sl. Sjekotine nastaju povlačenjem oštrice noža preko kože. One su ravnih ivica i strana, a njihovo dno je najdublje u samom sjedištu sjekotine i sve pliće i pliće idući ka kraju sjekotine. Sjekotine po pravilu zarastaju crtastim ožiljcima. U vrijeme neposredno nakon povredjivanja sjekotine obično obilno krvare u zavisnosti od lokalizacije, ali i krvarenje ranije prestaje u odnosu na ubodinu jer je veća količina traumatizovanog tkiva iz kojeg se cijede odredjeni faktori iz krvne plazme koji doprinose zaustavljanju krvarenja i slepljiivanju strana rane. Medjutim, on je naglasio da je navedeni medicinski dokument insuficijentan iz razloga što u njemu nije notiran tačan broj sjekotina, navedeno je samo da ih je više, nedosataju dužine pojedinih sjekotina, nema ni njihove dubine, nije dat egzaktan opis ivica, strana, dna sjekotine i izgleda okolne kože, niti je precizirana lokalizacija tih sjekotina, pogotovo onih na šakama. Nije precizirano da li se one nalaze na dlanenoj ili na naddlanenoj strani šaka. Nemoguće je da 20 dana nakon zadobijanja predmetnih povreda L. A. nije imao nikakvih vidljivih ožiljaka na šakama i na desnoj potkoljenici osim tačkastog ožiljka sa spoljne strane na lijevoj ruci, u predjelu šake u blizini zgloba, pogotovo što je terapija navedenih posjekotina izmedju ostalog bilo i šivenje. U navedenom medicinskom dokumentu nije notiran tačan broj sjekotina koje su šivene, niti sa koliko šavova su ušivene. Ali je sasvim sigurno da su šivene. Sve to skupa bi se moglo vidjeti posle 20 dana nakon povredjivanja. Svaka rana pa i sjekotina podrazumijeva prekid kontinuitea kože i podkožnog tkiva. Objasnio je da postoje i sjekotine koje ne moraju da se šiju, što zbog svoje dužine, dubine i već slijepljenosti strana, ali i za zarastanja tavkih sjekotina neophodno je duže vrijeme od 20 dana i nemoguće je da posle "najlakše sjekotine" nema nikavih tragova na koži nakon 20 dana od povredjivanja. Zbog povreda koje je kritičnom prilikom zadobio L. A., u nijednom momentu, u nijednoj fazi nakon povredjivanja nije postojala ni apstraktna, a kamoli konkretna opasnost po život.<br>
<br>
Vještak&nbsp; je nakon neposrednog uvida u prednji vezni lim crne boje PMW marke "Golf" naveo da taj predmet ima odredjene djelove koji su oštri i to po strani gdje se nalazi tanji vezni limeni dio, ali je pojasnio da navedene povrede nijesu mogle nastati ni najsnažnijim stiskanjem tih oštrih djelova, nego su mogle nastati prilikom trzaja usljed udara opisanim predmetnom o tupotvrdu podlogu u vrijeme kada se jedan od oštrih djelova koji imaju pravougaone ćoškove nalazio stisnut u ruci oštećenog. U tom slučaju sam mehanizam nastanka povrede ne bi bio prevlačenje oštrice ili sječiva preko kože, već bi došlo i do trzanja tkiva usled tog trzaja i te rane ne bi bile idealne sjekotine već bi sadržavale u sebi i elemente razderotine, a u navedenom medicinskom dokumentu sve rane su verifikovane kao sjekotine. Isto se odnosi i na situaciju u kojoj bi oštećeni držeći navedeni predmet u svojim rukama i zamahivanjem istim udario sam sebe u predjelu desne potkoljenice, jer bi i tada ta rana imala i elemente razderotine i elemente nagnječenja obzirom da svi oštri djelovi navedenog predmeta ne predstavljaju idealnu oštricu tj. idealno sječivo. Takodje je naveo, da je i rana na desnoj potkoljenici verifikovana samo kao sjekotina, dok bi sam atribut o tačkastom ožiljku upućivao na činjenicu da se radi o ubodini, bez obzira na činjenicu što se on u svom definitivnom formiranju uvjek skvrčava, a što bi opet išlo u prilog tome da ni ubodina ne bi bila tačkasta nego i nešto veća. Na kraju je istakao da bi njegov nalaz i mišljenje bio potupniji ukoliko bi izvršio uvid u taj ožiljak i smatrao je da bi i izjašnjenje ljekara B. V. koji je pregledao oštećenog u pogledu broja sjekotina, njihovog preciznog lokaliteta, dužine i izgleda pomoglo da se razjasni na jedan potpuniji način sadržaj sačinjenog medicinskog dokumenta.<br>
Kroz odgovore na postavljena pitanja on je naveo da su sjekotine na šakama odbrambenog karaktera nastale u vrijeme kada su se napadač i oštećeni nalazili u uspravnom položaju i okrenuti licem u lice, jedan prema drugom i kada je oštećeni držao ruke podignute uvis iznad glave, radi njene zaštite. On je takodje pojasnio da se na osnovu činjenica iz medicinske dokumentacije ne može&nbsp; utvrditi smjer oštrice noža u vrijeme zadobijanja predmetnih posjekotina, jer one nijesu ni opisane, kao ni broj, ni tačna lokalizacija, dužina, dubina, kao ni&nbsp; pravci pružanja ni jedne od više sjekotina. Kada se radi o nagnječno - razdernoj rani vještak je naveo da ona nastaje dejstvom tupine, a sjekotina dejstvom sječiva mehaničkog orudja i ona se u velikom broju slučajeva razlikuje po bitnim osobinama. Naime, sam izgled nagnječno-razdernih rana nije tako pravilan kao kod sjekotina, jer može da bude krakast, dva ili više kraka, zvjezdast i sl. i okolno tkivo kod takvih rana je nagnječeno. Medjutim, vještak je naveo, da u odredjenom manjem broju slučajeva pogotovo na lokalizacijama gdje je koža čvrsto pribijena uz kost i nagnječno-razderna rana može veoma da liči na sjekotinu, pa je u takvim slučajevima neophodno da ljekari kliničari lupom pregledaju prostor rana, kod kojih će se naći tkivni mostići koji spajaju dvije strane rane, dok se takav izgled nikada neće naći kod sjekotina. Što se tiče nagnječno razdernih rana u predjelu dlanenih strana šaka one su vrlo rijetke, nešto su češće u predjelu nadlanenih strana šaka, a to je mjesto gdje bi iste apsolutno morale da se razlikuju od strane svakog ljekara kliničara, od sjekotine. Koža dlana je jedno od mjesta gdje je najdublja i ispod dlana nalazi se čvrsti omotač - fibrozna fascija, a sve to skupa je povezano uz mišiće unutrašnjeg i spoljašnjeg dijela dlana i uz kosti ručja i doručja.<br>
<br>
Prilikom ponovnog saslušanja on je nakon pregleda šaka i desne potkoljenice oštećenog dodao da se u predjelu lijevog dlana nalazi kosi crtasti ožiljak dužine 1,5 cm, na desnom dlanu vidljiv je lučni prugasti ožiljak promjera 1x do 3 mm,&nbsp; u području zgloba izmedju gornjeg članka srednjeg prsta desne šake i trećeg kosta nalazi se crtasti ožiljak dužine 0,5 cm, dok se na prednjoj strani desne potkoljenice u srednjoj trećini nalazi poprečni prugasti ožiljak promjera 1,5x0,5 cm. Na osnovu lokalizacije, izgleda i veličine opisanih ožiljaka on je naveo da se može utvrditi da oni nijesu posledica idealnih sjekotina te da su mogli nastati i od oštrih ivica prednjeg veznog lima od motornog vozila u situaciji kada se isti nalazio u rukama oštećenog, a pri manipulaciji sa njim. Ovo se naročito odnosi na rane na dlanovima. Na osnovu izmjera ožiljaka jedino je rana u predjelu dlana lijeve šake mogla biti "idealna" sjekotina, tj. mogla je nastati povlačenjem oštrice noža. On je dodao da sam izgled i karakteristike ožiljaka nijesu potpuno pouzdan element za utvrdjivanje vrste i načina nanošenja rana, s obzirom da zarastanje rana zavisi od brojnih činilaca kao i posebnih svojstava organizma, te da se može desiti da i idealna sjekotina zaraste potpuno nepravilnim ožiljkom. U svakom slučaju u predmetnoj stvari vrlo je značajna dužina ožiljaka odnosno dužina rane, jer nijedna nije bila duža od 1,5 cm, a sve rane su bile plitke s obzirom da nijedna nije šivena. Na osnovu postojećih ožiljaka on je naveo da se može pouzdano utvrditi da se radilo o četiri rane, jer rana podrazumijeva prekid kontinuiteta kože i ne može da zaraste bez vidljivog ožiljka. Na osnovu karakteristika ožiljaka ne može se sa sigurnošću utvditi vrijeme nanošenja rana. Sasvim sigurno mogle su nastati u vrijeme odigravanja kritičnog dogadjaja. Osim navedene rane u predjelu dlana lijeve šake ni za jednu drugu ranu ne može se sa potpunom pouzdanošću utvditi da je nastala sječivom noža, čak šta više mnogo je vjerovatnije da su ostale tri rane nastale na način kako je to već opisano tj. imale su i elemente i sjekotine i nagnječnorazderne rane, a s obzirom na izgled ožiljka. Ni za ranu u predjelu lijeve šake ne može se sa potpunom sigurnošću utvrditi da je nanešena sječivom noža, bez obzira što je ošiljak koji je posledica te rane potpuno prav i crtast. U slučaju da je rana u predjelu dlana lijeve šake nanešena nožem ona je odbrambenog karaktera i nastala je u situaciji kada su se napadač i povrijedjeni nalazili okrenuti licem u lice, jedan prema drugom i situaciji kada je lijeva ruka povrijedjenog bila okrenuta put naviše sa dlanom okrenutim prema nailazećem nožu, a u cilju zaštite glave i tijela.<br>
Na osnovu svega iznijetog i neposrednog pregleda oštećenog, te s obzirom na intezitet i ekstezitet, lokalizaciju i dužinu rana i osobina postojećih ožiljaka koje su te rane zacijelile on je mišljenja da najvjerovatnije nijedna od rana nije nanešena dejstvom sječiva noža, te da su nastale usled manipulacije sa metalnim veznim limom koji je držan objema rukama oštećenog.<br>
Da su sjekotine nastale povlačenjem oštrice noža preko dlanova oštećenog iste bi bile duže, dublje pogotovo u središnjem dijelu sjekotine, i zarasle bi potpuno pravilnim crtastim ožiljkom i u slučaju kvalitetnog liječenja i nesamovoljnog zapuštanja rana.<br>
Kroz odgovore na posatavljena pitanja je naveo da ne može isključiti da je rana u predjelu dlana lijeve šake nanešena oštricom noža, a s obzirom na same okolnosti slučaju mogla je nastati i od metalnog veznog lima držanog od strane čovjeka s obje ruke imajući u vidu da je taj lim imao oštre ivice i oštre pravougaone detalje. U vezi preostale tri povrede isključujem mogućnost njihovog nastanka povlačenjem oštrica nožem preko kože.<br>
On je posebno naglasio da njegov stav prema tim povredama ne bi mogao biti promijenjen ni kazivanjem u svojstvu svjedoka ljekara koji ga je pregledao i o tome sačinio izvještaj zato što je on pridavanju nalaza i mišljenja raspolagao činjenicama kao što su: broj rana je precizno utvrdjen, na osnovu broja ožiljaka a nema rane koja ne zaraste vidljivim ožiljkom; oštećeni nema posebnu sklonost ka stvaranju nepravilnih i ružnih ožiljaka, a tri ožiljka su takva da nijesu posledica čiste sjekotine.<br>
Nadalje je u vezi problema koji se odnosio na razgraničavanje sjekotina od nagnječno razdernih rana naveo da se i u medicinskoj dokumentaciji veoma često miješaju, a što je opisano i u literaturi i na brojnim naučnim skupovima, te da ljekar vještak ima za cilj da otkriva medicinsku istinu i u tom pogledu ne da ima pravo nego mora neki put a što nažalost nekada i često da izmijeni dijagnozu ljekara lečioca. Ljekari lečioci ne razmišljaju sudskomedicinski i njihov zadatak je da pomognu povrijedjenom da mu spasu život i da mu zbrinu povredu, te da zato i postoji sudskomedicinski ekspeditivni filter da bi se saznala istina. Činjenice koje upućuju da sasvim sigurno nijesu idealne sjekotine su: njihova dužina, odnosno njihova kratkoća i plitkoća i izgled njihovih ožiljaka, a s obzirom na činjenicu da imenovani nema sklonost stvaranju nepravilnih ožiljaka. Nadalje je pojasnkio da sjekotine nastaju povlačenjem oštrice noža preko kože, njene ivice i strane su potpuno glatke uopšte nenagnječene, ni malo krvi podlivene, izmedju strana sjekotina nema tkivnih mostića, kao i da su&nbsp; sjekotine uvjek duže od rana koje je imao oštećeni. One su pliće po krajevima, a najdublje su u središnjem dijelu i one uvjek naravno uz kvalitetno liječenje i uz ne zanemarivanje tj. ne zaupštanje zarastanje rana zarašćuju idealnim crtastim gotovo neprimjetnim ožiljkom. Ovo sve se odnosi na idealnu sjekotinu nastalu dejstvom idealne oštrice dovoljno tanke i bez ikakvih nazubljenja na njoj. Naravno da postoje i sjekotine koje imaju elemnte nagnječno razdernih rana a što zavisi od kvaliteta sječiva npr. ako sjekira ima 5-6 okrznuća na sječivu i ako je snažno zamahnuta i prilikom udaranja u organizam dodje do odredjenih pokreta i takve rane se u svakodnevnoj medicinskoj praksi dijagnostikuju kao sjekotine, ali one nijesu idealne sjekotine i uvjek imaju sa takvim karateristikama oštrice sječiva i sa takvim zamahom imaju karateristike nagnječno razderne rane. Inače nož i mehanično orudje koje u sebi sadrži sva 3 dejstvena principa i oštricu i šiljak i tupiju i u zavisnosti od karakteristika noža jedna rana nanešena time biće sjekotina a druga će biti ubodina a treća nagnječno raderina rana, a u velikom broju slučajeva nijedna rana neće biti čista sjekotina, čista ubodina ili čista nagnječno razderina rana već će imati u sebi elemente jedne druge i treće rane. U konkretnom slučaju jasno je da te rane nijesu idealno zarasle te iz toga je sasvim sigurno da su one imale element nagnječno razderne rane, bez obzira što su one u medicisnskom dokumentu konstatovane su kao sjekotine.<br>
<br>
Dakle, vještak se nakon neposrednog pregleda oštećenog na sveobuhvatan način izjašnjavao o tome kojim sredstvom i na koji način je mogao zadobiti povrede L. A., te su tako razjašnjene nedoumice iz analiziranog Izvještaja ljekara B. koji se&nbsp; prilikom saslušanja nije mogao sjetiti nikakvih posebnih pojedinosti u vezi izvršenog pregleda, dok je sam oštećeni u svom iskazu rekao da je moguće da su te povrede nastale dok je držao lim u ruci i njime se branio. S tim u vezi i zapažanje oštećene L. V. u pogledu njenih zaključaka o načinu nanošenja povreda njenom suprugu su posledica onih razloga koje će sud kasnije bliže navesti.<br>
<br>
Vještak je dao nalaz i mišljenje i povodom povreda optuženog K. R. nakon uvida u medicinsku dokumentaciju, tačnije, izvještaja ljekara specijaliste hirurga Opšte bolnice Nikšić od 03.11.2009. godine koji predstavlja prepis iz protokola bolesnika br. 6553 od 10.09.2009. godine, prijave povrede stomatološke ambulante J. u Nikšiću od 10.09.2009. godine i medicinskog zapisa sa kontakta pacijenta R. K. koji predstavlja kratku posjetu doktoru bez pregleda doktora dana 12.01.2010. godine od 12.27 do 12.33 časova, koji predstavlja prevod dijagnoza sa izvještaja dr B. - koji je prepis iz protokola Hitno prijemne amublante Opšte bolnice Nikšić od 10.09.2009. godine pod brojem 6553. U Hitno prijemnoj ambulanti Opšte bolnice Nikšić kod K. R. su dana 10.09.2009. godine dijagnostikovane sledeće povrede: nagnječenje predjela vrata, nagnječenje grudnog koša, oguljotina kože u predjelu lijeve šake, oguljotina kože u predjelu lijeve nadlaktice, oguljotina kože u jagodičnom predjelu i oguljotina kože u predjelu usana. Kod K. R. je u privatnoj stomatološkoj ambulanti J. dana 10.09.2009. godine u 13,30 časova konstatovano da mu je lijevi gornji sjekotić lako pokretan i bolno osjetljiv, što govori da se radi o povredi djelimičnog isčašenja prvog lijevog gornjeg sjekotića. Sve navedene povrede predstavljaju pojedinačno i u svom ukupnom djelovanju laku tjelesnu povredu i nanešene su višeaktivnim dejstvom tupine aktivno zamahnutim mehaničkim orudjem u šta bi spadalo, stisnuta pesnica, šaka, noga i sl. Sudeći po lokalizaciji povreda tupotvrda sila je djelovala barem 6 puta. Osim navedenih povrede su mogle nastati bilo kojim tupotvrdim predmetom, pa i veznim limom od automobila. U medicinskoj dokumentaciji nema notiranih medicinskih činjenica na osnovu kojih bi se moglo precizno utvrditi vrijeme zadobijanja navedenih povreda. U svakom slučaju one nijesu mogle nastati dvije nedelje prije dijagnostikovanja odnosno prije 10.09.2009. godine, što znači da su mogle nastati i u vezi predmetnog dogadjaja.<br>
<br>
Sa iznijetih razloga, sud vjeruje optuženom da je tom prilikom zadobio navedene povrede, ali mu ne vjeruje da je bio prvi napadnut i cijeni da su mu one nanijete dok se nalazio u protivpravnom napadu. Uostalom to nije osporavao ni oštećeni kada je govorio na koji se način branio od njegovog napada gumenom palicom, kao i da je sasvim moguće da ga je tom prilikom udario više puta.<br>
<br>
Medjutim, u trenutku napada nožem oštećni je bio goloruk i izrečene prijetnje koje su vezane za predmetno krivično djelo ne mogu se dovesti ni u kakvu vezu sa&nbsp; ponašanjem oštećenog koje bi se moglo okarakterisati kao protipravno.<br>
<br>
U tom smislu sud je ocijenio i sadržinu Izvještaja o trasološkom vještačenju Uprave policije Forenzičkog centra Danilovgrad br. 21500-1645-2/09 od 30.09.2009. godine, u kojem je navedeno da je izvršen trasološki pregled odjeće gornjeg dijela trenerke crne boje, marke “Umbro”, veličine XL i da na prednjoj strani nijesu uočena&nbsp; oštećenja, ali je na zadnjoj strani vidljivo šest mehaničkih oštećenja od kojih su tri na lijevom rukavu veličine 0,2 cm, 0,4 cm i 1,5 cm, dok veličina mehaničkih oštećenja na ledjnom dijelu iznosi 0,4 cm, 1,5 cm i 1,5 cm i sva su mogla nastati usljed dejstva tvrdog metalnog predmeta oštrih ivica.<br>
<br>
Takodje, to što je na osnovu Izvještaja o analizi parafinskih rukavica Uprave policije Forenzičkog centra Danilovgrad br. 1749/09 od 16.10.2009. godine, utvrdjeno da na samoljepljivim folijama skinutih sa šaka L. A. i K. R.&nbsp; nije dokazano prisustvo barutnih čestica ne znači da ih na rukama optuženog nije ni bilo, jer je očigledno imao dovoljno vremena da ih se oslobodi na jedan od poznatih načina, imajući u vidu da se krio i nije isto veče javio policiji, iako je saznao da ga jedan od inspektora tražio te noći oko 22,00 časova.<br>
<br>
Sud je zaključak o tome da je ispalio tri projektila izveo na osnovu pomenutog dijela iskaza oštećene L. V. koji je potvrdjen pronadjenim materijalnim tragovima na licu mjesta, jer broj čaura konstatovanih u zapisniku o uvidaju Ku 715 od 09.09.2009. godine koji su sačinili ovlašćeni službenici PJ Nikšić povodom dogadjaja od 08.09.2009. godine odgovara onome što je ona u tom pogledu govorila u svom iskazu.&nbsp;<br>
<br>
S druge strane, vještak balističke struke M. M. je naveo da te čaure sa utisnutim oznakama S B - 7,65 mm, ppu - 82 -7,65 mm i ppu - 85 - 7,65 mm, pripadaju pištoljskoj municiji kalibra 7,65 mm i da se prema njegovom nalazu i mišljenju koji je iznio u Izvještaju o balističkom vještačenju Uprave policije Forenzičkog centra Danilovgrad br. 21500-1658/09 od 30.09.2009. godine, sve ispaljene iz istog oružja, dok deformisani fragment košuljice projektila čija je masa 0,10 gr, nije posjedovao karakteristike za njegovu identifikaciju.<br>
<br>
Sasvim je jasno, da se pronadjene čaure nijesu tamo nalazile prije ovog dogadjaja, jer se na fotografijama 1, 2 i 3 iz fotoelaborata uočava da su bile rasporedjene u dvorištu ispred ulaznih vrata kuće i kapije dvorišta porodične kuće vlasništvo L. M., koja se nalazi u Bistričkoj ulici ... u Dragovoj luci i u kojoj živi L. A. Dakle, one su pronadjene na mjestu ili u blizini mjesta na kojem je oštećena vidjela optuženog da drži pištolj u ruci i nakon toga, kada je uplašena zatvorila prozor i došla do prvog sprata - čula prvi ispaljeni hitac a potom još i dva, zbog čega je o svemu tome i obavijestila svog supruga L. A.<br>
<br>
Iz sadržine Izvještaja o kriminalističko - tehničkom pregledu lica mjesta Uprave policije Područne jedinice Nikšić Ku br. 715 od 11.09.2009. godine povodom navedenog dogadjaja proizilazi da je tog dana iz garaže vlasništvo&nbsp; T. M. u ul. Bistričkoj ... izuzet prednji vezni lim od vozila "Golf II" na kojem nijesu pronadjeni biološki tragovi krvi, pa kada se dovede u vezu sa sadržinom potvrde o privremeno oduzetim stvarima koja glasi na njegovo ime i iskaza saslušanih svjedoka očigledno je da se radi o predmetu koji je oštećeni L. A. koristio kao odbrambeno sredstvo u tom sukobu.&nbsp;<br>
<br>
Iz sadržine dva zapisnika o prepozavanju lica Uprave policije Područne jedinice Nikšić Ku br. 715 od 10.09.2009. godine se utvrdjuje da je u zakonitoj sprovedenoj proceduri obavljeno prepoznavanje optuženog od strane oštećenih kao učesnika dogadjaja u ul. Bistričkoj u Nikšiću, što ni on nije osporavao, ali je negirao da je izvršilac navedenih krivičnih djuela.&nbsp;<br>
<br>
Iz sadržine potvrde o privremeno oduzimanju predmeta Uprave policije – Područne jedinice Nikšić Ku br. 715 od 11.09.2009. godine na ime Z. S., kao i službene zabilješke koja je tim povodom sačinjena proizilazi da je od nje kao nevjenčane supruge K. R. oduzet gornji dio trenerke marke “Umbro” crne boje, a iz navedene zabilješke proizilazi da je istog dana od T. M. oduzet prednji vezni lim od p.m.v. marke "Golf II", kome je takodje izdata potvrda o privremenom oduzimanju.<br>
<br>
Takodje, iz sadržine službene zabilješke Uprave policije PJ Nikšić sastavljena dana 08.09.2009. godine proizilazi da je sačinjena povodom preuzimanja gumene palice dužine oko 50 cm od strane gradjanina L. A. iz Nikšića u vezi dogadjaja koji su službeno i detaljno opisali u zapisniku o prijemu krivične prijave koju je on podnio.<br>
<br>
Sud je odbio predlog branioca da se izvrši suočenje izmedju optuženog i svjedoka oštećene L. V. ne samo zato što je ta radnja procesno neobavezna, nego što je u konkretnom slučaju takav predlog protivuriječan postavljenom konceptu odbrane, iz čije suštine je proizilazilo da on ne posjeduje vatreno oružje i da se te noći nije ni nalazilo u blizini porodične kuće u kojoj živi L. A.&nbsp;<br>
<br>
Sud je cijenio i iskaz svjedoka T. M. koji se nalazio u blizini lica mjesta, pa je ocijenio da se na osnovu ovog dokaznog sredstva, osim navedenog zaključka, kojim su potkrijepljene tvrdnje oštećenih o mogućnosti izbjegavanja konfliktne situacije ne može izvesti ni jedan drugi u vezi važnih ili odlučnih činjenica koje predstavljaju elemente bića krivičnog djela koje je stavljeno na teret optuženom. S druge strane, njegova tvrdnja da je odmah nakon dogadjaja vidio oštećenog da sa suprugom ide u grad je nelogična i protivurečna daljem razvoju dogadjaja zbog kojeg su policijski službenici PJ Nikšić morali izaći na lice mjesta i sačiniti zapisnik o uvidjaju.<br>
<br>
Dakle, kada se u potpunosti analizira odbrana onda je uočljivo, da optuženi isključivu krivicu za sve što dogodilo oko 20.00 časova u naselju Dragova luka u Bistričkoj ulici u Nikšiću pripisuje oštećenom L. A., jer se on sa svojom suprugom kretao po kolovozu na način kojim je ometao kretanje vozila kojim je on upravljao, pa je nakon zvučnog znaka upozorenja oštećeni prešao na njegovu stranu, uvrijedljivo se obratio i potom ga udario pesnicama u predjelu glave, a nakon toga, kada je pokušao da se odbrani gumenom palicom, bio je napadnut i udaren po lijevoj ruci i predjelu ledja veznim limom od putničkog vozila koji je oštećeni pronašao u obližnoj radionici.<br>
<br>
Medjutim, tako iznijete tvrdnje okrivljenog i njegovo negiranje izvršenja krivičnog djela, kao i objašnjenje njegove uloge u ovom dogadjaju je&nbsp; neprihvatljivo i neodrživo sa stanovišta ne samo iskaza svjedoka oštećenih L. A. i njegove supruge V., nego i ostalih izvedenih dokaza.<br>
<br>
Naime, sud je prihvatio iskaze pomenutih svjedoka, jer su oni saglasni u tvrdnji da je optuženi isprovocirao sukob upornom upotrebom zvučnog znaka upozorenja u situaciji kada ih je, zbog širine kolovoza na tom dijelu puta, mogao zaobići kao pješake, koji su se kretali po kolovozu zato što nijesu imali drugu posebnu izgradjenu saobraćajnu površinu za hodanje. Te činjenice koje se odnose na širinu puta i mogućnost njihovog zaobilaženja potvrdjene su i iskazom svjedoka T. M. koji je, izmedju ostalog, naveo da ta ulica nema trotoare, ali je široka 4 - 5 m i moguće je veliko i malo vozilo da se mimoidju.<br>
<br>
Pored toga, optuženi je znao kojim sve sredstvima raspolaže u kolima, pa je vidjevši goloruku osobu koja je bila u ženskom društvu počeo da se agresivno ponaša za upravljačem i provokativno koristi pomenuti znak u situaciji kada zato, zbog naprijed navedene okolnosti, nije imao ozbiljnijeg razloga, jer se u tom trenutku na kolovozu nijesu nalazile neke druge osobe, niti su se iz suprotnog smjera kretala druga vozila.<br>
<br>
Takodje, pod pretpostavkom da se sukob u početnoj fazi odvijao onako kako je tvrdio optuženi, on je u kasnijem trenutku, kada je oštećeni došao do njegovih vrata, mogao nastaviti sa kretanjem vozila u željenom pravcu, jer je u svojoj odbrani, opisujući tu situaciju, naveo da mu je oštećeni rekao "prodji ko ti brani" i da mu je on (optuženi) ponovo uzvratio, da ne može od njega, iako je jasno da je to mogao neometano uraditi imajući u vidu mjesto na kojem se tada nalazio L. A.<br>
<br>
Pojedine razlike uočljive u kazivanju oštećenih koje se tiču dinamike sukoba, izgovorenih riječi i načina na koji su upotrebljena pomenuta sredstva ukazuju da se oni nijesu posebno dogovarali ni pripremali za davanje iskaza ni u istrazi ni na glavnom pretresu, te da upravo te različitosti u pogledu tih okolnosti otkrivaju iskreno kazivanje u pogledu onoga što se dosta brzo dešavalo, pri čemu je očigledno svjedok V. L. bila više uplašena, što se i odrazilo na neka njena zapažanja i čulne funkcije u toj situaciji.<br>
<br>
Pored toga, uočava se iz odbrane optuženog isticanje pojedinih tvrdnji koje bi trebale dovesti u pitanje kredibilitet svjedoka i naglasiti njihovu sklonost ka izmišljanju, pogotovo oštećenog L. A., za kojeg je optuženi rekao da se drogira i da mu je to u stanici prilikom saslušanja potvrdio jedan od policajaca.<br>
<br>
Naravno, da je optuženi te neargumentovane tvrdnje istakao da bi opravdao svoje cjelokupno ponašanje, jer je on bio taj koji je pokazao spremnost da povodom jedne bezazlene situacije fizički nasrne na oštećenog, pa potom napadne gumenom palicom i nakon toga znatno opasnijim sredstvima ugrozi njihovu i nešto kasnije sigurnost oštećene L. V.<br>
<br>
Naime, u vrijeme izgovaranja navedene prijetnje bliže označene u izreci presude, optuženi se kretao prema njima sa nožem u ruci, pa je teško zamisliti čovjeka koji bi se u takvoj situaciji, u kontekstu njegovih prethodno preduzetih reakcija, osjećao spokojno, te je jasno da su te riječi koje su u jednom trenutku bile praćene i zamahivanjem noža u pravcu tijela oštećenog, u čijoj se blizini nalazila njegova supruga, izazvale uzbudjenje, strah i nesigurnost za njihove živote i tijela.<br>
<br>
To se isto može reći i za onaj drugi dogadjaja koji se nešto kasnije desio, kada je oštećena L. V. otvorila prozor kuće u kojoj su živjeli i ugledala optuženog sa pištoljem u ruci, koji je u njenom prisustvu repetirao i usmjerio u njenom pravcu, zbog čega je i pobjegla na sprat.<br>
<br>
Upravo zbog toga što su i u jednom i u drugom slučaju oštećeni bili svjesni činjenice da se njihovi životi i tijela nalaze u neposrednoj opasnosti L. A. je obavijestio policiju i nije ponio gumenu palicu organima gonjenja da dokazuje svoju krivicu, dok je optuženi skrivanjem nakon izvršenog krivičnog djela indirektno saopštio svoje shvatanje krivice i vidjenje pravog krivca za sve ono što se dogodilo u toj noći.&nbsp;<br>
<br>
Prema tome, optuženi je bio svjestan da izgovorene riječi, u prvom slučaju, upućuje većem broju lica i da one, uz zamahivanjem nožem u njihovom pravcu, predstavljaju prijetnju napadom na živote i tijelo oštećenih, kao i naknadno preduzeti postupak ispred kuće u odnosu na oštećenu L. V., te je očigledno na takav način htio da ugrozi stanje njihove sigurnosti koje podrazumijeva pravo na miran i spokojan život, pa se u tako njegovom ponašanju stiču sva zakonska obilježja krivičnog djela ugrožavanje sigurnosti iz čl. 168 st. 2 u vezi st. 1 Krivičnog zakonika i krivičnog djela ugrožavanje sigurnosti iz čl. 168 st. 1 Krivičnog zakonika.<br>
<br>
Prilikom utvrdjivanja navedenih kazni kao i odlučivanja o visini jedinstvene kazne zatvora sud je na strani optuženog K. R. od okolnosti koje utiču da kazna bude veća ili manja, kao otežavajuću uzeo u obzir njegovu raniju osudjivanost koja je utvrdjena uvidom u spise predmeta Višeg suda u Podgorici K br. 60/99 iz čije sadržine proizilazi da je oglašen krivim presudom koja je postala pravnosnažna 06.02.2003. godine i osudjen na jedinstvenu kaznu zatvoraju u trajanju od 1(jedne) godine, zbog krivičnih djela ubistvo u pokušaju iz čl. 30 st. 1 KZ RCG u vezi čl. 19 KZ SRJ, krivičnog djela laka tjelesna povreda iz čl. 37 st. 2 KZ RCG, jer navedene činjenice koje se tiču njegove osudjivanosti nijesu bile evidentirane u kaznenoj evidenciji&nbsp; PJ Nikšić, čiji je izvještaj br. 1916 od 17.09.2009. godine,&nbsp; pročitan u dokaznom postupku dok od olakšavajućih uzeo u obzir da se radi o porodičnom čovjeku i roditelju jednog djeteta.<br>
<br>
Sud je cijeneći navedene okolnosti, kao i stepen krivice optuženog za izvršena krivična djela izrekao jedinstvenu kaznu u trajanju od 1 godine, smatrajući da&nbsp; je takva kazna srazmjerna njihovoj težini i neophodna u okviru opšte svrhe krivičnih sankcija (čl. 4) za ostvarivanje i svrha kažnjavanja koja je bliže propisana u čl. 32 Krivičnog zakonika.&nbsp;<br>
<br>
Primjenom čl. 51 KZ sud je optuženom u izrečenu kaznu zatvora uračunao vrijeme provedeno u pritvoru i lišenja slobode u vidu zadržavanja od strane ovlašćenih policijskih službenika PJ Nikšić počev od 10.09.2009. godine do 10.09.2010. godine, na osnovu odluka iz spisa predmeta, s tim što je četiri dana u pritvoru ostao duže od vremena izrečene jedinstvene kazne zatvora.<br>
<br>
<br>
Kako je sud optuženog oglasio krivim, to ga je na osnovu čl. 202 u vezi čl. 199 ZKP-a obavezao na plaćanje troškova krivičnog postupka koji se tiču vještačenja vještakom medicinske struke u iznosu od 247.00 eura, kao i paušal od 100,00 €, obzirom na trajanje i složenost postupka, te njeno imovno stanje.<br>
<br>
Sa iznijetog odlučeno je kao u izreci ove presude.<br>
<div style="text-align: center;">
	VIŠI SUD U PODGORICI<br>
	Dana 14.09.2010. godine<br>
	&nbsp;</div>
<br>
ZAPISNIČAR&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; PREDSJEDNIK VIJEĆA - SUDIJA<br>
Mulić Anela, s.r.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;Dragoje Jović,s.r.<br>
<br>
<br>
<br>
<br>
PRAVNA POUKA: Protiv ove presude može se izjaviti žalba Apelacinom sudu CG u roku od 15 dana od dana prijema prepisa, a preko ovog suda.<br>
<br>
<br>
<div style="text-align: center;">
	Tačnost otpravka tvrdi i ovjerava<br>
	Ovlašćeni službenik suda<br>
	Mulić Anela<br>
	&nbsp;</div>
<br>

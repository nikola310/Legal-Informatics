<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{;font-size:14pt;font-weight:800}
.span3{;font-family:'Arial';font-weight:800}
.span4{;font-family:'Arial';font-weight:800;font-style:italic }
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span class="span1">Posl.br.K. 1/16</span>
</p>
<p>&nbsp;</p>
<p style="text-align:center;">
<span class="span2"></span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">U   I M E   C R N E   G O R E</span>
</p>
<p>&nbsp;</p>
<p>
<span class="span1">OSNOVNI SUD U CETINJU, kao prvostepeni krivični, po sudiji Ćupić Mariji, kao sudiji pojedincu, uz sudjelovanje sudskog namještenika Kaluđerović Milice, kao zapisničara, u krivičnom predmetu protiv opt. M. D. iz D., zbog krivičnog djela prevara iz člana 244. stav 4. u vezi st. 1. Krivičnog zakonika, a po Optužnici Osnovnog državnog tužilaštva u Cetinju Kt.br. 189/11-2 od 24.10.2013. godine, nakon održanog glavnog i javnog pretresa dana 26.04.2016. godine, u prisustvu državnog tužioca u ODT u Cetinju, Padalica Katarine, opt. M. D. i njegovog branioca po službenoj dužnosti  R. B., adv. iz C., donio je  dana 04.05.2016. godine i javno objavio ovu</span>
</p>
<p>&nbsp;</p>
<p style="text-align:center;">
<span class="span1">P   R   E   S   U   D   U</span>
</p>
<p>&nbsp;</p>
<p>
<span class="span1">Optuženi M. D., zvani "D.", JMBG ..., od oca S. i majke S., rođene Lj., rođen ... godine u S., sa prebivalištem u D. - S. državljanin C. G., po zanimanju diplomirani inženjer poljoprivrede, oženjen, otac dvoje djece, pismen, sa završenim Poljoprivrednim fakultetom, lošeg imovnog stanja, osuđivan presudom Osnovnog suda u Cetinju K. br. 299/10 od 04.07.2011. godine zbog krivičnog djela prevara iz člana 244. stav 3. u vezi stava 1. KZ-a, na kaznu zatvora u trajanju od 1 (jedne) godine, uslovno 3 (tri) godine, </span>
</p>
<p>&nbsp;</p>
<p style="text-align:center;">
<span class="span1">K r i v    je:</span>
</p>
<p>&nbsp;</p>
<p>
<span class="span1">Što je:</span>
</p>
<p>&nbsp;</p>
<p>
<span class="span1">Dana 01. februara 2011. godine, u C</span><span class="span1">.</span><span class="span1">, svjestan svog djela i njegove zabranjenosti čije je izvršenje htio u namjeri da sebi pribavi protivpravnu imovinsku korist, iako je bio svjestan da je B. B. preminula dana .... godine u Kliničkom centru Crne Gore, i da je time, shodno članu 90. stav 3. Zakona o obligacionim odnosima, prestala važnost datog mu punomoćja, lažnim prikazivanjem činjenica oštećenoj V. V. iz C., da je po punomoćju pok. B. N. iz T., ovjerenim kod Osnovnog suda u D</span><span class="span1">anilovgradu</span><span class="span1">. pod Ov.br.II.111/2010 od 11.10.2010. godine, ovlašćen da raspolaže njenim nepokretnostima, voljno istu doveo u zabludu, te je održavajući u zabludi naveo da na štetu svoje imovine, sa njim, kao zastupnikom prodavca pok. B. N., a po predmetnom punomoćju, kao kupac u Osnovnom sudu u Cetinju zaključi ugovor o kupoprodaji nepokretnosti upisanih u listu nepokretnosti br. ... KO .... na ime pok. B. </span><span class="span1">N., ovjeren pod I. Ov.br.491/2011 od 01.02.2011. godine, za kupoprodajnu cijenu u iznosu od 50.000,00 eura, od kojih mu je oštećena na dan zaključenja ugovora predala ukupno 35.000,00 eura, i to 4.000,00 eura u gotovom novcu, i građevinski materijal u vrijednosti od 31.000,00 eura, na koji način je sebi pribavio protivpravnu imovinsku korist u novčanom iznosu od 35.000,00 eura, a oštećenoj  V. V. za isti iznos nanio štetu, obzirom da je oštećenoj rješenjem Uprave za nekretnine. - Područne jedinice T. br. 954-121-UP I-105 od 25.07.2011. godine, odbijen zahtjev za uknjižbu prava korišćenja na kat. parceli br. ..., i prava svojine na objektu br. 1. na kat. parceli br. ... KO ...., koji su predmet navedenog ugovora o kupoprodaji, </span>
</p>
<p>&nbsp;</p>
<p>
<span class="span1">- čime je izvršio krivično djelo prevara </span><span class="span1">iz čl.244. st.4. u vezi st. 1. </span><span class="span1">Krivičnog zakonika, </span>
</p>
<p>&nbsp;</p>
<p>
<span class="span1">pa ga  sud primjenom citiranih zakonskih propisa i primjenom čl. </span><span class="span1">4, 5,13, 15, 32, 36, 42, 45, 46, KZ-a  i čl. 226-229  i  374 ZKP-a</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">O S U Đ U J E </span>
</p>
<p>&nbsp;</p>
<p>
<span class="span1">Na kaznu zatvora u trajanju od 6 (šest) mjeseci) koju ima izdržati po pravosnažnosti presude.</span>
</p>
<p>&nbsp;</p>
<p>
<span class="span1">Dužan je optuženi  da na ime troškova krivičnog postupka u korist Budžeta Crne Gore uplati iznos od 547,50 eura, te na ime paušala iznos od 30,00 eura, u roku od 15 dana po pravosnažnosti presude pod prijetnjom prinudnog izvršenja.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">O   b   r   a   z   l   o   ž   e   n  j   e</span>
</p>
<p>&nbsp;</p>
<p>&nbsp;</p>
<p>
<span class="span1">Osnovno državno tužilaštvo u Cetinju, podignutom Optužnicom Kt. br. 189/11-2 od 24.10.2013. godine opt. M. D. iz D., stavilo je na teret izvršenje  krivičnog djela </span><span class="span1">prevara </span><span class="span1">iz čl.244. st.4. u vezi st. 1. </span><span class="span1">Krivičnog zakonika. </span>
</p>
<p>&nbsp;</p>
<p>
<span class="span1">Prvostepena presuda u datoj krivičnopravnoj stvari je ukinuta odlukom Višeg suda u Podgorici Kž.br.1082/2015 od 16.11.2015.godine i predmet je vraćen ovom sudu na ponovni postupak i odlučivanje.</span>
</p>
<p>&nbsp;</p>
<p>
<span class="span1">Shodno ukidnim razlozima sadržanim u odluci Višeg suda zakazan je glavni pretres na kojem je </span><span class="span1">zastupnik optužbe u završnoj riječi istakao da su provedenim dokazima potvrđeni navodi optužnog akta, te da su se u radnjama okr. M. D. stekla sva bitna obilježja bića krivičnog djela stavljenog mu na teret</span><span class="span1"> jer je isti bio svjestan svog djela i njegove zabranjenosti čije je izvršenje htio</span><span class="span1">. Po ocjeni tužioca odbrani optuženog ne treba pokloniti vjeru, obzirom da isti nije predmetno punomoćje dobio, kao i Ugovor o kupoprodaji zaključio u svojstvu izvršnog direktora D.O.O. "R.", već u svoje lično ime. Iz pribavljenih spisa Osnovnog suda u Kotoru proizilazi da se opt.  M. D. ne pojavljuje kao naslednik pok. B. N., te da njena zaostavština još uvijek nije raspravljena, pa je u tom smislu njegova odbrana sračunata na izbjegavanje njegove krivičnopravne odgovornosti za počinjeno krivično djelo. S toga je ostao pri podignutoj optužnici i predložio sudu da se optuženi oglasi krivim i osudi po zakonu srazmjerno težini izvršenog djela i stepenu krivice. </span>
</p>
<p>&nbsp;</p>
<p>
<span class="span1">Branilac optuženog M. D., adv. R. B. iz C. u završnoj riječi je izjavio da tokom postupka nije dokazano da je M. D. izvršio krivično djelo koje mu se stavlja na teret ,posebno u činjeničnom dijelu da je sebi pribavio imovinsku korist, i pored okolnosti da je punomoćje glasilo na njegovo ime jer su imovinski efekti kupoprodaje nepokretnosti soldirano u korist D.O.O. "R." S. Ukoliko sud nađe da je M. D. izvršio ovo krivično djelo, isti je bio u pravnoj zabludi jer kao laik, bez pravnog obrazovanja on nije mogao i nije trebao znati da punomoćje danom smrti ostavilje ili vlastodavca B. N. on nije ovlašćen da sačini kupoprodajni ugovor kojim bi raspolagao njenom imovinom. Sud prilikom odlučivanja treba obratiti pažnju da je data punomoć sačinjena dva mjeseca prije smrti B. N. i da je okrivljeni imao namjeru da sebi ili drugome pribavi protivpravnu imovinsku korist, on bi bez odlaganja to uradio ne čekajući pravnog i stvarnog kupca koji bi bio zainteresovan, jer mu je bilo poznato da je B. B. u tom periodu imala narušeno zdravstveno stanje neposredno pred njenu smrt. U trenutku kada se našao pred Upravom za nekretnine u T. i kada je saznao da su kupci nepokretnosti predali zahtjev za uknjižbu on je ovlašćenim službenim licima dao sve elemente izvršenog pravnog posla ne sakrivajući da je postupao po punomoćju vlastodavca koji je u međuvremenu umro. Nakon toga, kada je dobio obavještenje da nije imao takva pravna ovlašćenja iz izjave svjedoka dobijeno je obavještenje da je M. D. insistirao da se obustavi postupak uknjižbe. Ukoliko sud nađe da je on izvršio krivično djelo, njegovo zdravstveno stanje predstavlja olakšavajuću okolnost, dok njegove godine i materijalna situacija se mogu kvalifikovati kao olakšavajuća okolnost. Optuženi smatra da je Ugovor o kupoprodaji nepokretnosti imao elemente aleatornosti, jer nakon zaključenja ugovora i isplate od 4.000.00 eura protivno dogovoru kupci su podnijeli zahtjev za uknjižbu što je inače bilo dogovoreno kompenzacijom ili isplatom kupoprodajne cijene u cjelosti i kada je nastao problem oko uknjižbe pred Upravom za nekretnine  oni su pristali da čekaju ishod ostavinskog odnosno parničnog postupka i nakon toga izvršili kompenzaciju odlažući konačan završetak tog posla sa pravosnažnim okončanjem parničnog postupka o čijim svim elementima su bili u potpunosti upoznati.</span>
</p>
<p>&nbsp;</p>
<p>
<span class="span1">Okrivljeni M. D. je u svojoj odbrani istakao da je kao izvršni direktor D.O.O. "R." - S., a u cilju pronalaska i obezbjeđenja korisnika - ispitivanje tržišta, što su inače redovne aktivnosti službe koju je on obavljao, kontaktirao i obišao Specijalnu bolnicu za psihijatriju u D. - K. Dana 08.06.2010. godine od strane zaposlenih u toj ustanovi je između ostalog upoznat da tamo boravi B. B., koja je u tom momentu bila dobrog zdravlja. Razgovarao je sa njom, pa su se dogovorili da za 8 dana osoblje "R." -S. dođe i smjeste je u njihovom domu. Dana, 16.06.2010. godine za B. N. došli su zaposleni u "R." - S. i to: vozač, medicinska sestra i koordinator njege u domu - V. M., i istog dana je sklopljen pismeni ugovor, i to po dolasku B. N. u S. Dva puta je kratko razgovarao sa B. N. i učinila mu se kao vitalna osoba, prilično dobrog zdrastvenog stanja, i ni u jednom trenutku nije posumnjao da ona ima neki aktuelni psihički problem, a u bolnici u K. su im rekli da je ona završila sa liječenjem i da je sada dobro, ali ih nijesu upoznali da su tražili da se vještači njena poslovna sposobnost. Od zaposlenih u domu, kao i od ostalih korisnika obaviješten je da je B. B. izrazila želju da kuva razne vrste jela u njihovoj kuhinji, te se time u okviru svoje radne terapije i bavila, kao i da, obzirom da nema nikoga, želi da se njena imovina iskoristi za izgradnju centra - dnevnog boravka sa pratećim sadržajima, u kojem bi mogli da borave ljudi njene starosne dobi, i da se to zove "B.". Ovu svoju ideju B. B. mu je iznijela u par navrata kada su kratko razgovarali tokom njenog smještaja, a o </span><span class="span1">ovome je više puta govorila zaposlenima u domu i korisnicima, što su oni njemu prenijeli. S tim u vezi ona je njemu dala punomoćje koje je ovjereno od strane Osnovnog suda u Danilovgradu pod I. Ov.br. 119/2010 od 11.10.2010. godine, a isto je otkucao i pripremio adv. S. P. iz P. Njena ideja i želja u stvari je materijalizovana u njenoj izjavi od 15.11.2010. godine. Dakle, u cilju realizacije ove želje B. N., on je shodno datom punomoćju u stvari samo trebao da obavi tehnički dio posla, i ništa od ovoga nije upotrebljavao u svoju korist, već u korist "R." -S. Od zaposlenih u D. K., kao i zaposlenih u domu "R." - S. obaviješten je da je cijelo vrijeme boravka B. N. u ovim ustanovama, nju niko nije posjećivao, niti se bilo ko interesovao za njeno zdravlje, tako da su u saznanju bili da ona nije imala bilo kakvu rodbinu . B. B. je od dana 02.12.2010. godine bila na Intenzivnoj njezi Kliničkog centra Crne Gore. Prije njene smrti on je već počeo da kontaktira sa ljudima u vezi realizacije njene želje - prodaje nepokretnosti, i posredstvom P. M. iz K. je stupio u kontakt sa V. V. iz C., koja je bila zainteresovana za kupovinu dijela nepokretnosti pok. B. N.. Sa V. V. je, a po prethodno dobijenom punomoćju od B. N., dana 01.02.2011. godine u Cetinju i sklopio ugovor o kupoprodaji nepokretnosti, koji je i ovjeren kod Osnovnog suda u Cetinju istog dana pod I. Ov br. 491/11. Istog dana je od V. V. primio novac u iznosu od 4.000.00 eura, a preostali dio do 35.000,00 eura, odnosno 31.000,00 eura "R." - S. je primio u građevinskom materijalu koje su preuzeli od skladišta D.O.O: "K." C. Sve to je uredno evidentirano u poslovnoj dokumentaciji "R." - S., i o svemu tome postoje dokazi u toj dokumentaciji, što sve upućuje na zaključak da je sve ove radnje sprovodio isključivo i samo u interesu "R." - S. </span>
</p>
<p>
<span class="span1">Nije znao da punomoćje ne važi poslije smrti vlastodavca B. N., već je vjerovao da ga nesmetano može koristiti iz razloga što je ona već dala pismenu izjavu 15.11.2010. godine i molila njega i ostale u domu da ispoštuje njenu želju, a pred Osnovnim sudom u Danilovgradu u predmetu oznake R.br. 7/11 proglašen je testament  B. N., i on u cjelosti odražava želju pokojnice i daje legitimitet radnjama koje je na osnovu punomoćja obavljao. Takođe, u Osnovnom sudu u Kotoru po ovome se vodi ostavinski postupak pod oznakom O.br. 165/11 kod sudije P. Š., a "R." - S. u istom zastupa adv. L. D. iz P. Dakle, njegova namjera nije bila da prevari bilo koga, niti je ikoga prevario, a čim ga je V. V. obavijestila da ne može da se uknjiži razgovarao je sa načelnikom Direkcije za nekretnine - Područne jedinice T.,  H. R., objasnio mu o čemu se radi, i isti mu je rekao da neće biti nikakvih problema za uknjižbu V. V. kao vlasnika, ali da se mora sačekati ostavinski postupak da se završi, jer punomoćje nije trebao da upotrijebi poslije smrti B. N. Po struci nije pravnik, i nikako nije mogao znati da ovo punomoćje ne važi, jer da je to znao sigurno ga ne bi upotrijebio, već bi sačekao da se ovo raspravi u ostavinskom postupku. U cilju potkrepljenja navoda njegove odbrane priložio je Zapisnik Osnovnog suda u Danilovgradu Posl. br. R. 7/11 od 12.05.2011. godine, Predlog za proglašenje usmenog testamenta primljen u Osnovni sud u Danilovgrad dana 28.02.2011. godine, Izjavu B. N. od 15.11.2010. godine, Smrtovnicu i otpusnu listu sa epikrizom Kliničkog centra Crne Gore na ime B. N. </span>
</p>
<p>
<span class="span1">Na glavnom pretresu je dodao da je samo imao ovlašćenje da tehnički riješi probleme oko imovine pok. N. B. Ostavinski postupak je pokrenut po službenoj dužnosti, tačnije poslije proglašenja Testamenta u D. Oni su u K. pokrenuli ostavinski postupak, ali se ne može sjetiti datuma. Da postoji problem oko ovlašćenja - punomoćja saznao je u Katastru jer je došao za rješenje gdje ga je primio tadašnji direktor H. R. i onda su se dogovorili da se rješenje ne sprovodi, a to je bilo mnogo prije nego što je rješenje došlo do gospođe V. jer to rješenje nije trebalo da dođe do nje, i nezna kako je došlo do nje. Ni jednog sekunda nije sumnjao u validnost </span><span class="span1">punomoćja. U životu nije dobio rješenje i nikada ga nije vidio. Punomoćje na njegovo lično ime od pok. N. B. je dobio u oktobru mjesecu 2010. godine, a potpisivanju Ugovora je pristupio 01.02.2011. godine ,dok je pregovore sa kupcima započeo krajem oktobra mjeseca 2010. godine i ti pregovori su trajali ,s tim što su uzeli 4.000,00 eura avansa u kešu i to su istog momenta podijelili za prevoz koji je zaostao i topli obrok radnicima. Kada je preuzeo pare od kupca B. B. je bila živa, ali ista nije bila živa u trenutku potpisivanja ugovora. Kada je vlastodavac preminula u tom momentu nije znao da ne može potpisati Ugovor, a čim je saznao obustavio je sve radnje kod Katastra u T.</span>
</p>
<p>
<span class="span1">Danom potpisivanja ugovora tačno je da je uzeo 4.000,00 eura, koje su iskorišćene za potrebe Doma, a vlasnica je objasnila na koji način je to potrošeno. </span>
</p>
<p>&nbsp;</p>
<p>
<span class="span1">Radi razjašnjenja ove krivično-pravne stvari, Sud je u dokaznom postupku na glavnom pretresu proveo dokaze: saslušao svjedoke Č. B.  i M. N.,na saglasan predlog stranaka umjesto neposrednog saslušanja pročitao iskaze oštećene V. V., svjedoka M. V., J. N., V. I., H. R., pročitao izvod iz Matičnog registra umrlih za lice P. M. - Danilovgrad  broj 467-121-4/249-2014 od 20.11.2014. godine i broj 204/14-8853/2 od 11.12.2014. godine, pročitao iskaz o saslušanju svjedoka P. M. dat na zapisniku Kri. 41/13 pred istražnim sudijom u postupku obezbjeđenja dokaza dana 10.07.2013. godine, pročitao dopis Uprave za nekretnine - Područne jedinice T. broj 467-121-4/249-2014 od 20.11.2014. godine i izvršio uvid u fotokopije traženih spisa pročitao punomoćje dato M. D. od strane sada pok. B. N. ovjereno kod Osnovnog suda u Danilovgradu pod Ov. broj II 111/2010 od 11.10.2010. godine, pročitao Ugovor o kupoprodaji nepokretnosti koji je zaključen dana 01.02.2011. godine između pok. B. N. iz T. koju zastupa M. D. po priloženom punomoćju kao prodavca i V. V. iz C. kao kupca ovjeren u Osnovnom sudu Cetinje pod I Ov. br. 491/2011 od 01.02.2011. godine, sa potvrdom o prijemu kupoprodajn cijene po osnovu istog takođe ovjerenu u Osnovnom sudu Cetinje pod I Ov. br. 492/2011 od 01.02.2011. godine, pročitao izvod iz matičnog registra umrlih broj ... za .. godinu za pok. B. N., pročitao smrtovnicu MUP Filijale za upravne unutrašnje poslove Tivat 24 UPI-201165/11/2 od 14.03.2011. godine za pok. B. N., pročitao medicinsku dokumentaciju Zdravstvene ustanove Specijalne bolnice za psihijatriju Dobrota Kotor i Kliničkog Centra Crne Gore Podgorica za B. N., pročitao Ugovor o boravku u geronto centru za djelimično zavisne od tuđe pomoći zaključen dana 16.06.2010. godine između D.O.O. "R." koga zastupa M. D. kao izvršioca usluga i B. N. kao korisnika usluga, pročitao dva lista nepokretnosti broj .. i broj 16 KO .... oba od 16.03.2011. godine i dopis Direkcije za imovinu Opštine Tivat broj 0601-306/2 od 24.10.2011. godine, pročitao spise Privrednog suda u Podgorici broj 159669 i broj 172923, izvršio uvid u spise predmeta Osnovnog suda u D.vgradu posl. broj R 7/11 i spise Osnovnog suda u Kotoru Posl. br. O. 165/2011, pročitao dopis Uprave za nekretnine Područne jedinice Tivat broj 467-121-105/2012 od 08.02.2012. godine i rješenje Uprave za nekretnine Područne jedinice T. broj 954-121-UPI-105 od 25.07.2011. godine, pročitao dopis D.O.O. "R." broj 26 od 16.10.2013. godine sa odlukama tog privrednog društva broj 15 i 16 ,obije od 01.02.2011. godine, pročitao dopis JU Centra za socijalni rad K. Služba T. broj 02-401 od 25.10.2012. godine, pročitao dopis ZU Specijalna bolnica za psihijatriju Dobrota –K. br.978 od 25.03.2016.godine,i dopis Vlade Crne Gore,JU Dom starih „G.“ R. br.01-652/3 od 26.04.2016.godine i pročitao izvještaj UP Ispostave D. 21/03 broj Du 101/12-2120/2 od 07.05.2012. godine iz kaznene evidencije za okrivljenog.</span>
</p>
<p>&nbsp;</p>
<p>
<span class="span1">Svjedok oštećena V. V. u svom iskazu je navela da se ne sjeća tačno datuma, ali zna da je bilo krajem 2010. godine ,otprilike novembar mjesec, kada su je njen sin V. S. i njegov kum V. I. obavijestili da su od  P. M. dobili ponudu za kupovinu nepokretnosti, kuće sa dvorištem u mjestu ...., za iznos od 50.000,00 eura. Oni su smatrali da je to vrlo povoljno i da takvu ponudu treba prihvatiti. Njen sin, njegov kum i P. M. su papire za ovu nepokretnost provjerili, u Upravi za nekretnine T.  i rekli su joj da je sve čisto i ispravno. Zamolili su je da zaključi ugovor o kupoprodaji, i da se ova nepokretnost vodi na njeno ime, jer njen sin i njegov kum zbog poslovnih obaveza često borave van teritorije Crne Gore. Oni  su obezbijedili novčana sredstva za isplatu po ugovoru. U Osnovnom sudu u Cetinju je potpisala ugovor o kupoprodaji ovih nepokretnosti sa M. D., a tome je prisustvovao i V. I.  Sjeća se da je tom prilikom neko pomenuo punomoćje, i ona ga je vidjela, ali se ne sjeća ko joj je tačno pokazao, te je tada upoznata da je B. B. preminula, a da je prethodno bila smještena u domu "R." - S., ali se ne sjeća da joj je to rekao M. D. ili V. I. Na dan sklapanja ugovora njen sin i njegov kum su M. D. isplatili 4.000,00 eura, a za preostali novac do 35.000,00 eura - 31.000,00 eura, isti je preuzeo građevinskog materijala u stovarištu "K." C. Ovome ona nije prisustvovala, već su je njen sin i njegov kum obavijestili da je tako. </span>
</p>
<p>
<span class="span1">Poslije nekog vremena njoj je od Poreske uprave stiglo rješenje da plati porez u iznosu od preko 2.700,00 eura, obzirom da su oni procijenili vrijednost ovih nepokretnosti na 90.000,00 eura. Na isto je izjavila prigovor navodeći da ne mogu da zahtijevaju od nje porez, obzirom da nije upisana kao 1/1 vlasnik nepokretnosti, i zahtijevala je da je obavijeste kad budu vršili procjenu da i ona tome prisustvuje. Poslije toga dobila je rješenje od Uprave za nekretnine T. kojim je njen zahtjev za uknjižbu odbijen, i pozvali su se na neki član zakona koji ona ne poznaje, pa su obavijestili M. D. i on im je rekao da je u toku sudski postupak i da će se stvari završiti onako kako su se dogovorili. Nakon nekog vremena, tačnog datuma se ne sjeća dobila je poziv od Poreske uprave da se javi, i kada je tamo došla zahtijevali su od nje da izađu na lice mjesta i da im tačno pokaže nepokretnosti, a ona nije imala ključ od ove kuće, i rekla im je da neće to da radi, dok je ne upišu kao vlasnika 1/1 nepokretnosti. Dakle, sada čekaju da se završi sudski postupak da bi mogli da se uknjiže, a preostali dio novca od 15.000,00 eura još uvijek nije isplaćivan, jer je tako konstatovano u Ugovoru o kupoprodaji nepokretnosti. </span>
</p>
<p>
<span class="span1">Na glavnom pretresu je dodala da se ne pridružuje krivičnom gonjenju i ne postavlja oštetni zahtjev. </span>
</p>
<p>&nbsp;</p>
<p>
<span class="span1">Svjedok M. V. u svojoj izjavi je navela da je negdje u aprilu mjesecu 2010. godine, postala suvlasnik u domu "R." S., i bavila se koordinacijom njege starih lica, a tada je M. D. bio izvršni direktor doma. Negdje u junu mjesecu 2010. godine, on je upoznao da u bolnici u Kotoru postoji jedna gospođa B. B., za koju je socijalni radnik iz Kotora predložio da bi bilo dobro da se smjesti u tom domu, jer je sama, nema nikoga, kuća u kojoj je prethodno živjela je neuslovna, a njeno liječenje u bolnici je završeno. Obavili su razgovor sa ljekarom koji je otpustio iz Kotorske bolnice, drirektorom bolnice, socijalnim radnikom i medicinskom sestrom u bolnici u Kotoru, i oni su ih uvjerili da je B. B. dobrog zdravstvenog stanja, da ima blagu depresiju, te probleme sa štitnom žlijezdom, zbog kojih je i bila na liječenju, ali da joj više nije potrebno bolničko liječenje. Rekli su im da je često insistirala na posjetama Katoličke crkve, a da niko od rodbine nije dolazio da je posjećuje, niti se interesovao za nju, te da su je komšije konstantno šikanirale, a rođaci maltretirali, da joj kuća u kojoj je prethodno stanovala prokišnjavala, i da nema gdje da ide. Čim su oni došli u bolnicu u Kotoru, B. B. je već bila spremna da ide sa njima, prvo govoreći da će biti par dana da vidi da </span><span class="span1">li joj to odgovara, a kasnije se predomislila i rekla da joj se jako sviđa tamo, tako da je planirala da ostane duže vrijeme. U tom periodu, mjesečna cijena smještaja u domu "R." S. je bila 480,00 eura, a B. N., obzirom na njenu situaciju su primili po cijeni njene penzije, koja je iznosila oko 250,00 eura, i tada uopšte nijesu ni razmišljali, niti pitali bilo koga da li ona ima imovinu, niti ih je to interesovalo, jer su planirali da kasnije postignu sporazum sa Centrom za socijalni rad, da oni isplate razliku do pune cijene smještaja u domu. U početku je B. B. govorila da bi imovinu ostavila Crkvi, u čemu je imala njenu punu podršku, ali je kasnije ova promijenila mišljenje i govorila joj da se naljutila na Don I. iz Katoličke crkve u K., jer mu je više puta pisala i pozivala ga, a on nije našao za shodno ni jednom da joj odgovori, niti je posjeti. Takođe , u više navrata i njoj i svim zaposlenim i smještenim u domu je govorila kako su joj rođaci i komšije lomili staklo na prozorima od kuće, zauzimali zemljište, uzimali penziju i na svakakve načine je maltretirali, a nikada se nijesu sjetili da joj pomognu ili je posjete. Jednog dana, dok je B. B. boravila u njenom stanu, gdje je dovela na dnevni boravak, rekla joj je kako bi voljela da svoju imovinu ostavi Crkvi, ali da je ljuta na njih, jer je ne posjećuju, niti pokazuju da cijene darove i priloge koje im je ona prethodnih godina davala, a rođaci zbog svog ponašanja nijesu zaslužili da dobiju njenu imovinu, tako da se dvoumi što da uradi, a ona joj je rekla da je ipak najbolje da ostavi Crkvi. Nakon nekih par dana njoj i ostalima u domu B. B. je počela da iznosi ideju da svoju imovinu ostavi domu "R." S., kako bi se na dijelu njene imovine mogao napraviti neki objekat za boravak starih, koji bi se zvao "B.", i u kojem bi ona mogla da ugosti sve ljude koji su u istoj situaciji kao ona, a da se dio imovine iskoristi za potrebe doma. Ona je to konstantno govorila svima, i M. D., a i oni su mu u više navrata prenijeli tu ideju. Kako je B. B. imala zabranu prometa na dijelu imovine, a rekla je i da su joj komšije zauzeli dio imovine, molila je M. D. da on to riješi. Nakon nekog vremena u prisustvu službenika suda iz Danilovgrada, njenom prisustvu i prisustvu M. D., N. T., a čini joj se i J. N., B. B. je dala punomoćje M. D., da može da raspolaže njenom imovinom za potrebe doma "R." S., i svi su bili upoznati sa sadržinom tog punomoćja. U tom trenutku joj je rekla da tu ima dosta imovine i da ne mora sve da da, ali je ona rekla da će ozdraviti i da svako ko ne ispoštuje njenu volju bude proklet, čak je i tražila od sudskog službenika da to zapiše, ali je on to odbio. Nakon nekog vremena, B. B. je pred J. N., N. T., P. M. i sada pok. S. J., praktično rekla da svoj usmeni testament , koje su one zapisale, a nezna tačno koja od njih, i to više kako bi B. N. ispunili želju da se taj testament sačini, nego iz razloga što su smatrali da je taj testament potreban, jer je ona bila relativno mlada i zdrava žena, odnosno imala je 66 godina. Negdje sredinom novembra mjeseca 2010. Godine, tačnog datuma se ne sjeća, njoj je N. T. donijela taj testament i ona je M. D. upoznala da postoji taj testament i sa njegovom sadržinom. Ubrzo se B. B. razboljela i bila je smještena na Intezivnoj njezi u KBC P., a ona i M. D. su na sve načine insistirali da tamo ostane, jer su htjeli da je poslije par dana otpuste sa liječenja, govoreći da imaju dosta pacijenata, a da je za nju oporavak neizvjestan, tako da je ista i umrla u KBC .....  godine.</span>
</p>
<p>
<span class="span1">Krajem 2010. godine, a poslije njene smrti, kako se dom "R." nalazio u teškoj materijalnoj situaciji, plate su kasnile, nije bilo sredstava za normalno funkcionisanje doma, ona je razgovarala sa M. D. i govorila mu da bi bilo dobro da se na neki način pribavi novac od imovine B. N., kako bi se dom spasio, i razmišljali su o predugovorima za prodaju dijela imovine, tako da su kontaktirali sa nekim ljudima koji su bili upoznati sa cijelom situacijom, i govorili im da još uvijek dom nije vlasnik, već da je to u procesu tako da konačan ugovor još uvijek ne može da se zaključi. Poslije nekog vremena</span><span class="span3">, </span><span class="span1">M. D. je obavijestio da je za nepokretnosti zainteresovana V. V. iz </span><span class="span1">C., koju ne poznaje, i  M. D. je obavijestio o ovoj situaciji, odnosno da je upoznata da postupak po testamentu još nije gotov, tako da se uknjižba još ne može izvršiti, i da je ova prihvatila taj rizik, računajući da će se postupak po testamentu završiti u još kraćem roku, a trenutno je u toku ostavinski postupak u Osnovnom sudu u Kotoru. Shodno navedenom, V. V. je i isplatila samo kaparu u iznosu od 35.000,00 eura, i to 4.000,00 eura, a 31.000,00 eura u građevinskom materijalu  - pločicama, dok je preostali dio od 15.000,00 eura trebalo da isplati kad se uknjiži. Ovaj novac u iznosu od 4.000,00 eura je odmah podijeljen zaposlenima za lične dohotke, a pločice su koristili kao sredstva kompenzacije za već napravljene dugove doma "R." S., kao i za nabavku hrane i drugih potrepština doma, o čemu u domu ima uredna dokumentacija. U to vrijeme poslovni sekretar je bila T. N., a ona i izvršni direktor koji je tada bio  M. D. su bili zaduženi za vođenje poslovne dokumentacije u domu. Nikada nije vršila uvid u tu dokumentaciju, niti je to zanimalo, već je M. D. usmeno upoznao sa načinom na koji je taj novac potrošen, a ona nije imala razloga da posumnja u to. </span>
</p>
<p>
<span class="span1">Pojasnila je i to da je M. D. Osnovnom sudu Danilovgradu dostavio pisanu izjavu svjedoka usmenog testamenta pok. B. N. kako bi se proglasio njen testament. M. D. je 20. januara 20... godine prestao da bude suvlasnik u domu "R." S., jer je zbog bolesti u invalidskoj penziji, tako da on više nije u bilo kakvom svojstvu u domu, jer zbog bolesti ne može ništa da radi.Nije joj poznato da je iz bolnice u Kotoru  predlagano Centru za socijalni rad da se B. B. liši poslovne sposobnosti, a u svim kontaktima sa njom nije primijetila da ista ima bilo kakve smetnje u rasuđivanju, već je bila vrlo bistra gospođa, moguće malo emotivno potresena, jer joj je oca ubio grom kad je bila mala, a majka joj je bila jako stroga, nije se udavala, niti imala djece, a imala je porodicu od ujaka, braću i sestre koji su joj bili u komšiluku i žalila se da su joj oni lomili prozore, uzimali novac, maltretirali je, a da joj je sestra od ujaka prošla pored sobe, kako bi posjetila svoju majku koja je bila smještena u sobi do, i kada je B. zvala nije se okrećala, pravila se da ne čuje. </span>
</p>
<p>
<span class="span1">Takođe, za potrebe doma "R." S. angažovana je i D. Lj., zaposlena kao socijalni radnik u Centru za socijalni rad u N., koja je više puta, odnosno jednom nedeljno razgovarala sa B. N. i nikada je nije obavijestila da B. ima bilo kakvih problema u rasuđivanju. </span>
</p>
<p>
<span class="span1">Dalje,prilikom posjete bolnici u Kotoru, M. nije bilo što govorio ili sugerisao, već su zaključke iznosila isključivo stručna lica, ljekari, direktor, socijalni radnik i medicinske sestre. Za vrijeme boravka B. N. u domu "R." S. ni na koji način nijesu bili obaviješteni da Centar za socijalni rad iz T. ima bilo kakve ingerencije nad B. N. </span>
</p>
<p>
<span class="span1">B. N. nikada niko nije posjećivao od rodbine, ni u domu, ni dok je bila u bolnici, niti se interesovao na drugi način za njeno zdravlje, a to nijesu činili ljudi iz Katoličke crkve, niti iz Centra za socijalni rad, niti se nakon njene smrti bilo ko ponudio da učini nešto povodom njene sahrane, preuzme tijelo ili bilo što drugo, a sve troškove njene sahrane snosio je dom "R." S. Na njenoj sahrani nije bilo nikoga od rodbine, samo komšije i oni iz doma, a od nje su se oprostili, ona kao predstavnik doma i fratar kao predstavnik Crkve. </span>
</p>
<p>
<span class="span1">B. B. je imala kredit u iznosu od 2.000,00 eura, koji je vratio dom "R." S. nakon njene smrti. M. D. je svaki put telefonom obavijestio, da se roba iz skladišta - pločice uzimaju, što joj je potvrđivao i skladištar koji je tamo radio, a ona na to davala saglasnost. Prije nego što je M. D. potpisao ugovor sa V. V., pozvao je telefonom i tražio od nje saglasnost da može da potpiše taj ugovor i uzme dio novca u iznosu od 4.000,00 eura i ona mu je dala saglasnost na to. U tom momentu je smatrala da je to potpuno legalan i legitiman posao, i mislila je da ukoliko je D. rekao da se takav </span><span class="span1">ugovor može zaključiti, da je u tom slučaju sve u redu, a ona lično se  nikada nije raspitivala o tome da li se takav ugovor može zaključiti. U predmetu koje se tiče B. N. sve odluke i radnje koje su preduzimane bile su iz dogovora nje i M. D., obzirom da su tada oboje bili suvlasnici doma "R." S.  </span>
</p>
<p>&nbsp;</p>
<p>
<span class="span1">Svjedok J. N. u svojoj izjavi je navela da koliko se sada sjeća pok. B. B. je u više navrata govorila da ima želju da svoju imovinu ostavi Centru za stare "R." ,ali da se boji da se ta njena želja neće ostvariti, tačnije ista je govorila da bi voljela da se njena kuća koja se nalazi na primorju može iskoristiti za boravak starih, to jest da se na imovini napravi Dom koji bi se zvao "B." i gdje bi stari mogli boraviti ljeti, a zimi da bi boravili u S. Po njenom mišljenju ista je patila od depresije, a u ovom periodu kada je došla u Dom po njenom mišljenju bila je u stanju remisije, tačnije kada je pričala o toj svojoj želji vezano za Dom. Ovo je više puta govorila i to je bilo u dnevnom boravku, bilo u ambulanti, bilo u svoj sobi, odnosno ona je više puta čula tu priču. Po njenom mišljenju pok. B. B. bila je sposobna za rasuđivanje. Dokumentacija koja je došla u Dom je postojala, bilo je nekih papira jer ona to prosleđuje doktoru kako bi pogledao kada da dođe. </span>
</p>
<p>&nbsp;</p>
<p>
<span class="span1">Iz izvoda iz Matičnog registra umrlih za lice P. M. - D.  broj 467-121-4/249-2014 od 20.11.2014. godine i broj 204/14-8853/2 od 11.12.2014. godine proizilazi da je ista umrla dana .... godine u P. </span>
</p>
<p>&nbsp;</p>
<p>
<span class="span1">Iz iskaza o saslušanju svjedoka P. M. dat na zapisniku Kri. 41/13 pred Istražnim sudijom u postupku obezbjeđenja dokaza dana 10.07.2013. godine proizilazi da u domu starih "R." - S. boravi već 7 godina i za vrijeme njenog boravka tu je upoznala B. N., sa kojom  se družila jer je bila kvalitetna osoba.</span>
</p>
<p>
<span class="span1">Njoj je B. B. često u toku razgovora koje je sa njom vodila govorila da ima veliku imovinu i da je njena želja da pola svoje imovine ostavi Domu starih "R." - S. ,a drugu polovinu Katoličkoj crkvi u L. Nije joj poznata činjenica da li je B. B. opunomoćila D. M. da raspolaže sa njenom imovinom. Sjeća se da joj je B. B. govorila da je njena želja da se na njenoj imovini koja se nalazi u L. sagradi odmaralište ili dom za stare. Takođe se sjeća da jedne prilike bili dok su bili ona, J. N. i S. J. je B. B. rekla da je njena želja i volja da polovinu svoje imovine zavješta Domu starih "R." S. ,a pola Katoličkoj crkvi u L. i nakon sačinjavanja te izjave stavila je otisak prsta na papiru na kojem se nalazila ta izjava.  </span>
</p>
<p>&nbsp;</p>
<p>
<span class="span1">Svjedok V. I. u svom iskazu je naveo da što se tiče predmetne nepokretnosti koja se nalazi u mjestu ...., istu je kupio zajedno sa kumom V. Đ. za kupoprodajnu cijenu od 50.000,00 eura, a prepisali su je na Đ. majku V. V. Inače za ovaj objekat je saznao sasvim slučajno dok se nalazio kod svog druga na ručku u T. gdje je bio prisutan i opt. M. D. koji ga je upoznao da prodaje kuću. Isti mu je saopštio da ima punomoćje gospođe koja je u to vrijeme bila živa, da može da proda kuću. Istog dana je vidio objekat ,a nakon 3 do 4 mjeseca je došlo do kupovine objekta, tačnije nakon što ga je M. pozvao, a baš u to vrijeme je uvezao određenu količinu pločica, pa je istom dao pločice i određeni iznos novca u protivrijednosti od 35.000,00 eura, dok se dogovorio da preostalih 15.000,00 eura uplati nakon što kuća bude prevedena na V. V. Nakon nekih 15-tak dana kada je zatražio dostavljanje posjedovnog lista to nije bilo moguće jer je nastao spor jer je žena koja je prodavala kuću umrla. Ne može se izjasniti ko je podnio zahtjev za knjiženje. Kontaktirao je konstantno M. D. koji mu je pokazao testament tako da je očekivao da će istu dobiti tu kuću na sudu. Za sada nije tražio </span><span class="span1">povraćaj novca od M. D. jer čeka da vidi što će biti sa kućom riješeno na sudu pa će se dalje određivati nakon toga. Pokojnu B. N. nije upoznao sem što je vidio punomoćje koje je ista dala opt. M. D..</span>
</p>
<p>
<span class="span1">Od momenta kada se prvi put vidjeo oko kupovine kuće pa do momenta kada je ista kupljena ne može se precizno izjasniti koliki je vremenski period prošao, moguće da je prošlo i četiri mjeseca a i više jer je poslom vezan za Italiju. Prvi put kada je pričao sa optuženim, B. B. je bila živa, a saznao je da je umrla tek kada je trebao da knjiži objekat na svoje ime jer mu ni na kraj pameti nije bilo da bi se ovo moglo desiti. Dužnik je Dom starih "R.", s tim što je u tom periodu optuženi bio izvršni direktor. Prije potpisivanja ugovora nije dao ni banke. </span>
</p>
<p>&nbsp;</p>
<p>
<span class="span1">Svjedok H. R. u svom iskazu je naveo da je bio načelnik Uprave za nekretnine Područne jedinice T. u vrijeme kada je podnijet zahtjev za uknjižbu ali se konkretno detalja tog predmeta ne sjeća jer je u tom periodu bilo 2 do 3 hiljade sličnih predmeta. Sjeća se da je dolazio M. D., da je pominjao povlačenje zahtjeva ,ali nezna što je na kraju bilo, zna da je dolazio i neki advokat sa njim. Ne može se sjetiti perioda kada je zahtjev podnijet.</span>
</p>
<p>&nbsp;</p>
<li>
<span class="span1">Svjedok Č. B. </span><span class="span1">je u svom iskazu navela da je </span><span class="span1"> B. B. u dva navrata liječena kod njih u Dobroti 1989. godine i druga hospitalizacija od 22. 07. 2009. do 16. 06. 2010. godine. Indikacija za hospitalizaciju bila je zbog pogoršanja osnovne bolesti B. N. koje se manifestovalo strahovima, nesanicom, priviđanjem i depresivnim raspoloženjem. Ona je dijagnostikovana kao psihotično depresivna. Aplikacijom medikamentozne terapije ubrzo je došlo do poboljšanja u kliničkoj slici, uspostavljena je solidna klinička remisija. Što se tiče psihičkog stanja bila je relativno stabilna i dobro. Međutim, ona je somatski bila lošija i bila je pod stalnom internističkom kontrolom jer  imaju internistu koji dolazi jednom sedmično ,a vodili su je i do Opšte bolnice, do interniste, ginekologa i očnog ljekara. Očni ljekar je konstatovao kataraktu tako da su je vodili i u Meljine gdje je urađena operacija katarakte. B. je bila relativno stabilna i tražila je da je otpuste  iz bolnice ,međutim pošto nije imala uslovnu kuću i nije imala gdje da se vrati ,niti ko da brine o njoj . Napisali su dopis Centru za sociljajni rad da pokrene postupak da je smjeste u Dom starih u R., čak su i kontaktirali Dom starih i oni su im saopštili da trenutno nemaju slobodnog mjesta. Pošto je B. vršila pritisak i nije vjerovala da nema mjesta onda je njihova socijalna radnica N. M. kontaktirana od M. D. i  V. M. koja  je dolazila i nju su kontaktirali. Predočili su zdravstveno stanje i materijalnu situaciju B. N., M. D. ,rečeno je kolika je penzija i da ima nešto sačuvano  od prethodnih penzija , tako da su mu predložil da se ona smjesti tamo, ali je bio dogovor da to bude neki probni smještaj, da vide da li će da joj odgovara i da li će da se uklopi ili ne i tada su poslali Centru za socijalni rad da se pokrene postupak za procjenu njene poslovne sposobnosti kada je otpuste ,obzirom da se radilo o duševnom bolesniku da bi se zaštitila njena prava i interesi jer nijesu znali što će se kasnije dešavati.</span>
</li>
<p>&nbsp;</p>
<li>
<span class="span1">Iz iskaza svjedoka M. N. </span><span class="span1">proizilazi da</span><span class="span1"> obzirom da B. B. nije imala rodbine, tačnije niko se od rodbine nikada nije javio ,niti su znali da ona nekoga ima ,pošto je bila dobro i trebalo je da se pokrene postupak za njen otpust ona  se 16. 10. 2009. godine konrektno obratila Centru za socijalni rad T. da kod imenovane trenutno više dominira socijalna problematika nego medicinska, a kako je bila somatski loše i nije mogla da se stara sama o sebi u smislu uzimanja terapije radi pokretanja postupka za smještaj u Dom za stare u R.. Kako nikada nijesu dobili odgovore od Centra za socijalni rad u T. to je u više navrata zvala Dom za stare u R. pitajući za mjesto ,ali oni imaju veliki pritisak sa smještajem i nijesu imali mjesta. Kako je imenovana bila dobro i normalno je bilo da takva osoba više </span><span class="span1">ne boravi u Psihijatrijskoj bolnoci, a kako su znali za postojanje tih privatnih Domova za stare tako im se gospodin M. D. javio da oni imaju mjesta tamo te je rekla doktorima da postoji Dom starih pa da probaju da je smjeste tamo. Ljekari su predložili da ona pođe da vidi kakvi su uslovi smještaja u tom Domu ,što je uradila i vidjela da su  uslovi smještaja bili dobri koliko je mogla da vidi. Dogovoreno je da oni dođu i povedu pacijentkinju ,što se i desilo 16. 06. 2010. Godine. Dogovorili su se i rekli njima u domu da B. ide na probni smještaj i upoznali su ih kolika ima primanja. D. nije postavljao pitanje novca već je rekao za taj privremeni smještaj će je primiti i da će se o tome kasnije dogovarati. Oni su pacijentkinju poveli, ista je bila zadovoljna ,a njihova obaveza je i to uvijek rade da obavijeste nadležni Centar za socijlalni rad i Centar za mentalno zdravlje da je pacijentkinja otpuštena. Kako nijesu bili u saznanju da pacijentkinja ima nekog od rodbine to su pred nadležnim Centrom za socijlani rad predložili da pokrenu postupak za procjenu njene poslovne sposobnosti, obzirom da je duševno oboljelo lice i obzirom na godine koja ona ima. Od tog trenutka više nijesu imali bilo kakvu obavezu da se interesuju o B. N.</span>
</li>
<p>&nbsp;</p>
<p>
<span class="span1">Iz dopisa Uprave za nekretnine - Područne jedinice T. broj 467-121-4/249-2014 od 20.11.2014. godine i nakon izvršenog  uvida u fotokopije traženih spisa proizilazi da je Uprava za nekretnine po zahtjevu suda dostavila fotokopiju zahtjeva za uknjižbu čiji je podnosilac V. V. od 03.02.2011. godine, Ugovor o kupoporodaji nepokretnosti zaključen u Cetinju između prodavca B. N. iz T. koju po ovjerenom i priloženom punomoćju zastupa M. D. i kupca V. V. iz C., fotokopiju lične karte V. V. kao i uplatnicu na iznos od 5,00 eura na ime zahtjeva za uknjižbu. </span>
</p>
<p>&nbsp;</p>
<p>
<span class="span1">Iz punomoćja datog M. D. od strane sada pok. B. N., ovjereno kod Osnovnog suda u Danilovgradu pod Ov. broj II 111/2010 od 11.10.2010. godine proizilazi da je B. B. ovlastila M. D. da u svoje ime i za svoj račun može raspolagati njenom nepokretnom imovinom koja se vodi po listovima nepokretnosti i to po listu br. .. koje su upisane na ime B. N. - .... b.b., kao i nekretN. upisane na njeno ime u listu nepokretnosti br. ... i to: parcela br. ... u mjestu O., dvorište, površine 496 m2, porodična stmbena zgrada, br. 1., u mjesu O., spratnost P, površine 67 m2, svojina B. N. - ...., sa obimom prava 1/1 i stambeni prostor, spratnost P, površine 40 m2, svojina B. N. - .... b.b., obim prava 1/1. </span>
</p>
<p>
<span class="span1">Takođe ovlašćuje M. D. da parcele u listu nepokretnosti br. .. i ... kao i objekte može u svoje ime i za svoj račun prodati, razmijeniti, izdati u zakup, dati pod hipoteku i zalogu i na drugi način raspolagati, kao i da sa novim vlasnikom može zaključiti odgovarajući ugovor o zaključenom pravnom poslu.  </span>
</p>
<p>&nbsp;</p>
<p>
<span class="span1">Iz Ugovora o kupoprodaji nepokretnosti koji je zaključen dana 01.02.2011. godine između pok. B. N. iz T. koju zastupa M. D. po priloženom punomoćju kao prodavca i V. V. iz Cetinja kao kupca ovjeren u Osnovnom sudu Cetinje pod I Ov. br. 491/2011 od 01.02.2011. godine proizilazi da prodavac prodaje kupcu pravo svojine na nepokretnostima : kat. parcela .. potes O., po kulturi dvorište pov. 496 m2; kat. parcela ... br. zgrade 1 potes O., po kulturi porodična stambena zgrada pov. 67 m2, što je opisano u listu nepokretnosti ... K.O. ... Kupoprodajna cijena predmetne nepokretnosti u iznosu od 50.000,00 eura isplaćuje se kupcu na sledeći način: </span>
</p>
<p>
<span class="span1">U trenutku potpisivanja ugovora, prije njegove sudske ovjere, kupac je isplatio prodavcu iznos od 35.000,00 eura što prodavac potvrđuje svojim potpisom na Ugovoru; iznos od 15.000,00 eura biće isplaćen prodavcu u trenutku uknjižbe kupca kao novog vlasnika predmetnih nepokretnosti. Isplaćeni iznos od 35.000,00 eura ima se smatrati kaparom. </span>
</p>
<p>
<span class="span1">Garancije prodavca za kupca su: da prodavac ima pravo raspolagati predmetnim nepokretnostima, da potvrdi i zaključi ovaj ugovor bez ikakvih ograničenja i da na nepokretnosti ne postoje upisani tereti. Saglašava se prodavca da se kupac nakon potpisivanja i sudske ovjere ugovora može odmah knjižiti kao novi vlasnik nepokretnosti, kod Uprave za nekretnine Područne jedinice T. bez prisustva prodavca ili njegovih daljih aktivnosti. Obavezuje se prodavac da danom potpisivanja ugovora, kupca uvede u posjed npokretnosti. Prodavac se obavezuje da podmiri sve troškove nastale po osnovu posjedovanja i korišćenja predmetnih nepokretnosti i da kupcu kao dokaz uruči plaćene račune.</span>
</p>
<p>
<span class="span1">Iz potvrde o prijemu kupoprodajne cijene po osnovu istog ugovora takođe ovjerene u Osnovnom sudu Cetinje pod I Ov. br. 492/2011 od 01.02.2011. godine proizilazi da je kupac predao a prodavac primio dio kupoprodajne cijene u iznosu od 35.000,00 eura, za nepokretnost opisanu u izvodu iz lista nepokretnosti ... K.O. ..... Prodavac se saglašava da se kupac može knjižiti kao novi vlasnik nepokretnosti kod Uprave za nekretnine PJ T. prije isplate preostalog dijela kupoprdajne cijene u iznosu od 15.000,00 eura koji dospijeva za isplatu nakon uknjižbe kupca kao novog vlasnika predmetnih nepokretnosti. </span>
</p>
<p>&nbsp;</p>
<p>
<span class="span1">Iz izvoda iz matičnog registra umrlih broj ... za ... godinu za pok. B. N. proizilazi da je ista umrla dana .... godine u P.  </span>
</p>
<p>&nbsp;</p>
<p>
<span class="span1">Iz smrtovnice MUP Filijale za upravne unutrašnje poslove Tivat 24 UPI-201165/11/2 od 14.03.2011. godine za pok. B. N. proizilazi dan, mjesec, godina i čas smrti B. N., to jest da je ista preminula dana .... godine u P. </span>
</p>
<p>&nbsp;</p>
<p>
<span class="span1">Iz medicinske dokumentacije Zdrastvene ustanove Specijalne bolnice za psihijatriju Dobrota K. za B. N. proizilazi da je ista liječena u toj ustanovi u periodu od 22.07.2009. godine do 16.06.2010. godine, te da je hospitalizacija uslijedila nakon psihotične dekompenzacije. Na odjeljenju je uz odgovarajuću med. th. održavana solidna klinička remisija. Dana 09.04.2010. godine B. B. je ponovo hospitalizovana, nakon administrativnog otpusta, zbog potrebe za nastavkom bolničkog liječenja. Kontinuirano depresivna i zabrinuta za očekivani smještaj u Domu za stare u R. i planiranu operaciju katarakte. Dana 25.05.2010. godine zadovoljna je, što nakon operacije oka dobro vidi, a dana 08.06.2010. godine dogovoren je smještaj u Dom penzionera "R." u P. i odložen otpust za 7 dana. Dana 16.06.2010. godine s obzirom da je socijalna radnica N. M. obišla navedeni Dom i uvjerila se u dobre uslove za smještaj i brigu, upućena je u pratnji direktora Centra M. D. i njegovih saradnica na probni boravak. </span>
</p>
<p>
<span class="span1">Iz dopisa Specijalne bolnice za psihijatriju - K.  koji je upućen Centru za socijalni rad Opštine T. prizilazi da je predloženo da se u smislu potpune zaštite prava i interesa B. N. pokrene postupak vještačenja njene poslovne sposobnosti. </span>
</p>
<p>
<span class="span1">Takođe se iz istorije bolesti Zdrastvene organizacije - Psihijatrija K. zaključuje da je B. B. primljena nakon administrativnog otpusta radi nastavka hospitalnog tretmana. U kliničkoj slici registrovana depresivna simpt. sa somatizacijom. Bolesnica je napeta, zabrinuta, anksiozna, depresivna paranoidna, redukovanog uvida i nekritična. U psihičkom statusu dominira depresivna simptomatologija, dok je u somatskom statusu i pored redovne ishrane i spavanja, evidentno slabljenje. </span>
</p>
<p>
<span class="span1">Kako se ista nalazi na bolničkom liječenju upućen je dopis pošti da joj se penzija upućuje na bolnicu. </span>
</p>
<p>
<span class="span1">Iz otpusne liste sa epikrizom Specijalne bolnice za Psihijatriju proizilazi da je B. B. upućena u ovu bolnicu zbog egzacerbacije osnovne bolesti. Na prijemu je lako uznemirena, nepovjerljiva, anksiozna, zabrinuta za svoju budućnost, redukovanog uvida i kritičnosti. Na odjeljenju tretirana antidepresivima i anksioliticima. Postignuta je solidna remisija osnovnog oboljenja. Afektivno je skladnija ,uz značajan porast uvida i kritičnosti. Dogovoren je premještaj u Dom penzionera "R." u P. Otpuštena je sa predlogom da uzima odgovarajuću terapiju. </span>
</p>
<p>
<span class="span1">Iz medicinske dokumentacije Kliničkog Centra Crne Gore P. proizilazi da B. B. dolazi na pregled zbog bola u stomaku, povraćala je i nije imala stolicu. Ranija oboljenja: povreda glave, srčana bolest, bolest štitaste žlijezde. Pacijentkinja je dovedena u pratnji sestre iz doma za stare, već opservirana od strane hirurga zbog bolova u stomaku koji traju više dana, ima hroničnu upalu žučne kese, teže komunicira, psihijatrijski i kardiološki pacijent, hipertireoza. Urađeni su RTG nalazi od strane Centra za radiološku dijagnostiku. </span>
</p>
<p>
<span class="span1">Iz dodatka istoriji bolesti proizilazi da je B. B. operisana od strane oftalmologa. Operacija urađena ambulantno i pacijent istog dana odlazi kući uz pismena upustva za operativni dan. </span>
</p>
<p>&nbsp;</p>
<p>
<span class="span1">Iz Ugovora o boravku Gerento centru za djelimično zavisne od tuđe pomoći zaključen dana 16.06.2010. godine između D.O.O. "R." koga zastupa M. D. kao izvršioc usluga i B. N. kao korisnika usluga proizilazi da su se ugovorne strane saglasile da izvršilac usluga pruža korisniku usluga smještaj u dvokrevetnoj sobi sa kupatilom u kojoj se u trenutku potpisivanja ugovora korisnik nalazi, pravilnu ishranu, posjetu njihovog ljekara jedanput sedmično redovnu i po potrebi, davanje medicinske terapije, odvođenje ljekaru,da je potrebno  obezbijediti uslove za kvalitetnu ličnu i opštu higijenu i usluge fizioterapeuta dva puta sedmično. Izvršilac usluga takođe organizuje druženje sa ostalim korisnicima usluga koji borave u Centru i mora dobro osmisliti slobodno vrijeme. </span>
</p>
<p>
<span class="span1">Svi korisnici usluga imaju zdravu ishranu. Ukoliko se zdravstveno stanje korisnika pogorša, izvršilac usluga dužan je obezbijediti adekvanu ljekarsku pomoć u Centru ili zdravstvenim ustanovama van Centra i obezbijedi terapiju. </span>
</p>
<p>
<span class="span1">Ukoliko se zdravstveno stanje korisnika usluga pogorša, te on iz stanja pokretne osobe pređe u stanje polupokretne ili nepokretne osobe, Izvršilac usluga dužan je da blagovremeno o tome obavijesti porodicu korisnika. </span>
</p>
<p>
<span class="span1">Korisnik usluga obavezan je za pružene usluge da isplati Izvršiocu usluga iznos od 500,00 eura za period od 30/31 dana, za cjelokupni tretman. Ugovorena cijena usluga može se povećati samo u slučaju naglog povećanja na tržištu (većeg od 10%). </span>
</p>
<p>&nbsp;</p>
<p>
<span class="span1">U listu nepokretnosti broj ... KO .... od 16.03.2011. godine evidentirano je dvorište površine 496, kao i porodična stambena zgrada površine 67 m2 , iz kojeg proizilazi da je porodična stambena zgradi površine 67 m2 svojina B. N. u obimu prava 1/1 kao i stambeni prostor površine 40 m2 takođe svojina B. N. - obim prava 1/1, te da na istom ne postoje tereti i ograničenja, dok  iz  lista nepokretnosti broj .. KO .... proizilazi da je svojina B. N. u obimu prava 1/1 ruševina porodične stambene zgrade P1 38, ruševina porodične stambene zgrade P1 38, ruševina raznog objekta P17, dok je u broju parcele ... pašnjak druge klase sa zabranom otuđenja i opterećenja, parcela br. ... pašnjak 2 klase i broj parcele ... takođe pašnjak 2 klase sa zabranom otuđenja i operećenja, u parceli br. ... šuma 4. klase sa zabranom otuđenja i </span><span class="span1">opterećenja, parcela br. ... livada 4 klase sa zabranom otuđenja i operećenja i parcela br. ... livada 4. klase takođe sa zabranom otuđenja i opterećenja.  </span>
</p>
<p>
<span class="span1">Iz dopisa Direkcije za imovinu Opštine T. broj 0601-306/2 od 24.10.2011. godine kojom je tražena informacija da li su nepokretnosti upisane u LN ... KO .... mogle biti predmet Ugovora o kupoprodaji zaključenog između V. V. kao kupca i B. N. kao prodavca, odnosno da li je na istima moglo raspolagati bilo koje lice osim Opštine T., proizilazi da je nakon izvršenog uvida u katastarske podatke kod Uprave za nekretnine  PJ T. konstatovano da je u LN ... KO .... upisana kat. parcela ... sa objektom na istoj na kojoj je nosilac prava korišćenja B. B. iz L. bez tereta i ograničenja. Upis prava svojine u korist Opštine i upis prava korišćenja u korist B. N. sve u obimu prava 1/1 je upis izvršen u postupku izlaganja novog katastarskog premjera u skladu sa tada važećim Zakonom o građevinskom zemljištu a isti znači to da se predmetna nepokretnost nalazi u zoni gradsko građevinskog zemljišta odnosno da je čestica zemlje kojoj predmetna kat. parcela odgovara Odlukom SO T. proglašena za gradsko građevinsko zemljište. Kako je građevinsko zemljište u prometu to je imenovana mogla zaključiti Ugovor o kupoprodaji i istim prenijeti prava koja ima. </span>
</p>
<p>&nbsp;</p>
<p>
<span class="span1">Iz spisa  Privrednog suda u Podgorici broj 159669 i broj 172923 proizilazi da je dana 05.05.2010. godine od strane Privrednog suda u Podgorici - Centralni registar br. 5-0577956.... donijeto Rješenje da se registruje osnivanje društva za proizvodnju, promet roba i usluga, export-import "R." S. D.O.O. - D. Osnivač ovog društva je M. D. koji je ujedno i izvršni direktor. Na osnovu Zakona o privrednim društvima i na osnovu Odluke o osnivanju Društva za proizvodnju, promet roba i usluga, export-import "R." S. D.O.O. sa sjedištem u D. dana 24.04.2010. godine donijelo je svoj Statut gdje je utvrđena djelatnost ovog društva, osnivački kapital, vrste i visine uloga, unutrašnja organizacija, zastupanje i predstavljanje društva, organi društva, snošenje rizika i pokrivanje gubitka kao i kontrola aktivnosti društva. </span>
</p>
<p>
<span class="span1">Društvo je takođe i donijelo Odluku o osnivanju Društva za proizvodnju promet roba i usluga, export-import "R." S. D.O.O. - D.</span>
</p>
<p>
<span class="span1">Privredni sud u Podgorici je dana 25.03.2011. godine po prijavi podnosioca M. D.  donio Rješenje sa sa kojim se registruje promjena osnivača, statuta  Društva za proizvodnju, promet roba i usluga, export-import "R." S. D.O.O. - D. Pretežna djelatnost društva je tretmani za poboljšanje fizičkog stanja. Osnivači su V. M. i D. M.. Sačinjen je i Ugovor o kupoprodaji udjela u "R." S. D.O.O. D. između D. M. i V. M. </span>
</p>
<p>&nbsp;</p>
<p>
<span class="span1">Nakon izvršenog uvida u spise predmeta Osnovnog suda u Danilovgradu posl. broj R 7/11 proizilazi da je predlagač Centar za stare "R." S. - izvršni direktor M. D. podnio predlog za proglašenje usmenog testamenta izjavljenog pred svjedocima, na osnovu kojeg je pok. B. B. u svojstvu zavještaoca dana 15.11.2010. godine usmeno izjavila svoju poslednju volju u vezi raspoređivanja cjelokupne svoje nepokretne i pokretne imovine koju izjavu je saopštila pred svjedocima N. T., J. N., P. M. i S. J.</span>
</p>
<p>
<span class="span1">Dana 15.11.2010. godine pok. B. B. je dala izjavu u prostorija Centra za stare "R." S. u prisustvu svjedoka saopštila da želi zavještati - ostaviti cjelokupnu svoju nepokretnu i pokretnu imovinu u nasleđe Centru za stare "R." S. ,a da se izvršni direktor centra D. M. stara o izvršenju njene poslednje volje. Iz izjave dalje proizilazi da je ona izrazila želju da se na odgovarajućem mjestu na jednoj od njenih nepokretnosti koje se nalaze u Opštini T., od prihoda koji se mogu steći prodajom njene preostale imovine, sagradi objekat u kome će biti smješten Centar za njegu starih osoba i koji će raditi u sastavu Centra za stare "R."  S. Isto tako je saopštila da </span><span class="span1">bi taj Centar za stare na području opštine T. poslovao pod imenom "B." i da bi onaj ko spriječi ostvarenje njene poslednje volje "bio proklet".</span>
</p>
<p>
<span class="span1">Takođe iz zapisnika sačinjenog 12.05.2011. godine pred Osnovnim sudom u Danilovgradu, na licu mjesta Dom za stare "R." G. -S. proizilazi da je sud donio Rješenje da se izvrši proglašenje testamenta testatora B. N.. Proglašenje ove izjave vršilo  se u prisustvu ovlašćenog lica predlagača V. M., svjedoka N. T. i J. N.</span>
</p>
<p>
<span class="span1">Nikolić Tatjane je tokom postupka pred Osnovnim sudom u D.vgradu pod poslovnim brojem R 7/11 od 12. 05. 2011.godine navela da je u Centru za stare počela da radi u julu 2010. godine i od kada joj je poznata priča pok. B. N. da želi da svoju kuću na primorju pretvori u starački dom, te da želi svoju imovinu da pokloni Centru, a jedini uslov je bio da se kuća renovira i napravi sprat gdje bi ona mogla da boravi. U tim razgovorima sa pok. B. N. ona nije shvatala njenu želju kao poslednju volju, niti je ona te riječi upotrebljavala. Ona je bila mlada žena – 66 godina i nije očekivlaa da će ta njena izjava koju je dala u novembru biti i njena poslednja. Poslednju izjavu je dala u prisustvu M. D., V. M. i radnika suda, a ona je bila u susjednoj kancelariji i sve je čula jer su vrata bila otvorena. U vrijeme davanja ove izjave tetstatorka je bila u odličnom zdravstvenom stanju, njena smrt je sve šokirala. B. je bila pokretna, potpuno prihički i fizički zdrava, a jedino što je mogla primijetiti kod nje je povremeno povlačenje u sebe – blaga depresija. Misli da joj je iznenada pozlilo negdje u decembru i to nakon nekih mjesec dana od davanja ove izjave. Izjavu su sastavljali zajednički i to M. D., M. V., J. N. i ona, a sa istom su se kasnije saglasile P. M. i S. J.</span>
</p>
<p>
<span class="span1">J. N. je tokom postupka datog pred Osnovnim sudom u Danilovgradu pod poslovnim brojem R 7/11 od 12. 05. 2011. Navela   da je B. B. duže vrijeme u više navrata govorila da će svoju imovinu da ostavi Centru za stare „R.“, te da se bojala da se ta njena želja neće ostvariti i zbog toga joj se žalila. Govorila je da bi voljela da se njena kuća koja se nalazi negdje na primorju, a misli da su K. ili L. mogla iskoristiti za boravak starih prema potrebi naizmjenično, a ona bi boravila četiri mjeseca u toku godine. B. B. je često bila uznemirena u toku boravka u ovom Centru,a njoj je govorila kada bi je pitala zbog čega, da je to iz razloga što se boji da se njena želja neće ostvariti, a želja se odnosila na izgradnju kuće u svrhu smještaja za stare. Kada je dana 15. 11. 2010. godine pričala o svojoj želji da centru pokloni imovinu pokojna B. je bila u solidnom zdravstvenom stanju. Saopštila je svoju želju u neobaveznom razgovoru u prisustvu N. T., M. V. i njenom prisustvu. Tada je izjavila da bi svoju imovinu ,a naročito kuću na primorju, dala Centru za stare i M. D., i na predlog V. M. da se Centar na primorju zove „B.“, primijetila je da joj je to bilo milo. U to vrijeme B. je mogla da se kreće, a koliko se može sjetiti da je toga dana izjavu dala u dnevnom boravku. Više puta je to izjavila i u drugim prostorijama u sobi i ambulanti. Izjavu od 15. 11. 2010. godine svjedok je svojeručno potpisala, a navedenu izjavu je sastavio M. D., odnosno neko od poslodavaca. Na uvid joj je dala M. V. U suštini ista predstavlja izjavu njene volje i sa istom je saglasna.</span>
</p>
<p>
<span class="span1">S. J. je u  datom postupku  pred Osnovnim sudom u Danilovgradu pod poslovnim brojem R 7/11 od 12. 05. 2011. godine navela  da kada je B. došla u Dom ona je tu bila već godinu i po dana , ista je  čim se privikla poslije nekoliko dana rekla je da je to od sada njena kuća dok je živa, a ono što tamo ima sve potpisuje ovom domu. To je stalno pričala svima, pa i njoj jer su bile u istoj sobi. Rekla je da nema nikog osim njih u Domu. Izjavu na koju je stavila otisak prsta pročitala joj je misli direktorica V. M., jer vrlo slabo vidi, skoro nikako, inače je pismena. Nakon što je svjedoku pročitana izjava od 15. 11. 2010. godine primljena u sudu 28. 02. 2011. godine svjedok S. J. je istakla da je stavila svoj otisak prsta na navedenu izjavu i ista predstavlja riječ pok. N. B..</span>
</p>
<p>
<span class="span1">P. M. u datom postupku pred Osnovnim sudom u Danilovgradu pod poslovnim brojem R 7/11 od 12. 05. 2011. godine je navela  da od kada je došla B. B. u ovaj Centar ista je bila sreća i zadovoljna, te da je njena želja bila da se sva njena imovina preda ovom Domu, jer nikog nije imala da je prihvati. Željela je da se njena kuća na primorju pretvori u Dom za stare, da tamo idu ljeti, a u S. zimi. No nije imala vijeka da to doživi. Što se tiče izjave od 15. 11. 2010. godine ne sjeća se da je stavila otisak prsta na istu. Pok. B. je viša puta ispričala da želi da umre u Domu, da je ljudi iz doma sahrane i da sve što je njeno ostane ovom Domu. Bila je u to vrijeme dobrog zdravlja i pametna.</span>
</p>
<p>&nbsp;</p>
<p>
<span class="span1">Iz  spisa  Osnovnog suda u Kotoru Posl. br. O. 165/2011 proizilazi da je predlagač D.O.O. "R." S. koga zastupa punomoćnik po priloženom punomoćju stavio predlog dana 20. 05. 2011. godine, tj. po punomoćniku R. B. adv. iz C. za pokretanje Ostavinskog ostupka koji se ima sprovesti poslije smrti pok. B. N. bivše iz T. ,koja je preminula dana ... godine u P. Uz predlog je dostavljen Izvod iz matičnog registra umrlih na ime N. B. kao i smrtovnica sastavljena u mjestu T. dana 14.03.2011. godine, zapisnik o proglašenju testamenta testatora B. N., izjava izrečene poslednje volje pok. B. N.. Takođe iz spisa predmeta proizilazi da je raspisan oglas od strane Osnovnog suda u Kotoru jer nijesu dostavljeni podaci o zakonskim naslednicima pok. B. N., pa se pozivaju lica koja polažu pravo na nasleđe da se prijave sudu u roku od šest mjeseci od dana objavljivanja oglasa. Dana 19.03.2012. godine na zapisnik pred Osnovnim sudom u Kotoru pristupila je M. V. koja je dala nasledničku izjavu da ona kao vlasnik i osnivač D.O.O. "R."  S. - D. izjavljuje da se za račun i u ime D.O.O. "R." S. prihvata nasleđa koje im pripada po usmenom testamentu ostavilje, a njihove bivše štićenice B. N. iz T. Od strane Osnovnog suda u Kotoru upućen je dopis Konzulatu Republike H. da se pokuša saznati tačna adresa strica (očevog brata) ostavilje B. N. koji se prema nezvaničnim informacijama nalazi u Republici H. i koji je samo rijetko dolazio kod ostavilje, u njenu porodičnu kuću u L., koja je i predmet ostavinskog postupka. </span>
</p>
<p>&nbsp;</p>
<p>
<span class="span1">Iz dopisa Uprave za nekretnine Područne jedinice T. broj 467-121-105/2012 od 08.02.2012. godine proizilazi da je dana 04.02.2011. godine V. V. iz C. podnijela tom organu zahtjev za uknjižbu Ugovora o kupoprodaji nepokretnosti koji je zaključila sa B. N., koju je zastupao po punomoćju  M. D., a ugovor je ovjeren od Osnovnog suda u Cetinju br. O. I. 491/11 od 01.02.2011. godine. Predmet kupoprodaje je kat. parcela ... sa objektom 1 na istoj K. O. ..... </span>
</p>
<p>&nbsp;</p>
<p>
<span class="span1">Rješenjem tog organa broj 954-121-UPI-105 od 25.07.2011. godine, odbijen je zahtjev V. V. za uknjižbu na kat. parceli ... i objekta 1 na istoj K.O. ...., a iz razloga što je navedeni ugovor zaključen nakon smrti prodavca B. N., pa punomoćje na osnovu koga je ovjeren Ugovor nakon njene smrti nije pravno valjan akt za promet nepokretnosti. </span>
</p>
<p>
<span class="span1">Kako je Rješenjem tog organa odbijen zahtjev V. V. za uknjižbu, na kat. parceli ... i objektu 1 na istoj K.O. .... upisana je sa pravom korišćenja svojina B. N. ua 1/1 dijela. Nije izvršen upis zabilježbe koji se odnosi na smrt  B. N. u LN ... i LN .. K.O. ..... </span>
</p>
<p>
<span class="span1">Iz  rješenja  Uprave za nekretnine Područne jedinice T. broj 954-121-UPI -105 od 25.07.2011. godine proizilazi da je ista rješavajući po zahtjevu V. V. iz C. donijela Rješenje da se odbija zahtjev V. V. za uknjižbu prava korišćenja na kat. parceli ... i prava svojine na objektu 1 na kat. parceli .. K.O. ...., po osnovu Ugovora o kupoprodaji nepokretnosti zaključenog između B. N. zastupane po punomoćniku M. </span><span class="span1">D. kao prodavca i V. V. kao kupca, a iz razloga što je navedeni Ugovor zaključen dana 01.12.2010. godine, dnosno isti je zaključen nakon smrti prodavca.  </span>
</p>
<p>&nbsp;</p>
<p>
<span class="span1">Iz dopisa D.O.O. "R." broj 26 od 16.10.2013. godine sa odlukama tog privrednog društva broj 15 i 16 obije od 01.02.2011. godine proizilazi da su dostavljene informacije za svjedoke D. Lj., J. N. i N. T., koje su se trebale saslušati od strane Osnovnog državnog tužilaštva u Cetinju. Od dokumentacije posjeduju samo odluku o kupoprodaji br. I. O.v. 491/2011 po ovlašćenju br. II -119/2010, I odluku na osnovu koje će se sredstva stečena putem prodaje usmjeriti, za obezbjeđenje daljeg rada doma starih "R." koji se nalazi u izuzetno teškim finansijskim uslovima kao i za unapređenje daljeg rada doma starih "R." i za unapređenje poslovanja doma. </span>
</p>
<p>
<span class="span1">Iz odluke br 15 proizilazi da je na osnovu čl. 8 Statuta društva D.O.O. "R." - S. iz D., te da su osnivači društva donijeli odluku:</span>
</p>
<p>
<span class="span1">Na osnovu ugovora o kupoprodaji I.O.V.br. 491/2011. sklopljenog u Cetinju između M. D. kao prodavca i V. V. kao kupca dana 01.02.2012. godine ostvaren je prihod od 35.000,00 eura. </span>
</p>
<p>
<span class="span1">Od dobijenog kupoprodajnog iznosa 31.000,00 je dobijena u građevinskom materijalu, koji iznos se usmjerava za obezbjeđenje poslovanja društva, prije svega obezbjeđenje ogrijeva, prehrambenih proizvoda, ostalog potrošnog materijala, dok iz Odluke br. 16 proizilazi da na osnovu ugovora o kupoprodaji I.O.V.br. 491/2011. sklopljenog u Cetinju između M. D. kao prodavca i V. V. kao kupca dana 01.02.2012.godine ostvaren je prihod od 35.000,00 eura, te od dobijenog kupoprodajnog iznosa 4.000,00 eura u gotovom novcu usmjerava se za izmirenje obaveze prema zaposlenima u društvu za 2010 i 2011. godinu. Troškovi prevoza, topli obrok i ostale obaveze (regres za godišnji, odmor, zimnica). </span>
</p>
<p>&nbsp;</p>
<p>
<span class="span1">Iz dopisa JU Centra za socijalni rad K. Služba T. broj 02-401 od 25.10.2012. godine proizilazi da su po zahtjevu Osnovnog suda u Kotoru Posl. br. O. 165/11 od 18.09.2012. godine, a vezano za ostavinski postupak iza smrti B. N. iz L., timski su posjetili porodicu G. T. iz T. i porodicu njene majke B. A. iz L. pa su u saznanju da je pok. B. B. kćerka B. rođ. B. M. i B. Š., Š. iz H. a M. iz L. M. je imala dva brata i jednu sestru. Najstariji brat pokojni B. U., bio je oženjen, nije imao djece. Sestra je umrla vrlo mlada, neudavana. Pokojna B. M. imala je samo B. N. i pokojni B. G. rođen ... godine u L. gdje je i živio sa četvoro djece i suprugom A. B., rođene L. </span>
</p>
<p>
<span class="span1">A. B. rođena je ... godine iz L. Najstariji A. sin B. T. rođen 1... godine korisnik MOP-ce i njege i pomoći drugog lica koje prima preko Centra za socijalni rad T. Od rođenja zapažena bolest. U više navrata liječen u Neuropsihijatrijskoj bolnici u Dobroti. Lice sa višestrukim smetnjama u razvoju. </span>
</p>
<p>
<span class="span1">Sin  B. D. rođen .... godine. D. završio samo pet razreda Osnovne škole. Nije zasnivao radni odnos ni bračnu zajednicu. na prvi pogled vidljivo je da se radi o društveno oboljeloj osobi. </span>
</p>
<p>
<span class="span1">Kćerka V. rođ. B. D., rođena ... godine. Radila jedno vrijeme u HTP "M." odakle vrlo rano pošla u prijevremenu penziju. Rodila troje djece, rastala se, a djecu podizao i šklovao otac i njegovi roditelji. D. duševni bolesnik. </span>
</p>
<p>
<span class="span1">Kćerka G. T. rođena ... godine, udovica, živi u T. Ima jednog sina koji drži privatnu radnju auto djelova, popravku i perionicu auta u čemu mu pomaže T. </span>
</p>
<p>
<span class="span1">Prvi naslednici B. N. su udovica G., B. A. iz L. i njenih četvoro djece sa majčine strane. Što se tiče očeve strane mještanima, srodnicima i predsjedniku mjesne zajednice .... nije poznato da li je N. otac imao srodnika. Oni nisu ni za koga čuli niti je B. išta pričala o njima. </span>
</p>
<p>
<span class="span1">U saznanju da su 1980-tih godina dolazili srodnici iz H., kratko se zadržali i od tada do danas nikada niko nije dolazio niti im je poznato da su se javljali. B. je završila trgovačku školu, radila u trgovini. Po riječima mještana bila je vrlo uredne spoljašnosti. Zbog duševne bolesti pošla u prijevremenu penziju. Nije zasnivala bračnu ni vanbračnu zajednicu tako da nije imala djece.</span>
</p>
<p>&nbsp;</p>
<p>
<span class="span1">Iz ZU Specijalna bolnica za psihijatriju Dobrota K. br.978  od 25.03.2016.godine proizilazi da je pok.B. B. hospitalno liječena u njihovoj bolnici u dva navrata,prvi put od 12.07.1989.godine do 17.08.1989.godine ,dok je druga hospitalizacija realizovana 22.07.2009.godine do 16.06.2010.godine zbog pogoršanja osnovne bolesti koje se manifestovala strahom, uznemirenošću i depresivnim raspoloženjem. Dijagnostikovana je pod Dg :f 32.3.(depressio psychotica). Tokom hospitalizacije kod imenovane je vrlo brzo uspostavljena povoljna klinička remisija (poboljšanje) te više nijesu postojale medicinske indikacije  za daljim zadržavanjem u bolnici.Zbog socijalne problematike koja je bila dominantna –nije imala kontakt sa bližom rodbinom,niti je ko posjećivao ,a obzirom na prirodu i karakter bolesti bila joj je potrebna stalna njega i briga u smislu redovne medikacije, te istu nijesu mogli otpustiti  iz bolnice,zbog čega su se obratili Centru za socijalni rad T. dana 16.10.2009.godine,zaveden pod br.1955 ,sa dopisom u vezi smještaja u Dom za stara lica „G.“ R., te kako od njih nijesu dobili odgovor u medjuvremenu su kontaktirani od strane direktora za stare „R.“ iz D.,  M. D. koji je izrazio spremnost za smještaj iste .Socijalna radnica njihove ustanove obišla je dom kako bi se uvjerili u uslove smještaja i boravka .S obzirom da se pacijentkinja nalazila duži period u solidnoj kliničkoj remisiji to je bila sposobna za formalni pristanak na probni smještaj u dom „R.“,te je otpuštena iz njihove ustanove u pratnji direktora doma za stare „R.“ iz D. M. D..Isti je prethodno upoznat sa njenim primanjima i uručene su mu penzije B. N. u ukupnom iznosu 773,00 eura i  predat mu je zlatni nakit (jedan par mindjuša,jedan lančić,jedna burma i jedna narukvica).O aktuelnim okolnostima otpusta –smještaj u privatni dom za stare ,a sve u cilju zaštite interesa duševno oboljelog lica predložili su Centru za socijalni rad T. br.1577 od 16.06.2010.godine da pokrene postupak radi procjene poslovne sposobnosti N. B.,o čemu je bio upoznat i direktor doma za stare „R.“ D. M..U prilog dopisa dostavljena je kopija otpusne liste i dopis Centru za socijalni rad T..</span>
</p>
<p>&nbsp;</p>
<p>
<span class="span1">Iz dopisa Vlade Crne Gore  JU Dom starih „G.“ R. br.01-652/3 od 26.04.2016.godine proizilazi da pok. B. B. nije bila korisnik usluga smještaja u JU Dom starih „G.“ u R. ,te da nijesu u saznanju da li je za imenovanu pokrenut postupak za utvrđivanje poslovne sposobnosti ili ne.</span>
</p>
<p>&nbsp;</p>
<p>
<span class="span1">Iz izvještaja UP Ispostave Danilovgrad 21/03 broj Ku 101/12-2120/2 od 07.05.2012. godine iz kaznene evidencije za okrivljenog M. D. proizilazi </span><span class="span1">da je isti osuđivan presudom Osnovnog suda u Cetinju K. br. 299/10 od 04.07.2011. godine,  zbog krivičnog djela prevara iz člana 244. stav 3. u vezi stava 1. KZ-a, na kaznu zatvora u trajanju od 1 (jedne) godine, uslovno 3 (tri) godine. </span>
</p>
<p>&nbsp;</p>
<p>
<span class="span1">Analizirajući rezultate provedenog dokaznog postupka, te na osnovu savjesne i brižljive ocjene svih provedenih dokaza, kako pojedinačno tako i u međusobnoj povezanosti, Sud je utvrdio da su rezultati dokaznog postupka potkrijepili navode Optužnice da je opt. M. D. počinio </span><span class="span1">krivično djelo stavljeno mu na teret, činjenično i pravno opisano dispozitivom ove presude, </span><span class="span1"> a ovo iz sledećih razloga:   </span>
</p>
<li>
<span>Naime, krivično djelo prevara iz člana 244. st. 4. u vezi stava 1. Krivičnog zakonika čini onaj ko u namjeri da sebi ili drugom pribavi protivpravnu imovinsku korist, dovede koga lažnim prikazivanjem ili prikrivanjem činjenica u zabludu ili ga održava u zabludi i time ga navede da ovaj na štetu svoje ili tuđe imovine nešto učini ili ne učini, a time je pribavljena imovinska korist ili je nanijeta šteta u iznosu koji prelazi trideset hiljada eura. </span>
</li>
<li>
<span>Kao što se vidi iz zakonske definicije ,prevara se sastoji u dovođenju nekog lica, lažnim prikazivanjem ili prikrivanjem činjenica ,u zabludu ili u održavanju tog lica u zabludi ,čime se ono navodi da nešto učini ili ne učini na štetu svoje ili tuđe imovine ,a sve to u namjeri da se pribavi protivpravna imovinska korist ,sebi ili drugome,dok teži oblik je definisan u stavu 4 ovog člana,koji postoji onda kada je izvršenjem djela iz stava 1 pribavljena korist,ili nanjeta šteta u iznosu koji prelazi 30.000,00 eura.</span>
</li>
<p>
<span class="span1">Utvrđujući činjenice radi pravilnog određenja materijalno pravnog odnosa u ovoj krivično pravnoj stvari, Sud je nesumnjivo utvrdio da  je opt. M. D. </span><span class="span1">dana 01. februara 2011. godine, u Cetinju, svjestan svog djela i njegove zabranjenosti čije je izvršenje htio u namjeri da sebi pribavi protivpravnu imovinsku korist, iako je bio svjestan da je B. B. preminula dana .... godine u Kliničkom centru Crne Gore, i da je time, shodno članu 90. stav 3. Zakona o obligacionim odnosima, prestala važnost datog mu punomoćja, lažnim prikazivanjem činjenica oštećenoj V. V. iz C., da je, po punomoćju pok. B. N. iz T., ovjerenim kod Osnovnog suda u Danilovgradu pod Ov.br.II.111/2010 od 11.10.2010. godine, ovlašćen da raspolaže njenim nepokretnostima, voljno istu doveo u zabludu, te je održavajući u zabludu naveo da na štetu svoje imovine, sa njim, kao zastupnikom prodavca pok. B. N., a po predmetnom punomoćju, kao kupac u Osnovnom sudu u Cetinju zaključi ugovor o kupoprodaji nepokretnosti upisanih u listu nepokretnosti br. ... KO .... na ime pok. B. N., ovjeren pod I. Ov.br.491/2011 od 01.02.2011. godine, za kupoprodajnu cijenu u iznosu od 50.000,00 eura, od kojih mu je oštećena na dan zaključenja ugovora predala ukupno 35.000,00 eura, i to 4.000,00 eura u gotovom novcu, i građevinski materijal u vrijednosti od 31.000,00 eura, na koji način je sebi pribavio protivpravnu imovinsku korist u novčanom iznosu od 35.000,00 eura, a oštećenoj V. V. za isti iznos nanio štetu, obzirom da je oštećenoj rješenjem Uprave za nekretN. - Područne jedinice T. br. 954-121-UP I-105 od 25.07.2011. godine, odbijen zahtjev za uknjižbu prava korišćenja na kat. parceli br. 207, i prava svojine na objektu br. 1. na kat. parceli br. ... KO ...., koji su predmet navedenog ugovora o kupoprodaji,  </span><span class="span1">kojim radnjama je ostvario sve bitne elemente krivičnog djela prevara iz člana 244. st. 4. u vezi stava 1. Krivičnog zakonika. </span>
</p>
<li>
<span>Do ovakvog činjeničnog utvrđenja Sud je došao detaljnom analizom iskaza saslušanih svjedoka ,materijalnih dokaza i dovođenjem istih u vezu sa navodima odbrane optuženog.</span>
</li>
<p>
<span class="span1">Naime, analizirajući odbranu opt. M. D., sud je imao u vidu da je optuženi istakao da je bio izvršni direktor centra </span><span class="span1">D.O.O. "R." - S., koji se brinuo za njegu starih lica, pa je tokom obavljanja redovnih aktivnosti službe obišao Specijalnu bolnicu za psihijatriju u Dobroti - K., gdje je od strane zaposlenih upoznat da tamo boravi B. B.. Kako je u bolnici završila sa liječenjem istu je prebacio u dom "R." S., te preuzeo brigu oko njege i smještaja, a što se i utvrđuje </span><span class="span1">iz Ugovora o boravku u Gerento centru za djelimično zavisne od tuđe pomoći koji je zaključen dana 16.06.2010. godine između </span><span class="span1">D.O.O. "R." koga zastupa opt. M. D. kao izvršioca usluga i B. N. kao korisnika usluga. </span>
</p>
<p>
<span class="span1">Nije sporno da je pok. B. B. bila vlasnik nepokretnosti, koje su navedene u posjedovnom listu broj ... KO .... od 16.03.2011. godine i posjedovnom listu .. KO ....,  pa je polazeći od navedenog ,a shodno dopisu Direkcije za imovinu Opštine T. broj 0601-306/2 od 24.10.2011. godine utvrđeno  da je u LN ... KO .... upisana kat. parcela ... sa objektom na istoj na kojoj je nosilac prava korišćenja B. B. iz L. bez tereta i ograničenja, te da se predmetna nepokretnost nalazi u zoni gradsko građevinskog zemljišta, odnosno da je čestica zemlje kojoj predmetna kat. parcela pripada proglašena za gradsko građevinsko zemljište koje je u prometu, pa je pok. B. B. mogla zaključiti Ugovor o kupoprodaji. </span>
</p>
<p>
<span class="span1">Kao vlasnik navedenih nepokretnosti, ista je opunomoćila optuženog M. D. da raspolaže tim nepokretnostima ,a što se i utvrđuje iz punomoćja koje je  ovjereno kod Osnovnog suda u Danilovgradu pod Ov. broj II 111/2010 od 11.10.2010. godine. Prema navedenom punomoćju optuženi je u svoje ime i za svoj račun mogao raspolagati njenom nepokretnom imovinom koja se vodi po listovima nepokretnosti i to po listu br. .. , kao i nekretninama koje su upisane na njeno ime u listu nepokretnosti br. .. KO ..... </span>
</p>
<p>
<span class="span1">Razlog davanja ovog punomoćja, po navodima optuženog  bio je taj što je ista željela </span><span class="span1">da se njena imovina iskoristi za izgradnju centra - dnevnog boravka sa pratećim sadržajima, u kojem bi mogli da borave ljudi njene godišnje dobi, i da se to zove "B.", obrazlažući to činjenicom da ista nikoga nije imala od rodbine, </span><span class="span1">jer cijelo vrijeme njenog boravka nju niko nije posjećivao, niti se interesovao za njeno zdravlje. </span>
</p>
<p>&nbsp;</p>
<p>
<span class="span1">Po navodima optuženog  bio je zainteresovan za prodaju ovih nepokretnosti, pa je i pored saznanja da je pok. B. B. preminula, </span><span class="span1">posredstvom P. M. iz K.,  stupio u kontakt sa V. V. iz C., koja je bila zainteresovana za kupovinu dijela nepokretnosti pok. B. N.. </span>
</p>
<p>
<span class="span1">Razgovor sa optuženim oko kupovine nepokretnosti vodio je V. I., koji u svom iskazu to i potvrđuje,  ističući da ga je zapravo  </span><span class="span1">opt. M. D. upoznao da prodaje kuću, te da ima punomoćje od B. N., predočavajući sudu kako i na koji način su se vodili dogovori oko kupovine ove nepokretnosti. Svjedok je pojasnio  da je nakon 3 do 4 mjeseca došlo do kupovine objekta, te kako je u to vrijeme uvezao određenu količinu pločica, istom je dao pločice i određeni iznos novca u protivrijednosti od 35.000,00 eura, dok je dogovor bio da preostalih 15.000,00 eura se uplati nakon što kuća bude prevedena na V. V. O smrti B. N. saznao je tek kada se objekat trebao knjižiti na kupca.</span>
</p>
<p>
<span class="span1">Optuženi je decidan da nije znao da punomoćje ne važi poslije smrti vlastodavca B. N., ističući da je ista bila u dobrom zdrastvenom stanju, te da je dva puta kratko razgovarao sa B. N. i učinila mu se kao vitalna osoba, prilično dobrog zdrastvenog stanja, te da ni u jednom trenutku nije posumnjao da ona ima neki aktuelni psihički problem. </span>
</p>
<p>&nbsp;</p>
<p>
<span class="span1">Kod ovakvog stanja stvari Sud nije mogao prihvatiti stavove odbrane da nije postupao prevarno ,jer sve ide u prilog tezi optužbe da je optuženi počinilac krivičnog djela u pitanju.</span>
</p>
<p>&nbsp;</p>
<p>
<span class="span1">Ovo sa razloga što Sud nije mogao zanemariti činjenicu da je optuženi znao da punomoćje ne važi nakon smrti davaoca,a posebno kada se ima u vidu da je isti bio osnivač i izvršni direktor Društva za proizvodnju promet roba i usluga ,export –import „R.-S.“ DOO D., te da je djelokrug njegovih djelatnosti bio širok ,što je utvrđeno </span><span class="span1">uvidom u spise Privrednog suda u Podgorici ,tako da je očigledno da se ne radi o laiku kako je sebe želio predstaviti.</span>
</p>
<p>&nbsp;</p>
<p>
<span class="span1">Optuženi dakle dobija punomoćje od sada pok. B. N. ,koje je ovjereno pred Osnovnim sudom u Danilovgradu dana 11.10.2010.godine (ZU Specijalna bolnica za psihijatriju K. je Centru za socijalni rad opštine T. dana 16.06.2010.godine predložila da se u smislu potpune zaštite prava i interesa B. N. pokrene postupak vještačenja njene poslovne sposobnosti, koju činjenicu optuženi negira ,što nije za sud prihvatljivo, pogotovo kada se ima u vidu da je isti bio upoznat sa cjelokupnim zdravstvenim stanjem B. N. prije nego što je ista postala korisnik usluga DOO „R.-S.“,tako da mu je i ovaj podatak bio dostupan i samim tim sa istim je upoznat ),nakon čega B. B. što je utvrđeno uvidom u medicinsku dokumentaciju KC CG Podgorica,zbog narušenog zdravstvenog stanja završava u KC CG Podgorica, dana 16.11.2010.godine kao hitan slučaj , zbog bolova u stomaku i povraćanja, opšte slabosti  i malaksalosti ,a konstatovano je i  da od ranije ima depresivni poremećaj, kao i da postoji podatak o traumi glave bez preciznijeg datuma kada se to dogodilo ,gdje je umrla dana ... godine ,a činjenica smrti je evidentirana u izvodu iz matičnog registra umrlih br. ... za .... godinu, za pok. B. N. i smrtovnici MUP-a –Filijale za upravne unutrašnje poslove Tivat 24 UP I br.20 1165/11/2  od 14.03.2011.godine , za B. N. </span>
</p>
<p>
<span class="span1">Optuženi potom zaključuje ugovor o kupoprodaji sa V. V. koji je ovjeren pod I Ov.br.491/2011 od 01.02.2011.godine, koju je i pored postojanja svih prednje navedenih razloga koji su srečavali njegovo raspolaganje nepokretnostima pok. B. N. , doveo u zabludu ,te je održavajući u zabludi naveo da sa njim ,a na štetu svoje imovine zaključi predmetni ugovor,iz čije sadržine se jasno vidi da je prodavac saglasan da se kupac knjiži kao vlasnik.</span>
</p>
<p>&nbsp;</p>
<p>
<span class="span1">Ovo i pored činjenice što je znao da će podnijeti predlog za proglašenje usmenog testamenta B. N.  ,koju izjavu je za napomenuti sam sastavio, što je utvrđeno uvidom u spise predmeta Osnovnog suda u Danilovgradu posl. broj R 7/11 iz  kojih proizilazi da je predlagač Centar za stare "R." S. - izvršni direktor M. D. podnio predlog za proglašenje usmenog testamenta izjavljenog pred svjedocima,dana 28.02.2011.godine, na osnovu kojeg je pok. B. B. u svojstvu zavještaoca dana 15.11.2010. godine usmeno izjavila svoju poslednju volju u vezi raspoređivanja cjelokupne svoje nepokretne i pokretne imovine koju izjavu je saopštila pred svjedocima N. T., J. N., P. M. i S. J., koji je i proglašen ,a optuženi je Osnovnom sudu u Kotoru preko punomoćnika R. B., adv. iz C. podnio predlog za pokretanje Ostavinskog postupka koji se ima sprovesti poslije smrti pok. B. N. bivše iz T. ,koja je preminula dana .... godine u P. Uz predlog je dostavljen Izvod iz matičnog registra umrlih na ime N. B. kao i smrtovnica sastavljena u mjestu T. dana 14.03.2011. godine, zapisnik o proglašenju testamenta testatora B. N., izjava izrečene poslednje volje pok. B. N..</span>
</p>
<p>&nbsp;</p>
<p>
<span class="span1">Sve ovo optuženi preduzima,a nakon što je  zaključen ugovor o kupoprodaji sa V. V., gdje se pojavio kao punomoćnik B. N..</span>
</p>
<p>&nbsp;</p>
<p>
<span class="span1">Iz formiranih spisa predmeta kod Osnovnog suda u Kotoru utvrđeno je  da je  dana 19.03.2012. godine na zapisniku pred Osnovnim sudom u Kotoru pristupila M. V. koja je dala nasledničku izjavu da ona kao vlasnik i osnivač D.O.O. "R."  S.- D. izjavljuje da se za račun i u ime D.O.O. "R." S. prihvata nasleđa koje im pripada po usmenom </span><span class="span1">testamentu ostavilje, a njihove bivše štićenice B. N. iz T. (obzirom da se M. V. pojavljuje nakon prenosa imovine M. D. na nju kao osnivač ovog privrednog društva u udjelu 100 posto ,kako to proističe iz dokumentacije Privrednog suda u Podgorici). Od strane Osnovnog suda u Kotoru upućen je dopis Konzulatu Republike H. da se pokuša saznati tačna adresa strica (očevog brata) ostavilje B. N. koji se prema nezvaničnim informacijama nalazi u Republici H. i koji je samo rijetko dolazio kod ostavilje, u njenu porodičnu kuću u L., koja je i predmet ostavinskog postupka. ,a sa postupkom se zastalo. </span>
</p>
<p>&nbsp;</p>
<p>
<span class="span1">Za sud je nesporna prevarna namjera optuženog ,koji je i pored svih prednje navedenih činjenica i znanja da oštećena V. V. ne može biti knjižena kao vlasnik sporne nepokretnosti zaključio predmetni ugovor sa istom u kojem je u čl.4 predviđeno da se prodavac saglašava da se kupac nakon potpisivanja sudske ovjere ovog ugovora može odmah knjižiti kao novi vlasnik nepokretnosti kod Uprave za nekretnine PJ T. bez prisustva prodavca ili njegovih daljih aktivnosti (clausula intabulandi), a u čl. 5 da se prodavac obavezuje da danom potpisivanja ugovora kupca uvede u posjed nepokretnosti.</span>
</p>
<p>&nbsp;</p>
<p>
<span class="span1">Shodno predmetnom ugovoru oštećena je podnijela Zahtjev za uknjižbu  Upravi za nekretN. PJ T.  dana 03.02.2011.godine ,stim što je oštećenoj rješenjem Uprave za nekretnine –PJ T.  br. 954-121-UP I 105 od 25.07.2011.godine odbijen zahtjev za uknjižbu prava korišćenja na kat. parceli broj .. i prava svojine na objektu broj 1, na kat parceli broj .. KO .... koji su predmet navedenog Ugovora o kupoprodaji, a iz razloga što je navedeni ugovor zaključen 01.12.2010.godine ,odnosno isti je zaključen nakon smrti prodavca,a na osnovu punomoćja koje poslije smrti prodavca nije pravno valjan akt za promet nepokretnosti.</span>
</p>
<p>&nbsp;</p>
<p>
<span class="span1">Istovremeno, sud je imao u vidu tvrdnje odbrane opt.M. D. da je pok.B. B. bila dobrog zdravstvenog stanja ,što se </span><span class="span1">kod </span><span class="span1">medicinske dokumentacija Zdravstvene ustanove Specijalne bolnice za psihijatriju Dobrota K. za B. N. iz koje se utvrđuje  da je ista liječena u toj ustanovi u periodu od 22.07.2009. godine do 16.06.2010. godine, te da je od strane Specijalne bolnice za psihijatriju - K.  Centru za socijalni rad Opštine T. upućen predlog  da se u smislu potpune zaštite prava i interesa B. N. pokrene postupak vještačenja njene poslovne sposobnosti, pokazuje neprihvatljivim,a na istovjetan način su cijanjeni i iskazi svjedoka M. V., J. N., sada pok. P. M. ,jer je očigledno da iste nijesu objektivno svjedočile,već su slijedile navode odbrane optuženog ,sa očiglednim ciljem pomaganja istom u izbjegavanju krivice i krivičnopravne odgovornosti za počinjeno djelo.Ovo se ogleda u činjenici što su svjedoci priklagođavali svoje iskaze kako medjusobno ,tako i sa odbranom optuženog, pokušavajući ih sinhronizovati ,što im nije pošlo za rukom ,a pogotovo se to ogleda kroz iskaze pok. P. M. ,odn.kontradiktornostima vezanim sa stavljanje otiska prsta na izjavi kojom potvrdjuje da se radi o poslednjoj volji pok.B. N.,odn.ista prvobitno tvrdi da nije sigurna da je stavila otisak baš na toj izjavi ,a potom da je sigurna da je stavila svoj otisak .</span>
</p>
<p>&nbsp;</p>
<p>
<span class="span1">Da je optuženi M. bio dobro upoznat da je pok. B. B. osoba narušenog zdravstvenog stanja utvrdjeno je i iz samog ugovora o boravku u geronto centru koji je zaključen dana 16.06.20...godine izmedju „R.-S.“ DOO ,koga zastupa izvršni direktor  M. D. iz D. kao izvršilac usluga i B. B. jmbg .... kao korisnik usluga ,obzirom da je i zaključen ugovor o boravku u geronto centru za djelimično zavisne od tuđe pomoći .</span>
</p>
<p>&nbsp;</p>
<p>
<span class="span1">Ovakvo zaključivanje suda potvrdjuje se i dopisom  ZU Specijalna bolnica za psihijatriju Dobrota –K. br.978 od 25.03.2016.godine iz kojeg proizilazi da je optuženi bio upoznat sa prethodnim liječenjima i zdravstvenim stanjem B. N.,kao i sa činjenicom da je Centru za socijalni rad u T. predloženo da pokrene postupak radi procjene poslovne sposobnosti B. N..Isto tako i svjedokinje Č. B. –ljekar neuropsihijatar i  M. N. –dipl.socijalni radnik su u svojim saglasnim iskazima naveli da su postupajući u domenu svoje struke o važnim činjenicama koje se tiču B. N. –njenom zdravstvenom stanju i prihodima upoznale optuženog.</span>
</p>
<p>&nbsp;</p>
<p>
<span class="span1">Nadalje,očigledno je da se radi i o prilagodjavanju i materijalnih dokaza sa tvrdnjama odbrane,a što se ogleda u činjenici da je DOO „R. S.“dostavio Sudu  odluku o kupoprodaji br. I. O.v. 491/2011 po ovlašćenju br. II -119/2010, I odluku na osnovu koje će se sredstva stečena putem prodaje usmjeriti, za obezbjeđenje daljeg rada doma starih "R." koji se nalazi u izuzetno teškim finansijskim uslovima, kao i za unapređenje daljeg rada doma starih "R." i za unapređenje poslovanja doma. Iz odluke br 15 proizilazi da je na osnovu čl. 8 Statuta društva D.O.O. "R." - S. iz D., te da su osnivači društva donijeli odluku:Na osnovu ugovora o kupoprodaji I.O.V.br. 491/2011. sklopljenog u Cetinju između M. D. kao prodavca i V. V. kao kupca dana 01.02.2012. godine ostvaren je prihod od 35.000,00 eura. </span>
</p>
<p>
<span class="span1">Od dobijenog kupoprodajnog iznosa 31.000,00 je dobijena u građevinskom materijalu, koji iznos se usmjerava za obezbjeđenje poslovanja društva, prije svega obezbjeđenje ogrijeva, prehrambenih proizvoda, ostalog potrošnog materijala, dok iz Odluke br. 16 proizilazi da na osnovu ugovora o kupoprodaji I.O.V.br. 491/2011. sklopljenog u Cetinju između M. D. kao prodavca i V. V. kao kupca dana 01.02.2012.godine ostvaren je prihod od 35.000,00 eura, te od dobijenog kupoprodajnog iznosa 4.000,00 eura u gotovom novcu usmjerava se za izmirenje obaveze prema zaposlenima u društvu za 2010 i 2011. godinu ,troškove prevoza, toplog obroka i ostale obaveze (regres za godišnji, odmor, zimnica), dok je nedvosmisleno utvrdjeno da je do ovjere kupoprodajnog ugovora došlo godinu dana ranije, pa sve zapravo ukazuje da je optuženi u čemu su ga je slijedila i svjedok  M. željeli sve uskladiti sa poslednjom izjavom pok. B. N., koju je i sačinio opt. M. D., tj.predstaviti sudu da je u stvari poštovao volju pok. B. N. ,odn.da on nije želio pribaviti sebi protivpravnu imovinsku korist,a što Sud kod ovakve činjenične gradje  nije prihvatio.</span>
</p>
<p>&nbsp;</p>
<p>
<span class="span1">Predmetom posebne ocjene bio je iskaz oštećene V. V.,koja je potvrdila da je sklopila predmetni ugovor o kupoprodaji po punomoćju B. N. kojim je ovlastila M. D. na sklapanje tog ugovora.Navela je da je tačno da je optuženi </span><span class="span1">primio novac u iznosu od 4.000.00 eura, a preostali dio do 35.000,00 eura, odnosno 31.000,00 eura "R." - S. je primio u građevinskom materijalu koje su preuzeli od skladišta D.O.O. "K." C.,što je potvrdio i optuženi .</span><span class="span1">Nakon zaključenog kupoprodajnog ugovora je  dana 04.02.2011. godine podnijela zahtjev za uknjižbu Ugovora o kupoprodaji nepokretnosti koji je zaključila sa B. N., koju je zastupao po punomoćju M. D., a što se i utvrđuje iz dopisa Uprave za nekretnine Područne jedinice T. broj 467-121-105/2012 od 08.02.2012. godine. </span>
</p>
<p>
<span class="span1">Međutim, oštećena navodi da joj je u međuvremenu stiglo rješenje od Poreske uprave da plati porez u iznosu od preko 2.700,00 eura, na koje je izjavila prigovor, obzirom da nije upisana kao 1/1 vlasnik nepokretnosti,odn.da je odbijen njen zahtjev za uknjižbu , iz kojih razloga ni kupoprodajna cijena u iznosu od 50.000,00 eura nije </span><span class="span1">u potpunosti isplaćena, jer preostali dio novca od 15.000,00 eura je trebao biti isplaćen tek kada se završi sudski postupak i kada se uknjiži kao vlasnik nepokretnosti.</span>
</p>
<p>&nbsp;</p>
<p>
<span class="span1">Međutim,i  iskaz oštećene sud nije mogao prihvatiti obzirom da je očigledno da ista kod činjenice da M. i dalje insistira da će ostavinski postupak pred Sudom u Kotoru biti okončan i da će se oštećena moći knjižiti kao vlasnik ,je pokušala olakšati krivičnopravni položaj  optuženog navodima da joj je prilikom potpisivanja ugovora bila poznata činjenica smrti pok.B. N.,a da je to saznala od optuženog koji to nije potvrdio ili pak od svjedoka V. koji to takođe nije potvrdio ,već je naprotiv  jasan da je saznao o činjenici smrti B. N., tek kada je trebalo knjižiti objekat.</span>
</p>
<p>
<span class="span1">Naime,da je ista prilikom zaključenja ugovora znala da je B. B. umrla, zasigurno nebi zaključila takav ugovor ,a potom  nebi podnijela zahtjev za knjiženje Upravi za nekretN. PJ T.,koja je kako je i prethodno navedeno  odbila taj njen zahtjev.</span>
</p>
<p>&nbsp;</p>
<p>
<span class="span1">Optuženi je u želji da predstavi sebe kao osobu koja je u svemu ispravno i savjesno postupila naveo i da se obratio načelniku Uprave za nekretnine PJ T. sa zahtjevom da se povuče zahtjev V. V. za knjiženje (ne obavjestivši pri tom oštećenu),nakon što je  kao savjesan prodavac otišao da se interesuje u kojoj je fazi postupak i od službenice dobio podatak da postoje smetnje za knjiženje , kontradiktoran,jer je očigledno da je jedino ošt. V. kao podnosilac zahtjeva mogla dobiti informacije o postupku knjiženja,jer je trebalo biti odlučeno o njenom zahtjevu,što je u konačnom potvrdio i svjedok H. R. ,koji je naveo da se sjeća da je dolazio M. sa advokatom,ali detalja predmeta se ne sjeća jer je u to vrijeme bilo 2 do 3 hiljade sličnih predmeta ,s tim što zahtjev za povlačenje ne može podnijeti niko sem lice koje je podnijelo zahtjev za knjiženje.</span>
</p>
<p>&nbsp;</p>
<p>
<span class="span1"> Iz provedenih dokaza nesumnjivo se utvrđuje da je optuženi M. D. </span><span class="span1">dana 01. februara 2011. godine, u Cetinju, svjestan svog djela i njegove zabranjenosti čije je izvršenje htio u namjeri da sebi pribavi protivpravnu imovinsku korist, iako je bio svjestan da je B. B. preminula dana .... godine u Kliničkom centru Crne Gore, i da je time, shodno članu 90. stav 3. Zakona o obligacionim odnosima, prestala važnost datog mu punomoćja, lažnim prikazivanjem činjenica oštećenoj V. V. iz C., da je po punomoćju pok. B. N. iz T., ovjerenim kod Osnovnog suda u Danilovgradu pod Ov.br.II.111/2010 od 11.10.2010. godine, ovlašćen da raspolaže njenim nepokretnostima, voljno istu doveo u zabludu, te je održavajući u zabludi naveo da na štetu svoje imovine, sa njim, kao zastupnikom prodavca pok. B. N., a po predmetnom punomoćju, kao kupac u Osnovnom sudu u Cetinju zaključi ugovor o kupoprodaji nepokretnosti upisanih u listu nepokretnosti br. ... KO .... na ime pok. B. N., ovjeren pod I. Ov.br.491/20.. od 01.02.20... godine, za kupoprodajnu cijenu u iznosu od 50.000,00 eura, od kojih mu je oštećena na dan zaključenja ugovora predala ukupno 35.000,00 eura, i to 4.000,00 eura u gotovom novcu, i građevinski materijal u vrijednosti od 31.000,00 eura, na koji način je sebi pribavio protivpravnu imovinsku korist u novčanom iznosu od 35.000,00 eura, a oštećenoj V. V. za isti iznos nanio štetu, obzirom da je oštećenoj rješenjem Uprave za nekretN. - Područne jedinice T. br. 954-121-UP I-105 od 25.07.2011. godine, odbijen zahtjev za uknjižbu prava korišćenja na kat. parceli br. ... i prava svojine na objektu br. 1. na kat. parceli br. ... KO ...., koji su predmet navedenog ugovora o kupoprodaji, </span>
</p>
<p>&nbsp;</p>
<p>
<span class="span1">U pogledu subjektivnog odnosa prema izvršenom krivičnom djelu optuženi je bio svjestan svog djela čije izvršenje je i htjeo, pa je samim tim postupao sa direktnim umišljajem kao oblikom krivice, čime su se, pored objektivnih, stekla i sva subjektivna obilježja bića krivičnog djela prevara iz čl. 244. st. 4. u vezi st. 1. Krivičnog zakonika.</span>
</p>
<p>&nbsp;</p>
<p>
<span class="span1">Za sud nije sporno da je optuženi postupao i sa prevarnom namjerom ,imajući u vidu da je nesporno utvrđeno da je iz ZU Specijalne bolnice za psihijatriju Dobrota K. preuzeo B. N. ,pri čemu je u tom trenutku znao da se ista duže vremena liječila u toj zdravstvenoj ustanovi ,odn.bio upoznat sa njenim zdravstvenim stanjem,njenim primanjima ,a i predat mu je njen nakit i ušteđevina,te je bio upoznat da je nadležnom Centru za socijalni rad upravo zbog zdravstvenog stanja B. N. bilo predloženo iniciranje postupka procjene njene poslovne sposobnosti,te da isi ne može postati vlasnik njenih nepokretnosti ,odn.vršiti vlasnička ovlašćenja,te istu nepokretnost prodati ,ali i pored toga on nakon smrti B. N. zaključuje pravni posao sa oštećenom ,prihvata dio prodajne cijene i ako zna da se navedeni pravni posao ne može realizovati čime je i ostvario za sebe protivpravnu imovinsku korist u iznosu preciziranom u izreci presude. </span>
</p>
<p>&nbsp;</p>
<p>
<span class="span1">Sud je takođe cijenio i  završnu riječ branioca  optuženog M. D., R. B.,  advokata iz C., u kojoj navodi da </span><span class="span1"> tokom postupka nije dokazano da je M. D. izvršio krivično djelo koje mu se stavlja na teret, posebno u činjeničnom dijelu da je sebi pribavio imovinsku korist, jer i pored okolnosti da je punomoćje glasilo na njegovo ime, imovinski efekti kupoprodaje  nepokretnosti soldirani su u korist D.O.O. "R." S. </span>
</p>
<p>
<span class="span1">Ovakve stavove odbrane sud je odbacio kao činjenično i pravno neutemeljene, ničim dokazane, (obzirom na dostavljene materijalne dokaze o čijoj se utemeljenosti sud prethodno izjasnio) a pritom je potpuno irelevantno na koji je način  nakon pribavljanja protivpravne imovinske koristi optuženi iskoristio sredstva koja mu je oštećena isplatila.</span>
</p>
<p>&nbsp;</p>
<p>
<span class="span1">Prilikom odlučivanja o kazni sud je, u smislu čl. 42 Krivičnog zakonika, cijenio sve okolnosti od uticaja na njen izbor i visinu, pa je na strani optuženog kao olakšavajuće okolnosti cijenio njegove porodične prilike, činjenicu da je oženjen, da se oštećena V. V. nije pridružila krivičnom gonjenju i da nije postavila imovinskopravni zahtjev ,narušeno zdravstveno stanje ,dok je od otežavajućih okolnosti van bitnih  elemenata krivičnog djela u pitanju na njegovoj strani  Sud našao raniju osuđivanost kako to proizilazi iz izvoda iz kaznene evidencije na njegovo ime, pa je sud cijeneći predhodno navedene olakšavajuće okolnosti kao naročito olakšavajuće, shodno čl. 45 st. 1 tač. 3 i čl. 46 st. 1 tač. 3 Krivičnog zakonika</span><span class="span1">, </span><span class="span1">optuženom ublažio kaznu ispod zakonskog minimuma od dvije godine  i osudio ga na kaznu zatvora kao u izreci presude, nalazeći da je ista srazmjerna težini izvršenog krivičnog djela i stepenu krivice optuženog, te da će se i ovako ublaženom kaznom zatvora u trajanju od šest (6) mjeseci, na optuženog u dovoljnoj mjeri uticati da ubuduće ne vrši krivična djela, čime će se sa uspjehom ostvariti svrha kažnjavanja iz čl. 32 Krivičnog zakonika, u okviru opšte svrhe propisivanja i izricanja krivičnih sankcija iz čl. 4 st. 2</span><span class="span1"> </span><span class="span1">Krivičnog zakonika.Sud je pri ovakvom stavu posebno cijeni zdravstveno stanje optuženog.</span>
</p>
<li>
<span>O troškovima krivičnog postupka odlučeno je na osnovu člana 226-229 ZKP-a, pa kako je optuženi oglašen krivim isti je obavezan da na ime troškova krivičnog postupka  u roku od 15 dana po pravosnažnosti presude u korist Budžeta Crne Gore uplati ukupan iznos od 547,50 eura ,</span><span>a koji se odnose na ime nagrade za izvršeno </span><span>vještačenje po vještaku medicinske  struke Dr. R. S. u iznosu od 27,50 eura, iznos od 500,00 eura, na ime  angažovanje branioca po službenoj dužnosti advokata R. B.,na ime naknade troškova za pristup svjedoka H. R. iznos od 20,00 eura, te na ime paušala iznos od 30,00 eura, koji iznos je sud odredio uzimajući u obzir konkretan slučaj, trajanje postupka i imovne prilike optuženog.  </span>
</li>
<li>
<span>Sa svega izloženog a na osnovu čl. 374. ZKP-a, odlučeno je kao u izreci presude.</span>
</li>
<p>&nbsp;</p>
<p style="text-align:center;">
<span class="span1">OSNOVNI SUD U CETINJU</span>
</p>
<p style="text-align:center;">
<span class="span1">Dana 04.05.2016. godine</span>
</p>
<p>&nbsp;</p>
<p>
<span class="span1">     Zapisničar,</span><span class="span3"> </span><span class="span3"></span><span class="span3"></span><span class="span3"></span><span class="span3"></span><span class="span3"></span><span class="span3">                    </span><span class="span1">Sudija    </span><span class="span3">                        </span>
</p>
<p>
<span class="span1">Kaluđerović Milica</span><span class="span4"> </span><span class="span4"></span><span class="span4"></span><span class="span4"></span><span class="span4"></span><span class="span4"></span><span class="span4">            </span><span class="span1">Marija Ćupić s.r.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1">PRAVNA POUKA:</span>
</p>
<p>
<span class="span1">Protiv ove presude može se izjaviti žalba Višem sudu u Podgorici, a preko ovog Suda u roku od 15 dana, od dana prijema.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
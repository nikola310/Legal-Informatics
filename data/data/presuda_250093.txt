<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.s1{font-weight:bold;}
.p1{text-align:justify;hyphenate:auto;keep-with-next.within-page:always;font-family:Arial;font-size:12pt;}
.p2{text-align:justify;hyphenate:auto;font-family:Arial;font-size:12pt;}
.p3{text-align:center;hyphenate:auto;keep-with-next.within-page:always;font-family:Arial;font-size:12pt;}
.p4{text-indent:0.5in;text-align:justify;hyphenate:auto;font-family:Arial;font-size:12pt;}
.p5{text-align:start;hyphenate:auto;font-family:Times New Roman;font-size:12pt;}
.p6{text-indent:0.5in;text-align:center;hyphenate:auto;keep-with-next.within-page:always;font-family:Arial;font-size:12pt;}
.p7{text-indent:0.5in;margin-bottom:0.083333336in;text-align:justify;hyphenate:auto;font-family:Arial;font-size:12pt;}
.p8{text-indent:0.375in;text-align:justify;hyphenate:auto;font-family:Arial;font-size:12pt;}
.p9{text-indent:0.375in;text-align:justify;hyphenate:auto;font-family:Times New Roman;font-size:12pt;}
</style>
<meta content="rahmo.banda" name="author">
</head>
<body class="b1 b2">
<p class="p1">
<span class="s1">OSNOVNI SUD U BIJELOM POLJU</span>
</p>
<p class="p2">
<span class="s1">	K.br.  601/2010</span>
</p>
<p class="p2"></p>
<p class="p3">
<span class="s1">U IME NARODA</span>
</p>
<p class="p2"></p>
<p class="p4"></p>
<p class="p4">
<span>Osnovni sud u Bijelom Polju, kao prvostepeni krivični, i to sudija Rahmo Banda, kao sudija pojedinac, uz učešće zapisničara Popović Ljiljane, u krivičnom predmetu protiv okrivljenih R.V.a i RC.I..a, obojica iz Bijelog Polja, zbog po jednog krivičnog djela nedozvoljeno držanje oružja i eksplozivnih materija iz čl. 403. st. 1. Krivičnog Zakonika, postupajući po Optužnom predlogu ODT iz B.Polja Kt.br.605/2010 od 12.11.2010. godine, nakon održanog usmenog, glavnog i javnog pretresa u prisustvu okrivljenih R.V.a i RC.I..a, a u odsustvu uredno obaviještenog ODT iz Bijelog Polja, donio je i javno objavio dana  14.12.2010.  godine, </span>
</p>
<p class="p2"></p>
<p class="p3">
<span class="s1">P R E S U D U</span>
</p>
<p class="p5"></p>
<p class="p2"></p>
<p class="p4">
<span class="s1">Okrivljeni R.V., </span><span> od oca V.. i majke B.. rodjene K.., rodjen ....godine u Bijelom Polju, živi u mjestu rodjenja – B..., Srbin, državljanin Crne Gore, pismen, završio Srednju školu - elektro instalater, poljoprivrednik, oženjen, otac četvoro djece, vojsku služio 1984.godine u Podgorici, lošeg imovnog stanja, ne osudjivan.</span>
</p>
<p class="p4"></p>
<p class="p4">
<span class="s1">Okrivljeni RC.I.., </span><span>od oca B.. i majke B.. rodjene Š.., rodjen ....godine u Bijelom Polju, živi u mjestu rodjenja - .., Crnogorac, državljanin Crne Gore, pismen, završio Osnovnu Školu, poljoprivrednik, oženjen, otac četvoro djece, vojsku služio 1979.godine u Makedoniju, srednjeg imovnog stanja, ne osudjivan. </span>
</p>
<p class="p4"></p>
<p class="p4"></p>
<p class="p6">
<span class="s1">K r i v i    s u</span>
</p>
<p class="p4"></p>
<p class="p4">
<span class="s1">Što su :</span>
</p>
<p class="p4"></p>
<p class="p4">
<span>- Okrivljeni R.V. od neutvrdjenog dana i mjeseca 2009.godine do neutvrdjenog dana i mjeseca prve polovine 2010.godine u B.., opština Bijelo Polje, u svojoj kući protivno čl. 15,24,27. zakona o oružju ( Službeni list RCG br. 49/04) od 22. jula 2004.godine neovlašćeno nabavio i držao vatreno oružje - pušku, modela '' M-48 TRZ M-48 - Čačak kal. 8x57 JS'' fabrički broj B-5000064 i municiju ( dva metka za istu pušku), a okrivljeni RC.I.. od neutvrdjenog dana u prvoj polovini 2010.godine do dana 11.09.2010.godine u R. Opština Bijelo Polje, protivno čl. 24,27, Istog Zakona neovlašćeno držao i nosio pušku modela M-48, proizvodnje ''TRZ Čačak kal. 8 x 57 JS'' fabrički br. B-5000064 i municiju ( dva metka za istu pušku), </span>
</p>
<p class="p4">
<span>- čime su izvršili po jedno krivično djelo nedozvoljeno držanje oružja i eksplozivnih materija iz čl. 403. st. 1. Krivičnog Zakonika.</span>
</p>
<p class="p4"></p>
<p class="p4">
<span>-pa im sud primjenom citiranih zakonskih propisa i čl. 2, 4,5,13,15,32,36,42, 52,53,54, 66 i 75. KZ, te čl. 199  i 364. ZKP-a, </span><span class="s1">i z r i č e :</span>
</p>
<p class="p4"></p>
<p class="p4"></p>
<p class="p3">
<span class="s1">USLOVNU OSUDU</span>
</p>
<p class="p4"></p>
<p class="p4">
<span>Kojom im utvrdjuje kaznu zatvora u trajanju od po 3 / tri / mjeseca i istovremeno odredjuje da se kazna neće izvršiti ukoliko okrivljeni u roku od 2 /  dvije / godine ne izvrše neko  novo  krivično djelo.</span>
</p>
<p class="p4"></p>
<p class="p4">
<span>Obavezuju se okrivljeni da plate ovom sudu na ime paušala iznose od po 30,00 € / trideset eura/, u roku od 15. dana po pravosnažnosti presude, dok drugih troškova krivičnog postupka nije bilo.</span>
</p>
<p class="p4"></p>
<p class="p4">
<span>Okrivljenom RC.I..u se izriče mjera bezbjednosti oduzimanja predmeta - puške, sa bližim podacima kao u izreci presude, shodno čl. 66 i 75. KZ. </span>
</p>
<p class="p4"></p>
<p class="p4"></p>
<p class="p6">
<span class="s1">O b r a z l o ž e nj e</span>
</p>
<p class="p4"></p>
<p class="p4">
<span>Optužnim predlogom ODT iz B.Polja Kt.br. 605/2010 od 12.11.2010.godine, okrivljenim R.V.u i RC.I..u obojica iz  Bijelog Polja, stavljeno je na teret izvršenje po jednog krivičnog djela nedozvoljeno držanje oružja i eksplozivnih materija iz čl. 403. st. 1. Krivičnog Zakonika.</span>
</p>
<p class="p4"></p>
<p class="p7">
<span>Na glavni pretres koji je održan dana 14.12.2010.godine, nije pristupio uredno obaviješteni ODT iz B.Polja, pa je sud glavni pretres održao i zaključio, shodno čl. 453. ZKP-a. </span>
</p>
<p class="p8">
<span>Okrivljeni R.V., u svojoj odbrani tokom postupka je naveo, da je od svog kuma A.R.iz Beograda koji je vojno lice, dobio na poklon lovačku pušku - karabin fab.br. - B5000064, dana 19.12.2009.godine, a za koju je A. posjedovao vojnu dozvolu br. 002585, izdatu od Vojne pošte Podgorica. Istakao je da su imali namjeru da oko predaje ove puške sačine ugovor o poklonu, a nakon toga on da traži dozvolu, ali to nije na vrijeme uradio jer je imao tešku povredu noge, a inače je dugogodišnji lovac i posjeduje lovačku pušku sačmaru za koju imam dozvolu i samim tim je ispunjavao sve uslove za preregistiraciju puške koju je dobio na poklon. Istakao je i to da po izlečenju imao je bolest člana porodice svog oca koji je umro 02.09.2010.godine, a prije toga je bio teško bolestan, što ga je spriječilo da obavi formalnosti dobijanja dozvole za ovu pušku. Posebno je istakao da je predsjednik Lovačke Sekcije LU - Bijelo Polje, iz kojeg razloga mu se obratio komšija RC.I.. sa molbom da mu pomogne u rješenju problema, napada lisica na njegovu živinu. Te ga je on zamolio da mu pozajmi pušku pa je on to i učinio i uz lovačku pušku Karabin, dao mu i 5. metaka, jer je bio svjestan da isti živi u nenaseljenom mjestu, te da ne postoji mogućnost ugrožavanja sigurnosti drugih lica. I rekao je C. da mu vrati pušku pošto riješi problem sa lisicama. Posebno je istakao da mu nije bila namjera da neovlašćeno nabavi i drži vatreno oružje - predmetni lovački karabin, kao i municiju. Već kako je naveo karabin i municiju je dobio na poklon od A.a sa namjerom da legalizuje držanje ove puške i kako je bio spriječen to nije uradio u dogledno vrijeme. Pušku je svjesno pozajmio u avgustu mjesecu ali se ne sjeća tačnog datuma 2010.godine svom komšiji RC.I..u zbog navedenih problema, a nije znao da će doći do situacije da se ovo iskomplikuje bez potrebe. U završnoj riječi je ostavio sudu da odluči. </span>
</p>
<p class="p8"></p>
<p class="p8">
<span>Okrivljeni RC.I.. u svojoj odbrani tokom postupka je naveo, da živi u mjestu R. Opština Bijelo Polje a ljetnje mjesece provodi u selu B.a u kojem posjeduje kuću i uzgaja živinu. Pošto mu je živinu u više navrata napadala lisica, on je znajući da njegov komšija R.V.lovac i da je predsjednik LU, istom se obratio da mu pomogne u rješenju ovog problema. R. mu je rekao da on nije u mogućnosti da ide u lov na lisice, jer muj je otac teško bolestan i nema vremena za to ali da se može poslužiti njegovom lovačkom puškom za koju mu je rekao da je vrati nakon što ulovi lisicu.  Tom prilikom predao mu je na poslugu lovačku pušku '' Karabin'' i 5 metaka uz nju, te je on ovom puškom tri puta pucao u lisicu koja mu je napadala živinu, ali je nije pogodio, tako da su mu ostala još dva metka. Istakao je da je pušku držao u svojoj sobi iza kreveta a metke u kutijici pored televizora. Nije znao da Vesko R. koji je inače poznati lovac i predsjednik LU, ne posjeduje dozvolu za pušku koju mu je dao na poslugu, a službenicima Uprave Policije je saopštio da u kuću ima pušku koja nije njegova. U završnoj riječi je ostavio sudu da odluči.</span>
</p>
<p class="p9"></p>
<p class="p8">
<span>Radi utvrdjivanja odlučnih činjenica i krivice okrivljenih, sud je u dokaznom postupku na glavnom pretresu na pedlog okrivljenih pročitao izvještaj o balističkom  vještačenju br. 3687/10 Forezničkog centra UP iz Danilovgrada, izvršio uvid u potvrdu Uprave Policije PJ B.Polje br. 02-Sl.od 11.09.2010.godine, izvršio uvid u izvod iz kaznene evidencije na ime okrivljenog R.V.a izdat od strane Uprave Policije PJ Bijelo Polje br. 2631 od 25.11.2010. godine i izvršio uvid u izvod iz kaznene evidencije na ime okrivljenog RC.I..a  izdat od strane Uprave Policije PJ Bijelo Polje br. 2600 od 25.11.2010.godine. </span>
</p>
<p class="p4"></p>
<p class="p4">
<span>Cijeneći odbrane okrivljenih i dokaze pojedinačno i u medjusobnoj vezi shodno čl. 360. st. 2. ZKP-a, sud je utvrdio činjenično stanje kao u izreci presude.</span>
</p>
<p class="p4"></p>
<p class="p4">
<span>Naime, odbrane okrivljenih na način kako su iznešene sud je cijenio kao podpuno priznanje. Tako, okrivljeni R.V. je iznoseći svoju odbranu kazao, da 19.12.2009.godine od svog kuma A.R.iz Beograda, koji je vojno lice, dobio je na poklon lovačku pušku '' Karabin fab.br. B-5000064'' za koju je A. imao vojnu dozvolu. Te su njih dvojica imali namjeru da sačine ugovor o poklonu a nakon toga On ( Okrivljeni ) traži dozvolu ali to nije uradio zbog teške  povrede noge i zbog bolesti člana porodice (oca), koji je umro 02.09.2010.godine. Takodje je kazao, da je predsjednik lovačke sekcije LU Bijelo Polje iz kog razloga mu se i obratio komšija RC.I.. da mu pomogne da riješi problem - napad lisica na njegovu živinu, te ga zamolio da mu pozajmi pušku, što je on i učinio i uz tu pušku mu dao 5. metaka, stim da mu je vrati pošto riješi problem sa lisicama, a istu mu je svjesno pozajmio u avgustu mjesecu 2010.godine. </span>
</p>
<p class="p4"></p>
<p class="p4">
<span>A Okrivljeni RC.I.. je kazao, da živi u R. a u ljetnjim mjesecima provodi u mjestu B.a gdje posjeduje kuću i uzgaja živinu. U više navrata mu je lisica napadala tu živinu a on znajući da komšija R.V.je lovac, i istom se obratio za pomoć. A zbog bolesti oca isti nije imao vremena da ide u lov na lisice, ali mu je rekao da se može poslužiti njegovom lovačkom puškom koju će vratiti nakon što ulovi lisicu. Isti mu je predao pušku ''Karabin i 5 metaka'' i on je utrošio 3. metka prilikom pucanja na lisicu, a ostala su još 2 metka. Pušku je držao u kući - sobi iza kreveta a metke u jednoj kutijici iza televizora. A nije znao da Vesko koji je poznati lovac ne posjeduje dozvolu za tu pušku. </span>
</p>
<p class="p4"></p>
<p class="p4">
<span>Odbrane okrivljenih potvrdjene su pisanim dokazima. Tako se iz izvještaja o balističkom vještačenju br. 3687/10 Forezničkog centra UP iz Danilovgrada, koja je pronadjena kod RC.I..a se utvrdjuje, da je puška model '' M-48'' proizvodnje TRZ Čačak, kal. 8 x 57 JS, fab. br. B-5000064, vizuelnim pregledom i praktičnom provjerom utvrdjeno, da dostavljena puška - Karabin, funkcioniše u skladu sa tehničkim karakteristikama predvidjenim za ovu vrstu oružja. A iz potvrde Uprave Policije PJ B.Polje br. 02/Sl. od 11.09.2010.godine, se vidi, da je ovlašćeno službeno lice izvršilo privremeno oduzimanje od RC.I..a tog dana 1.lovački karabin br. B-5000064 i 2. metka od istog. </span>
</p>
<p class="p4"></p>
<p class="p4">
<span>Dakle, na osnovu izvedenih dokaza i priznanja okrivljenih, nesporno je od strane ovog suda utvrdjeno, da su, i to Okrivljeni R.V. od neutvrdjenog dana i mjeseca 2009.godine do neutvrdjenog dana i mjeseca prve polovine 2010.godine u B.., opština Bijelo Polje, u svojoj kući protivno čl. 15,24,27. zakona o oružju ( Službeni list RCG br. 49/04) od 22. jula 2004.godine neovlašćeno nabavio i držao vatreno oružje - pušku, modela '' M-48 TRZ M-48 - Čačak kal. 8x57 JS'' fabrički broj B-5000064 i municiju ( dva metka za istu pušku), a okrivljeni RC.I.. od neutvrdjenog dana u prvoj polovini 2010.godine do dana 11.09.2010.godine u R. Opština Bijelo Polje, protivno čl. 24,27, Istog Zakona neovlašćeno držao i nosio pušku modela M-48, proizvodnje ''TRZ Čačak kal. 8 x 57 JS'' fabrički br. B-5000064 i municiju ( dva metka za istu pušku).  </span>
</p>
<p class="p4">
<span> </span>
</p>
<p class="p4">
<span>Prema čl. 403. st. 1. KZ, je propisano, da ko neovlašćeno izradjuje, prodaje, nabavlja, vrši razmjenu, nosi ili drži vatreno oružje, municiju ili eksplozivne materije, kazniće se zatvorom od 3.mjeseca do 3.godine. Krivično djelo se sastoji u neovlašćenoj prodaji, nabavljanju, nošenju ili držanju i razmjeni vatrenog oružja, municije ili eksplozivnih materija, a predmet krivičnog djela su vatreno oružje, municija i eksplozivne materije. Izvršilac djela može biti svako lice, a u pogledu vinosti potreban je umišljaj, koji treba da obuhvati kako svijest o djelatnosti tako i svijest da se to čini neovlašćeno. Djelo je sa blanketnom dispozicijom tako da se njegovo postojanje mora utvrditi s obzirom na propise sadržane u Zakonu o oružju. U konkretnom slučaju okrivljeni R.V. je postupao protivno odredbama Zakona o oružju Službeni list RCG br. 49/04, i to čl. 15, pomenutog Zakona kojim je propisano: - da vatreno oružje i samostreli sa silom natege većom od 45 kg. mogu se nabavljati isključivo na osnovu odobrenja. A odobrenje iz st. 1. ovog člana izdaje Organ Uprave nadležan za poslove oružja ( u daljem tekstu nadležni organ). A zahtjev za izdavanje odobrenja za nabavku oružja podnosi se nadležnom organu.  A čl. 24. istog Zakona, propisano je:- da municiju za vatreno oružje fizička lica mogu nabaviti na osnovu oružnog lista. A u čl. 27. navedenog Zakona propisano je :- da se oružni list izdaje za držanje oružja ili za držanje i nošenje oružja. Tako, da je djelo izvršio s umišljajem jer je bio svjestan da je neovlašćeno nabavio i držao vatreno oružje predmetnu pušku i municiju za istu, iako je zabranjeno. A da je okrivljeni RC.I.. protivno čl. 24 i 27. Zakona o oružju Službeni list RCG 49/04, neovlašćeno držao i nabavio pušku Model '' M-48 '' TRZ Čačak,  fab.br. B-5000064 i municiju - metke za istu, te je tako djelo izvršio s umišljajem obzirom da je bio svjestan da je neovlašćeno nabavio i držao oružje - predmetnu pušku i municiju za istu, iako je zabranjeno.</span>
</p>
<p class="p4"></p>
<p class="p4">
<span>Prilikom odlučivanja o vrsti i visini kazne, sud je imao u vidu sve okolnosti predvidjene čl. 42 KZ, koje utiču da kazna bude veća ili manja, pa je na strani okrivljenih od olakšavajućih okolnosti našao da se radi o porodičnim licima, roditeljima od po četvoro djece, koji žive od rada na selo, u obavezi izdržavanja porodice, ranije neosudjivani, da su priznali izvršenje krivičnog djela, dok otežavajućih okolnosti nije našao. Imajući u vidu predhodno utvrdjene olakšavajuće okolnosti sud je prema oba okrivljena utvrdio kaznu zatvora u trajanju od po 3. mjeseca i istovremeno odredio da se ista neće izvršiti pod uslovom da okrivljeni u roku od 2.godine, ne izvrše neko novo krivično djelo. Sud je mišljenja da u konkretnom slučaju prema oba okrivljena nije nužno primijeniti kaznu da se može osnovano očekivati da će se i samim upozorenjem uz prijetnju kazne ( uslovne osude ) dovoljno uticati na okrivljene da više ne vrše krivična djela, odnosno da će se postići svrha izricanja uslovne osude iz čl. 52. u vezi čl. 4. st. 2. KZ. Okrivljenim je ukazano na značaj uslovne osude i na mogućnost njenog opoziva u vremenu provjeravanja. </span>
</p>
<p class="p4"></p>
<p class="p4">
<span>Shodno čl. 199. ZKP-a, sud je obavezao okrivljene da na ime paušala plate ovom sudu iznos od po 30,00 €, pri čemu je sud vodio računa o trajanju postupka i imovinskim prilikama okrivljenih, dok drugih troškova krivičnog postupka nije bilo.</span>
</p>
<p class="p4"></p>
<p class="p4">
<span>Okrivljenom RC.I..u, je izrečena mjera bezbjednosti oduzimanja predmeta - puške, sa bližim podacima kao u izreci presude, shodno čl. 66 i 75. KZ. </span>
</p>
<p class="p4"></p>
<p class="p4">
<span>Sa iznijetih razloga odlučeno je kao u izreci presude shodno čl. 364. ZKP-a. </span>
</p>
<p class="p3">
<span class="s1">OSNOVNI SUD U BIJELOM POLJU</span>
</p>
<p class="p6">
<span class="s1">Dana: 14.12. 2010.godine</span>
</p>
<p class="p5"></p>
<p class="p5"></p>
<p class="p4">
<span class="s1">Zapisničar,				                                 S u d i j a,</span>
</p>
<p class="p4">
<span class="s1">Ljiljana Popović s.r.      		                            Rahmo Banda s.r.</span>
</p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p5"></p>


</body>
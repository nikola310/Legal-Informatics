<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 0.75in 0.62430555in 1.25in;}
.p1{text-align:end;hyphenate:auto;keep-with-next.within-page:always;font-family:Verdana;font-size:11pt;}
.p2{text-align:justify;hyphenate:auto;font-family:Verdana;font-size:11pt;}
.p3{text-align:center;hyphenate:auto;font-family:Verdana;font-size:11pt;}
.p4{text-align:justify;hyphenate:auto;keep-with-next.within-page:always;font-family:Times New Roman;font-size:12pt;}
.p5{text-align:center;hyphenate:auto;keep-with-next.within-page:always;font-family:Verdana;font-size:11pt;}
.p6{text-align:start;hyphenate:auto;font-family:Times New Roman;font-size:12pt;}
.p7{text-indent:0.5in;text-align:justify;hyphenate:auto;font-family:Verdana;font-size:11pt;}
.p8{text-align:justify;hyphenate:auto;font-family:Times New Roman;font-size:12pt;}
.p9{text-align:justify;hyphenate:auto;font-family:Times New Roman;font-size:14pt;}
.p10{text-align:start;hyphenate:auto;font-family:Verdana;font-size:11pt;}
.s1{font-weight:bold;}
.s2{font-family:Verdana;font-size:11pt;}
.s3{vertical-align:super;font-size:smaller;}
.s4{font-family:Times New Roman;font-size:12pt;}
</style>
<meta content="dragan.mrdak" name="author">
</head>
<body class="b1 b2">
<p class="p1">
<span>	</span>
</p>
<p class="p1">
<span>K. br. 676/2010</span>
</p>
<p class="p2"></p>
<p class="p2"></p>
<p class="p3">
<span>U IME NARODA</span>
</p>
<p class="p2"></p>
<p class="p2"></p>
<p class="p2"></p>
<p class="p4">
<span class="s1">	</span><span class="s2">OSNOVNI SUD U BIJELOM POLJU kao prvostepeni krivični sud, sudija Dragan Mrdak, kao sudija pojedinac, uz učešće zapisničara Sonje Marković, u krivičnom predmetu protiv okrivljenih N.R.a i N.M.a oba iz Bijelog Polja,  zbog saizvršilaštva u izvršenju krivičnog djela šumska kradja iz čl. 324 st. 2 u vezi st. 1 Krivičnog zakonika,  po optužnom predlogu Osnovnog državnog tužioca u Bijelom Polju, Kt. br. 678/10 od 07.12.2010. godine nakon održanog usmenog, glavnog i javnog pretresa, u prisustvu savjetnika u ODT-u B. Polje Smolović Slavenka  okrivljenih N.R.a i N.M.a,   predstavnika oštećene U. za Š.P.a R.V.a, dana 20.01.2011. godine  donio je i javno objavio</span>
</p>
<p class="p2"></p>
<p class="p2"></p>
<p class="p2"></p>
<p class="p5">
<span>P R E S U D U</span>
</p>
<p class="p2"></p>
<p class="p2"></p>
<p class="p2"></p>
<p class="p2">
<span>	Okrivljeni  N.R.E, JMBG ..., od oca M. i majke V., rodjene M., rodjen ... godine u O., opština Bijelo Polje, sa prebivalištem u mjestu rodjenja, državljanin Crne Gore, oženjen, otac dvoje djece, pismen, završio srednju školu, vojsku služio 1990. godine u Mariboru - Slovenija, srednjeg imovnog stanja, osudjivan presudom osnovnog suda u Bijelom Polju K. br. 57/03 od 12.03.2003. godine zbog krivičnog djela iz čl. 136 st. 1 u vezi st. 1 KZ RCG na tri mjeseca zatvora uslovno za jednu godinu.</span>
</p>
<p class="p2"></p>
<p class="p2"></p>
<p class="p2">
<span>	Okrivljeni N.M.O, JMBG ...., od oca B. i majke D., rodjene Ž., rodjen .... godine u O., opština Bijelo Polje, sa prebivalištem u mjestu rodjenja, državljanin Crne Gore, oženjen, otac dvoje djece, pismen, sa završenih četiri razreda osnovne škole, vojsku služio 1962. godine u Prištini, lošeg imovnog stanja, osudjivan presudom Opštinskog suda u Bijelom Polju K. br. 270/81 od 27.11.1982. godine zbog krivičnog djela iz čl. 48 KZ na trideset dana zatvora uslovno za jednu godinu i presudom Opštinskog suda u B. Polju K. br. 482/87 od 04.07.1988. godine, zbog krivičnog djela iz čl. 144 st. 1 KZ na novčanu kaznu u iznosu od 60.000,00 dinara. </span>
</p>
<p class="p5"></p>
<p class="p5"></p>
<p class="p5"></p>
<p class="p5">
<span>K r i v i     s u </span>
</p>
<p class="p6"></p>
<p class="p6"></p>
<p class="p7">
<span>Što su:</span>
</p>
<p class="p7"></p>
<p class="p7">
<span>-neutvrdjenog dana u periodu od početka februara mjeseca do početka   aprila mjeseca 2010. godine u državnoj šumi u mjestu ''Javorova Voda'' - GJ ''Bjelasica'' u odjeljenju broj 48, opština Bijelo Polje, radi kradje oborili 2 bukova stabla, ukupne drvne mase 6,14 m</span><span class="s3">3</span><span> i time oštećenoj U.i za Š.P.a, pričinili štetu,</span>
</p>
<p class="p2"></p>
<p class="p2">
<span>	-čime su kao saizvršioci izvršili krivično djelo šumska kradja iz čl. 324 st. 2 u vezi st. 1 Krivičnog zakonika CG,</span>
</p>
<p class="p2"></p>
<p class="p2">
<span>	-pa  sud, primjenom citiranog zakonskog propisa, te čl. 2, 4, 5, 13, 15, 23, 32, 36,39, 42,  Krivičnog zakonika i čl. 199, 212 st. 2, i 364 Zakonika o krivičnom postupku  za oba okrivljena    </span>
</p>
<p class="p3"></p>
<p class="p2">
<span>	- Okrivljenog N.R.A </span>
</p>
<p class="p2">
<span>	</span>
</p>
<p class="p2">
<span>						O S U Đ U J E </span>
</p>
<p class="p2"></p>
<p class="p2">
<span>	Na kaznu zatvora  od  3 ( tri ) mjeseca kao glavnu kaznu i</span><span class="s4"> </span>
</p>
<p class="p8"></p>
<p class="p2">
<span>	na novčanu kaznu u iznosu od 200,00 €, kao sporednu kaznu,  koju je kaznu okrivljeni dužan  platiti u roku od 3 (tri) mjeseca, od dana pravnosnažnosti presude, na žiro račun br. 832 - 151 -35, Depozita novčanih kazni, troškova postupka  i paušala CG.</span>
</p>
<p class="p2"></p>
<p class="p2"></p>
<p class="p2">
<span>	Ako okrivljeni ne plati novčanu kaznu u odredjenom roku, sud će novčanu kaznu zamijeniti kaznom zatvora, tako što će za svakih započetih 25,00 €, novčane kazne, odrediti jedan dan zatvora, a ako osudjeni plati samo dio novčane kazne, sud će ostatak kazne srazmjerno zamijeniti kaznom zatvora, pa ako osudjeni isplati ostatak novčane kazne, izvršenje kazne zatvora će se obustaviti.</span>
</p>
<p class="p2"></p>
<p class="p2">
<span>	 </span>
</p>
<p class="p2">
<span>	- a okrivljenom  N.M.U primjenom i čl.52,53 i 54 Krivičnog zakonika   i z r i č e,</span>
</p>
<p class="p2"></p>
<p class="p3">
<span>USLOVNU OSUDU</span>
</p>
<p class="p2"></p>
<p class="p2"></p>
<p class="p2">
<span>	Kojom mu utvrdjuje kaznu zatvora u trajanju od 3 (tri ) mjeseca, i istovremeno odredjuje da se ista neće izvršiti ako u roku od 2  (dvije ) godine, ne izvrši novo krivično djelo, kao glavnu kaznu i istog</span>
</p>
<p class="p2"></p>
<p class="p3">
<span>o s u dj u j e</span>
</p>
<p class="p2"></p>
<p class="p2">
<span>	Na novčanu kaznu u iznosu od po 200,00 € ( dvesta eura), kao sporednu kaznu,  koje kazne okrivljeni su dužan platiti u roku od 3 (tri) mjeseca, od dana pravnosnažnosti presude, na žiro račun br. 832 - 151 - 35, depozita novčanih kazni, troškova postupka  i paušala CG.</span>
</p>
<p class="p2"></p>
<p class="p2">
<span>	Ako okrivljeni ne plati novčanu kaznu u odredjenom roku, sud će novčanu kaznu zamijeniti kaznom zatvora, tako što će za svakih započetih 25,00 €, novčane kazne, odrediti jedan dan zatvora, a ako osudjeni plati samo dio novčane kazne, sud će ostatak kazne srazmjerno zamijeniti kaznom zatvora, pa ako osudjeni isplati ostatak novčane kazne, izvršenje kazne zatvora će se obustaviti.</span>
</p>
<p class="p2"></p>
<p class="p2">
<span>	Okrivljeni se obavezuju da ovom sudu na ime paušala plate iznose od po  30,00 €,  koje iznose će uplatiti na Depozit novčanih kazni troškova postupka i paušala ovog suda žiro račun br. 832- 151 - 35, u roku od 15 dana, po pravnosnažnosti presude, pod prijetnjom prinudnog izvršenja.</span>
</p>
<p class="p9">
<span>		</span>
</p>
<p class="p7">
<span>Drugih troškova krivičnog postupka nije bilo.</span>
</p>
<p class="p2"></p>
<p class="p2">
<span>	Oštećena U.a za Š. CG - P.a, radi ostvarivanja imovinsko-pravnog zahtjeva, upućuje se na parnični postupak.  </span>
</p>
<p class="p2"></p>
<p class="p2"></p>
<p class="p2"></p>
<p class="p5">
<span>O b r a z l o ž e nj e</span>
</p>
<p class="p2"></p>
<p class="p2"></p>
<p class="p2">
<span>	Optužnim predlogom Osnovnog državnog tužioca u Bijelom Polju, Kt. br. 678/10 od 07.12.2010. godine optuženi su N.R.e i N.M.o oba iz Bijelog Polja, zbog saizvršilaštva u izvršenju krivičnog djela šumska kradja iz čl.  324 st. 2 u vezi st. 1 Krivičnog zakonika.</span>
</p>
<p class="p2"></p>
<p class="p7">
<span>Glavni pretres je održan i zaključen u prisustvu savjetnika u ODT-u B. Polje Smolović Slavenka, okrivljenih N.M.a i N.R.a, te prestvnika oštećene U. za Š.P.a. </span>
</p>
<p class="p7"></p>
<p class="p7">
<span>U završnoj riječi savjetnik u ODT-u je izjavio da imajući u vidu izvedene dokaze tokom postupka, smatra da je činjenično stanje iz dispozitiva optužnog predloga u potpunosti dokazano, pa samim tim i utvrdjeno da su okrivljeni kao saizvršioci počinili krivično djelo koje im je stavljeno na teret optužnim predlogom, predlažući sudu da okrivljene oglasi krivim i iste osudi na kaznu po zakonu.</span>
</p>
<p class="p7"></p>
<p class="p7">
<span>U završnoj riječi prestavnik oštećene U. za Š.P.a pridružio se krivičnom gonjenju protiv okrivljenih, a prema istima je postavio imovinsko pravni zahtjev  koji će ostvarivati u parničnom postupku.</span>
</p>
<p class="p7"></p>
<p class="p7">
<span>Okrivljeni  N.R.e, u svojoj odbrani u bitnom  istakao je da je tačno da je sa svojim ocem M. negdje u septembru mjesecu 2010. godine vršio utovar jednog metra bukovih drva koja su prethodno bila posječena. Predmetna drva nijesu posjekli on i njegov otac, a ne zna ko je to učinio i kad. Obzirom da živi nedaleko od mjesta sječe, istu je primijetio još u decembru mjesecu 2009. godine. Tada je pokojnom šumaru Š.R.koji je bio zadužen za taj teren, tražio  da mu odobri jedno četiri metra tih oborenih bukovih stabala radi ogreva. Kako su stabla stajala dosta mjeseci na mjestu sječe, on i njegov otac su odlučili da jedan metar tih stabala uzmu radi ogreva. Dana 19.09.2010. godine, prilikom utovara stabala zatekao ih je šumar B.B.a, a  što se tiče jelovih stabala posječenih u istom odjeljenju u mjestu Javorova Voda, o tome ne zna ništa. Na glavnom pretresu je pojasnio da se radilo o oborenim stablima, od kojih je jedan metar obradio, izrezao na ćokove i potom sa svojim ocem te ćokove počeo da tovari na motokultivator kada je naišao lugar B.. Nije gledao da li na panjevima ili oborenim stablima postoji šumarski čekić. Lugar mu je čitao nešto iz zapisnika i uporno mu je tvrdio da je oborio ta dva stabla  u aprili mjesecu. Medjutim, stabla su bila oborena u decembru mjesecu. Lugar je zapisnik sačinio u njegovom i očevom prisustvu, a zapisnik nije pročitao, i tačno je da ga je potpisao. Iz neiskustva nije pročitao zapisnik, a tačno je da je lugar čitao zapisnik, ali koliko je razumio u zapisniku nije pisalo da priznaje sječu iz aprila mjeseca.  </span>
</p>
<p class="p7"></p>
<p class="p7">
<span>U završnoj riječi okrivljeni N.R.e je istakao da nije oborio stabla, ali je tačno da ga je sa ocem zatekao lugar prilikom utovara ćokova na motokultivator. Nije izvršio krivično djelo šumska kradja i tražio je da ga sud oslobodi od optužbe. </span>
</p>
<p class="p7"></p>
<p class="p7">
<span>Okrivljeni N.M.o u svojoj odbrani u bitnom je istakao da je dana 19.09.2010. godine zajedno sa svojim sinom R. vršio utovar već posječenih bukovih stabala u mjestu Javorova Voda, opština Bijelo Polje. Tom prilikom zatekao ih je lugar B., a imali su namjeru da odvuču svega jedan metar bukovih stabala radi ogreva. Medjutim, stabla nijesu posjekli on i njegov sin, a ne zna ko je to učinio. Posječena stabla su bila na mjestu sječe još u decembru mjesecu 2009. godine, nakon čega su on i njegov sin pitali tadašnjeg šumara pokojnog Š.a da im odobri nekih 4 metra tih stabala. Šumar im je tada rekao da sačeka neko vrijeme, te ako se niko ne bude javio u vezi tih stabala ista će im otpremiti. Pošto se dugi niz mjeseci niko nije interesovao za ova stabla, on i sin su odlučili da jedan metar tih stabala odvuku do njihove kuće. Što se tiče navodno posječenih jelovih stabala na mjestu sječe, odnosno u mjestu Javorova Voda nije mu ništa poznato, niti o istima nešto zna. Stabla nije sjekao, niti zna gdje se nalazi mjesto sječe jelovih stabala. Na glavnom pretresu je pojasnio da se nije razumao ima li na stablu ili na panju šumarskog čekića. Lugar je zapisnik pravio u prisustvo njegovog sina, i nešto je  pisao, nije  im prilazio, njih dvojica su mu kazali ''potpiši ovo'' i potpisao je. Ima sedamdeset godina, a zadnjih trideset godina ne radi sa motornom testerom, jer se jednom motornom posjekao po vratu.</span>
</p>
<p class="p7"></p>
<p class="p7">
<span>U završnoj riječi okrivljeni N.M.o je izjavio da nije sjekao stabla u šumi, samo je ćokove tovario na motokultivator i nije izvršio šumsku kradju i tražio je da ga sud oslobodi.  </span>
</p>
<p class="p7"></p>
<p class="p2">
<span>	Radi utvrdjivanja odlučujućih činjenica i krivice okrivljenog, sud je u dokaznom postupku, na glavnom pretresu, izveo dokaze: saslušao svjedoka B.B.u, pročitao zapisnik o izvršenom kontrolnom pregledu U. za Š.P.a PJ Bijelo Polje broj 4/2010 od 08.04.2010. godine, pročitao zapisnik o izvršenom kontrolnom pregledu U. za Š. PJ B. Polje broj 15/10 od 19.09.2010. godine, pročitao zapisnik o procjeni štete U. za Š. Kv. škr. br. 61/2010 od 11.10.2010. odine, izvršio  uvid u izvod iz kaznene evidencije za okrivljene ponaosob. Drugih predloga za dopunu dokaznog postupka nije bilo.</span>
</p>
<p class="p2"></p>
<p class="p2">
<span>	Cijeneći odbranu okrivljenih i dokaze pojedinačno i u medjusobnoj vezi, shodno čl. 360 ZKP, sud je utvrdio činjenično stanje, i na osnovu takvog utvrdjenog činjeničnog stanja zaključio da su okrivljeni izvršili krivično djelo stavljeno im na teret optužnim predlogom i da su za isto krivi i  odgovorni. </span>
</p>
<p class="p2"></p>
<p class="p2">
<span>	Odbranu okrivljenih sud je cijenio kao isključivo usmjerenu na izbjegavanje sopstvene krivice te istu nije prihvatio jer je njihova odbrana obezvrijeđena izvedenim dokazima u toku postupka. Naime iz iskaza  svjedoka B.B.e  proizilazi da je postupajući kao lugar dana 19. 09. 2010 godine, u jutarnjim časovima na svom reonu u mjestu Javorova voda GJ Bjelasica u državnoj šumi u odjeljenju br. 48 na licu mjesta zatekao N.M.a i N.R.a kako vrše utovar bespravno oborenih bukovih stabala.  Ova bukova stabla  bila su posječena u aprilu mjesecu  2010 godine  koju  sječu je on  registrovao po zapisniku o kontrolnom pregledu br. 4/10 od 08. 04. 2010  godine. Ukupna  drvna masa ovih stabala  iznosila je 6,14 m3. N.R.e i N.M.o prilikom kontrole kazali su mu da su oni počinili bespravnu sječu te  da im posječena stabla  trebaju radi ogreva za ličnu upotrebu. Na  glavnom pretresu  dodao  je  da je prilikom kontrole  na licu  mjesta sačinio  zapisnik o izvršenoj kontroli, potom zapisnik pročitao okrivljenima kojom prilikom su obojica okrivljenih priznali  da  su izvršili  sječu predmetnih stabala. Ovu sječu otkrio je u aprilu mjesecu radilo se o sječi prije  vegetacije  i nije  se  mogao  precizno izjasniti o  starosti sječe  a siguran je  da je izvršena za  vrijeme  mirovanja vegetacije kraj zime ili proljeća možda par  mjeseci prije  kontrole iz aprila  mjeseca. Reon Bjelasice je zadužio u februaru mjesecu te  vršeći obilazak reona u aprilu otkrio je predmetnu sječu. Zatečena oborena stabla  je žigosao žigom ŠŠ br.7  a  takodje je  i žigosao i  panjeve od  stabala, stabla  su  bila  samo oborena nijesu bila iskresivana prekraćivana i sl. Razmak izmedju panjeva i oborenih stabala  je bio  nekih 10 metara. Par  dana prije nego što je  zatekao okrivljene  N. u utovaru ćokova obilaskom stabala utvrdio je  da su stabla iskresana i izradjena jednim dijelom u ćokove dužine  od  20 - 25 cm. Prilikom kontrole   okrivljeni se nijesu izjašnjavali kada su posjekli predmetna stabla već su samo kazali da su ih oni posjekli. Prilikom kontrole na motokultivatoru okrivljenih  bilo je utovareno nekih  metar ćokova koje su okrivljeni odvezli a  ostali ćokovi su ostali u šumi. On nije  mogao izvršiti zaplenu ćokova za U.u za Š. jer jer  se  ka  stablima moglo doći samo  motokultivatorom i to  preko privatnih imanja. Okrivljenima nije  izdao potvrdu o privremeno izdatim predmetima a nekih mjesec dva  dana pošto je zatekao okrivljene obilazio je lice mjesta i tom prilikom ostali ćokovi od oba stabla su stajali na licu mjesta. Nije  mu poznata dalja  sudbina ovih ćokova i da li isti i dalje stoje pored panjeva ili ih  je neko u međuvremenu otjerao. Iskaz ovog  svjedoka sud je u potpunosti prihvatio kao jasan, logičan i uvjerljiv, ničim doveden u sumnju a potvrđen sadržinom pisanih dokaza - zapisnicima o izvršenom kontrolnom pregledu U. za Š..</span>
</p>
<p class="p2"></p>
<p class="p2">
<span>	Iz zapisnika o izvršenom  kontrolnom pregledu U. za Š. br. 4/10 od  08.04. 2010 godine, proizilazi da je lugar  B.B.a dana  08. 04. 2010 godine, obilazeći reon u mjestu ''Javorova  voda'' u 48 odjeljenju pronašao  bespravno posječena  dva  bukova  stabla koja su stajala na licu mjesta a  takodje u  48  odjeljenju pronašao bespravno posječena  četiri jelova stabla izradjena u trupce i odvučena oko 100 metara od panja. Lugar je na zapisnik unio podatke o poprečnom presjeku, presjeku u prsnoj visini i ukupnoj drvnoj masi kako za bukova  tako i za jelova stabla. Sadržinu ovog  pisanog  dokaza  sud  je u potpunosti prihvatio jer  je isti sačinjen  od  strane  službenog  lica  u  vršenju službene  radnje a na ovaj zapisnik okrivljeni nijesu imali prigovora.</span>
</p>
<p class="p2"></p>
<p class="p2">
<span>	 Iz zapisnika o izvršenom kontrolnom pregledu U.  za Š.  br. 15/10 od  19.10. 2010 godine, utvrđuje  se  da je lugar  B.B.a prilikom obilaska reona u mjestu ''Javorova  voda'' u 48 odjeljenju zatekao N.M.a i N.R.a iz mjesta Ostrelj kako vrše utovar prethodno bespravno posječena dva bukova  stabla iz aprila  mjeseca po zapisniku br.4/10 ukupne bruto drvne mase  6,14 m3, lugar  je u zapisniku konstatovao '' isti priznaju da  su izvršili sječu u pomenutom periodu i navode  da će ove sortimente iskoristiti za sopstvenu upotrebu'', u zapisniku je dalje sadržano da je zapisnik pročitan, da stranke  nijesu imale primjedbi da je pregled završen u  6,30 časova  a zapisnik je potpisan od  strane lugara i kontrolisanih lica N.R.a i N.M.a. Sadržinu ovog  pisanog  dokaza  sud je u potpunosti prihvatio jer  je isti sačinjen  od  strane  službenog  lica  u  vršenju službene  radnje i potpisan od strane kontrolisanih lica N.R.a i N.M.a.</span>
</p>
<p class="p2"></p>
<p class="p2">
<span>	Odbranu okrivljenih da oni nisu posjekli predmetna  stabla i da ne znaju ko je to učinio a da su u decembru mjesecu prethodne godine primijetili ova posječena stabla i pitali tadašnjeg lugara pok.Š.a da im odobri drva od ovih stabala sud je  cijenio kao isključivo  usmjerenu na izbjegavanje sopsvene krivice te istu nije prihvatio. Jer je lugar  B.B.a je bio ubjedljiv i decidan u pogledu činjenica da su mu okrivljeni N.R.e i N.M.o u momentu kada ih  je prilikom kontrole od  19. 09. 2010 godine, zatekao u utovaru ćokova priznali da su oni oborili predmetna stabla koja  činjenica je potvrđena i zapisnikom o izvršenom kontrolnom pregledu U. za Š. br.15/10 od 09. 09. 2010 godine, koji zapisnik su okrivljeni potpisali.    </span>
</p>
<p class="p2"></p>
<p class="p2">
<span>	Okrivljeni N.R.se neuvjerljivo branio da zapisnik nije pročitao iz neiskustva a  da je tačno da je lugar  čitao zapisnik i koliko je on razumio  u zapisniku nije pisalo da priznaje sječu od  aprila  mjeseca odnosno da  je zapisnik potpisao  zbog  greške i neiskustva što je  u suprotnosti sa  navodima iz iskaza svjedoka  B.B.e te  sadržinom samog zapisnika a u suprotnosti i sa  navodima iz odbrane okrivljenog N.M.a koji je tvrdio da je lugar  zapisnik pravio u prisustvu njegovog sina R.a da im on nije prilazio da je lugar nešto pisao i da su mu njih  dvojica kazali potpiši ovo te je on potpisao zapisnik.</span>
</p>
<p class="p2"></p>
<p class="p2">
<span>	Okrivljeni su se branili da je sječa izvršena u decembru mjesecu prethodne godine o kojoj sječi je bio upoznat pokojni lugar Š., a svjedok B. je istakao da je  predmetni reon zadužio u  februaru mjesecu 2010 godine, da je predmetnu sječu registrovao u aprilu iste godine i da je sječa bila starosti par mjeseci. Iz čega  se nameće  logičan zaključak da bi lugaru B.u prilikom primopredaje terena  bila predočena ova sječa od strane nadležnih iz U. za Š., da je ista postojala u momentu kada je zadužio predmetni reon, te sa  navedenih  razloga sud  nije prihvatio ove navode iz odbrane okrivljenih i iste je cijenio kao sračunate na izbjegavanje sopstvene krivice pri čemu su okrivljeni bili svjesni da sud ne može salušati pokojnog lugara Š.a i provjeriti ove navode.  </span>
</p>
<p class="p2"></p>
<p class="p2">
<span>	Prihvatajući navode iz iskaza  svjedoka lugara  B.B.e da je predmetna sječa koju je on  registrovao 08. 04. 2010  godine, izvršena za  vrijeme  mirovanja vegetacije kraj zime ili proljeća  odnosno par  mjeseci prije kontrole, sud je u pogledu  vremena  izvršenja krivičnog djela utvrdio drugačije činjenično stanje  od činjeničnog  stanja predstavljenog dispozitivom optužnog predloga i isto  je  sadržano u izreci presude. </span>
</p>
<p class="p2"></p>
<p class="p7">
<span>Iz  izvedenih  dokaza u  toku postupka  sud  je utvrdio  činjenično stanje da su okrivljeni N.R.e i N.M.o neutvrdjenog dana u periodu od početka februara mjeseca do početka   aprila mjeseca 2010. godine u državnoj šumi u mjestu ''Javorova Voda'' - GJ ''Bjelasica'' u odjeljenju broj 48, opština Bijelo Polje, radi kradje oborili 2 bukova stabla, ukupne drvne mase 6,14 m</span><span class="s3">3</span><span> i time oštećenoj U.i za Š.P.a, pričinili štetu.</span>
</p>
<p class="p2">
<span>	</span>
</p>
<p class="p2">
<span>	Postupajući na opisani način, obarajući stabla u državnoj šumi, bez odobrenja i doznake za isto, a u namjeri pribavljanja protivpravne imovinske koristi, okrivljeni su ovakvim svojim radnjama ostvarli elemente krivičnog djela šumska krađa iz čl. 324 stav 2 u vezi st.1 Krivičnog zakonika, s obzirom da je  količina oborenog  drveta  veća od 5 m3 i za isto su krivi i  odgovorani. Krivično djelo  okrivljeni su izvršili sa direktnim umišljajem, jer je su bili svjesni da stabla obaraju u državnoj šumi i da ne posjeduju odgovarajuće odobrenje niti doznake za obaranje istih. </span>
</p>
<p class="p2"></p>
<p class="p2">
<span>	Okrivljeni su  postupali kao saizvršioci pri izvršenju ovog krivičnog djela iz  razloga  što su djelo  izvršili prema istom oštećenom,   iskoristivši  istu situaciju, na istom mjestu i prostoru, i u isto vrijeme  pri čemu je kod  okrivljenih postojao jedinstveni umišljaj.  </span>
</p>
<p class="p2"></p>
<p class="p2">
<span>	</span>
</p>
<p class="p2">
<span>	Odlučujući u pogledu vrste i visine kazne, sud je cijenio sve okolnosti iz čl. 42 Krivičnog zakonika koje su od uticaja da kazna bude veća ili manja pa je od olakšavajućih okolnosti na strani okrivljenog N.R.a  našao da se radi o mlađem licu, ocu dvoje djece u  obavezi izdržavanja istih , koji se u toku pretresa korektno držao, a  od otežavajućih okolnosti sud  je  cijenio  njegovu raniju osuđivanost za  srodno krivično djelo pa  cijeneći sve  otežavajući i olakšavajuće okolnosti sud je okrivljenom izrekao kaznu zatvora od tri mjeseca, kao glavnu kaznu smatrajući da će se istom dovoljno uticati na okrivljenog da ubuduće ne vrši krivična djela i da će se ostvariti svrha kažnjavanja iz čl. 32 Krivičnog zakonika u pogledu specijalne prevencije, a da će izrečena zatvorska kazna uticati na ostale potencijalne izvršioce da ne vrše ova i slična krivična djela i da će se na taj način ostvariti ciljevi generalne prevencije. Istovremeno sud je okrivljenog osudio da plati novčanu kaznu u iznosu od 200,00 € kao sporednu kaznu smatrajući da će se na ovaj način ostvariti svrha izricanja krivičnih sankcija. </span>
</p>
<p class="p2"></p>
<p class="p2">
<span>	Prilikom odlučivanja o vrsti krivične sankcije, sud je cijenio sve okolnosti iz čl. 42 KZ, koje se odnose na odmjeravanje kazne, pa je kod okrivljenog N.M.a na strani olakšavajuće okolnosti našao da se radi o licu znatne  životne dobi, lošeg imovnog stanja,  koji se u toku pretresa korektno držao, a  od otežavajućih okolnosti sud  je  cijenio  njegovu raniju osuđivanost s tim što je imao u vidu da od vremena  zadnje osude prošao znatan  vremenski period   od preko 22  godine, i da mu je do sada  izrečena jedna  uslovna osuda  pa cijeneći sve otežavajuće i olakšavajuće okolnosti  sud je stanovišta da su ispunjeni uslovi za izricanje uslovne osude, kojom je okrivljenom utvrdio kaznu zatvora u trajanju od tri mjeseca i istovremeno cijenio da bi se pristupanjem izvršenju iste suviše represivno djelovalo na okrivljenog, nego da će i samo upozorenje uz prijetnju kaznom, u odgovarajućem roku provjeravanja od dvije godine dovoljno uticati na istog, da u buduće ne vrši ova i slična krivična djela, i da će se na ovaj način ostvariti svrha kažnjavanja predvidjena u čl. 32. KZ CG. Sud je pri tom imao u vidu težinu krivičnog djela i jačinu ugrožavanja zaštićenog dobra. Sud je uslovnu osudu izrekao shodno čl. 52, 53 i 54 Krivičnog Zakonika CG. Istovremeno okrivljenom  je ukazano na značaj uslovne osude, i mogućnost njenog opoziva. Sud je okrivljenom uz glavnu kaznu izrekao i sporednu kaznu – novčanu u iznosu od 200,00 €, s obzirom da su iste kao kumulativne kazne zakonom propisane, smatrajući da će se izricanjem sporedne kazne u ovom iznosu, ostvariti svrha izricanja krivičnih sankcija.</span>
</p>
<p class="p2"></p>
<p class="p2">
<span>	Odluka o paušalu, u iznosu od 30,00 €, donijeta je na osnovu odredbe čl. 199 st. 2 Zakonika o krivičnom postupku, pri čemu je sud cijenio složenost i trajanje krivičnog postupka, te imovinske prilike okrivljenih. Drugih troškova postupka nije bilo.</span>
</p>
<p class="p2"></p>
<p class="p2">
<span>	Pošto su okrivljeni osporili oštećenoj "U.i za Š." P.a- PJ B. Polje, iznos pričinjene štete, to je sud istu shodno čl. 212 st. 2 Zakonika o krivičnom postučku  uputio na parnični postupak. </span>
</p>
<p class="p2"></p>
<p class="p2">
<span>	</span>
</p>
<p class="p2">
<span>	Iz  iznijetog je odlučeno kao u izreci presude, a shodno čl. 364  Zakonika o krivičnom postupku.</span>
</p>
<p class="p2"></p>
<p class="p2"></p>
<p class="p3">
<span>OSNOVNI SUD U BIJELOM POLJU</span>
</p>
<p class="p3">
<span>Dana  20. 01. 2011. godine</span>
</p>
<p class="p2"></p>
<p class="p2"></p>
<p class="p2">
<span>ZAPISNIČAR,							S U D I J A,</span>
</p>
<p class="p2">
<span>Sonja Marković                                                      	Dragan Mrdak	</span>
</p>
<p class="p2"></p>
<p class="p10"></p>
<p class="p6"></p>


</body>
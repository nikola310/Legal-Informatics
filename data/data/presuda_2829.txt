<div style="text-align: justify">
	<strong>&nbsp;</strong><br>
	&nbsp;</div>
<div style="text-align: center">
	<strong>&nbsp;&nbsp; U IME NARODA!</strong><br>
	&nbsp;</div>
<div style="text-align: right">
	<strong>&nbsp;&nbsp;&nbsp;&nbsp;&nbsp;&nbsp;&nbsp; Posl.br. K. 35/11</strong></div>
<div style="text-align: justify">
	<br>
	OSNOVNI SUD U HERCEG NOVOM,po sudiji Leković Branislavu,kao sudiji pojedincu, uz učešće zapisničara Šušić Lidije, u krivičnom predmetu protiv&nbsp; okrivljenog B.V., zbog krivičnog djela samovlašće iz čl.384.stav 1.KZ CG povodom privatne krivične tužbe privatnog tužioca doo“M.G.“ PG od 02.12.2010 godine,nakon održanog javnog glavnog pretresa od 27.05.2011 godine, u prisustvu zakonskog zastupnika privatnog tužioca R.G. a u odsustvu uredno pozvanog okrivljenog B.V., donio je i javno objavio sljedeću<br>
	<br>
	&nbsp;</div>
<div style="text-align: center">
	<strong>P R E S U D U</strong><br>
	&nbsp;</div>
<div style="text-align: justify">
	&nbsp; Okrivljeni:<br>
	<br>
	B.V., od oca M. i majke D., rodjene P., rodjen ... godine u PG, sa prebivališem u PG, ul...., oženjen, otac troje maloljetne djece, pismen sa završenim fakultetom elektrotehnike, zaposlen, posjeduje privatnu firmu DOO „S.G.“, sa prosječnim mjesečnim prihodom od oko 5.000 eura, državljanin CG.<br>
	&nbsp;</div>
<div style="text-align: center">
	<strong>K r i v&nbsp;&nbsp; j e</strong><br>
	&nbsp;</div>
<div style="text-align: justify">
	Što je:<br>
	<br>
	samovlasno pribavio pravo koje smatra da mu pripada – da naplati svoja potraživanja prema privatnom tužiocu DOO „M.G.“ , na način što je početkom jula 2009 godine poslao svoje radnike u objekat privatnog tužioca koji se nalazi u K., selo Đ., opština H.N., a koji radnici su obijanjem prostorije u kojoj je smještena bazenska oprema – tehnika, oduzeli bazensku opremu i to: 1 filtersku posudu, 1 pumpu „Badu“, 1 filtersku ispunu, 1 skimmer 15 l, 1 regulator nivoa, 1 sigurnosni transformator podvodne rasvjete, 1 elektro orman, 1 džet swin 200, 1 doz.pumpa za PH i bazenske stepenice,<br>
	&nbsp;<br>
	-čime je izvršio krivično djelo samovlašće iz čl.384.stav 1 Krivičnog zakonika,<br>
	<br>
	pa mu, na osnovu&nbsp; čl. 384. stav 1. KZ, te čl.4,32,42,52,&nbsp; 53. i 54KZ izriče<br>
	&nbsp;</div>
<div style="text-align: center">
	<strong>USLOVNU OSUDU</strong><br>
	&nbsp;</div>
<div style="text-align: justify">
	Kojom mu utvrdjuje kaznu zatvora u trajanju od 30 (trideset) dana i istovremeno odredjuje da se ova kazna neće izvršiti ako za vrijeme od 1 (jedne godine) ne izvrši novo krivično djelo.<br>
	<br>
	&nbsp; Na osnovu čl.202. st.1. ZKP-a okrivljeni se obavezuje da nadoknadi troškove krivičnog postupka u paušalno iznosu od 50 eura.<br>
	<br>
	&nbsp;</div>
<div style="text-align: center">
	<strong>O b r a z l o ž e n j e</strong><br>
	&nbsp;</div>
<div style="text-align: justify">
	Privatni tužilac doo „M.G.“ Podgorica je preko svog zakonskog zastupnika R.G. podnio ovom sudu privatnu tužbu od 02.12.2011 godine protiv okrivljenog B.V., zbog krivičnog djela samovlašće iz čl.384.stav 1.KZ CG.Konačno je na glavnom pretresu precizirao činjenični opis i pravnu kvalifikaciju djela,te ostao kod precizirane tužbe i predložio da sud okrivljenog oglasi krivim i osudi na kaznu po zakonu.<br>
	<br>
	Povodom ove privatne tužbe sud je ranije donio rješenje K.br.220/10 od 04.12.2010 godine, kojim je tužbu odbacio kao neblagovremenu, ali je ovo rješenje ukinuto rješenjem Višeg suda u Podgorici Kž. Br.2527/10 od 19.01.2011 godine i predmet vraćen na ponovni postupak.&nbsp;<br>
	<br>
	Glavni pretres je održan u odsustvu okrivljenog B.V., na osnovu čl. 453.st.3. ZKP-a, jer je uredno pozvan, a nije pristupio na pretres, niti je svoj nedolazak opravdao, a njegovo prisustvo nije bilo nužno, obzirom da je ranije saslušan.<br>
	<br>
	Okrivljeni B.V. je svoju krivicu zbog djela stavljenog mu na teret,te je u bitnom izjavio da je direktor i vlasnik DOO „S.“ iz PG, pa je njegova firma odnosno on kao direktor usmeno se dogovorio sa Rašović Goranom direktorom doo“ M.G.“ da im izvedu mašinske radove na opremanju bazena u K. kod jedne stambene zgrade&nbsp; i to tokom 2007 godine. Istakao je da je njegova firma na tom poslu obavila sledeće radove – ugradnja cjevovoda, ugradbenih elemenata u beton, mlaznica, rasvjete, skimera, regulatora nivoa, te da je sve i dan danas na tom objektu. Dodao je da ih je firma G.R. djelimično isplaćivala po ovom poslu, pa su im i ostali dužni, ali sad precizno ne zna te podatke, stim što smatra da mu duguju negdje od 4 do 5.000 eura. Dalje je naveo da je negdje tokom 2008 godiine, a još uvijek nisu bili završili sve radove na predmetnom bazenu, došlo do spora izmedju njega i R. u vezi cijene izvedenih radova, a koja je cijena bila poznata R. i unazad godinu dana, pa mu je tom prilikom Rašović rekao da mu neće plaćati po navedenim cijenama. Naglasio je da je tada on rekao svojim radnicima da podju na lice mjesta i da sa tog bazena uzmu materijala što može da se fizički skine spolja, pa su oni tom prilikom uzeli stepenice bazenske vrijednosti oko 400 eura i&nbsp; masku “turbo džet“, a ne znam im vrijednost, dok je ostatak navedenog materijela i elemenata opisano u tužbi i dalje na licu mjesta ugradjeno na predmetnom bazenu i njegovi radnici to nisu dirali. Dodao je da njegova firma pokrenula u Privrednom sudu postupak naplate potraživanja vezano za ovaj posao prema preduzeću doo“M.G.“ vlasnika R.G., ali da to još nije završeno.&nbsp; Pojasnio je da ne zna imena svojih radnika koji su uzimali po njegovom nalogu opremu sa predmetnog bazena ,te je pojasnio da je predmetna maska je bila ugradjena, stim što je lako mogla da se lako demontira.<br>
	<br>
	Sud je u postupku proveo dokaze saslušanjem svjedoka R.G., te uvidom u spise Osnovnog državno tužilaštva H.Novi KT.254/10,čitanjem dopisa-reklamacije doo“M.G.“ PG upućene B.V. i firmi „Montenegro pouls“ od 20.11.2007 godine i&nbsp; izvršio uvid u izvod iz kaznene evidencije za okrivljenog.<br>
	<br>
	&nbsp; Analizirajući provedene dokaze,te dovodeći ih u vezu jedne sa drugima i sa odbranom okrivljenog, sud je utvrdio činjenično stanje kao u izreci presude,te našao da je okrivljeni B.V. izvršio krivično djelo koje mu je stavljeno na teret,pa ga je zbog istog oglasio krivim i izrekao mu navedenu uslovnu osudu.<br>
	<br>
	Sud je prihvatio iskaz svjedoka R.G.,kao uvjerljiv i logičan,a potkrijepljen je pismenim dokazima-dopisom-reklamacijom upućenom okrivljenom i spisima predmeta ODT Kt.254/10.Osim toga,iskaz ovog svjedoka u odnosu na odlučne okolnosti ni okrivljeni nije negirao.<br>
	<br>
	Naime,svjedok R.G. je u bitnom izjavio da je on jedan od osnivača, vlasnik i direktor DOO „ M.G.“ PG, pa su dana 03.07.2007 godine zaključili pismeni ugovor on ispred svoje firme i B.V. ispred firme „S.“ ,a kojim su ugovorili isporuku i ugradnju bazenske opreme na objektu u Đ, K.. Okrivljeni je dostavio pismenu ponudu br. 89/07 od 29.06.2007 godine na iznos od 16.383,11 eura kao vrijednost radova sa uračunatim PDV,a on je prihvatio navedenu cijenu radova i firma okrivljenog je izvodila ugovorene radove, dok je on,odnosno njegova firma doo“M.G.“ sukcesivno plaćala cijenu radova, te od ukupnog ugovorenog iznosa firmi okrivljenog platila 15.950 eura,a firma okrivljenog završila sve radove, te bazen pušten u rad. Dalje je naveo da je nakon ispostavljanja računa od strane S. DOO dana 30.10.2007 godine broj računa 250/07&nbsp; koji je glasio na iznos od 20.136,64 eura, uočio da je na&nbsp; ukupnu cijenu iz osnovnog ugovora naknadno zaračunat PDV, da je fakturisano&nbsp; postavljanje keramike u bazenu od 23,40 eura po 1m2, da je pokušano fakrurisanje postavljanja izolacije 11,70 eura po 1m2, što je 300 % uvećano u odnosu na realne cijene, što je ukupno kad se sve sabere oko 4.000 eura,a koliko okrivljeni smatra da mu doo“M.G.“ duguje. Istakao je da je dana 20.11.2007 godine pismenim dopisom uputio reklamaciju firmi okrivljenog i naveo zbog čega se ne slaže sa njegovim završnim računom. Objasnio je da je njegova firma doo“M.G.“ izgradila zgradu u Đ – K. i ispred iste napravila zajednički predmetni bazen za sve te stanove, te rasprodala te stanove, a početkom jula 2009 godine dolaskom stanara&nbsp; u te stanove isti su primijetili da je prostorija gdje se drži bazenska oprema obijena i da nedostaje bazenska oprema kako je to bliže naznačeno u tužbi. Istakao je da je lično izašao na lice mjesta i uvjerio se u to stanje, te prijavio slučaj policiji koja je tim povodom i vršila uvidjaj na licu mjesta. Konačno je kao zakonski zastupnik privatnog tužioca u završnoj riječi ostao pri preciziranoj tužbi ,te dodao da ne postavlja imovinsko pravni zahtjev u ovom postupku, jer je u toku postupak pred Privrednim sudom po njegovoj tužbi radi naknade štete.&nbsp;<br>
	<br>
	Iz spisa predmeta Osnovnog državnog tužilaštva KT.br.254/10 u bitnom proizilazi da je doo „M.G.“ PG podnijelo krivičnu prijavu Upravi policije PJ H.Novi zbog krađe bazenske opreme u objektu u K,te da je nakon sprovedenog pretkrivičnog postupka Osnovni državni tužilac odbacio krivičnu prijavu&nbsp; oštećenog doo „M.G.“ protiv B.V. zbog krivičnog djela teška krađa iz čl.240.stav 3 KZ,iz razloga što u radnjama prijavljenog nema elemenata prijavljenog krivičnog djela.<br>
	<br>
	Iz dopisa-reklamacije doo“M.G.“ Podgorica upućene B.V. i firmi „M.P.“ od 20.11.2007 godine proizilazi da se privatni tužilac nije&nbsp; složio sa traženom cijenom okrivljenog,odnosno sa njegovim završnim računom u vezi obavljenog posla na predmetnom bazenu.<br>
	<br>
	Sud je prihvatio navedne pismene dokaze kao vjerodostojne,a na njihovu sadržinu ni stranke nisu imale primjedbi.Ovi dokazi su od značaja jer se istim potvrđuje tvrdnja svjedoka R.G. da okrivljeni nije imao saglasnost oštećenog da uzme predmetnu bazensku opremu iz objekta oštećenog.<br>
	<br>
	Iz izvještaja ovog suda o kaznenoj evidneciji za okrivljenog proizilazi da isti nije osuđivan do sada.<br>
	<br>
	Sud nije prihvatio odbranu okrivljenog u dijelu gdje je istakao stav da&nbsp; opisanim radnjama nije izvršio krivično djelo ,jer mu privatni tužilac duguje na ime izvršenog posla oko 4 do 5.000 eura,<br>
	Ovo iz razloga jer je takav stav okrivljenog neprihvatljiv i neosnovan i sračunat u cilju izbjegavanja krivične odgovornosti.Naime,upravo iz izjave okrivljenog proizilazi da je znao da se povodom međusobnih potraživanja između njega i oštećenog vodi spor u PG,upravo u vezi posla na ugradnji bazenske opreme,te da nije mogao samovlasno uzimati opremu.<br>
	Sve navedeno jasno ukazuje da je okrivljeni znao da ne može samovlasno uzimati predmetnu opremu,ugrađenu u bazen privatnog tužioca ,na ime svog potraživanja prema njemu,a mimoilazeći nadležne organe i propisani postupak za ostvarivanje tog prava. Ovo posebno jer je i sam okrivljeni istakao da se pred privrednim sudom vodi postupak naplate potraživanja vezano za ovaj posao prema firmi tužioca.<br>
	Sud je prihvatio odbranu okrivljenog&nbsp; u dijelu gdje opisuje kada je poslao svoje radnike da iz predmetnog objekta oštećenog uzmu bazensku opremu,jer je u tom dijelu potvrđena izvedenim dokazima,ali nije prihvtio njegovu odbranu u dijelu gdje ističe da njegovi radnici nisu oduzeli tom prilikom svu bazensku opremu naznačenu po vrsti i količini u tužbi, jer je u tom dijelu opovrgnuta izvedenim dokazima – spisima predmeta ODT Kt.254/10.<br>
	<br>
	Polazeći od naprijed provedenih i analiziranih dokaza-iskaza svjedoka R., te pismenih dokaza-dopisa-reklamacije privatnog tužioca i spisa predmeta ODT KT.254/10 i izjave okrivljenog , sud je utvrdio da je okrivljeni B.V. samovlasno pribavio pravo koje smatra da mu pripada – da naplati svoja potraživanja prema privatnom tužiocu DOO „M.G.“ , na način što je početkom jula 2009 godine poslao svoje radnike u objekat privatnog tužioca koji se nalazi u K., selo Đ., opština H.Novi, a koji radnici su obijanjem prostorije u kojoj je smještena bazenska oprema – tehnika, oduzeli bazensku opremu i to: 1 filtersku posudu, 1 pumpu „Badu“, 1 filtersku ispunu, 1 skimmer 15 l, 1 regulator nivoa, 1 sigurnosni transformator podvodne rasvjete, 1 elektro orman, 1 džet swin 200, 1 doz.pumpa za PH i bazenske stepenice.<br>
	<br>
	U naprijed opisanim radnjama okrivljenog, sud je našao sva bitna obilježja krivičnog djela samovlašće iz čl.384.st.1 KZ CG.<br>
	<br>
	Ovo stoga jer je okrivljeni samovlasno pribavio pravo za koje smatra da mu pripada-da da naplati svoje potraživanje od privatnog tužioca&nbsp; , tako što je preduzimajući radnje koje su bliže opisane u izreci ove presude i mimoilazeći nadležne državne organe,iz predmetnog objekta tužioca uzeo navedenu bazensku opremu.<br>
	U odnosu na oblik vinosti, sud je utvrdio da je okrivljeni navedeno krivično djelo počinio sa umišljajem, jer je bio svjestan da svoje pretpostavljeno pravo pribavlja samovlasno. Dakle ,bio je svjestan svog djela i htio je njegovo izvršenje. Njegov umišljaj je nesumnjivo utvrđen na naprijed opisan način,a u vezi činjenice da je znao da mu privatni tužilac nije dao odobrenje da iz njegovog objekta uzme na ime dugovanja,predmetne stvari,te da se pred Privrednim sudom vodi postupak u vezi međusobnih potraživanja između njega i oštećenog.<br>
	<br>
	Odlučujući o vrsti i visini krivične sankcije koju okrivljenom treba izreći za počinjeno krivično djelo,sud je cijenio sve okolnosti iz čl.42 KZ CG.<br>
	Shodno navedenom zakonskom propisu sud je okrivljenom kao olakšavajuće okolnosti cijenio okolnost da&nbsp; ranije nije osuđivan,da je porodičan čovjek,otac troje maloljetne djece. Sud nije našao otežavajućih okolnosti na strani okrivljenog.<br>
	Kada se ima u vidu ranija neosuđivanost okrivljenog, odnosno ukupnost svih olakšavajućih okolnosti i odsustvo otežavajućih okolnosti, sud je mišljenja da se navedeno djelo može smatrati lakšim,( lakše je i formalno obzirom na zakonom propisanu kaznu)&nbsp; te da nije nužno, s obzirom na ličnost&nbsp; okrivljenog, prema istom&nbsp; primjeniti kaznu, jer se osnovano može očekivati da će i samo upozorenje uz prijetnju kaznom dovoljno uticati na njega da ubuduće ne vrši krivična djela.<br>
	Zbog toga je sud primjenom članova&nbsp; 52., 53 .st 1.i 54.st.1 i 4.KZ CG&nbsp; izvršiti ako okrivljeni za vrijeme od 1 godine ne izvrši novo krivično djelo, s time što je vrijeme provjeravanja odmjereno u skladu sa visinom utvrđene kazne i ličnosti okrivljenog .<br>
	<br>
	Sud je u smislu čl.202.st.1.ZKP-a obavezao okrivljenog da ovom sudu nadoknadi troškove krivičnog postupka u paušalnom iznosu od 50 ,a koji iznosi je odmjeren u skladu sa dužinom trajanja i složenošću postupka,kao i u skladu sa imovnim stanjem okrivljenog.<br>
	&nbsp;</div>
<div style="text-align: center">
	<strong>OSNOVNI SUD U HERCEG NOVOM<br>
	Dana 27.05.2011 godine</strong><br>
	&nbsp;</div>
<div style="text-align: justify">
	Zapisničar&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Sudija<br>
	Lidija Šušić&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;Branislav Leković<br>
	<br>
	Pravna pouka:<br>
	Protiv ove presude dozvoljena je žalba<br>
	u roku od 8 dana od dana prijema,<br>
	Višem sudu u Podgorici, a preko ovog<br>
	suda.<br>
	<br>
	DNA:<br>
	-privatnom tužiocu doo“M.G.“<br>
	-okrivljenom B.V.u<br>
	-braniocu adv.B.I, iz PG<br>
	-u spise<br>
	&nbsp;</div>

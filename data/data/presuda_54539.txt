<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:center;hyphenate:auto;font-family:Arial;font-size:12pt;}
.p2{text-align:start;hyphenate:auto;font-family:Arial;font-size:12pt;}
.p3{text-align:justify;hyphenate:auto;font-family:Arial;font-size:12pt;}
.p4{text-align:start;hyphenate:auto;font-family:Times New Roman;font-size:12pt;}
.s1{font-weight:bold;}
</style>
<meta content="vesna.vuckovic" name="author">
</head>
<body class="b1 b2">
<p class="p1">
<!--Image link to '0.jpg' can be here-->
</p>
<p class="p2">
<span>                                                                                             Posl.br.K.123/12/12</span>
</p>
<p class="p2"></p>
<p class="p1">
<span>U IME CRNE GORE</span>
</p>
<p class="p2"></p>
<p class="p3">
<span>Osnovni sud u Kotoru kao nadležni prvostepeni, po sudiji Danijeli Samardžić, uz učešće zapisničara Tamare Počanić, u krivičnom predmetu protiv okrivljenog P D kojeg brani adv. Z M iz Tivta, zbog krivičnog djela teško djelo protiv bezbjednosti javnog saobraćaja iz člana 348 st.3 u vezi sa krivičnim djelom ugrožavanje javnog saobraćaja iz člana 339 st.3 u vezi st.1 Krivičnog zakonika, koji se vodi po optužnom predlogu ODT Kotor Kt.br.86/12 od 12.03.2012. godine, nakon održanog glavnog i javnog pretresa dana 04.04.2013. godine u prisustvu zamjenika ODT Kotor Jovanke Čizmović, okrivljenog i njegovog branioca, donio je i javno objavio dana 08.04.2013. godine sljedeću </span>
</p>
<p class="p1"></p>
<p class="p1">
<span>PRESUDU</span>
</p>
<p class="p1"></p>
<p class="p3">
<span>Okrivljeni P D od oca M i majke D, rođene V, rođen  godine u P, stalno nastanjen u T, S bb, državljanin Crne Gore, neoženjen, sa završenom SSS, zaposlen u firmi "P E In", srednjeg imovnog stanja, ranije osuđivan presudom Osnovnog suda u Kotoru K.br.88/03 od 02.12.2004. god zbog krivičnog djela iz čl.195 st.2 u sticaju sa krivičnim djelom iz čl.45 st.1 KZ RCG, na kaznu zatvora od 6 mjeseci uslovno na 3 godine i presudom Osnovnog suda u Pljevljima K.br.763/09 od 14.06.2011. godine zbog krivičnog djela nasilničkog ponašanja iz čl.399 KZ na kaznu zatvora u trajanju od 6 mjeseci, protiv kojeg se ne vodi postupak za drugo krivično djelo,</span>
</p>
<p class="p1">
<span>Kriv je,</span>
</p>
<p class="p3">
<span>Što je, </span>
</p>
<p class="p3">
<span>dana 20.06.2010. godine oko 1,15 časova, na magistralnom putu B - T, upravljajući iz pravca B putničkim motornim vozilom marke ‘M reg.ozn. tv 1 G vlasništvo ‘P E I iz T, suprotno odredbi čl.27 st.2 Zakona o bezbjednosti saobraćaja na putevima, ugrozio saobraćaj dovodeći u opasnost život oštećenih B A i R S, koja je bila suvozač u njegovom vozilu, na način što svoje vozilo u kretanju nije držao na dovoljnoj udaljenosti od desne ivice kolovoza da s obzirom na brzinu kretanja vozila, uslove saobraćaja i stanje i karakteristike puta ne ugrožava druge učesnike u saobraćaju i ne izlaže sebe opasnosti, usljed čega je na kritičnom mjestu izgubio kontrolu nad upravljačem i vozilom skrenuo van desne ivice kolovoza gdje je udario u stub ulične rasvjete, kojom prilikom je R S zadobila teške tjelesne povrede u vidu preloma tijela šestog i osmog grudnog pršljena, nagnječenja trupa i nagnječenja desnog skočnog zgloba,</span>
</p>
<p class="p3"></p>
<p class="p3">
<span>- čime je učinio krivično djelo teško djelo protiv bezbjednosti javnog saobraćaja iz člana 348 st.3 u vezi sa krivičnim djelom ugrožavanja javnog saobraćaja iz čl.339 st.3 u vezi st.1 Krivičnog zakonika. </span>
</p>
<p class="p3"></p>
<p class="p3">
<span>Pa ga sud shodno čl. 2, 4, 5, 8, 13, 16, 32, 39 i 42 Krivičnog zakonika i čl. 227, 229, 239, 368 i 374. ZKP-a </span>
</p>
<p class="p1">
<span>O S U Đ U J E</span>
</p>
<p class="p3"></p>
<p class="p3">
<span>Na novčanu kaznu u iznosu od 1.200,00 € /hiljadudvijestotine eura/, koju će platiti u roku od tri mjeseca od dana pravosnažnosti presude, a koju će u slučaju da se ne uplati u određenom roku zamjeniti kaznom zatvora na način što će se za svakih započetih dvadeset pet eura novčane kazne odrediti jedan dan kazne zatvora.</span>
</p>
<p class="p3"></p>
<p class="p3">
<span>Dužan je okrivljeni na ime troškova krivičnog postupka uplatiti iznos od 258,50 eura i na ime sudskog paušala iznos od 30,00 eura u roku od tri mjeseca od  dana  pravosnažnosti presude.</span>
</p>
<p class="p3"></p>
<p class="p3">
<span>Novčanu kaznu, troškove krivičnog postupka i sudski paušal okrivljeni će platiti u korist Budžeta Crne Gore na žiro račun br. 832-16-52.</span>
</p>
<p class="p3"></p>
<p class="p3">
<span>Oštećena RS  se sa postavljenim imovinskopravnim zahtjevom upućuje na parnicu.</span>
</p>
<p class="p1">
<span>O b r a z l o ž e nj e</span>
</p>
<p class="p1"></p>
<p class="p3">
<span>ODT iz Kotora podnio je ovom sudu optužni predlog Kt.br.86/12 od 12.03.2012.godine protiv P D stavljajući mu na teret izvršenje krivičnog djela teško djelo protiv bezbjednosti javnog saobraćaja iz člana 348 st.3 u vezi sa krivičnim djelom ugrožavanje javnog saobraćaja iz člana 339 st.3 u vezi st.1 Krivičnog zakonika.</span>
</p>
<p class="p3"></p>
<p class="p3">
<span>U svojoj odbrani okrivljeni je izjavio da ne priznaje djelo koje mu se stavlja na teret, ni krivicu za isto, te da on nema ništa sa ovim krivičnim djelom jer nije vozio predmetno vozilo, već se nalazio na mjestu suvozača dok je istim upravljala S, inače njegova drugarica, pa joj je iz tog razloga i dao da vozi njegovo vozilo. Nije puno obraćao pažnju na put, ali misli da je primjetio da ih je neko vozilo iz suprotnog pravca zaslijepilo, te da je iz tog razloga S "cimnula" volan nakon čega su udarili u banderu. Nije imao nikakvih povreda, a policija nije dolazila da vrši uviđaj, niti je radila skicu lica mjesta, te ne zna odakle se isti nalaze u spisima. Poznato mu je da je hitna pomoć odvela S, nakon čega je došla policija i njega odvela u stanicu na alkotest, gdje se utvrdilo neko malo prisustvo alkohola, dok je šlep odvezao M. Naveo je da, ukoliko je vršen uviđaj isti je vršen bez vozila, pošto ista tada nisu bila na licu mjesta. Na glavnom pretresu je objasnio je da je sa njim u vozilu pored oštećene bio i A B, a da je odmah nakon udesa na lice mjesta došao M D dok su oni još bili u vozilu, te da je M mogao da vidi gdje se ko nalazio u vozilu, a isti je bio prisutan i kada je došla policija. Dodao je da on nakon saobraćajne nezgode nije zadržan u policiji.</span>
</p>
<p class="p3"></p>
<p class="p3">
<span>U dokaznom postupku koji je proveden radi rasvjetljenja činjeničnog stanja i krivice optuženog sud je proveo sljedeće dokaze: na saglasnost stranaka pročitao iskaz oštećene R S sa zapisnika pred istražnim sudijom u Novom Sadu i sa ranijeg zapisnika o glavnom pretresu, iskaz svjedoka Ć R, iskaz svjedoka M Z, L D i B V; pročitan je iskaz svjedoka B A sa zapisnika od 08.02.2013. godine; pročitan je zapisnik o uviđaju UP I Tivat br.265 od 10.08.2010. godine sa skicom lica mjesta, izvještaj SB ’’Vaso Čuković’’ Risan od 04.01.2011. godine, na saglasnost stranaka pročitan je nalaz i mišljenje vještaka saobraćajne struke od 16.09.2011. godine, na saglasnost stranaka pročitan je nalaz i mišljenje vještaka medicinske struke od 11.07.2011. godine,</span><span class="s1"> </span><span>pročitana je izjava oštećene data dana 28.01.2011. godine kao prilog zapisniku o uviđaju, pročitan je izvod iz kaznene evidencije za okrivljenog UP Pljevlja.</span>
</p>
<p class="p3"></p>
<p class="p3">
<span>Nije bilo prigovora na izvedene dokaze osim što je iskazu  svjedoka B A prigovorio branilac okrivljenog koji je naveo da je on u vanbračnoj zajednici sa R S, a ta vanbračna zajednica je zasnovana nakon kritičnog događaja, te da je čitavu koncepciju optuživanja P smislio upravo svjedok B A u namjeri da pribavi materijalna sredstva od okrivljenog P, i od osiguravajuće firme kod koje je osigurano predmetno vozilo. </span>
</p>
<p class="p3"></p>
<p class="p3">
<span>Svjedok-oštećena R S na zapisniku pred istražnim sudijom Osnovnog suda u Novom Sadu od 11.01.2012. godine izjavila je da je 19.06.2010. godine oko 22,00h bila sa P Di AA koje je upoznala tog ljeta na moru i koji su joj bili poznanici. Te prilike O je vozio M koji je vlasništvo njegove firme, ona je bila na mjestu suvozača, a B pozadi. Put je bio suv, a P je vozio velikom brzinom oko 100 km/h na putu B - T, posle A, na ulazu u G. P je skrenuo ulijevo sa puta na neku čistinu, gdje je vozio auto u krug, odnosno okretao se u mjestu, iz hira ili iz zabave, a zatim je htio da izađe na put nazad, međutim izgubio je kontrolu te nije uspio da smota volan dovoljno ulijevo kako bi stupio na put već je auto nastavilo pravo i prešlo preko kolovoza skroz na drugu stranu i tamo udarilo u banderu pored puta. Ona je na trenutak bila van svijesti, a kada se probudila bila je ispred auta, a P je pozvao svog oca M koji je prvi došao na lice mjesta, a zatm su počeli i drugi ljudi da dolaze, a ne zna da li su iz obližnjih objekata, jer je u blizini bila benzinska pumpa. P joj je rekao da policiji kaže da nije povrijeđena i da je ništa ne boli, jer ni njih dvojica nisu imali povreda. Ona je rekla da je bole leđa i rebra pa ju je hitna pomoć odvezala za R gdje su ustanovili da nema preloma. Sutradan ujutru su joj snimili kičmu i ustanovili prelom šestog i osmog pršljena, te su je zadržali mjesec dana. Odmah prvog dana došao je P da joj kaže da nikome ništa ne govori, a da će joj on platiti bolničke troškove, što je i uradio i platio je troškove u iznosu od 1.300,00 €. Takođe joj je kupio i specijalni mider koji je morala da nosi zbog povrede pršljena, a jednom ili dva puta, dok je bila u bolnici, raspitivao se za njeno zdravlje. Policija nije tražila bilo kakvu informaciju ni u bolnici ni na licu mjesta. Nakon dva mjeseca bila je u S kod drugarice, tada već trudna, gdje je pronašao P i rekao joj da će morati da da izjavu kod njegovog advokata, a ako ne pristane da neće moći napustiti Crnu Goru. Tada je bila uplašena te je istu potpisala i to 28.01.2011. godine. Poveli su je zajedno sa A B gdje joj je advokat diktirao šta da piše, što je zatim i potpisala, a oni su uzeli original. P joj je faksom poslao izjavu koju joj je diktirao njegov advokat, jer  mu je rekla da je dobila poziv od suda u N S, te joj je rekao da to isto ponovi pred tim sudom, a ukoliko ne bude tako ponovila da će imati problema ako opet dođe u Crnu Goru, a Osnovnom sudu u Novom Sadu je dostavila fotokopiju te izjave koja je priključena zapisniku o njenom saslušanju. Naveo joj je i da on ima dva svjedoka koja će potvrditi da je ona vozila. Njegovo ponašanje ju je navelo da sve ispriča, a ona više nema namjeru da dolazi u Crnu Goru. Na zapisniku o glavnom pretresu od 15.05.2012. godine kod ovog suda navela je da ona uopšte nema vozačku dozvolu, a u vrijeme kada se nezgoda dogodila, odnosno 19.06.2010. godine bila je na ljetovanju u B, a P i B je upoznala u lokalu T. Ona sa A B  ima dijete, ali u vrijeme nezgode nije bila u vezi sa njim. Pojasnila je da je izjavu koja se nalazi u spisima predmeta ona potpisala 28.01.2011. godine, kada su je P i B odveli kod, kako je to P rekao njegovog porodičnog advokata, a njoj je otac okr. P - P M preko njegove firme poslao putem faksa izjavu koju je ona trebala da nauči napamet i takvu izjavu da pred sudom u N S.  Prije nego što je sačinila i potpisala predmetnu izjavu imala je pritisak od strane okrivljenog i njegovog oca, ali ona nikome nije prijavila da je na nju vršen pritisak radi davanja predmetne izjave, jer je znala da je otac okrivljenog imućan čovjek, a bila je u trećem mjesecu trudnoće, a i B A je savjetovao da od toga neće biti ništa i da slobodno da takvu izjavu, tako da je ona mislila da sve to neće doći do suda. Krtične prilike ona nije bila ni pod dejstvo alkohola, ni droga. Navela je da nije tačno da je ona od oca okr. P tražila 300,00 eura, jer će u suprotnom reći da je on vozio okrivljeni, ali jeste tražila 100,00 eura kako bi platila advokata, ali joj on taj novac nije dao. Pridružila se krivičnom gonjenju i postavila je  imovinskopravni zahtjev.</span>
</p>
<p class="p3"></p>
<p class="p3">
<span>Svjedok Ć R je izjavio da je on vršio uviđaj kritičnog dana, i na licu mjesta su zatekli okrivljenog kao i ostala dva lica van vozila, nakon čega je pitao ko je upravljao vozilom, a okrivljeni je rekao da je on, a s obzirom da je jedna ženska osoba zadobila teške tjelesne povrede obavijestili su istražnog sudiju koji im je naložio da izvrše uviđaj i okrivljenog povedu u stanicu policije, izvrše alkotestiranje i istog zadrže dok ne saznaju u kakvom je stanju povrijeđena R S Okr. P je bio u prostorijama Ispostave, potpisao je zapisnik o alkotestu i ni u jednom trenutku se nije protivio dovođenju, niti je opovrgavao da je on upravljao vozilom, a nakon što su saznali da je oštećena van životne opasnosti, okr. P su pustili kući. Nekih 8 dana nakon nezgode njegov kolega M Z je uzeo izjavu od ošt. R S  u SB R, a sa sobom je nosio formular na kojem se obično pišu izjave te da je na tom formularu dala pisanu izjavu na okolnosti saobraćajne nezgode, a da on nije prisustvovao svemu tome. Na glavnom pretresu je izjavio da on nikoga nije pitao ko je upravljao vozilom.</span><span class="s1"> </span><span>Objasnio je da nakon što se  sačini zapisnik i skica na licu mjesta predaje se nadležnom pomoćniku komandira za prekršajnu preventivu, a u konkretnom slučaju je to bio Moračanin Zoran, a on ne zna kako se to dalje procesuira i za koje vrijeme. Nakon dolaska na lice mjesta, tamo je zatekao nekih 6-7 lica prolaznika. On nije bio prisutan kada je kolega Moračanin uzimao izjavu od oštećene, a inače taj formular se potpisuje od onoga ko daje izjavu i od strane službenog lica koje je uzelo izjavu, a izjava se nigdje ne zavodi, ali se stavlja u predmet formiran nakon izvršenog uviđaja na licu mjesta.</span>
</p>
<p class="p3"></p>
<p class="p3">
<span>Svjedok M T je izjavio da kritičnog dana nije izlazio na lice mjesta. Dostavljeni su mu spisi povodom predmetne saobraćajne nezgode, a njegova dužnost je bila da podatke unese u kompjuter. U izvještaju je bilo navedeno da je vozilom upravljao P D, a da je suvozač bila oštećena, a ne sjeća se da li je bilo navedeno još neko lice u vozilu. Njegova obaveza je bila, da ukoliko neko lice zadobije povrede, obavijesti zastupnika optužbe, a kako je u predmetnom slučaju došao izvještaj iz bolnice da se radi o teškim tjelesnim povredama, tako je sačinio krivičnu prijavu i podnio je zastupniku optužbe. On lično nije išao kod oštećene kako bi uzeo izjavu od iste, a da je uz krivičnu prijavu priložio sve što je imao o tom predmetnu, a misli da nije imao izjavu oštećene. Tačno je da je formular izjave dao P M, iako to nije uobičajena praksa, kako bi isti odnio oštećenoj da je popuni, jer on nije bio u mogućnosti da stupi u kontakt sa njom, a istovremeno je tražio da ista dođe u stanicu policije kako bi potvrdila datu izjavu. Nakon što je dobio izjavu pokušavao je da je pronađe po T, ali sve je bilo bezuspješno te stoga misli da izjavu nije prilagao uz krivičnu prijavu. Naveo je da misli da su vozača njegove kolege na licu mjesta uz pomoć Dregera alkotestirali, a da se ne može izjasniti da li su mu u stanici vadili krv radi alkotesta. Takođe je dodao da poznaje okrivljenog i njegovog oca, jer i on živi u T, ali da se ne sjeća da li je u stanicu policije dolazio samoinicijativno ili ga je upravo on pozvao kada se interesovao kako da dođe do oštećene. Pojasnio je da je upravo on dao formular izjave ocu okrivljenog, a radi toga što se izjava piše ručno i potpisuje, pa je smatrao da će oštećena kada dođe u službene prostorije da da novu izjavu ili eventualno da potvrditi već datu izjavu, a on bi tek tada kao ovlašćeni službenik potpisao istu. Navedeno je uradio iz razloga što je otac okrivljenog rekao da misli da zna gdje se nalazi oštećena. Kada mu je otac okrivljenog donio izjavu oštećene on je pročitao i tada je rekao da oštećena mora da dođe da potvrdi te navode. Misli da ga je otac okrivljenog ili neko drugi obavjestio da se oštećena nalazi negdje oko stare diskoteke D u T i on je poslao službenike da je traže, ali je nisu pronašli. Takođe je objasnio da je zapravo njegov kolega Ćaćić kasnio sa dostavljanjem zapisnika, pa je zato došlo do proteka vremena od 7 mjeseci od nezgode do uzimanja izjave oštećene. Naveo je da su netačni navodi svjedoka Ć da je on išao u bolnicu kako bi uzeo izjavu od oštećene, a iz razloga što nije imao spise, odnosno zapisnik o uviđaju kako bi se upoznao sa predmetnom nezgodom, jer ga je kolega Ćaćić predao sigurno nakon 6-7 mjeseci od saobraćajne nezgode. Nakon uvida u zapisnik o uviđaju potvrdio je da je njegov potpis, a što se tiče datuma koji je naveden i to 10.08.2010. godine, pojašnjava da nije siguran da je upravo tog dana vršio popunjavanje, jer sigurno nije još dobio spise od kolege Ć. Sjeća se da je P Me dva puta dolazio kod njega sigurno (a moguće da je i više), prvi put kada je razgovarao sa njim i tad mu je dao formular, a drugi put kada je vratio formular sa izjavom. On je pozivao okrivljenog da dođe radi davanja izjave kada je protekao duži vremenski period od 6-7 mjeseci, odnosno kada je kompletirana dokumentacija povodom te saobraćajne nezgode.</span>
</p>
<p class="p3"></p>
<p class="p3">
<span>Svjedok L D je izjavio da se kritičnog dana vraćao sa svojim drugom i njegovim vozilom iz B prema T, te da je tom prilikom vidio da je vozilo koje je išlo ispred njih odjednom skrenulo i udarilo sa desne strane u stub rasvjete. Oni su odmah stali sa desne strane gdje se nalazi benzinska pumpa i prišli vozilu i vidio je da jedan momak izvodi djevojku sa mjesta vozača, a inače su bila dva momka od kojih jedan na mjestu suvozača, a drugi otopzadi. On je baš u tom trenutku opsovao u smislu tako je to kada žena vozi, a inače ni na kome nije vidio neke povrede. Bilo je kasno uveče i okupilo se više ljudi na licu mjesta. Tada nije bio prisutan otac okrivljenog, međutim jeste kasnije kada mu se ponudio i dao mu broj telefona ukoliko nešto zatreba, a takođe se sjeća da u tom momentu još uvijek nije bila došla policija na lice mjesta, a oni su otišli ranije jer su žurili. Oca okrivljenog prvi put posle kritičnog događaja vidio je prije suđenja, a nije se ni nadao da će biti pozvan da nešto svjedoči povodom te nezgode. Takođe je, vozilu koje je imalo udes prije njega prišao neki momak, koji je pomogao djevojci da izađe, odnosno on je samo otvorio vrata, a ona je sama izašla. Ne može se izjasniti o brzini kretanja predmetnog vozila, ali se sjeća da ih je nešto niže od tog mjesta preteklo upravo to vozilo. Objašnjava da je zapravo on prešao preko ulice i prišao sa vozačeve strane, lijeve strane vozila,  kako bi pitao da li je nekome potrebna pomoć. Kada je prilazio vozilu nije vidio koji dio je oštećen, a vozilo nije obilazio, pogotovo kada je vidio da niko nije povrijeđen. Nije se mogao sjetiti kada je otac okrivljenog stigao na lice mjesta, a on je istome dao svoje podatke ukoliko mu šta bude zatrebalo, tako da mu se isti tad predstavio kao otac jednog od učesnika predmetne saobraćajne nesreće. </span>
</p>
<p class="p3"></p>
<p class="p3">
<span>Svjedok B V  je izjavio da se ne sjeća tačnog datuma kao ni vremena kada se desio kritični događaj. Vraćao se iz grada kasno u toku noći,  a kako živi u G, na predmetnoj raskrsnici trebao je da skrene  ulijevo, a ispred njega su išla još dva vozila. Objasnio je da je prije nego što je skrenuo vidio da vozilo koje dolazi iz suprotnog pravca od pravca A skreće udesno i udara desnim farom u stub ulične rasvjete. Prilikom skretanja i parkiranja poznao je da se radi o autu P D. Parkirao je svoje vozilo i potrčao ka vozilu koje je imalo udes, prišao je vratima vozača i vidio djevojku koja se držala za grudi, vriskala i plakala, pa joj je pomogao da izađe iz vozila, a u međuvremenu i P, za kojeg misli da je sjedao na mjestu suvozača, i B koji mu je inače komšija, a koji je bio na zadnjem sjedištu, izašli iz vozila. Tada se okupilo više lica, a i druga vozila su se zaustavljala, a nakon 5-6 minuta došao je i P M  na lice mjesta. Djevojka, koju je izveo iz vozila ostala je naslonjena na vozilo, a kada je on otišao policija još nije bila došla na lice mjesta. Pojasnio je da je upravo on prvi prišao vozilu nakon udara u stub, prvi je otvorio vrata i vidio oštećenu kako se drži za grudi, te joj je pomogao da izađe uhvativši je za ruku. </span>
</p>
<p class="p3"></p>
<p class="p3">
<span>Svjedok B A pred istražnim sudijom Osnovnog suda u Novom Sadu je izjavio da se kritičnog dana 20.06.2010. godine kretao putničkim vozilom M vlasništvo P D koji je i vozio taj auto, dok je on sjedao na zadnjem sjedištu iza suvozača, a na suvozačevom mjestu bila je R S. P je isključio sistem proklizavanja, da bi na obližnjoj auto-pumpi  vrtio  vozilo u krug, a da bi se na taj način zabavili, i kako je dodao gas i vozilo se vrtjelo u krugu i tako je htio da izađe na magistralu, međutim nije uspio da umiri vozilo, pa je izlazeći na magistralu udario u banderu. Zatim je došla hitna pomoć i odvela njega i ošt. S u bolnicu, ali on nije imao većih povreda, dok je S zadobila povredu kičme. Na licu mjesta policija je odvela P. Nikog nije bilo na licu mjesta osim njih, a na licu mjesta je prvi došao otac okrivljenog P M kojeg je kako pretpostavlja pozvao okrivljeni.   </span>
</p>
<p class="p3"></p>
<p class="p3">
<span>Svjedok P M, otac okr. P, je izjavio da se sjeća da ga je u junu prije dvije godine pozvao sin da dođe na lice mjesta zbog udesa. Kada je stigao na lice mjesta njih troje koji su bili u vozilu, nalazili su se pored vozila, a oštećena je sjedala u krilu A B, i žalila se na povrede. Među njima je bilo još lica, kao i M D i B V. Vozilo je bilo dosta udareno, a u međuvremenu stigla je policija, međutim nije vršila uviđaj, već su samo pogledali lice mjesta i predložili kretanje i on je tada od prisutnih momaka čuo da je vozilom upravljala djevojka. To mu je rekao Bulajić Vladimir, što su mu potvrdila i još dva momka koje tada nije poznavao. Nakon pola godine pozvao ga je Z M i rekao mu da je neophodna izjava oštećene i da D treba potpisati zapisnike koji su bili sačinjeni naknadno, a njemu je upravo M dao obrazac, kako isti odnio oštećenoj, jer je stanovala preko puta njihove kuće, a kako bi ista dala izjavu i potpisala je. M mu je dao prazan formular koji je oštećena ispunila i potpisala i on je isti njemu vratio. Nakon toga M mu je rekao da problema može imati policajac Ć koji je vršio uviđaj, jer na licu mjesta nije provjerio ko je bio vozač vozila. Njega je nakon ovog događaja zvala oštećena par puta telefonom, i tom prilikom mu je tražila novac, oko 300,00 €, kako bi ih dala nekom advokatu. On je platio troškove liječenja za oštećenu i dolazak njenih roditelja. Na traženje oštećene poslao joj je primjerak njene izjave, a što je tražila kako bi istu izjavu dala pred sudom u N S. Kako je saznao da oštećena živi sa A B smatra da su upravo oni zajedno htjeli da izvuku novac od njegovog sina, a da on nije upućivao prijetnje oštećenoj za pisanje prvobitne izjave, a kako je naveo neki advokat koji je tražio vansudsko poravnanje, odnosno nagodbu povodom udesa i koji je naveo da je oštećena dala prvu izjavu zbog prijetnji sa njegove strane. Bio je prisutan na licu mjesta kada je policija rekla njegovom sinu da mora da pođe do stanice, da se spominjalo alkotestiranje i on lično je sina odvezao do stanice, a nije sumnjao zašto baš njega pozivaju jer je on vlasnik vozila. Ovjašnjavao je da je on kopirao izjavu koju je dala oštećena i to prije nego što je poslao istu oštećenoj i predao je M, a to je učinio zbog toga što je smatrao da je prošlo dosta vremena od udesa pa je sumnjao da će policija procesuirati postupak onako kako treba. Potvrdio je da je njemu oštećena poslala poruku na mobilni telefon da ukoliko joj ne pošalje novac u iznosu od 300,00 eura da će promijeniti izjavu, odnosno da će reći da je D vozio. </span>
</p>
<p class="p3"></p>
<p class="p3">
<span>Iz zapisnika o uviđaju UP I Tivat br.265 od 10.08.2010. godine kao i skice lice mjesta, proizilazi da je uviđaj vršen dana 20.06.2010. godine povodom saobraćajne nezgode koja se dogodila na raskrsnici za naselje G, gdje je ograničenje 50km/h. Put je obilježen horizontalnom i vertikalnom signalizacijom. Vozilo marke "M"  reg. ozn. TV 1 "G", vlasništvo P E I se kretalo iz pravca B i dolaskom na kritično mjesto iz neutvrđenih razloga sletilo je sa puta i udarilo u stub električne rasvjete.  </span>
</p>
<p class="p3"></p>
<p class="p3">
<span>Iz izvještaja SB ’’Vaso Ćuković’’</span><span class="s1"> </span><span>Risan od 04.01.2011. godine proizilazi da je oštećena R S zadobila povrede i to prelom tijela pršljena, grudnog šestog i osmog, nagnječenje desnog skočnog zgloba, nagnječenje glave i trupa.</span>
</p>
<p class="p3"></p>
<p class="p3">
<span>Iz izjave oštećene koja je koja je data na policijskom formularu proizilazi da je ista data 28.01.2011. godine i da je u istoj oštećena R navela da se kritične prilike kretala iz pravca A prema Tivtu, i da je ona vozila auto marke PMV Mercedes, vlasništva P D, koji je bio suvozač u automobilu, a takođe da se u vozilu nalazio i A B. Do nezgode je došlo preko puta benzinske pumpe S, na raskrsnici za G. Kako je navela bili su noćni uslovi vožnje oko 22,00 h, a do nezgode je došlo kada je vozilo iz suprotnog pravca skrenulo prema njihovom vozilu, kada je ona, da bi izbjegla to vozilo napravila nagli trzaj udesno volanom, izašla van kolovoza i udarila je u banderu pored kolovoza, kojom prilikom je samo ona bila povrijeđena.</span>
</p>
<p class="p3"></p>
<p class="p3">
<span>Iz nalaza i mišljenja vještaka medicinske struke od 11.07.2011. godine proizilazi da je R S u predmetnoj saobraćajnoj nezgodi zadobila sljedeće tjelesne povrede: prelom tijela šestog grudnog pršljena, prelom tijela osmog grudnog pršljena, nagnječenje glave, nagnječenje trupa, nagnječenje desnog skočnog zgloba, koje povrede u svom ukupnom djelovanju predstavljaju tešku tjelesnu povredu. Prelom tijela šestog grudnog pršljena i prelom osmog grudnog pršljena predstavljaju u vrijeme nanošenja, sami za sebe, pojedinačno procijenjeni tešku tjelesnu povredu, dok nagnječenje glave, nagnječenje trupa i nagnječenje desnog skočnog zgloba predstavljaju u vrijeme nanošenja, sami za sebe pojedinačno procijenjeni laku tjelsenu povredu. </span>
</p>
<p class="p3"></p>
<p class="p3">
<span>Iz</span><span class="s1"> </span><span>nalaza i mišljenja vještaka saobraćajno-tehničke struke Č P od 16.09.2011. godine proizilazi da se neposredno prije nezgode, vozilo "M" kretalo brzinom ne većom od 50 km/h, pri kojoj brzini je vozač mogao bezbjedno upravljati svojim vozilom u datim uslovima pod uslovom da je svojim vozilom upravljao sa dovoljno pažnje, ali da nije bio ometan u upravljanju vozilom. Kod vozila do destabilizacije u kretanju nije došlo usljed prekomjerne brzine, nego je vozilo sa kolovoza sišlo iz drugih razloga. Vozač je imao mogućnosti da svojim vozilom upravlja bezbjedno u datim putnim i vremenskim uslovima, a samim tim je imao i mogućnosti da izbjegne nezgodu, ako u upravljanju vozilom nije bio ometan od drugih učesnika u saobraćaju. Vještak se izjasnio da je do saobraćajne nezgode došlo usljed toga što vozač vozila "M" nije vodio svoje vozilo dovoljno precizno po kolovozu, usljed čega je došlo do silaska vozila sa kolovoza u desnu stranu. U konkretnom slučaju ne može se sasvim isključiti mogućnost da je vozač ipak bio ometan od drugih učesnika u saobraćaju, ali to je obzirom na dinamički tok nezgode malo vjerovatno. </span>
</p>
<p class="p3"></p>
<p class="p3">
<span>Iz izvoda iz kaznene evidencije za okrivljenog UP Pljevlja od 16.12.2011. godine proizilazi da je okr. P P ranije osuđivan: presudom Osnovnog suda u Kotoru K.br.88/03 od 02.12.2004. god zbog krivičnog djela iz čl.195 st.2 u sticaju sa krivičnim djelom iz čl.45 st.1 KZ RCG, na kaznu zatvora od 6 mjeseci uslovno na 3 godine i presudom Osnovnog suda u Pljevljima K.br.763/09 od 14.06.2011. godine zbog krivičnog djela nasilničkog ponašanja iz čl. 399 KZ na kaznu zatvora u trajanju od 6 mjeseci.</span>
</p>
<p class="p3"></p>
<p class="p3">
<span>Nakon provedenog dokaznog postupka cijeneći ih pojedinačno i u njihovoj uzajamnoj povezanosti, kao i u odnosu na odbranu okrivljenog sud je utvrdio činjenično stanje kao u izreci presude. </span>
</p>
<p class="p3"></p>
<p class="p3">
<span>Nesporno je da je dana 20.06.2010. godine na magistralnom putu B-T, u mjestu G, došlo do saobraćajne nesreće, na način što je vozilo "M" reg. ozn. TV 1 "G" vlasništvo "P E I" skrenulo van desne ivice kolovoza i udarilo u stub ulične rasvjete, a što je potvrđeno i zapisnikom o uviđaju UP I Tivat br.265 od 10.08.2010. godine. Takođe je nesporno da su u momentu kada se desila saobraćajna nesreća u vozilu bili okr. P D, oštećena R S i B A, ovdje svjedok. Međutim, sporno je bilo ko je upravljao navedenim vozilom u momentu kada se desio kritični događaj. Na osnovu provedenih dokaza sud je utvrdio da je kritične prilike vozilom upravljao upravo okr. P D (koji je tokom  čitavog postupka osporavao da je on bio vozač kritične prilike), a ovo iz sljedećih razloga:</span>
</p>
<p class="p3"></p>
<p class="p3">
<span>Naime, oštećena R S je u svojim iskazima pred istražnim sudijom Osnovnog suda u N S i na glavnom pretresu pred ovim sudom ostala dosljedna i po mišljenju suda uvjerljivo je kazivala kada je objasnila da je kritične prilike vozilom upravljao P A a na mjestu suvozača je bila ona, dok je na zadnjem sjedištu bio B A, te da je do saobraćajne nezgode došlo iz razloga što je okr. P (iz zabave) vrtio vozilo u krug, te potom kada je htio da izađe na magistralu izgubio je kontrolu nad istim, tako da je vozilo prešlo preko kolovoza na drugu stranu u udarilo u banderu pored puta. Oštećena se izjasnila da je na lice mjesta prvi došao otac okr. P, P M, a zatim su dolazili i drugi ljudi. Vezano za izjavu koju je ona dala 28.01.2011. godine, a koja se nalazi u spisima predmeta i koja je pročitana na glavnom pretresu oštećena je objasnila da je istu sačinila navedenog dana navodeći u istoj da je ona upravljala motornim vozilom, iz razloga što joj je okr. P rekao da tako napiše, jer u protivnom neće moći napustiti Crnu Goru, i bila je pod pritiskom okrivljenog i njegovog oca, a isto nikome nije prijavila iz straha, jer je tada bila u trećem mjesecu trudnoće i ubjeđivali su je da ništa neće doći do suda. Istu tu izjavu joj je faxom poslao otac okrivljenog kada je trebala da da izjavu pred sudom u N S upravo iz razloga da bi isto tako kao u izjavi od 28.01.2011. godine navela i pred sudom. </span>
</p>
<p class="p3"></p>
<p class="p3">
<span>Sud je poklonio vjeru ovakvom iskazu oštećene iz razloga što je iskazom svjedoka Moračanina i svjedoka P utvrđeno da je oštećena zaista izjavu u kojoj je navela da je ona kritične prilike upravljala predmetnim vozilom dala  28.01.2011. godine i to na način što je svjedok M (kako su saglasno naveli svjedok Moračanin i svjedok P M ) svjedoku P M dao prazan obrazac na kojem je oštećena unijela svoju izjavu i to 7 mjeseci nakon nezgode. Međutim, očigledno da ovakva izjava oštećene nije mogla biti cijenjena, s obzirom da je data na obrazcu na kojem policija popunjava izjave učesnika saobraćajne nezgode, bez prisutva službenog lica, potpisa i pečata istog, a kja nije dostavljena uz zapisnik o uviđaju i to na način što je otac okrivljenog odnio oštećenoj formular koji je ona popunila. Dakle, ovakva izjava očito da nije vjerodostojna, te nije mogla biti pouzdan izvor iz kojeg bi se utvrdila ma koja relevantna okolnost. Naime, objašnjenje okrivljene da je takvu izjavu dala pod pritiskom i jer su je ubjeđivali da slučaj neće doći do suda, za sud je bilo logično i istinito, jer je oštećena u periodu kada je dala takvu izjavu bila u trećem mjesecu trudnoće, te se kako je navela plašila da neće moći napustiti Crnu Goru. U svom iskazu i svjedok P Mje naveo da je oštećenoj poslao primjerak njene izjave, kako bi isto što i u izjavi potvrdila pred sudom u N S. Upravo navedeno u stvari ukazuje na vjerodostojnost iskaza oštećene. </span>
</p>
<p class="p3">
<span>Iskaz svjedoka B, koji je kritične prilike sjedao na zadnjem sjedištu, koji je dakle bio svjedok očevidac, je u saglasnosti s iskazom oštećene, jer je i ovaj svjedok naveo da je vozilom kritične prilike upravljao okr. P, a oštećena je bila na mjestu suvozača, a da je udesu prethodilo to što je okr. P vrtio vozilo u krug, te potom nad istim izgubio kontrolu, zbog čega je i došlo do saobraćajne nezgode, čiji iskaz je sud u potpunosti prihvatio. </span>
</p>
<p class="p3"></p>
<p class="p3">
<span>Nadalje,  svjedok Ć, prilikom saslušanja u istražnom postupku je izjavio da je on došao na lice mjesta, gdje je zatekao sva tri lica van vozila, nakon čega je pitao ko je upravljao vozilom, kada je okr. P rekao da je on upravljao, a kojeg su potom odveli u policiju i izvršili alkotestiranje istog, koji nijednom nije osporavao da je on upravljao vozilom. Sud je cijenio i prihvatio ovaj iskaz svjedoka Ć, dat u postupku istrage, a ne iskaz istog koji je imenovani dao na glavnom pretresu, kada je izjavio da na licu mjesta učesnike saobraćajne nezgode nije pitao ko je upravljao vozilom, jer je po mišljenju suda vjerodostojniji prvi iskaz ovog svjedoka dat u istrazi. Ovo iz razloga i što je zaista jedino okrivljeni P odveden u stanicu policije i jedino je njemu izvršeno alkotestiranje, što ukazuje na zaključak da je isti kritične prilike upravljao predmetnim vozilom, zbog čega je ovlašćeni službenik policije, kao redovnu obavezu i naložio alkotestiranje vozača. </span>
</p>
<p class="p3"></p>
<p class="p3">
<span>Međutim, kako je već navedeno okr. P je osporavao da je on upravljao predmetnim vozilom, ali njegovu odbranu i iskaze svjedoka l D, B V  i P M u dijelu koji se odnosi na svjedočenje na okolnosti upravljanja motornim vozilom, sud je cijenio kao neistinite, s obzirom da je u istima našao niz nelogičnosti i kontradiktornosti. Naime, saslušan u postupku istrage okr. P  je osporavao da je on upravljao predmetnim vozilom, međutim nije predlagao nijednog svjedoka koji bi o tome posvjedočio, dok je ime svjedoka saopštio tek na glavnom pretresu i to M D, koji je po njegovom kazivanju do vozila došao dok su oni još uvijek bili u istom. Međutim, okrivljeni tada nije naveo još dva lica koja su navodno došla do vozila neposredno nakon što je vozilo udarilo u stub ulične rasvjete (a misli se na L D i B V). Ovi svjedoci L Do i Bulajić Vladimir koji su se naknadno "pojavili" u toku postupka i svjedok L D je u svom iskazu naveo da, kada je on prišao vozilu, otac okrivljenog P M tada nije bio na licu mjesta, već je došao kasnije i on mu je dao svoje podatke da ga zove ako mu šta zatreba. Međutim, svjedok P Mu svom iskazu uopšte nije pominjao svjedoka L, koji je navodno bio na licu mjesta i svjedoku P dao svoje podatke, ukoliko mu, kako je to svjedok Lojanica naveo šta zatreba, a s druge strane ovaj svjedok (L) je naveo da nije mislio da će biti pozvan da svjedoči povodom saobraćajne nezgode (u kojoj je navodno među prvima pristupio na lice mjesta što je za sud bilo neuvjerljivo). Nadalje, svjedok BV  je u svom iskazu naveo kako je upravo on prvi prišao vozilu okrivljenog, da je on prvi otvorio vrata, dok s druge strane okrivljeni u svojoj odbrani navodi da je na lice mjesta prvi došao M D. U svemu navedenom ogledaju se protivrječnosti iskaza okrivljenog, i iskaza svjedoka P M, svjedoka L i svjedoka B, zbog čega im sud nije mogao pokloniti vjeru, već su isti po mišljenju sud iskonstruisani ka poboljšanju krivičnopravnog položaja okrivljenog, odnosno predstvaljanja da isti nije vozio predmento vozilo kritične prilike, te na taj način izbjegavanja krivice okrivljenog.</span>
</p>
<p class="p3"></p>
<p class="p3">
<span>Iskaz svjedoka M utvrđenju činjeničnog stanja doprinio je u dijelu u kojem je imenovani potvrdio da je svjedoku P M dao formular koji je potom popunila oštećena dana 28.01.2011. godine unoseći u isti svoju izjavu povodom kritičnog događaja koji se desio 20.06.2010. godine. </span>
</p>
<p class="p3"></p>
<p class="p3">
<span>Sud je našao da je prigovor branioca okr. P  na iskaz svjedoka B neosnovan, obzirom da je svjedok B očevidac događaja, a gore provedenim dokazima sud je nesporno utvrdio da je vozilom kritične prilike upravljao upravo okr. P. </span>
</p>
<p class="p3"></p>
<p class="p3">
<span>Vještak saobraćajne struke je na osnovu tehničkih podataka došao do zaključka da je do saobraćajne nezgode došlo usljed toga što vozač vozila "M" nije vodio svoje vozilo dovoljno precizno po kolovozu, usljed čega je došlo do silaska vozila sa kolovoza u desnu stranu, a što potvrđuje iskaz oštećene i svjedoka B, koji su naveli da je okrivljeni vrtio vozilo u krug, te potom, kada je htio da se uključi na magistralu izgubio je kontrolu zbog čega je udario u stub ulične rasvjete. Ovakvim postupanjem u saobraćaju okr. P je prekršio odredbu čl.27 st.2 Zakona o bezbjednosti saobraćaja na putevima koja propisuje da je vozač je dužan da vozilo u kretanju drži što bliže desnoj ivici kolovoza i na tolikoj udaljenosti od nje da, s obzirom na brzinu kretanja vozila, uslove saobraćaja i stanje i karakteristike puta, ne ugrožava druge učesnike u saobraćaju i ne izlaže sebe opasnosti.</span>
</p>
<p class="p3"></p>
<p class="p3">
<span>Ne postupajući na način propisan navedenom odredbom Zakona o bezbjednosti saobraćaja na putevima okrivljeni je prouzrokovao saobraćajnu nesreću u kojoj je ošt. R S zadobila tjelesne povrede što je utvrđeno iz medicinske dokumentacije za istu i nalaza i mišljenja vještaka medicinske struke koji je zadobijene povrede kod oštećene i to: prelom tijela šestog grudnog pršljena, prelom tijela osmog grudnog pršljena, nagnječenje glave, nagnječenje trupa, nagnječenje desnog skočnog zgloba, kvalifikovao kao u tešku tjelesnu povredu.</span>
</p>
<p class="p3"></p>
<p class="p3">
<span>Prema tome, kod ovako utvrđenog činjeničnog stanja nesporno je da su se u radnjama okrivljenog P D ostvarila sva bitna obilježja bića krivičnog djela teško djelo protiv bezbjednosti javnog saobraćaja iz čl.348 st.3 u vezi sa krivičnim djelom ugrožavanja javnog saobraćaja iz čl.339 st.3 u vezi st.1 KZ, pri čemu je postupao nehatno, svjestan da svojim nepropisnim ponašanjem u saobraćaju može učiniti krivično djelo, ali je olako držao da do toga neće doći, odnosno da će to moći spriječiti. </span>
</p>
<p class="p3"></p>
<p class="p3">
<span>Prilikom odluke o vrsti i visini krivične sankcije sud je u smislu člana 42 Krivičnog zakonika, cijenio sve okolnosti koje su značajne za odmjeravanje kazne pa je kao otežavajuću okolnost cjenio njegovu raniju osuđivanost, dok olakšavajućih okolnosti sud nije našao, pa ga je sud osudio na novčanu kaznu u iznosu od 1.200,00 eura, koju će platiti u roku od 3 mjeseca od dana pravosnažnosti presude, a koja će se u slučaju da se ne uplati u određenom roku zamjeniti kaznom zatvora, na način što će se za svakih započetih dvadeset pet eura novčane kazne odrediti jedan dan kazne zatvora. Sud je mišljenja da su ispunjeni uslovi za izricanje novčane kazne i da će se istom uticati na okrivljenog da ubuduće ne vrši ovakva i slična krivična djela, odnosno da će se istom postići svrha kažnjavanja iz čl.32 KZ, kao i da je ista adekvatna imovnom stanju okrivljenog, obzirom da je isti zaposlen, da je po sopstvenoj izjavi srednjeg imovnog stanja,  tako da sud smatra da se izrečenom novčanom kaznom  neće ugroziti egzistencija okrivljenog i njegove porodice.</span>
</p>
<p class="p3">
<span class="s1"> </span>
</p>
<p class="p3">
<span>Sud je na osnovu naprijed navedene krivičnopravne odredbe i čl. 2, 4, 5, 8, 13, 16, 32, 39 i 42  Krivičnog zakonika i čl. 227, 229, 239, 368 i 374. ZKP-a, riješio kao u izreci.</span>
</p>
<p class="p3"></p>
<p class="p3">
<span>Sud je obavezao okrivljenog da na ime troškova krivičnog postupka uplatiti iznos od 258,50 eura (troškovi vještaka medicinske i saobraćajne struke) i na ime sudskog paušala iznos od 30,00 eura u korist Budžeta Crne Gore na žiro račun br. 832-16-52, u roku od tri mjeseca od dana pravosnažnosti presude, a dokaz o uplati potrebno je da dostavi ovom sudu sa pozivom na br. K. 123/12/12, shodno čl. 227. i 229. ZKP-a.</span>
</p>
<p class="p3"></p>
<p class="p3">
<span>Sud je oštećenu R S  sa postavljenim imovinskopravnim zahtjevom uputio na parnicu, obzirom da činjenice utvrđene u krivičnom postupku ne pružaju pouzdan osnov ni za djelimično, ni za potpuno presuđenje, a kako bi njihovo utvrđivanje vodilo znatnom odugovalčenju postupka, to je sud shodno čl.239 ZKP-a uputio oštećenu da imovinskopravni zahtjev ostvaruje u parnici.</span>
</p>
<p class="p1">
<span>OSNOVNI SUD U KOTORU</span>
</p>
<p class="p1">
<span>Dana 08.04.2013.godine</span>
</p>
<p class="p2"></p>
<p class="p2">
<span>Zapisničar, 						                           Sudija,     </span>
</p>
<p class="p2">
<span>Tamara Počanić,                                                               Danijela Samardžić, s. r. 				 </span>
</p>
<p class="p2">
<span>			</span>
</p>
<p class="p3">
<span>PRAVNA POUKA: Protiv ove presude dozvoljena je žalba Višem sudu Podgorica u roku od 8 dana, od dana prijema, a preko ovog suda. </span>
</p>
<p class="p3">
<span> </span>
</p>
<p class="p4"></p>


</body>
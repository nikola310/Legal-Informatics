<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.74930555in 1.125in 1.0in 1.25in;}
.p1{text-align:justify;hyphenate:auto;font-family:Arial;font-size:12pt;}
.p2{text-align:end;hyphenate:auto;font-family:Arial;font-size:12pt;}
.p3{text-align:center;hyphenate:auto;font-family:Arial;font-size:12pt;}
.p4{text-align:start;hyphenate:auto;font-family:Arial;font-size:12pt;}
.p5{text-align:center;hyphenate:auto;keep-with-next.within-page:always;font-family:Arial;font-size:12pt;}
.p6{text-indent:0.5in;text-align:justify;hyphenate:auto;font-family:Arial;font-size:12pt;}
.s1{font-weight:bold;}
.s2{font-family:Times New Roman;}
</style>
<meta content="dragan.mrdak" name="author">
</head>
<body class="b1 b2">
<p class="p1">
<span>	</span>
</p>
<p class="p2">
<span>K. br.80/12</span>
</p>
<p class="p3">
<!--Image link to '0.jpg' can be here-->
</p>
<p class="p3"></p>
<p class="p4"></p>
<p class="p5">
<span>U IME CRNE GORE</span>
</p>
<p class="p1"></p>
<p class="p1"></p>
<p class="p1">
<span>	Osnovni sud u Bijelom Polju prvostepeni krivični sud, sudija pojedinac Dragan Mrdak, uz učešće namještenika suda Koviljke Lješnjak, zapisničara u predmetu protiv okrivljenog K. V. iz Podgorice, zbog produženog krivičnog djela:  posebni slučajevi falsifikovanje isprave iz čl. 413 st.1. tač.3. u vezi čl. 412. st.2. u vezi st.1. u vezi čl.  49. st.1. KZ i krivičnog djela prevara iz čl. 244. st. 3. u vezi st. 1. Krivičnog zakonika, rješavajući po optužnom predlogu oštećenog kao tužioca K.S. od  23. 02. 2012 godine, nakon održanog usmenog glavnog i javnog pretresa, u prisustvu supsidijarnog tužioca K. S.  iz Mojkovca i okrivljenog K.V. iz Podgorice, dana 25. 01.2013 . godine,  donio je i javno objavio:</span>
</p>
<p class="p1"></p>
<p class="p1"></p>
<p class="p3">
<span>P R E S U D U</span>
</p>
<p class="p1"></p>
<p class="p1"></p>
<p class="p1">
<span>	  Okrivljeni K. V., od oca M. i majke M., rođene S., rođen 14.02.1974 godine u Bijelom Polju, sa prebivalištem u Podgorici, ul. Božidara Vukovića br... Zagorič, državljanin Crne Gore, nezaposlen, oženjen, otac dvoje maloljetne djece, pismen, sa završenom srednjom školom, vojsku služio 1993/94 godine u Aleksincu, lošeg imovnog stanja, osuđivan i to presudom Osnovnog suda u Bijelom Polju K. br.293/11 od 24.08.2011 godine, zbog krivičnog djela iz čl. 412. st.1. Krivičnog zakonika, na 4 (četiri) mjeseca zatvora uslovno za 1 (jednu) godinu; presudom Osnovnog suda u Bijelom Polju K. br. 170/11 od 24. 08.2011 godine, na 3 (tri) mjeseca zatvora uslovno za 1 (jednu) godinu.</span>
</p>
<p class="p1"></p>
<p class="p1">
<span>	- na osnovu čl. 373 st. 1. tač.2  Zakonika o krivičnom postupku</span>
</p>
<p class="p1"></p>
<p class="p1"></p>
<p class="p3">
<span>OSLOBAĐA  SE OD OPTUŽBE</span>
</p>
<p class="p1"></p>
<p class="p1">
<span>	Da je:</span>
</p>
<p class="p1"></p>
<p class="p1">
<span>	-  ''neutvrđenog dana u aprilu mjesecu 2008 godine u Mojkovcu izdao mjenicu serijskog broja AA0493854 u ime oštećenog K. S. iz Mojkovca, bez njegovog ovlašćenja i sa njegovim podacima pod brojem dva na poleđini mjenice i istu uz zahtjev za dobijanje kredita u ime K.M. i ostalu dokumentaciju predao NLB Montenegro banci Mojkovac po osnovu koje je K. M. podigao kredit u iznosu od 10.000,00 €''</span>
</p>
<p class="p1"></p>
<p class="p1">
<span>	''neutvrđenog dana u aprilu mjesecu 2008 godine u Mojkovcu izdao mjenicu serijskog broja AA0429024 u ime oštećenog K. S. iz Mojkovca, bez njegovog ovlašćenja i sa njegovim podacima pod brojem dva na poleđini mjenice i istu uz zahtjev za dobijanje kredita u ime K.M. i ostalu dokumentaciju predao NLB Montenegro banci Mojkovac po osnovu koje je K. M. podigao kredit u iznosu od 10.000,00 €''</span>
</p>
<p class="p1"></p>
<p class="p1">
<span>	- čime bi izvršio produženo krivično djelo posebni slučajevi falsifikovanje izprave iz čl. 413. st.1. tač.3. u vezi čl. 412. st.2. u vezi st.1. u vezi čl. 49. st.1. Krivičnog zakonika.</span>
</p>
<p class="p1"></p>
<p class="p1">
<span>	I da je okrivljeni: </span>
</p>
<p class="p1"></p>
<p class="p1">
<span>	Dana 27. 03. 2008 godine, u Mojkovcu u namjeri da sebi pribavi protivpravnu imovinsku korist lažnim prikazivanjem činjenica oštećenom K. S. da će za svoje potrebe i na svoje ime da podigne kredit u iznosu od 1.000,00 €, istog doveo u zabludu i naveo da na štetu svoje imovine, potpiše formulare - izjavu žiranta i administrativnu zabranu NLB Montenegro banke, nakon čega je u istim upisao iznos od 10.000,00 €, a na osnovu kojih formulara i ostale dokumentacije je K.M. podigao kredit kod NLB Banke Mojkovac, u iznosu od 10.000,00 €, i novac od kredita predao okrivljenom K. V., koji kredit isti ne vraća i time okrivljeni sebi a na štetu oštećenog K. S. pribavio protivpravnu imovinsku korist,</span>
</p>
<p class="p1"></p>
<p class="p1">
<span>	- čime bi izvršio krivično djelo prevara iz čl.244.st.3. u vezi st.1. Krivičnog zakonika.</span>
</p>
<p class="p1"></p>
<p class="p1">
<span>	- jer nije dokazano da je optuženi izvršio krivična djela za koje je optužen.</span>
</p>
<p class="p1"></p>
<p class="p1">
<span>	Troškovi postupka padaju na teret Budžeta Crne Gore.</span>
</p>
<p class="p1">
<span> </span>
</p>
<p class="p1">
<span>	Oštećeni kao tužilac K. S. se radi ostvarivanja imovinsko pravnog zahtjeva upućuje na parnični postupak.  </span>
</p>
<p class="p1"></p>
<p class="p1">
<span>		</span>
</p>
<p class="p3">
<span>O b r a z l o ž e nj e</span>
</p>
<p class="p3"></p>
<p class="p1"></p>
<p class="p1">
<span class="s1">	</span><span>Rješenjem ODT-a iz Bijelog Polja Kt.br.768/10  od 17.01.2012   godine, odbačena je krivična prijava podnijeta protiv K. V. iz Podgorice, zbog krivičnog djela: posebni slučajevi falsifikovanje isprave iz čl. 413 st.1. tač.3. u vezi čl. 412. st.2. u vezi st.1. Krivičnog zakonika.</span>
</p>
<p class="p1"></p>
<p class="p1">
<span>	Shodno čl. 59 Zakonika o krivičnom postupku oštećeni kao tužilac K. S., je u ostavljenom roku dana 23.02.2012. godine, podnio ovom sudu optužni predlog oštećenog kao tužioca protiv okrivljenog K. V. iz Podgorice, zbog krivičnog djela:  posebni slučajevi falsifikovanje isprave iz čl. 413 st.1. tač.1 i 2  Krivičnog zakonika, a dopunom optužnog predloga od 28.05.2012 godine, okrivljenom K.V. je stavio na teret  i krivično djelo prevara.</span>
</p>
<p class="p1"></p>
<p class="p1">
<span>	Na glavnom pretresu od 25. 01. 2013 godine, supsidijarni tužilac  K. S. je precizirao činjenični opis i izmijenio pravnu kvalifikaciju krivičnih djela stavljenih na teret okrivljenom K., tako da isti sada glase:</span>
</p>
<p class="p1"></p>
<p class="p1">
<span>	 da je okrivljeni: ''neutvrđenog dana u aprilu mjesecu 2008 godine u Mojkovcu izdao mjenicu serijskog broja AA0493854 u ime oštećenog K. S. iz Mojkovca, bez njegovog ovlašćenja i sa njegovim podacima pod brojem dva na poleđini mjenice i istu uz zahtjev za dobijanje kredita u ime K.M. i ostalu dokumentaciju predao NLB Montenegro banci Mojkovac po osnovu koje je K. M. podigao kredit u iznosu od 10.000,00 €'',</span>
</p>
<p class="p1">
<span>	''neutvrđenog dana u aprilu mjesecu 2008 godine u Mojkovcu izdao mjenicu serijskog broja AA0429024 u ime oštećenog K.S. iz Mojkovca, bez njegovog ovlašćenja i sa njegovim podacima pod brojem dva na poleđini mjenice i istu uz zahtjev za dobijanje kredita u ime K. M. i ostalu dokumentaciju predao NLB Montenegro banci Mojkovac po osnovu koje je K.M. podigao kredit u iznosu od 10.000,00 €''</span>
</p>
<p class="p1"></p>
<p class="p1">
<span>	- čime je izvršio produženo krivično djelo posebni slučajevi falsifikovanje izprave iz čl. 413. st.1. tač.3. u vezi čl. 412. st.2. u vezi st.1. u vezi čl. 49. st.1. Krivičnog zakonika.</span>
</p>
<p class="p1"></p>
<p class="p1">
<span>	I da je okrivljeni: </span>
</p>
<p class="p1">
<span>	Dana 27. 03. 2008 godine, u Mojkovcu u namjeri da sebi pribavi protivpravnu imovinsku korist lažnim prikazivanjem činjenica oštećenom K. S. da će za svoje potrebe i na svoje ime da podigne kredit u iznosu od 1.000,00 €, istog doveo u zabludu i naveo da na štetu svoje imovine, potpiše formulare - izjavu žiranta i administrativnu zabranu NLB Montenegro banke, nakon čega je u istim upisao iznos od 10.000,00 €, a na osnovu kojih formulara i ostale dokumentacije je K. M. podigao kredit kod NLB Banke Mojkovac, u iznosu od 10.000,00 €, i novac od kredita predao okrivljenom K.V., koji kredit isti ne vraća i time okrivljeni sebi a na štetu oštećenog K. S. pribavio protivpravnu imovinsku korist,</span>
</p>
<p class="p1"></p>
<p class="p1">
<span>	- čime je izvršio krivično djelo prevara iz čl.244.st.3. u vezi st.1. Krivičnog zakonika.</span>
</p>
<p class="p1"></p>
<p class="p1">
<span>	Glavni pretres je održan i zaključen dana 25. 01. 2013. godine u  prisustvu oštećenog kao tužioca K. S.a  i okrivljenog K.V..</span>
</p>
<p class="p1"></p>
<p class="p1">
<span>	U završnoj riječi supsidijarni tužilac je ostao pri preciziranom optužnom predlogu i navodima iz svog iskaza dodajući da smatra da je dokazano da je okrivljeni izvršio krivična djela stavljena mu na teret. Tražio je da sud okrivljenog oglasi krivim i osudi na kaznu po zakonu.</span>
</p>
<p class="p1"></p>
<p class="p1">
<span>	Okrivljeni K.V. negirao je izvršenje krivičnih djela i krivicu za ista i istakao da K. S. poznaje sa istim je bio kolega - policajac u Ispostavi Mojkovac, K.mu je bio dva tri puta žirant za kredite koje je on podigao na svoje ime. U vezi kredita iz marta mjeseca 2008 godine, koji je kod NLB Montenegro  banka Filijala Mojkovac, podigao K.M.istakao je  da je K. M. pitao, da podigne kredit na njegovo ime u iznosu od 10.000,00 €, na šta je on i pristao. Za ovaj kredit su mu bila potrebna tri žiranta, pa je pitao K. S., da li će mu biti žirant, a tom prilikom mu je i saopštio da će kredit biti na ime K. M. u iznosu od 10.000,00 €. Druga dva žiranta su bili S. M. i T. R., koje je takođe pitao za žiriranje po predmetnom kreditu i upoznao ih o kreditu kao i K.. K. je prihvatio da mu bude žirant za taj kredit na ime K. M., pa je on zatim K. dao papire koje su njemu prethodno dali u Banci, da ih K. kao žirant popuni i ovjeri, a to su bile administrativna zabrana i izjava za žiranta, s tim što mu u Banci nijesu dali mjenicu, već mu je radnik banke M.D. kazao '' kada se odobri kredit, žiranti moraju doći u banku, kao i nosilac kredita K. M., da bi u Banci potpisali mjenicu. K. S. mu je donio ovjerene i popunjene izjavu za žiranta i administrativnu zabranu za žiranta. Drugu dokumentaciju nije davao K., niti je on nešto drugo ovjeravao. Ovu dokumentaciju koju mu je dao K., on je potom predao M. u Montenegro banku, ne sjeća se a možda je istog dana predao i dokumentaciju za T., a S. je tada radio u Podgorici, pa je njegovu  dokumentaciju naknadno predao službeniku banke M.. M. mu je tom prilikom kazao ''kada bude odobren kredit, pozvaću te preko telefona, a ti pozovi M. K., da dođe da potpiše još šta treba od dokumentacije''. Posle nekih  deset dana, pozvao ga je M.iz Banke i tražio da u Banku dođu K., T. i S. da bi potpisali mjenice. On je to njima prenio sa T. je došao do banke i čekao ispred a T. je u Banci potpisao tu dokumentaciju. Sada se ne sjeća da li je i kada K. išao u Banku da potpiše mjenicu.  Pet do šest dana nakon ovoga, opet ga je zvao M. iz Banke i kazao da K.M. dođe do banke sa ličnom kartom da bi podigao novac, pa su zatim on i M. K., zajedno došli do banke, gdje je K. M. podigao novac i isti mu predao unutar u banci pored šaltera u M. prisustvu, nazvavši ga tada po nadimku i rekavši mu '' Dado, ovo su tvoje pare, ti izbroj ovo, pošto ja žurim za Bijelo Polje''. M. njemu, ni K. M., nije sugerisao da nešto sa kreditnom dokumentacijom nije u redu, a pošto kredit nije bio na njegovo ime, on nije imao nikakvog dodira s mjenicom i o mjenici se ne može ništa izjasniti a sigurno je to da je on nije dobijao u ruke, niti je popunjavao niti ispisivao. M. je kazao ''ovo je ozbiljna banka, mi ne dajemo mjenice po kafanama da se dijele, već žiranti moraju doći u banku i potpisati mjenicu''. On je u banku predao formulare, u kojima su bile zabrane i izjave za žirante i to ovjerene i potpisane, poznato mu je da je M. K. dolazio u banku, jer je i on kao nosilac kredita, morao nešto da potpisuje. To je bio njegov kredit podignut na ime K. M., jedno vrijeme je kredit otplaćivao, pa je zatim zapao u lošu ekonomsku situaciju i nije mogao da isplaćuje kredit, a svjestan je svoje obaveze po pitanju ovog kredita. Ovaj kredit se sada odbija S. M., a nije mu poznato da se odbija T. i K.. On S. daje mjesečno 105,00 €, na ime novca koji se njemu mjesečno odbija od plate, po osnovu žiriranja za kredit. Dodao je da je upoznao K.S. sa iznosom kredita i na čije ime će da podigne kredit.</span>
</p>
<p class="p1"></p>
<p class="p1">
<span>	 U završnoj riječi okrivljeni K. V. je istakao da nije izvršio krivična djela stavljena mu na teret i ne osjeća krivim. Tražio je da ga sud oslobodi.</span>
</p>
<p class="p1"></p>
<p class="p1">
<span>	Radi utvrdjivanja odlučnih činjenica i donošenja pravilne i zakonite odluke sud je u dokaznom postupku izveo sledeće dokaze: saslušao u svojstvu svjedoka oštećenog kao tužoca K. S., saslušao svjedoke K. M. i M.D., izvršio uvid u izjavu žiranta NLB Montenegro banke od 27.03.2008 godine, uvid u izjavu žiranta  na ime K. V. S. od 27.03.2008 godine, uvid u rješenje o administrativnoj zabrani na ime K. S. od 27.03.2008 godine, uvid u potvrdu o visini primanja za žiranta K. S. od 27.03.2008 godine,  pročitao nalaz i mišljenje vještaka grafološke struke N. V. br. 124/12 od 05.12.2012 godine, izvršio uvid u kopiju mjenice serije AA0493854 i izvršio uvid u kopiju mjenice serije AA0429024, izvršio uvid u kopiju ugovora zaključenog između AD NLB Montenegro Banka Podgorica i K. M. UGKR 2008/4637 od 03.04.2008 godine, te izvršio uvid u izvod iz KE za okrivljenog. Drugih predloga za dopunu dokaznog postupka nije bilo.</span>
</p>
<p class="p1">
<span>	 </span>
</p>
<p class="p1">
<span>	Cijeneći odbranu okrivljenog, i dokaze pojedinačno i u medjusobnoj vezi, a na osnovu čl. 370 Zakonika o krivičnom postupku, sud je utvrdio činjenično stanje, i na osnovu istog zaključio da nije dokazano da je okrivljeni izvršio krivična djela  stavljena mu na teret preciziranim optužnim predlogom oštećenog kao tužioca. </span>
</p>
<p class="p1"></p>
<p class="p1">
<span>	Okrivljeni se branio da nije izvršio krivična djela stavljena mu na teret, koju odbranu okrivljenog je sud u potpunosti prihvatio jer je ista potvrđena izvedenim dokazima u toku postupka.</span>
</p>
<p class="p1"></p>
<p class="p1">
<span>	Iz iskaza svjedoka - supsidijarnog tužioca K. S., proizilazi da je on bio kolega sa K. V., zajedno su radili u Ispostavi policije Mojkovac i družili se, pa je K., nekoliko puta bio žirant, za kredite koje je on podizao prije marta mjeseca 2008 godine. Ne sjeća se da li je to bilo krajem februara  ili početkom marta 2008 godine, kada ga je K. pitao da mu bude žirant za kredit od 1.000,00 €, koji je namjeravao da podigne kod NLB M. banke, s tim što mu nije kazao da će kredit da podigne na nečije drugo ime, te je pretpostavio  da će kredit K. podići na svoje ime, pošto mu se obratio riječima ''ja ću da podignem kredit od 1.000,00 €. Prihvatio je tu K. molbu i posle nekih dva do tri dana, on K. i T., pošli su u Podgoricu, pošto su se tada papiri za kredit ovjeravali u Podgorici, i tom prilikom on je popunio i potpisao administrativnu zabranu i izjavu za žiranta, a zatim su one ovjerene u Upravi policije. Na toj administrativnoj zabrani i izjavi za žiranta nije bio upisan iznos kredita i on ih je zatim predao K. V.. Pričajući o ovom kreditu, K.je rekao da će mjenica da se potpiše i ovjeri u banci, tako da mu nije nikakvu mjenicu davao na potpis. Izjavu i administrativnu zabranu, predao je K. i njega nikad i niko iz banke nije zvao da potpiše mjenicu za kredit. On i K.  o ovom kreditu više nijesu pričali a čekao je da pođe do banke da potpiše mjenicu i da vidi na koji iznos. U julu mjesecu 2010 godine, kada mu je stigla opomena iz NLB Montenegro banke, otišao je u banku i tom prilikom, bankarski službenik M.D., mu je pokazao original mjenicu, M. je rekao da na mjenici nije njegov potpis, a M.je posle nekih pet do deset sekundi, pružio mu drugu bjanko mjenicu, da se na istu potpiše. Taj zahtjev M. je odbio, a potom je o ovome obavijestio i Todorovića i oni  su potom policiji prijavili M. i K.. Kada mu je M. ponudio bjanko mjenicu, isti mu je kazao ''potpiši ovu mjenicu'', a na njegovo pitanje ''zašto'' isti je odgovorio ''za kredit koji je podigao M.n K.''. Pitao je M. ''koji Mi.'', on je prećutao. Kod M. je otišao iz razloga što mu je od NLB Montenegro banke, stigla opomena, za kredit koji je podigao K.M., te je imao  namjeru da izvrši uvid u spise od kredita i tom prilikom na njegovo pitanje ''gdje je mjenica'' M.mu je pokazao original mjenični blanket sa popunjenim podacima, a na njegovu tvrdnju da na mjenici, nije njegov potpis, isti je ovu mjenicu sklonio i dao mu kako je prethodno opisao, drugu bjanko mjenicu, da se na nju potpiše.  Prilikom razgovora oko ovog kredita, K.mu nije kazao da će kredit da podigne na ime K. M.. Za ovaj kredit nije pitao okrivljenog, zašto kasni sa ratama, a pitao ga je za neke druge kredite, za koje je pristao da mu bude žirant. Na iskaz svjedoka M. D. prigovorio je i istakao da kreditnu dokumentaciju za predmetni kredit nije predavao u banku, već je istu dao K. V., u dokumentaciji nije bilo podataka o nosiocu kredita i iznosu kredita i nije bilo nikakve mjenice. Od T. R. je upoznat u junu mjesecu 2010 godine o iznosu kredita i K. M.  licu na čije ime je glasio kredit. Nikakav razgovor na ulici nije imao sa M. a sa .je razgovarao u Banci, kada mu je isti pokazao potpisanu i popunjenu mjenicu između ostalog i sa njegovim podacima, kada je on Mi. negirao svoj potpis na mjenici, a posle deset sekundi, M. je izvadio bjanko mjenicu, ponudio mu je na potpis, on je to odbio posle toga on i T.su prijavili ovaj događaj. Prihvatajući navode iz odbrane okrivljenog,i s njima u vezi pisane dokaze, te nalaz i mišljenje vještaka grafološke struke, navode iz iskaza ovog svjedoka: ''  da je zadnja 0 na  potvrdi o visini primanja dopisana, da njemu nije bilo poznato, ko će biti nosilac kredita</span><span class="s2"> </span><span>i koji iznos kredita će biti, te da je okrivljeni izdao predmetne mjenice u njegovo ime, bez njegovog znanja i ovlašćenja'', sud nije prihvatio i iste je cijenio kao date u cilju otežavanja krivično pravnog položaja okrivljenog.</span>
</p>
<p class="p1"></p>
<p class="p1">
<span>	Iz iskaza svjedoka K. M. proizilazi da ga je u proljeće 2008 godine, brat od strica K.V., pitao da mu da ličnu kartu da bi podigao kredit na njegovo ime. Tom prilikom K.mu je kazao da će podići kredit od 10.000,00 €, s tim što ga on nije pitao zašto kredit ne podigne na svoje ime. Na to je pristao, dao mu ličnu kartu, a svu kreditnu dokumentaciju, za ovaj kredit počev od žiranata preko administrativnih zabrana i ostalih dokumenta, prikupio je K. V.. Nije mu poznato ko su bili žiranti za kredit. Kada su ga pozvali iz banke, pošao je tamo i potpisao potrebnu dokumentaciju, tog dana je nešto žurio za Bijelo Polje, te on lično nije podigao pare, bankara je pitao može li Dado, (to je nadimak K. V.), da podigne pare, bankar mu je rekao da može i on je na izlasku iz banke sreo V., zatim otišao za Bijelo Polje, a posle ovoga V. ga je obavijestio, da su mu u banci predali 10.000,00 €, novca na ime ovog kredita.  Ko su bili žiranti saznao je tek kad mu je stigla prva opomena iz banke da se kredit ne izmiruje, pa je potom pošao u banku i tražio mu kažu imena žiranata jer je htio da ih opomene da plaćaju kredit. Posle izvesnog vrmena zvao ga je D. M. iz banke i kazao ''da mjenica za kredit nije potpisana od njegove strane, te treba da dođe u banku da istu potpiše zbog njega''. Otišao je kod M. i potpisao tu mjenicu, s tim što je nije mnogo zagledao, a zna da je u njoj nešto pisalo. Mjenica je ostala kod M.. Od dana kad su V. isplatili pare za kredit, do dana kada je po M. pozivu došao u banku i potpisao mjenicu, prošlo je nekih šest do sedam mjeseci i kad je potpisivao mjenicu, tu su bili samo on i M., nije bilo drugih žiranata ni lica. Iskaz ovog svjedoka, sud je u potpunosti prihvatio kao jasan, logičan i uvjerljiv, ničim doveden u sumnju, nesračunat na  otećžavanje ili pak olakšavanje krivično pravnog položaja okrivljenog, a potvrđen navodima iz odbrane okrivljenog.</span>
</p>
<p class="p1"></p>
<p class="p1">
<span>	Iz iskaza svjedoka M.D. proizilazi da je on zaposlen u NLB banci Filijala Mojkovac, i poznato mu je da je u 2008 godini K. M. podigao jedan kredit u iznosu od 10.000,00 €, nije mu poznato za koga je K. podigao ovaj kredit, da li za sebe ili za nekog drugog. Žiranti za kredit su bili K. S., T. R. i S.M., koja lica je poznavao. Dokumentaciju za kredit predao je zajmotražioc K.M. a žiranti za sebe posebno, s tim što je dokumentacija za žirante bila izjava za žiranta, administrativna zabrana za žiranta i potvrda o visini primanja. Ova dokumentacija za žirante bila je uredno popunjena i na njoj su bili sadržani zavodni štambilji i pečati preduzeća u kojima su žiranti radili. Ne sjeća se da li su K. M. i žiranti predali dokumentaciju za kredit istog dana a on je K. M. na dan prijema zahtjeva i kompletiranja dokumentacije, saopštio da mu za kredit treba mjenica, ne sjeća se da li je K. tada imao mjenicu ili je kupio kod njih, a zna da je K. popunio mjenicu kod njega na šalteru i to samo za sebe, a ostali žiranti nakon što bi došli i predali svoj dio dokumentacije, potpisivali su se na ovu mjenicu koju im je on davao na potpis a takođe su na mjenici popunjavali i svoje lične podatke i to su uradila sva tri žiranta. Nakon što je novac od kredita isplaćen K. M., posle nekog vremena, sreo se sa K.S., negdje na ulicu i isti mu je tom prilikom kazao da on ima dosta žiriranja i da ne može vraćati ovaj kredit. Ne sjeća se u potpunosti sadržine njihovog razgovora, s tim što je K.tada uputio na nadležne organe a ne sjeća se zbog čega.Ne sjeća se da mu je prilikom ovog susreta na ulici K. pominjao mjenicu. K. nikad nije dolazio u banku povodom ovog kredita, niti je nešto u banci negirao oko kreditne dokumentacije, a dolazio je T.R.. Za ovaj kredit kada je izdata mjenica i kada su popunjavani podaci, došlo je do propusta u dijelu  koji se odnosi na M. S., koji je bio prvi žirant i koji je bio obavezan da podatke popuni i na prvoj strani i na poleđini mjenice a koliko se sjeća na mjenici nijesu bili S. podaci na poleđini, pa su ga kolege iz kreditne službe Banke u Podgorici, obavijestile, da nije kompletna dokumentacija za kredit odnosno da je mjenica nepotpuna u dijelu koji se odnosi na prvog žiranta S. i kazali mu da od Strunjaša zatraži novu mjenicu, koju bi priložio a da mu oni iz Podgorice, vrate staru da se uništi. Postupajući po ovom zahtjevu iz Podgorice, pozvao je prvo zajmotražioca K.M. i upoznao ga sa problemom oko mjenice, pa su potom K. M. i prvi žirant S., popunili podatke i potpisali novu mjenicu, a tu novu mjenicu su odbili da potpišu, T. i K. S., s tim što mu je K. obrazložio da se plaši da potpiše tu novu mjenicu jer sumnja da se radi o mjenici za novi kredit. Ne sjeća se da li je K. i T. pozvao preko telefona, da ih upozna sa problemom  u vezi mjenice i da li su K. i T. dolazili u banku oko ove nove mjenice a zna da je K. odbio da je potpiše i da popuni podatke na njoj Moguće je da je K. to odbio preko telefona, a moguće da je dolazio u banku ne sjeća se. Kada je žirant K. došao u banku da potpiše mjenicu, istog je upoznao o visini kredita, s tim što je K. znao iznos kredita, pošto je dokumentaciju koja se odnosi za žiranta isti donio u potpunosti popunjenu i predao je njemu lično u banci. Upozoren na razlike u kazivanju istakao je da se ne može izjasniti da li je K., zbog mjenice dolazio kod njega u banku ili je preko telefona odbio da potpiše novu mjenicu. </span>
</p>
<p class="p1"></p>
<p class="p6">
<span>Iz nalaza i mišljenja vještaka grafološke struke N.V. od 05. 12. 2012 godine, proizilazi da sporne podatke o žirantu K.S. i potpis koji glasi na ime ovog lica, a koji se nalaze pod rednim brojem dva, na poleđinama mjenica: serije AA0493854  i serije AA0429024 nije ispisao K. S., kao i da podatke o žirantu K. S.koji se nalazi pod rednim broje dva na poleđini spornih mjenica serije AA0493854 i serije AA0429024 nije ispisao K. V.. Nalaz i mišljenje vještaka grafološke struke, sud je prihvatio kao realan i objektivan dat po osnovu izuzetih nespornih rukopisa okrivljenog K. i supsidijarnog tužioca K. S. i njihovom komparacijom sa spornim rukopisima sa poleđina predmetnih mjenica po pravilima struke i nauke, a u potpunosti potvrđen navodima iz odbrane okrivljenog i navodima iz iskaza supsidijarnog tužioca.</span>
</p>
<p class="p6"></p>
<p class="p6">
<span>Iz kopije ugovora o kreditu za adaptaciju poslovnog i stambenog prostora br. UGKR 2008/4637 od 03.04.2008,utvrđuje se da je NLB ''Montenegro banka'' AD Podgorica, korisniku K. M. M.iz Mojkovca, odobrila kredit u iznosu od 10.000,00 €, sa rokom vraćanja 120 mjeseci sa mjesečnim anuitetom od 134,83 €, a kao sredstvo obezbjeđenja za kredit korisnik kredita je dostavio administrativne zabrane na lični dohodak korisnika kredita i solidarnih jemaca M.S. JMB .., K.S. JMBG-.. i T. R. JMBG .., sopstvenu bjanko potpisanu mjenicu i mjenično ovlašćenje DOO ''Peja komerc'' iz Mojkovca</span>
</p>
<p class="p6"></p>
<p class="p6">
<span>U kopiji mjenice serije AA0493854 sadržano je da je priznaje za svoju bez protesta M. M. K.  Bjelojevići Mojkovac JMBG .. DOO ''P.'' Mojkovac i da su mjenicu izdali M. M. S., S. V. K. i R. R. T. i na poleđini mjenice pod brojem dva unijeti su lični podaci za K.S. i pored kojih podataka nema potpisa.</span>
</p>
<p class="p6"></p>
<p class="p6">
<span>U kopiji mjenice serije AA0429024 sadržano je da je priznaje za svoju bez protesta M.M. K. Bjelojevići Mojkovac JMBG .. DOO ''P.K.'' Mojkovac i da su mjenicu izdali M. M. S., S. V. K. i R. R. T. na poleđini mjenice pod brojem dva unijeti su lični podaci za K. S.  pored kojih postoji potpis K. S..</span>
</p>
<p class="p6"></p>
<p class="p6">
<span>Iz kopije ''riješenje o administrativnoj zabrani'' na ime K.S.,  proizilazi da se ovim rješenjem stavlja administrativna zabrana na lična primanja u korist NLB ''Montenegro banka'' AD Podgorica. Ovo rješenje ovjereno je u Upravi policije Podgorica dana 27.03.2008 godine, pod brojem 14-403-30/2116.</span>
</p>
<p class="p6"></p>
<p class="p6">
<span>Iz kopije izjave NLB ''M.b.'' AD Podgorica od 27.03.2008 godine, proizilazi da je K. V.. S., iz Mojkovca, saglasan da bude žirant korisniku kredita K. M. iz Mojkovca.</span>
</p>
<p class="p6"></p>
<p class="p6">
<span>Iz kopije potvrde o visini primanja na ime K. V. S., proizilazi da je potvrda ovjerena u Upravi policije Podgorica dana 27.03.2008 godine, pod brojem 14-403-30/2116 u potvrdi su sadržani podaci da je K. V. S., zaposlen u Upravi policije sa prosječnom neto platom u iznosu od 464,84 €, kao i podaci da je korisnik kredita K. M. i da je visina traženog kredita 10.000,00 €, a da je potvrdu popunio poslodavac za solidarnog jemca.</span>
</p>
<p class="p1"></p>
<p class="p1">
<span>	Svjedok M. D. je prvo tvrdio da je K. M., na šalteru popunio mjenisu u dijelu podataka koji se odnose na njega, a ostali žiranti T., K. i S., nakon što bi došli i predali svoj dio dokumentacije, potpisivali su se na ovu mjenicu, koje im je on davao na potpis, a takođe su popunjavali na mjenici svoje lične podatke i to sva tri žiranta. Dalje je tvrdio da K. S. nije nikad dolazio u Banku, povodom ovog kredita, niti je nešto negirao oko ove kreditne dokumentacije, da bi na kraju tvrdio da kada se pojavio problem oko mjenice, on je pozvao K.a preko telefona, upoznao ga oko mjenice, ne zna da li je K., dolazio u banku oko ove nove mjenice, a zna da je . odbio da je potpiše i da popuni podatke u njoj, moguće da je to  K. odbio preko telefona, a moguće je da je dolazio u banku. Svjedok je takođe  tvrdio da prva mjenica navodno nije bila potpisana na šta mu je ukazano iz kreditne službe Banke u Podgorici, pa je iz tog razloga, pozvao žirante da popune, novu mjenicu, što je K. odbio. Ovakvi njegovi navodi su u suprotnosti sa navodima iz iskaza svjedoka K. ''nikakvu mjenicu u vezi predmetnog kredita nijesam potpisivao niti popunjao'' koje navode iz iskaza ovog svjedoka, je sud prihvatio jer su potvrđeni nalazom i mišljenjem vještaka grafološke struke N. V. kao i navodima iz odbrane okrivljenog '' osim izjava za žirante i administrativnih zabrana za žirante, koje mi je K. donio ovjerene i popunjene, ja drugu dokumentaciju nijesam davao K. niti je on nešto drugo ovjeravao, a s mjenicom nijesam imao nikakvog dodira, istu nijesam dobijao u ruke, niti je popunjavao, niti je potpisivao''. Navodi svjedoka M. su i u suprotnosti sa sadržinom pisanih dokaza - predmetnim mjenicama jer u obje mjenice su popunjeni podaci za žiranta K.. Imajući sve prednje u vidu, sud je iskaz svjedoka M. D.cijenio kao isključivo dat u cilju izbjegavanja sopstvene odgovornosti.</span>
</p>
<p class="p1"></p>
<p class="p6">
<span>Okrivljeni se branio da on nije popunjavao nikakvu mjenicu  za predmetni kredit niti je mjenicu davao K.S. da isti popuni i potpiše a da mu je radnik banke M. kazao ''kada se odobri kredit, žiranti, kao i nosilac kredita K. M., moraju doći u Banku, da bi potpisali mjenicu''. Nakon desetak dana M. iz Banke ga je pozvao i tražio da K., S. i K., dođu u Banku i da potpišu mjenicu. On je to njima prenio s T. je došao do banke i čekao ga ispred, a T. je u Banci potpisao tu dokumentaciju. Nije se mogao izjasniti da li je K. i kada išao u banku da potpiše mjenicu. Kredit nije bio na  njegovo ime i on nije imao nikakvog dodira s mjenicom, te se o njoj ne može ništa izjasniti, a on je sigurno nije popunjavao ni ispisivao, jer je nije dobijao u ruke, s tim što mu je M. kazao ''ovo je ozbiljna banka, mi ne dajemo mjenice po kafanama da se dijele, već žiranti moraju doći u banku i potpisati mjenicu''. U tom pravcu izjasnio se i supsidijarni tužilac K. S. koji je istakao da mu je okrivljeni K., pričajući oko kredita, kazao ''da će mjenica da se potpiše i ovjeri u Banci'', tako da mu nikakvu mjenicu nije davao na potpis. Kada je on došao u Banku, i pitao bankarskog službenika M. D., '' gdje je mjenica'' isti mu je pokazao originalni mjenični blanket sa popunjenim podacima, a na njegovu tvrdnju ''da na mjenici nije njegov potpis'', M. je posle nekih pet do deset sekundi, ovu mjenicu sklonio i pružio mu drugu bjanko mjenicu, da se na istu potpiše, što je on odbio. Ovakva odbrana okrivljenog koja se odnosi na predmetne mjenice u potpunosti je potvrđeno nalazom i mišljenjem vještaka grafološke struke N. V. a da sadržinu u predmetnim mjenicama  takođe nije popunjao ni supsidijarni tužilac - žirant  Konjević, potvrđeno je istim nalazom i mišljenjem vještaka grafološke struke.</span>
</p>
<p class="p6"></p>
<p class="p6">
<span>Ni jedan izvedeni dokaz ne upućuje na zaključak da je okrivljeni K. bio u posjedu predmetnih mjenica i da je u njima ispisivao sadržinu niti da je to uradilo neko drugo lice na zahtjev okrivljenog K. a u njegovo ime i za njegov račun. Pa kod činjenice da je nosilac kredita bio K. M., bez obzira na to što je dokumentaciju za kredit prikupljao okrivljeni K. V., a kako niko od svjedoka kao ni bankarski službenik svjedok M. nije označio okrivljenog K. V. kao lice koje je imalo bilo šta sa predmetnim mjenicama, sud je prihvatio odbranu okrivljenog ''da on nije imao nikakvog dodira sa predmtnim mjenicama da iste nije dobijao u ruke, niti popunjao, niti potpisivao'' i istog imajući  u vidu načelo '' in dubio pro reo'' po kojem činjenice koje idu na teret okrivljenom, moraju biti na nesumljiv način dokazane, oslobodio od optužbe za produženo krivično djelo posebni slučajevi falsifikovanje isprave iz čl. 413. st.1. tač.3. u vezi čl. 412. st.2. u vezi st.1. u vezi čl. 49. st.1. Krivičnog zakonika.</span>
</p>
<p class="p6"></p>
<p class="p6">
<span>Supsidijarni tužilac je okrivljenom stavio na teret da je izvršio i krivično djelo prevara iz čl. 244 st.3. u vezi st.1. Krivičnog zakonika, na način što mu je  u namjeri da sebi pribavi protivpravnu imovinsku korist, lažno prikazao činjenice da će za svoje potrebe i na svoje ime da podigne kredit u iznosu od 1.000,00 €, i doveo ga u zabludu i naveo da na štetu svoje imovine potpiše formulare - izjavu žiranta i administrativnu zabranu NLB M. banke, nakon čega je u istim upisao iznos od 10.000,00 €.</span>
</p>
<p class="p6"></p>
<p class="p6">
<span>Supsidijarni tužilac nije sporio da je potpisao izjavu za žiranta i administrativnu zabranu  i iste ovjerio i to u Podgorici u Upravi policije  a da u administrativnoj zabrani i izjavi za žiranta, koje je potom predao K. V., nije bio upisan iznos kredita što je potvrđeno sadržinom pisanih dokaza jer u  rješenju o administrativnoj zabrani, koje rješenje je ovjereno u Upravi policije Podgorica 27.03.2008 godine pod brojem 14-403-30/2116, nije sadržan nikakav podatak o nosiocu kredita visini kredita, ni koji kredit se ovom zabranom obezbjeđuje.U izjavi za žiranta K. Slo. od  27.03.2008 godine, sadržano je da je isti saglasan da bude žirant K. Mi.iz Mojkovca a po kreditu NLB .. bake AD Podgorica, ni u ovoj izjavi nije sadržan nikakav podatak o visini kredita a sadržani su podaci o nosiocu kredita.</span>
</p>
<p class="p6">
<span>	</span>
</p>
<p class="p6">
<span>U potvrdi o visini primanja sadržani su podaci da je korisnik kredita M.K., da je kredit na iznos od 10.000,00 €, kao i lični podaci zaposlenog '' K.  V. S.''  zaposlen kod Uprave policije  koji u poslednja tri mjeseca ostvaruje prosječnu neto platu u iznosu od 464,84 €. Potvrda je  izdata u Podgorici dana 27.03.2008 godine, kog dana je i ovjerena u Upravi policije, a potpisana od strane K. S..</span>
</p>
<p class="p6"></p>
<p class="p6">
<span>Supsidijarni tužilac je tvrdio da mu nije bilo poznato da će kredit glasiti na nosioca K. M. i da će biti u iznosu od 10.000,00 €, dok iz predmetne izjave proizilazi da je ona ovjerena kod NLB M.o.. banke dana 27.03.2008 godine, da je tu izjavu potpisao žirant K. S. i da je u izjavi sadržan podatak da je korisnik kredita K.M. iz Mojkovca iz čega proizilazi da je supsidijarnom tužiocu K. bilo poznato da je korisnik predmetnog kredita K. M. i da je kredit u iznos od 10.000,00 €.</span>
</p>
<p class="p6"></p>
<p class="p6">
<span>U predmetnom rješenju o administrativnoj zabrani ovjerenoj kod Uprave policije nijesu sadržani podaci o nosiocu kredita i iznosu kredita  već je samo stavljena administrativna zabrana na lična primanja u korist NLB .. banke Podgorica na zahtjev i uz saglasnost zaposlenog K. S. iz Mojkovca Tutići bb. Ovo rješenje je potpisano od strane šefa računovodstva i ovlašćenog lica u preduzeću.</span>
</p>
<p class="p6"></p>
<p class="p6">
<span>Supsidijarni tužilac nije sporio da su on, okrivljeni K. i T. bili u Podgorici u Upravi Policije, radi ovjere dokumentacije za žirante - zaposlene u Upravi policije T. i K. i da je on tom prilikom popunio i potpisao administrativnu zabranu i izjavu za žiranta koje su potom ovjerene u Upravi policije, a na njima nije bio upisan iznos kredita i u takvom stanju ih je predao okrivljenom K..</span>
</p>
<p class="p6"></p>
<p class="p6">
<span>U potvrdi o visini primanja ovjerenoj u Upravi policije istog dana kad i  rješenje o odministrativnoj zabrani sadržan je podatak da je korisnik kredita M. K. i da je visina traženog kredita 10.000 €. Ova potvrda je potpisana kako od strane zaposlenog žiranta - supsidijarnog tužioca K. S. tako i od strane ovlašćenih osoba, iz čega proizilazi da je oštećenom kao tužiocu K. S. bilo poznato da je korisnik kredita K. M. i da je visina traženog kredita 10.000 €.</span>
</p>
<p class="p1"></p>
<p class="p1">
<span>	Po ocjeni suda, sadržina pisanih dokaza: rješenja o administrativnoj zabrani, br.14-403-30/2116 od 27.03.2008 godine; izjave za žiranta K. S. od 27.03.2008 godine i potvrde o visini primanja na ime K. V. S. br. 14-403-30/2116 od 27.03.2008 godine, je ista kako u momentu kada je ove pisane dokaze, ovjerio i potpisao žirant supsidijarni tužilac K. S., tako je i u momentu kada su oni predati banci i na osnovu njih podignut predmetni kredit, odnosno u njima nije ništa dodavano i prepravljano brisano i slično. Ove pisane dokaze žirant - supsidijarni tužilac K. je ovjerio u Upravi policije i potpisao pri čemu je u potpunosti bio svjestan njihove sadržine. Pa se iz prednjeg, ne može se izvesti zaključak da je   žiranta - supsidijarnog tužioca K., okrivljeni doveo i održavao u zabludi, niti zaključak da je okrivljeni istom lažno prikazao bilo koju činjenicu.</span>
</p>
<p class="p1"></p>
<p class="p6">
<span>Po ocjeni suda žirantu supsidijarnom tužiocu K. bilo je poznato da je nosilac predmetnog kredita K. M. i da je kredit u iznosu od 10.000,00 €, kako to slijedi iz predmetne potvrde o visini primanja ovjerene u Upravi Policije, potpisane od strane žiranta - supsidijarnog tužioca K. S., pa je sud istog imajući  u vidu načelo '' in dubio pro reo'' po kojem činjenice koje idu na teret okrivljenom, moraju biti na nesumljiv način dokazane, oslobodio od optužbe za krivično djelo prevara iz čl.244. st.3. u vezi st. 1. Krivičnog zakonika. </span>
</p>
<p class="p1"></p>
<p class="p1">
<span>	Iz navoda odbrane okrivljenog, navoda iz iskaza supsidijarnog tužioca i s njima u vezi nalaz i mišljenje vještaka grafološke struke N. V., te sadržinu pisanih dokaza, proizilazi da su u spise za predmetni kredit priložene dvije mjenice, koje nijesu popunili i potpisali supsidijarni tužilac  - žirant K. S., kao ni okrivljeni K. V. a da je kredit odobren a da u administrativnoj zabrani za žiranta - supsidijarnog tužioca K. S. nije naznačeno koji kredit sa njome obezbeđuje, ko je korisnik kredita i u kom iznosu je kredit pa po ocjeni suda, kod ovakvog stanja stvari na strani svjedoka M. D. koji je postupajući kao bankarski službenik odobrio predmetni kredit K. .a osnovu ovakve kreditne dokumentacije stoje uslovi za krivičnu odgovornost.</span>
</p>
<p class="p1"></p>
<p class="p1">
<span>	Sa iznijetog je odlučeno kao u izreci presude, a shodno čl. 373 st. 1. tač.2.    Zakonika o krivičnom postupku.                                                        </span>
</p>
<p class="p1"></p>
<p class="p1"></p>
<p class="p3">
<span>OSNOVNI SUD U BIJELOM POLJU</span>
</p>
<p class="p3">
<span>Dana, 25. 01. 2013  . godine</span>
</p>
<p class="p3"></p>
<p class="p1"></p>
<p class="p1">
<span>ZAPISNIČAR,			 		           S U D I J A , </span>
</p>
<p class="p1">
<span>Koviljka Lješnjak s.r.					Dragan Mrdak s.r.</span>
</p>
<p class="p1"></p>


</body>
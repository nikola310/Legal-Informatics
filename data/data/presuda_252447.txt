<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span class="span1">                                                                                                                                                    </span><span class="span1">K.br. 97/16</span>
</p>
<p>
<span></span>
</p>
<p>
<span class="span1">                                                        </span>
</p>
<p>
<span class="span1">                                                                                  </span>
</p>
<p>
<span class="span1">               </span>
</p>
<p>
<span class="span1">                                                  </span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">OSNOVNI SUD U CETINJU, prvostepeni, krivični, sudija Jelena Perović uz učešće Popivoda Marije kao zapisničara, u krivičnom predmetu protiv okrivljenog P. K., zbog krivičnog djela teška tjelesna povreda iz člana 151 stav 1 Krivičnog zakonika Crne Gore, odlučujući o optužnom predlogu Osnovnog državnog tužilaštva u Cetinju Kt.br. 114/16 od 20.09.2016. godine, koji je na glavnom pretresu zastupao Duško Milanović, državni tužilac u Osnovnom državnom tužilaštvu u Cetinju, nakon održanog glavnog i javnog pretresa dana 16.02.2017. godine u prisustvu stranaka i branioca okrivljenog advokata Ž</span><span class="span1">. </span><span class="span1">D</span><span class="span1">.</span><span class="span1"> donio je i istog dana javno objavio</span>
</p>
<p>&nbsp;</p>
<p style="text-align:center;">
<span class="span1">PRESUDU</span>
</p>
<p>&nbsp;</p>
<p>
<span class="span1">Okrivljeni: P. K., JMBG ..., sa nadimkom K., od oca P. i majke J., rođene P., rođen ... godine u C., gdje i prebiva, državljanin C. G., preduzetnik, oženjen, otac jednog djeteta, pismen, sa završenom srednjom školom, lošeg imovnog stanja, osuđivan presudom Osnovnog suda u Cetinju K.br. 243/07 od 06.12.2007. godine, zbog krivičnog djela nedozvoljeno držanje oružja i eksplozivnih materija iz člana 403 stav 1. Krivičnog zakonika, na kaznu zatvora u trajanju od 3 mjeseca, uslovno na 1 godinu i presudom Opštinskog suda u Titogradu K.br. 268/82 od 29.10.1986. godine, zbog krivičnog djela teška krađa iz člana 153 stav 1. KZ SRCG, na kaznu zatvora od 4 mjeseca uslovno na 2 godine</span>
</p>
<p>
<span class="span1"> </span>
</p>
<p style="text-align:center;">
<span class="span1">Kriv je</span>
</p>
<p>&nbsp;</p>
<p>
<span class="span1">Zato što je:</span>
</p>
<p>&nbsp;</p>
<p>
<span class="span1">Dana 11. jula 2016. godine, oko 16,30 časova, u prolazu pored svoje kuće u  Bulevaru crnogorskih junaka br. .. u C., svjestan svog djela čije je izvršenje htio i svjestan da je njegovo djelo zabranjeno, teško tjelesno povrijedio oštećenog M. I. iz C., na način što je oštećenom iznenada zadao jedan udarac pesnicom desne ruke u predjelu nosa, kojom prilikom mu je nanio tešku tjelesnu povredu u vidu preloma nosnih kostiju sa dislokacijom, tj. sa pomjeranjem prelomljenih koštanih odlomaka</span>
</p>
<p>
<span class="span1"> </span>
</p>
<p>
<span class="span1">- čime je izvršio krivično djelo teška tjelesna povreda iz čl. 151 st.1 Krivičnog zakonika Crne Gore</span>
</p>
<p>&nbsp;</p>
<p>
<span class="span1">Pa ga sud primjenom citiranih zakonskih propisa te članova </span><span class="span1">2,4,5,15,32,36,41,42 i 45 </span><span class="span1">Krivičnog zakonika Crne Gore, te čl. 226, 229 i 374 ZKP-a </span>
</p>
<p>&nbsp;</p>
<p style="text-align:center;">
<span class="span1">OSUĐUJE</span>
</p>
<p>&nbsp;</p>
<p>
<span class="span1">Na kaznu rad u javnom interesu u trajanju od po 180 (sto osamdeset) časova, a koja  kazna će se izvršiti za vrijeme od 6 (šest ) mjeseci, s tim što ne može biti duža od 60 (šezdeset) časova u toku 1 (jednog) mjeseca.</span>
</p>
<p>&nbsp;</p>
<p>
<span class="span1">Ukoliko okrivljeni ne bude vršo rad u javnom interesu, ova kazna će se zamijeniti kaznom zatvra, tako što će se za svakih započetih 60 (šezdeset) časova rada u javnom interesu, zamijeniti kaznom zatvora u trajanju od 1 (jednog) mjeseca.</span>
</p>
<p>&nbsp;</p>
<p>
<span class="span1">Obavezuje se okrivljeni da uplati na račun budžeta Crne Gore na ime troškova krivičnog postupka iznos od 60,50 eura, te na ime sudskog paušala iznos od 50,00 eura, sve u roku od 15 dana po pravosnažnosti presude pod prijetnjom prinudnog izvršenja.</span>
</p>
<p>&nbsp;</p>
<p style="text-align:center;">
<span class="span1">Obrazloženje</span>
</p>
<p>&nbsp;</p>
<p>
<span class="span1">Optužnim predlogom Osnovnog državnog tužilaštva u Cetinje Kt.br. 114/16 od 20.09.2016. godine okrivljenom P. K. stavljeno je na teret izvršenje krivičnog djelo teška tjelesna povreda iz čl. 151 st.1 Krivičnog zakonika Crne Gore. </span><span class="span1">Zastupnik optužbe je u završnoj riječi ostao pri podnijetom optužnom predlogu i predložio sudu da okrivljenog oglasi krivim i osudi po zakonu.</span>
</p>
<p>&nbsp;</p>
<p>
<span class="span1">Okrivljeni je u svojoj odbrani u prethodnom postupku naveo da je dana 11.07.2016. godine oko 14,00 časova stigao vozilom ispred svoje kuće u ul. Bulevar crnogorskih junaka br. .., te da je parkirao vozilo i otišao da spava, a da mu je u jednom trenutku neko pozvonio na vrata od kuće, a nakon što je izašao neki momci su ga pitali može li pomjeriti svoje vozilo kako bi parkirali kamion sa građevinskim materijalom. Dalje je naveo da je preparkirao vozilo i vratio se u kuću, gdje je zaspao, a u jednom trenutku je začuo nepodnošljivu buku ispred kuće, vrisku i ženske glasove, nakon čega je izašao ispred kuće, sa strane Bulevara, ali tu nije primijetio nikoga, već se svađa odigrala u portunu između njegove kuće i kuće komšinice V. A. S., i vidio je dva momka, koja su prebacivala neki materijal, kako se svađaju sa njom, uz razne uvrede, a jedan mlađi momak se zalijetao ka S. Dalje je naveo da se umiješo kako bi ih razdvojio i stao između njih, ali se ovaj niži momak okrenuo ka njemu i uputio mu prijetnje u smislu da će ga ubiti, iskidati i slično, a bilo je prisutno još građana, djece iz komšiluka i stvorila se gužva, te da nije želio da ulazi u svađu sa ovim momkom jer ga nije poznavao i mislio je da je neki radnik, koji je angažovan sa strane, a da je problem nastao kada se ovaj momak zaletio prema njemu, kao i da je obzirom da je bio u društvu jednog visočijeg momka imao osjećaj da će ga obojica napasti pa je u samoodbrani zamahnuo pesnicom prema momku manjeg rasta, ali da nije osjetio da ga je udario i da ne zna je li ga stvarno udario. Dalje je naveo da se visočiji momak uključivao u svađu, ali nije vidio da se zalijetio prema njemu, te da je nakon svega momak nižeg rasta nastavio sa prijetnjama, držeći u ruci metalna kliješta, dok su ih prisutni građani razdvojili i više nijesu imali kontakta, kao i da je ubrzo stigla policija, nakon čega je dao izjavu u stanici policije, gdje je saznao da se niži momak zove  M. I. i da je iz C., a po izlasku iz stanice policije M. mu je opet upućivao prijetnje, ali se od tada nijesu srijećali i imali kontakta, kao i da je kritične prilike M. u ruci imao neko željezo. U svojoj odbrani na glavnom pretresu je naveo da je tačno da je kritičnog dana oštećenom  M. I. iznenada zadao jedan udarac pesnicom desne ruke u predjelu nosa od čega je isti zadobio prelom nosa, te da je kritičnog dana prilikom izlaska iz </span><span class="span1">svoje kuće napolju zatekao uzavrele strasti, kao i da se izmirio sa oštećenim i izvinio istom nakon predmetnog događaja i izuzetno mu je žao što je izvršio krivično djelo, posebno što je oštećeni zadobio tjelesnu povredu. </span><span class="span1">Nakon što mu je predočena razlika u iznijetim odbranama pred tužiocem i na glavnom pretresu, okrivljeni je naveo da je tačno ono što je izjavio u odbrani na glavnom pretresu i ponovio da je svjestan da je </span><span class="span1">izvršio krivično djelo, da je svjestan svoje krivice i da nije smio udariti M. I.</span><span class="span1"> U završnoj riječi je prihvatio završnu riječ svog branioca koji je naveo d</span><span class="span1">a je okrivljeni svojim priznanjem i izraženim iskrenim kajanem doprinio bržem okončanju postupka a činjenica da su se svi izmirili između sebe je zapravo i najvažnija i zamolio sud da to ima u vidu prilikom odmjeravanja kazne.</span>
</p>
<p>&nbsp;</p>
<p>
<span class="span1">Imajući u vidu jasno i potpuno priznanje okrivljenog, koje u toku postupka ničim nije dovedeno u sumnju, sud je u dokaznom postupku pročitao izvod iz kaznene evidencije na ime okrivljenog P. K., od koga zavisi vrsta i visina krivične sankcije, nakon čega je na saglasan predlog stanaka primjenom čl.458 st.2 ZKP-a prekinuo dokazni postupak i nije izvodio ostale dokaze predložene optužnim aktom.</span>
</p>
<p>&nbsp;</p>
<p>
<span class="span1">Cijeneći jasno i potpuno priznanje okrivljenog, sud je na nesumnjiv način utvrdio da je okrivljeni izvršio krivično djelo koje mu je optužnim predlogom stavljeno na teret, odnsno da je dana </span><span class="span1">11. jula 2016. godine, oko 16,30 časova, u prolazu pored svoje kuće u Bulevaru crnogorskih junaka br. .. u C., svjestan svog djela čije je izvršenje htio i svjestan da je njegovo djelo zabranjeno, teško tjelesno povrijedio oštećenog M. I. iz C., na način što je oštećenom iznenada zadao jedan udarac pesnicom desne ruke u predjelu nosa, kojom prilikom mu je nanio tešku tjelesnu povredu u vidu preloma nosnih kostiju sa dislokacijom, tj, sa pomijeranjem prelomljenih koštanih odlomaka, pri čemu je bio svjestan svog djela čije je izvršenje htio, znajući da je njegovo djelo zabranjeno, kojim radnjama je sa direktnim umišljem kao oblikom krivice ostavrio sva bitna obilježja bića krivičnog djela teška tjelesna povreda iz čl. 151 st.1 Krivičnog zakonika Crne Gore. Iz odbrane okrivljenog proizilazi da je isti bio svjestan da svojim radnjama čini krivično djelo, pa je to i htio, obzirom da je jasno naveo da je svjestan da je izvršio krivično djelo, kao i da je svjestan svoje krivice. </span>
</p>
<p>&nbsp;</p>
<p>
<span class="span1">Iz izvoda iz kaznene evidencije na ime okrivljenog proizilazi da je ranije osuđivan </span><span class="span1">presudom Osnovnog suda u Cetinju K.br. 243/07 od 06.12.2007. godine, zbog krivičnog djela nedozvoljeno držanje oružja i eksplozivnih materija iz člana 403 stav 1. Krivičnog zakonika, na kaznu zatvora u trajanju od 3 mjeseca, uslovno na 1 godinu i presudom Opštinskog suda u Titogradu K.br. 268/82 od 29.10.1986. godine, zbog krivičnog djela teška krađa iz člana 153 stav 1. KZ SRCG, na kaznu zatvora od 4 mjeseca uslovno na 2 godine.</span>
</p>
<p>&nbsp;</p>
<p>
<span class="span1">Prilikom odmjeravanja kazne</span><span class="span1">, sud je cijenio sve okolnosti iz čl. 42 Krivičnog zakonika koje utiču da kazna bude manja ili veća, pa od olakšavajućih okolnosti sud cijenio priznanje izvršenog krivičnog djela i izraženo iskreno kajanje, činjenicu da se okrivljeni izmirio sa oštećenim i loše imovno stanje, te da je otac jednog djeteta, dok je sud kao otežavajuću okolnost cijenio njegovu raniju osuđivanost, a što je utvrdio uvidom u izvod iz kaznene evidencije. Imajući uz navedeno u vidu i stepen krivice okrivljenog kao izvršioca, sud je mišljenja da radi krivično pravne zaštite, preme okrivljenom treba primijeniti sankciju rad u javnom interesu koja se može izreći za krivična djela za koja je propisana novčana kazna ili zatvor do pet godina, a ista se izriče uz pristanak učinioca krivičnog djela, koje je okrivljeni i dao, a rad u javnom </span><span class="span1">interesu je svaki onaj društveno koristan rad kojim se ne vrijeđa ljudsko dostojanstvo i ne vrši se u cilju sticanja dobiti, a ukoliko učinilac ne vrši rad u javnom interesu, ova kazna će se zamijeniti kaznom zatvora, tako što će svakih započetih šezdeset časova rada u javnom interesu zamijeniti kaznom zatvora u trajanju od jednog mjeseca, a kako je to sve navedeno u izreci presude. Sud je okrivljenom izrekao rad u javnom inreteresu kao u izreci presude, nalazći da će se sa ovom kaznom </span><span class="span1">u dovoljnoj mjeri uticati na okrivljene da ubuduće ne vrše krivična djela, te da će se u svemu ostvariti svrha kažnjavanja iz čl. 32. Krivičnog zakonika, a u okviru opšte svrhe propisivanja i izricanja krivičnih sankcija iz čl. 4. st. 2. Krivičnog zakonika. Sud je primjenio i institute ublažavanja kazne iz čl.45 Krivičnog zakonika, nalazeći da će se blažom vrstom kazne, jer kazna rad u javnom inetresu jeste blaža od kazne zatvora, postići svrha kažnjavanja, a pritom je pobrojane olakšavajuće okolnosti cijenio kao naročito olakšavajuće.</span>
</p>
<p>&nbsp;</p>
<p>
<span class="span1">Shodno čl. 226 i 229 Zakona o krivičnom postupku sud je obavezao okrivljenog da na ime troškova krivičnog postupka uplat ovom sudu iznos od 60,50 eura, koji iznos se odnosi na vještačenje po sudkosm vještaku medicinske struke dr K. N., te iznos od 50,00€ na ime sudskog paušala, koji je odmjeren shodno </span><span class="span1">složenosti predmeta, dužini trajanja postupka i imovinskim prilikama okrivljene.</span>
</p>
<p>&nbsp;</p>
<p>
<span class="span1">Na osnovu izloženog, a shodno čl.374 Zakona o krivičnom postupku, odlučeno je kao u izreci presude.</span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U CETINJU</span>
</p>
<p style="text-align:center;">
<span class="span1">Dana 16.02.2017.  godine</span>
</p>
<p>&nbsp;</p>
<p>&nbsp;</p>
<p>
<span class="span1">ZAPISNIČAR</span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1">              SUDIJA</span>
</p>
<p>
<span class="span1">Popivoda Marija s.r.                                                             Jelena Perović,s.r. </span>
</p>
<p>&nbsp;</p>
<p>&nbsp;</p>
<p>
<span class="span1">PRAVNA POUKA:</span>
</p>
<p>&nbsp;</p>
<p>
<span class="span1">Protiv ove presude dozvoljena je </span>
</p>
<p>
<span class="span1">žalba u roku od 8 dana od dana prijema pismenog</span>
</p>
<p>
<span class="span1">otpravka presude, Višem sudu u Podgorici, a preko</span>
</p>
<p>
<span class="span1">ovog suda.</span>
</p>
<p>&nbsp;</p>
<p>
<span class="span1">ZTO: Popivoda Marija</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.9840278in 0.7875in 0.9840278in 1.18125in;}
.p1{text-align:end;hyphenate:auto;font-family:Times New Roman;font-size:13pt;}
.p2{text-align:start;hyphenate:auto;font-family:Times New Roman;font-size:13pt;}
.p3{text-align:center;hyphenate:auto;font-family:Times New Roman;font-size:13pt;}
.p4{text-align:justify;hyphenate:auto;font-family:Times New Roman;font-size:13pt;}
.p5{text-indent:-0.25in;margin-left:0.5in;text-align:justify;hyphenate:auto;font-family:Times New Roman;font-size:13pt;}
.p6{margin-left:0.25in;text-align:justify;hyphenate:auto;font-family:Times New Roman;font-size:13pt;}
.p7{text-indent:-0.25in;margin-left:0.7395833in;text-align:justify;hyphenate:auto;font-family:Times New Roman;font-size:13pt;}
.p8{text-align:center;hyphenate:auto;font-family:Times;font-size:13pt;}
.p9{text-align:start;hyphenate:auto;font-family:Times;font-size:13pt;}
.p10{text-align:justify;hyphenate:auto;font-family:Times;font-size:13pt;}
.p11{text-align:justify;hyphenate:auto;font-family:Times New Roman;font-size:12pt;}
.p12{margin-left:0.034722224in;margin-top:0.2847222in;text-align:center;hyphenate:auto;font-family:Times New Roman;font-size:12pt;}
.p13{margin-left:0.04027778in;text-align:center;hyphenate:auto;font-family:Times New Roman;font-size:12pt;}
.p14{margin-left:0.05486111in;margin-top:0.6in;text-align:start;hyphenate:auto;font-family:Times New Roman;font-size:12pt;}
.p15{text-indent:0.49027777in;margin-left:0.015277778in;margin-top:0.19513889in;text-align:justify;hyphenate:auto;font-family:Times New Roman;font-size:12pt;}
.p16{text-align:start;hyphenate:auto;font-family:Times New Roman;font-size:12pt;}
.s1{color:black;}
.s2{display: inline-block; text-indent: 0; min-width: 0.2361111in;}
.s3{display: inline-block; text-indent: 0; min-width: 0.4965278in;}
.s4{font-family:Times New Roman;}
.s5{font-weight:bold;}
</style>
<meta content="ana.stanisic" name="author">
</head>
<body class="b1 b2">
<p class="p1">
<span>K.br. 352/09</span>
</p>
<p class="p1"></p>
<p class="p2">
<span>	</span>
</p>
<p class="p3">
<span>U IME NARODA</span>
</p>
<p class="p3"></p>
<p class="p4">
<span>OSNOVNI SUD U BARU, kao prvostepeni krivični, u vijeću sastavljenom od sudije Aleksandre Leković, kao predsjednika vijeća, i sudija porotnika D. S. i J. F., kao članova vijeća, uz učešće zapisničara Ane Stanišić, u krivičnom predmetu protiv okrivljenih D. S., M. I. i M. B., zbog krivičnog djela </span><span class="s1">– nasilničko ponašanje iz čl. 399 u vezi sa čl. 23 KZ CG,</span><span> a po optužnici ODT iz Bara Kt.br. 201/09 od 20.08.2009.godine, nakon održanog glavnog, javnog glavnog pretresa u prisustvu zastupnika optužbe ZVDT Višnje Medojević, branilaca okrivljenih po službenoj dužnosti adv. D. D., adv. D. M. i adv. R. B., u odsustvu okrivljenih, dana 02.06.2010.godine donio je i javno objavio</span>
</p>
<p class="p4"></p>
<p class="p3">
<span class="s1">P R E S U D U</span>
</p>
<p class="p4"></p>
<p class="p4"></p>
<p class="p4">
<span>Okrivljeni:</span>
</p>
<p class="p4"></p>
<p class="p5">
<span class="s2">1.​&nbsp;</span><span>D. S. od oca H. i majke N. rodjene B., rodjen .....godine u Baru, gdje je i stalno nastanjen, naselje P. b.b, državljanin Crne Gore, rukovodilac betonjerke u AD "Zib" Bar, neoženjen, pismen, završio osnovnu školu, lošeg imovnog stanja, prema kome je </span><span class="s1">izrečena vaspitna mjera - pojačan nadzor od strane roditelja rješenjem Osnovnog suda u Baru Km br. 5/98 od 02.04.1998.godine zbog krivičnog djela iz čl. 145/1/1 KZ RCG (teška kradja).</span>
</p>
<p class="p6"></p>
<p class="p5">
<span class="s2">2.​&nbsp;</span><span>M. I., zvani "P." od oca M. i majke E., rodjene D, rodjen 18.04.1970.godine u Baru, sa prebivalištem u Baru, P b.b, državljanin Crne Gore, taksi vozač, razveden, otac jednog djeteta, pismen, završio srednju školu, lošeg imovnog stanja,</span><span class="s1">osuđivan i to presudom Osnovnog suda u Baru K br. 88/89 od 12.07.1990.godine, zbog krivičnog djela iz čl. 153 st. 1 KZ CG na kaznu zatvora u trajanju od 6 mjeseci uslovno za jednu godinu. </span>
</p>
<p class="p6"></p>
<p class="p5">
<span class="s2">3.​&nbsp;</span><span>M. B. od oca K. i majke S. rodjene D., rodjen .....godine u Baru, sa prebivalištem u Baru, P. b.b, državljanin Crne Gore, oženjen, otac jednog djeteta, pismen, završio srednju školu, srednjeg imovnog stanja, </span><span class="s1">osudjivan presudom Višeg suda u Podgorici Km br. 13/98 od 21.03.2000.godine, zbog krivičnog djela iz čl. 30 st. 2 u vezi st. 3. KZ RCG u vezi sa čl. 19 KZ SRJ (pokušaj ubistva), tri godine malojetnog zatvora i presudom Osnovnog suda u Baru K br. 344/02 od 28.10.2003. godine zbog krivičnog djela iz čl. 164 st. 4 u vezi st.1  KZ CG dva mjeseca uslovno za dvije godine. </span>
</p>
<p class="p4"></p>
<p class="p2">
<span>Na osnovu čl. 363 st.1 tč 3 ZKP-a</span>
</p>
<p class="p2"></p>
<p class="p3">
<span>OSLOBAĐAJU SE OD OPTUŽBE</span>
</p>
<p class="p3"></p>
<p class="p2">
<span>Da su:</span>
</p>
<p class="p4"></p>
<p class="p4">
<span>Dana 22.aprila 2009.godine, oko 00,15 časova, u ugostiteljskom objektu "Stara maslina" u naselju Mirovica, Opština Bar, u grupi, vršenjem nasilja i izazivanjem tuče ugrozili spokojstvo oštećenog Ij.E.a iz Novog Pazara i prisutnih gostiju, na način što su bez ikakvog povoda fizički nasrnuli na oštećenog, okrivljeni D. i M.su ga udarali pesnicama u predjelu glave i tijela, zatim su izašli ispred lokala, gdje su ga svi okrivljeni udarali pesnicama i nogama u predjelu glave i tijela, od kojih udaraca je pao na tle, pa su nastavili da ga udaraju, a sve to vrijeme M.je govorio "udarajte ga u glavu" kojom prilikom su mu nanijeli povredu u vidu krvnog podliva kože ličnog dijela glave u predjelu čela, povredu ličnog dijela glave u vidu krvnog podliva kože u predjelu lijeve jagodice i oko lijevog oka, povredu u vidu krvnog podliva kože i oguljotine kože gornje usne spoljašnjeg usnog otvora i povredu tijela a u vidu oguljotine kože desne strane trbuha i oguljotinu kože desnog koljena, koje povrede predstavljaju laku tjelesnu povredu; </span>
</p>
<p class="p4"></p>
<p class="p7">
<span class="s3">-​&nbsp;</span><span>čime bi kao saizvršioci izvršili krivično djelo – nasilničko ponašanje iz čl. 399 u vezi sa čl. 23 Krivičnog zakonika (KZ)</span>
</p>
<p class="p4"></p>
<p class="p5">
<span class="s2">-​&nbsp;</span><span>Jer nije dokazano da su učinili djelo za koje su optuženi</span>
</p>
<p class="p4"></p>
<p class="p4">
<span>Troškovi krivičnog postupka padaju na teret budžetskih sredstava suda</span>
</p>
<p class="p4"></p>
<p class="p4"></p>
<p class="p8">
<span>O b r a z l o ž e n j e</span>
</p>
<p class="p9"></p>
<p class="p10">
<span>Optužnicom Osnovnog državnog tužioca u Baru </span><span class="s4">Kt.br. 201/09 od 20.08.2009.godine </span><span>okrivljenima je stavljeno na teret izvršenje krivičnog djela bliže opisano u izreci presude. </span>
</p>
<p class="p4"></p>
<p class="p4">
<span class="s1">Glavni pretres je održan u odsustvu okrivljenog M. B.a na osnovu rješenja Osnovnog suda u Baru KV 520/09 od 10.12.2009.godine, u odsustvu D. S.a na osnovu rješenja KV br. 133/10 od 31.03.2010.godine i u odsustvu M. I.a na osnovu rješenja KV br. 203/10 od 12.05.2010.godine. </span>
</p>
<p class="p4"></p>
<p class="p10">
<span>Okrivljeni D. S. </span><span class="s4">je u svojoj odbrani datoj pred Upravom policije u prisustvu branioca adv. S. P. </span><span>u bitnom naveo da se dana 21.04.2009.godine oko 18,00 časova našao sa M. B. i M. I. u jednom kafe baru u Starom Baru gdje su popili piće, a nakon toga se razišli. Oko ponoći je B. zvao I. da podju na piće u kafanu na Mirovici. Ubrzo su došli u kafanu i I. zatekli za šankom, a preko puta njega su za šankom bile dvije konobarice. Našalili su se na I. račun iz razloga što je sa dvije djevojke. Tada im prilazi njemu nepoznati momak koji je do tada sjedio u lokalu, udara telefonom koji je držao u ruci o šank i govori im ljutito "što Vi izigravate, znate li ko sam ja". Tada ga je I. pitao "a ko si ti", a on je odgovorio "ja sam bacio bombu i ležao sam zbog toga u zatvor", a onda zavlači ruku u džep. Zatim ovaj momam prilazi i udara B. pesnicom u vilicu, nakon toga odguruje I. rukama u grudi,  I. je posrnuo i udario glavom o šank. Dalje je naveo da je on tada prišao i udario ovog momka pesnicom u glavu, a zatim ga uhvatio za jaknu i izgurao napolje. Nije imao namjeru da nastavi sa tučom, ali se ovaj momak otimao i nasrnuo na njega, a u tom trenutku izlaze B. i I., te je ovaj momak ostavio njega, a zalijeće se prema njima i tada ga B. udara pesnicom u glavu, a I. ga tada hvata za pojas u namjeri da razdvoji i odvlači ga u stranu. Sjeća se da je tu bilo guranja, gužvanja i mahanja rukama, a kada se primirio oni su se udaljili i to on i B. njegovim kolima, a I. svojim, i pošli su kućama. Pred istražnim sudijom je dalje naveo da je ovaj momak, po njegovoj procjeni, bio u pijanom stanju, a da oni svojim ponašanjem nisu dali povod za ovakvo njegovo ponašanje. Osim toga ovog momka je tada prvi put vidio u životu i o njemu ne zna ništa. Žao mu je zbog ovog dogadjaja, ali on je samo reagovao na ponašanje ovog momka. </span>
</p>
<p class="p10"></p>
<p class="p4">
<span>Okrivljeni M. I. je u svojoj odbrani datoj pred Upravom policije u prisustvu branioca adv. S. P. u  bitnom naveo da se dana 21.04.2009.godine oko 18,00 časova našao se sa M. B. i D. S. u jednoj kafani u Starom Baru gdje su popili po piće, nakon čega su se razišli. Oko 23,00 časa sa izvjesnim D. iz Starog Bara pošao je  u kafanu "Stara Masilina" koja se nalazi na Mirovici. Za šankom su popili po 3-4 pića, a on je pio pivo, nakon čega je D. otišao kući, a on je ostao i telefonom zvao B.a da dodje da popije piće. Nešto iza ponoći došli su B. i S. i stali do njega za šank. Sa druge strane šanka stajale su dvije konobarice kojima je prethodno naručio piće, i kada su B. i S. došli počeli su da se šale na njegov račun, vezano za to što je u društvu sa dvije konobarice. U tom trenutku iz ugla kafane prilazi im jedan njemu nepoznat momak, udara svojim telefonom o šank i obraća im se ljutito riječima "Što vi izigravate ovdje". Tada ga je neko od njih upitao " u čemu je problem", a on-M. ga je ponudio da popije piće sa njima. Nakon toga je ovaj momak rekao "ja ću bacit bombu, već sam to jednom uradio", a zatim prilazi B. i udara ga pesnicom u vilicu. Ustao je da ih razdvoji, nakon čega ga ovaj momak odguruje u grudi sa obje ruke, od čega gubi ravnotežu i udara lijevom stranom čela u šank. S. ga je zatim uhvatio za jaknu i izgurao napolje. Tu se napravila gužva, on i B. izlaze napolje, kada je vidio da ovaj momak kreće prema B., a B. ga udara pesnicom u glavu, a on- M. ga je uhvatio oko pojasa i vukao ga da ga razdvoji, kada mu se i pocijepala majica. Nakon toga su se razdvojili, pošao je svojim kolima kući, a B. i S. S.ovim kolima kući. U prethodnom postupku pred istražnim sudijom je dalje naveo da ni na koji način nije izazvao ovaj dogadjaj, kao ni njegovi drugovi. Pretpostavlja da je ovog momka iritiralo to što su oni razgovarali sa konobaricama, jer ne vidi drugi razlog za ovakvo njegovo ponašanje. Njegov dolazak do šanka nije bio slučajan, jer da je ovaj momak želio da izadje iz lokala nije morao da prolazi pored šanka, a osim toga i da je prošao iza njih nikoga ga ni na koji način ne bi zaustavio, niti su imali razlog da na bilo koji način komuniciraju sa licem koje ne poznaju. Takodje je naveo da je ovaj momak bio u vidno pijanom stanju. Žao mu je što je došlo do ovog dogadjaja, ali ni on ni njegovi drugovi nisu krivi za ovaj dogadjaj, a povrede koje su oni zadobili, tačnije M.i on konstatovane su od strane ljekara hitne pomoći. </span>
</p>
<p class="p4"></p>
<p class="p4">
<span>Okrivljeni M. B.a je u svojoj odbrani datoj pred Upravom policije u prisustvu branioca adv. S. P. u  bitnom naveo da je dana 21.04.2009.godine  oko 18,00 časova u blizini njegove kuće u naselje Podgrad sreo se sa D. S. i M. I. u nekom kafe baru gdje su popili piće, nakon čega su se razdvojili. Posle ponoći, zajedno sa D. pošao je u lokal na Mirovici gdje je bio M.. Ušli su unutra i primijetio je M. koji sjedi za šankom sa neke dvije djevojke za koje je čuo da su konobarice. Za susjednim stolovima bilo je još gostiju. Prišli su M. i takodje stali za šank. Šalili su se sa M. glasno na račun toga što on sjedi sa dvije konobarice, nakon čega im prilazi nepoznat momak, udara telefonom koji je držao u ruci o šank i ljutito im se obraća riječima "kakvo je to ponašanje, šta glumite, znate li vi ja ko sam", na šta ga je D. upitao "u čemu je problem, mi tebe ne znamo, što smo napravili", a momak je odgovorio "nemoj bombu sad ovdje da bacim, ne znate vi ko sam ja, jednom sam to već napravio i bio u zatvor zbog toga". Nakon tih riječi ga je ovaj momak udario stisnutom šakom u predjelu vilice, a zatim sa obije ruke odgurnuo M. koji je udario glavom u stub od šanka. Tada ga D. hvata rukama za revere od jakne i gura ga prema vratima i izguruje napolje. On i M. su izašli i vidio je da D. i ovaj momak medjusobno razmjenjuju udarce. Kada su on i M. izašli ovaj momak je opet krenuo prema njema mašući rukama, i onda ga je M.udario presnicom u glavu. M.  je za to vrijeme pokušavao da ih razdvoji, a kada ih je razdvojio, on i D. su pošli njegovim autom, a M. svojim. On je ovom prilikom zadobio povredu vilice i ima podliv na lijevoj podlaktici, što mu je i konstatovano od strane doktora. Pred istražnim sudijom je dalje naveo da je oštećeni iz čista mira prišao do mjesta na kom su se oni nalazili, a tog momka je prvi put vidio u životu. Povrede koje su oni zadobili konstatovane su u Hitnoj pomoći doma zdravlja u Baru. Ovaj momak je bio u vidno pijanom stanju. Dakle, ni jednim svojim postupkom nije izazvao tuču, već je ista posledica ponašanja ovog momka. </span>
</p>
<p class="p4"></p>
<p class="p4">
<span>U dokaznom postupku sud je proveo sledeće dokaze: pročitan je iskaz svjedoka oštećenog Ij.E.a i svjedoka K. S.,</span><span class="s1"> pročitan je izvještaj ljekara specijaliste Opšte bolnice "Blažo Olrandić" u Baru, na ime Ij.E.a od 22.04.2009.godine, nalaz i mišljenje vještaka medicinske struke dr. B.B. od 26.05.2009.godine, izvještaj Uprave policije - PJ Bar br. ... iz kaznene evidencije za okrivljenog D. S.a od 04.05.2009.godine, izvještaj UP - PJ Bar br. ..... iz KE za okrivljenog M. B.a od 04.05.2009.godine, izvještaj policije UP -PJ Bar br. ..... iz KE za okrivljenog M. I.a od 04.05.2009.godine. </span>
</p>
<p class="p4"></p>
<p class="p4">
<span class="s1">Svjedok </span><span>oštećeni Ij.E.</span><span class="s5"> </span><span>je u svom iskazu datom u prethodnom postupku u bitnom naveo da je dana 22.04.2009.godine oko 22,00 časova bio u Starom Baru, naselje Mirovica u lokalu "Stara Maslina". Tu je sreo svoja dva druga i sjeo za njihov sto. Pošto su popili jedno piće, oni su pošli svojoj kući, dok je on ostao u lokal. Odmah nakon toga u lokal su došli momci za koje je kasnije saznao da se zovu M. B. i D. S., dok je u lokalu već bio M. I. koji je već sjedio za šankom. Kada je ušao u lokal M.je bukvalno sa vrata i u svadji sa konobaricom bacio čašu i flašu o pod. Jedno parče od tog stakla ga je pogodio u glavu, pa je prišao M.u i pitao ga "da li se to odnosi na mene i zašto mi to radi", a kako ga M.nije poznavao odgurnuo ga je. Tada je M., za kojeg zna da radi kao taksista, ustao i stao izmedju njih da se ne bi svadjali. Medjutim, izmedju njega, M. i D.a je ipak došlo do svadje i zna da je tada, dok je još bio u lokalu primio par šamara, ali ne može da se izjasni da li od M. ili od D.a.</span><span class="s5"> </span><span>Tim momcima je rekao da ukoliko imaju nekih problema da izadju ispred lokala i da razgovaraju. To su i učinili, izašli su ispred lokala i pokušali da razgovaraju. Medjutim, nakon kraće prepirke je došlo do fizičkog kontakta, ne može se tačno izjasniti kako je do toga došlo, ali je on morao da se brani od njih trojice. U jednom momentu se našao na asvaltu i zna da je tom prilikom zadobio udarce pesnicama, nogama po tijelu i glavi. Pokušao je da se istrgne i pobjegne i zna da mu je tada neko od njih istrgnuo jaknu koja je bila na njemu, te da mu je tom prilikom pocijepana i majica. Uspio je da se otrgne i pobjegne. Dok su ga udarali čuo je B.a kako u revoltu, a usled prethodne njihove svadje govori momcima "udarajte ga u glavu". Kada se otrgao pobjegao je u pravcu kuće u kojoj stanuje. Okrivljene nije poznavao od ranije i sa njima nije imao ranije ikakvog kontakta niti konflikta. Nakon ovog dogadjaja se sreo sa M. i M. i sa njima se pomirio. Zaključio je da se sve to desilo usled nekog nesporazuma i pukog slučaja. Kao oštećeni nije se pridružio krivičnom gonjenju protiv okrivljenih, i nije postavio imovinskopravni zahtjev. </span>
</p>
<p class="p4"></p>
<p class="p4">
<span>Svjedok K. S. je u svom iskazu datom u prethodnom postupku u bitnom navela da je tokom početka 2009.godine držala ugostiteljski objekat "Stara maslina" koji se nalazi u Starom Baru. Dana 22.04.2009.godine u večernjim časovima poslije 10,00 sati bila je u lokalu i to veče je malo popila pa se ne može tačno sjetiti što se to veče desilo.  Zna da su jedno vrijeme u lokalu bili D., M. i M., kao i konobarica S. B. i E. iz Novog Pazara, kao i ostali gosti kojima ne zna imena. Kada su došli B. M.sa još dva momka moguće da je M.nenamjerno slomio čašu u lokalu, E. je takodje bio malo popio i zna da je nešto pitao B.a M.. Kasnije su svi oni izašli iz lokala. Ne zna što se dešavalo izvan lokala samo je vidjela da pričaju i da se malo raspravljaju. Dalje je navela da je to veče bila pijana, a smatrala je da ovo nije ništa ozboljno pa nije ni obraćala pažnju. </span>
</p>
<p class="p4"></p>
<p class="p4">
<span>U nalazu i mišljenju vještaka medicinske struke dr. B.B. od 26.05.2009.godine navedeno je da je povrijedjeni Ij.E. zadobio sledeće povrede: povredu u vidu krvnog podliva kože ličnog dijela glave u predjelu čela, povredu ličnog dijela glave u vidu krvnog podliva kože u predjelu lijeve jagodice i oko lijevog oka, povredu u vidu krvnog podliva kože i oguljotine kože gornje usne spoljašnjeg usnog otvora. Navedene povrede su mogle nastati djelovanjem zamahnute pesnice. Takodje je imenovani zadobio povredu tijela, a u vidu oguljotine kože desne strane trbuha i oguljotinu kože desnog koljena, koje povrede su mogle nastati djelovanjem zamahnute noge ili pak od pada povrijedjenog na kakvu tvrdu i ravnu podlogu. Sve su ove povrede nastale kratko vrijeme jedna za drugom i predstavljaju i pojedinačno i u svom zbiru laku tjelesnu povredu.  </span>
</p>
<p class="p11"></p>
<p class="p4">
<span class="s1">Iz  izvještaja Uprave policije - PJ Bar br. ....iz kaznene evidencije za okrivljenog D. S.a od 04.05.2009.godine utvrdjuje se da je prema imenovanom izrečena vaspitna mjera - pojačan nadzor od strane roditelja Km br. 5/98 od 02.04.1998.godine rješenjem Osnovnog suda u  Baru, zbog krivičnog djela iz čl. 145/1/1 KZ RCG (teška kradja).</span>
</p>
<p class="p4"></p>
<p class="p4">
<span class="s1">Iz izvještaja UP - PJ Bar br. .... iz KE za okrivljenog M. B.a od 04.05.2009.godine utvrdjuje se da je imenovani do sada osudjivan presudom Višeg suda u Podgorici Km br. 13/98 od 21.03.2000.godine, zbog krivičnog djela iz čl. 30 st. 2 u vezi st. 3. KZ RCG u vezi sa čl. 19 KZ SRJ (pokušaj ubistva), i izrečena mu kazna zatvora tri godine malojetnog zatvora i presudom Osnovnog suda u Baru zbog krivičnog djela iz čl. 164 st. 4 u vezi st.1 (izazivanje opšte opasnosti) KZ CG dva mjeseca uslovno za dvije godine. </span>
</p>
<p class="p4"></p>
<p class="p4">
<span class="s1">Iz izvještaja policije UP -PJ Bar br. ..... iz KE za okrivljenog M. I.a od 04.05.2009.godine utvrdjuje se da je imenovani do sada osuđivan i to presudom Osnovnog suda u Baru K r. 88/89 od 12.07.1990.godine, zbog krivičnog djela iz čl. 153 st. 1 KZ CG na kaznu zatvora u trajanju od 6 mjeseci uslovno za jednu godinu.</span>
</p>
<p class="p4"></p>
<p class="p4">
<span class="s1">Ocjenom izvedenih dokaza nije dokazano da su okrivljeni izvršili krivično djelo nasilničko ponašanje. Tokom postupka je nesporno utvrđenio da je navedene noći došlo do fizičkog sukoba između okrivljenih i oštećenog Lj.. To nesporno proizilazi i iz odbrana okrivljenih i iz iskaza oštećenog. Činjenica je i da je navedene večeri oštećeni zadobio laku tjelesnu povredu bliže opisanu u izreci presude, što je nesporno utvrđeno iz nalaza i mišljenja vještaka medicinske struke, dr B., koji nalaz sud u cjelosti prihvata kao jasan, stručan i objektivan. Međutim, </span><span>iz same činjenice da su okrivljeni oštećenom nanijeli laku tjelesnu povredu ne može se izvoditi zaključak o postojanju elemenata bića krivičnog djela nasilničko ponašanje iz čl. 339 KZ. </span>
</p>
<p class="p4">
<span>Naime, nasilničko ponašanje je poseban oblik grubog i bezobzirnog, u osnovi nehumanog odnosa prema drugim licima. Da bi postojalo ovo krivično djelo potrebno je da optuženi u konkretnom slučaju vrši nasilje prema drugom, odnosno da se optuženi nasilnički ponaša prema oštećenom, a što podrazumijeva upotrebu psihičke ili fizičke prinude, te da je pri takvom ponašanju nastupila laka tjelesna povreda. Nasilničko ponašanje predstavlja takvo ponašanje učinioca koje karakteriše u suštini bezrazlošno iživljavanje (nemotivirano ponašanje) s posledicom stvaranja osjećaja nesigurnosti i straha. </span>
</p>
<p class="p4">
<span>Okrivljeni su negirali izvršenje krivičnog djela koje im je stavljeno na teret, u bitnom navodeći da su oni bili prvi napadnuti od strane oštećenog i to tako što je oštećeni udario M. u predjelu vilice, a zatim i da je odgurnuo M.a, koji je usled toga udario glavom o šank, da bi potom okrivljeni D. oštećenog udario pesnicom u glavu i izgurao ga napolje. Potom, a što proizilazi iz svih okrivljenih, ispred lokala su D. i oštećeni nastavili da se tuku, a zatim je M.pesnicom udario oštećenog u glavu. M. je, kako to proizilazi iz odbrana okrivljenih, i u samom lokalu i ispred lokala, pokušavao da razdvoji i smiri ostale okrivljene i oštećenog. Odbrane okrivljenih su u bitnim detaljima u cjelosti saglasne i po mišljenju suda istinite jer su opisali predmetni događaj na način da nisu sporili da su udarali oštećenog i po mišljenju suda objektivno su prikazali i svoje i ponašanje oštećenog konkretnom prilikom. Takođe i oštećeni je je u svom iskazu naveo da je on prvi prišao M.u, koji je prethodno slomio čašu od koje ga je pogodilo staklo, i pitao ga da li se to odnosi na njega i zašto mu to radi, dalje navodeći da ga je M.tada odgurnuo, a M. ustao i stao izmedju njih da se ne bi svadjali. Medjutim, izmedju njega, M. i D. je ipak došlo do svadje i zna da je tada, dok je još bi u lokalu, primio par šamara, ali ne može da se izjasni da li od M. ili od D. Potom ih je pozvao da</span><span class="s5"> </span><span>izadju ispred lokala i da razgovaraju. To su i učinili, izašli su ispred lokala i pokušali da razgovaraju. Medjutim, nakon kraće prepirke je došlo do fizičkog kontakta, a ne može se tačno izjasniti kako je do toga došlo, ali je on morao da se brani od njih trojice. U jednom momentu se našao na asvaltu i zna da je tom prilikom zadobio udarce pesnicama, nogama po tijelu i glavi. </span>
</p>
<p class="p4"></p>
<p class="p4">
<span>Optužnicom je okrivljenima stavljeno na teret da su u grupi, vršenjem nasilja i izazivanjem tuče ugrozili spokojstvo oštećenog Ij.E.a iz Novog Pazara i prisutnih gostiju, na način što su bez ikakvog povoda fizički nasrnuli na oštećenog, okrivljeni D. i M.su ga udarali pesnicama u predjelu glave i tijela, zatim su izašli ispred lokala, gdje su ga svi okrivljeni udarali pesnicama i nogama u predjelu glave i tijela, od kojih udaraca je pao na tle, pa su nastavili da ga udaraju, a sve to vrijeme M.je govorio "udarajte ga u glavu" kojom prilikom su mu nanijeli povredu bliže opisane u izreci presude. Međutim, iz iskaza oštećenog se može samo zaključiti da je u lokalu dobio par šamara, ali ne zna tačno od koga, zatim da je on pozvao okrivljene da izađu napolje da razgovaraju, ali da se ne može izjasniti kako je došlo do fizičkog kontakata između njega i okrivljenih ispred lokala. Prema tome, prihvatajući odbrane okrivljenih, koje su, kako je to gore obrazloženo, u bitnim detaljima saglasne, a koje nisu nesumnjivo osporene od strane oštećenog, ne može se zaključiti da su okrivljeni "bez ikakvog povoda fizički nasrnuli na oštećenog" u lokalu udarajući ga, i to D. i M.pesnicama u predjelu glave i tijela,  a zatim i sva trojica okrivljenih ispred lokala. Za sud je nesporno da je konkretnom  prilikom došlo do fizičkog obračuna i nanošenja lake tjelesne povrede oštećenom, ali da je do fizičkog obračuna došlo postupanjem i oštećenog i okrivljenih. Da bi postojalo krivično djelo nasilničko ponašanje neophodno je da se optuženi prema oštećenom ponašaju na veoma drzak i bezobziran način koji u svakodnevnom žargonu nosi kvalifikaciju siledžijskog ponašanja. Iz provedenih dokaza nije dokazano da su se optuženi prema oštećenom ponašali na navedeni način. S druge strane, odbrane okrivljenih su, po mišljenju suda, u bitnim detaljima objektivne i vjerodostojne, te je sam događaj predstavljen istinito i to u onoj mjeri koliko je to realno moguće imajući u vidu sve okolnosti pod kojima se desio predmetni događaj. Takođe, iskaz oštećenog je u priličnoj mjeri nepouzdan i neprecizan jer ne zna ko ga je i kako udarao, te kako je došlo do sukoba ispred kafane, pa se ne može nesporno zaključiti da su okrivljeni postupali na način kako im je to optužnicom stavljeno na teret.  </span>
</p>
<p class="p4"></p>
<p class="p4">
<span>Kako nije dokazano da su optuženi izvršili krivično djelo koje im je optužnicom stavljeno na teret, to ih je sud i oslobodio od optužbe.</span>
</p>
<p class="p4"></p>
<p class="p4">
<span>Odluka o troškovima krivičnog postupka zasniva se na odredbi čl. 203 st.1 ZKP-a , pa je tako odlučeno da troškovi krivičnog postupka padaju na teret budžetskih sredstva suda. </span>
</p>
<p class="p4"></p>
<p class="p4">
<span>Sa izloženog odlučeno je kao u izreci presude.</span>
</p>
<p class="p12">
<span class="s1">OSNOVNI SUD U BARU</span>
</p>
<p class="p13">
<span class="s1">Dana 02.06.2010. godine</span>
</p>
<p class="p14">
<span class="s1">ZAPISNIČAR,                                                       PREDSJEDNIK VIJEĆA-SUDIJA       Ana Stanišić	Aleksandra Leković</span>
</p>
<p class="p14"></p>
<p class="p2">
<span>PRAVNA POUKA: protiv ove presude  može se izjaviti žalba Višem sudu u Podgorici a putem ovog suda u roku od 15 dana od dana prijema pismenog otpravka. </span>
</p>
<p class="p2"></p>
<p class="p11"></p>
<p class="p15"></p>
<p class="p4"></p>
<p class="p16">
<span>	</span>
</p>
<p class="p11"></p>
<p class="p16"></p>
<p class="p16"></p>


</body>
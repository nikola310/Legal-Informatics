<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.p1{text-align:end;hyphenate:auto;font-family:Arial;font-size:12pt;}
.p2{text-align:end;hyphenate:auto;font-family:Times New Roman;font-size:12pt;}
.p3{text-align:center;hyphenate:auto;font-family:Arial;font-size:12pt;}
.p4{text-indent:0.25in;text-align:end;hyphenate:auto;font-family:Arial;font-size:12pt;}
.p5{text-indent:0.25in;text-align:justify;hyphenate:auto;font-family:Arial;font-size:12pt;}
.p6{text-indent:0.25in;text-align:center;hyphenate:auto;font-family:Arial;font-size:12pt;}
.p7{text-indent:0.25in;margin-right:-0.052083332in;text-align:start;hyphenate:auto;font-family:Arial;font-size:12pt;}
.p8{text-indent:0.25in;margin-right:-0.052083332in;text-align:justify;hyphenate:auto;font-family:Arial;font-size:12pt;}
.p9{text-indent:0.25in;margin-right:-0.052083332in;text-align:center;hyphenate:auto;font-family:Arial;font-size:12pt;}
.p10{text-indent:0.25in;margin-left:-0.16666667in;margin-right:-0.052083332in;text-align:start;hyphenate:auto;font-family:Arial;font-size:12pt;}
.p11{text-align:justify;hyphenate:auto;font-family:Times New Roman;font-size:12pt;}
.p12{text-align:justify;hyphenate:auto;font-family:Arial;font-size:12pt;}
.p13{text-indent:0.25in;margin-right:-0.052083332in;text-align:end;hyphenate:auto;font-family:Times New Roman;font-size:12pt;}
.p14{margin-left:0.5in;text-align:justify;hyphenate:auto;font-family:Arial;font-size:12pt;}
.p15{text-indent:0.5in;text-align:justify;hyphenate:auto;font-family:Arial;font-size:12pt;}
.s1{font-weight:bold;}
.td1{width:2.7in;padding-start:0.075in;padding-end:0.075in;}
.td2{width:3.75in;padding-start:0.075in;padding-end:0.075in;}
.td3{width:1.95in;padding-start:0.075in;padding-end:0.075in;}
.td4{width:3.5in;padding-start:0.075in;padding-end:0.075in;}
.r1{keep-together:always;}
.t1{table-layout:fixed;border-collapse:collapse;border-spacing:0;}
</style>
<title>K</title>
<meta content="dragisa.baletic" name="author">
</head>
<body class="b1 b2">
<p class="p1">
<span>K. br. 210/13</span>
</p>
<p class="p2">
<img src="http://upload.wikimedia.org/wikipedia/commons/thumb/2/23/Coat_of_arms_of_Montenegro.svg/520px-Coat_of_arms_of_Montenegro.svg.png" height="100" <="" p="">
</p><p class="p3"></p>
<p class="p3"></p>
<p class="p3"></p>
<p class="p3">
<span>U IME CRNE GORE</span>
</p>
<p class="p4"></p>
<p class="p5">
<span>OSNOVNI SUD U PODGORICI, kao prvostepeni, krivični, po sudiji Željki Jovović, uz učešće Rajković Danijele kao zapisničara, u krivičnom predmetu okrivljenog M. Lj. iz Podgorice, zbog krivičnog djela ugrožavanje  javnog saobraćaja iz čl. 339 st.1 Krivičnog zakonika, rješavajući po optužnom predlogu ODT Podgorica Kt.br. 907/12 od 25.02.2013. godine,  nakon održanog glavnog i javnog pretresa u prisustvu zastupnika optužbe P. J. i okrivljenog dana 16.04.2013. godine, donio je i istog dana javno objavio</span>
</p>
<p class="p5"></p>
<p class="p6">
<span>P R E S U D U</span>
</p>
<p class="p7"></p>
<p class="p7">
<span>Okrivljeni</span>
</p>
<p class="p8">
<span>M. LJ., JMB xxxxxxxxxxxxx, od oca M.  i majke J., rođene R., rođen xx. xx. xxxx. godine u Peći, sa prebivalištem u Podgorici Ul. Novice Cerovića br. xx, oženjen, otac dvoje djece, zaposlen, lošeg imovnog stanja, neosuđivan</span>
</p>
<p class="p8"></p>
<p class="p9">
<span>Kriv je</span>
</p>
<p class="p7"></p>
<p class="p7">
<span>Što je:</span>
</p>
<p class="p8">
<span>Dana 18. 03. 2012. godine, oko 13,30 časova, u Podgorici, u Ulici Pera Ćetkovića, ne pridržavajući se saobraćajnih propisa iz čl. 119 st. 3 i čl. 200 st. 1 ZOBS-a na putevima, ugrozio saobraćaj i doveo u opasnost život i tijelo ljudi, na način što, upravljajući putničkim vozilom marke "Fiat", registarskih oznaka PG AB xxx, Ulicom Pera Ćetkovića u pravcu ulice Veljka Vlahovića, u pijanom stanju, pri koncetraciji od 2,02 promila apsolutnog alkohola u krvi, prilikom nailaska na obilježeni prešački prelaz na kojem saobraćaj nije regulisan uređajima za davanje svjetlosnih saobraćajnih znakova, takvom pješačkom prelazu se nije približavao smanjenom brzinom i nije zaustavio svoje vozilo kako bi propustio pješaka - oštećenog M. Z., koji je već stupio na pješački prelaz, prelazeći ga sa lijeve na desnu stranu kolovoza, gledano iz pravca okrivljenog, usljed čega je prednjim dijelom vozila udario oštećenog koji je tom prilikom zadobio laku tjelesnu povredu u vidu nagnječenja desne podkoljenice, nagnječenja lijeve podkoljenice i nagnječenja slabinsko - krsnog predjela, pri čemu je postupio sa eventualnim umišljajem, jer je bio svjestan da ovakvom vožnjom može ugroziti javni saobraćaj i tako dovesti u opasnost život i tijelo ljudi, pa je na to pristao  </span>
</p>
<p class="p8"></p>
<p class="p8">
<span>- čime je izvršio krivično djelo ugrožavanje javnog saobraćaja iz čl. 339 st. 1 Krivičnog zakonika. </span>
</p>
<p class="p10"></p>
<p class="p7">
<span>Pa mu Sud za navedeno krivično djelo primjenom  čl. 4 st. 2, čl. 42 st. 1, čl. 52 st. 2, čl. 53 i 54 Krivičnog zakonika i čl. 226, 229 i 374 Zakonika o krivičnom postupku, izriče </span>
</p>
<p class="p7"></p>
<p class="p9">
<span>USLOVNU OSUDU</span>
</p>
<p class="p8"></p>
<p class="p8">
<span>Kojom mu predhodno utvrđuje kaznu zatvora u trajanju od 3 (tri) mjeseca i istovremeno određuje da se ista neće izvršiti, ako okrivljeni u roku od 1 (jedne) godine po pravosnažnosti presude ne izvrši novo krivično djelo. </span>
</p>
<p class="p8"></p>
<p class="p8">
<span>Obavezuje se okrivljeni da plati na ime troškova krivičnog postupka iznos od 173,00 €, u roku od 15 dana po pravosnažnosti presude, pod prijetnjom prinudnog izvršenja.</span>
</p>
<p class="p8"></p>
<p class="p7">
<span>Na osnovu čl. 74 Krivičnog zakonika prema okrivljenom se izriče:</span>
</p>
<p class="p7"></p>
<p class="p9">
<span>MJERA BEZBJEDNOSTI</span>
</p>
<p class="p7"></p>
<p class="p7">
<span>Zabrana upravljanja motornim vozilima "B" kategorije u trajanju od 3 (tri) mjeseca.</span>
</p>
<p class="p8"></p>
<p class="p9">
<span>O b r a z l o ž e nj e </span>
</p>
<p class="p9"></p>
<p class="p8">
<span>Optužnim predlogom ODT Podgorica Kt.br. 907/12 od 25.02.2013. godine, stavljeno je na teret okrivljenom M. Lj., da je izvršio krivično djelo ugrožavanje javnog saobraćaja iz čl. 339 st.1 Krivičnog zakonika.</span>
</p>
<p class="p8">
<span>Zastupnik optužbe je u završnoj riječi izjavio da u cjelosti ostaje pri podnijetom optužnom predlogu, jer iz provedenih dokaza na glavnom pretresu proizilazi da je okrivljeni izvršio krivično djelo stavljeno mu na teret, pa je predložio sudu, da okrivljengo oglasi krivim i kazni po zakonu u granicama propisanim za predmetno krivično djelo, kao i da mu shodno čl. 74 Krivičnog zakonika izrekne mjeru bezbjednosti zabrane upravljanja motornim vozilom. </span>
</p>
<p class="p8">
<span>Okrivljeni je u svojoj odbrani izjavio da je tačno da je prouzrokovao nezgodu u kojoj je povrijedjen pješak na pješačkom prelazu, da je tom prilikom bio pod dejstvom alkohola i objasnio, da je predmetnom prilikom upravljao putničkim motornim vozilom marke "Fiat" reg. oznake PG ABxxx i kretao se od pravca pumpe prema Koniku desnom saobraćajnom trakom, desne kolovozne trake. Dolaskom na raskrsnicu kod Tehnomarketa u lijevoj traci je bilo zaustavljeno jedno vozilo sa prikolimom na kojoj su bile utovarene kartonske kutije. Dolaskom na raskrsnicu imao je namjeru da produži naprijed, ali je sa lijeve strane naišao jedan pješak koga nije vidio jer se na toj strani nalazi oznaka za Dom zdravlja na Starom aerodromu i neki platani. Došlo je do kontakta izmedju njegovog vozila i pješaka i to u desnoj kolovoznoj traci kojom se kretao i to na sredini trake. </span>
</p>
<p class="p8">
<span>U završnoj riječi je izjavio da mu je žao što je izvršio predmetno krivično djelo. Alkohol je pio, jer radi na deponiji gdje je izložen štetnim dejstvom metana, inače kada pije ne vozi.</span>
</p>
<p class="p8">
<span>Sud je u dokaznom postupku pročitao zapisnik o uvidjaju Uprave policije PJ Podgorica br. 796/2012 od 18.03.2012. godine, izvještaj KC CG Odjeljenja za sudsku medicinsku o alkoholisanosti na ime M. Lj. A br. 316 od 22.03.2012. godine, izvršio uvid u medicinsku dokumentaciju na ime oštećenog M. Z., na saglasan predlog stranaka pročitani su nalaz i mišljenje sudskog vještaka medicinske struke od 05.02.2013. godine i nalaz i mišljenje sudskog vještaka saobraćajne struke S. D.  od 11.02.2013. godine, izvršen je uvid u skicu lica mjesta predmetne saobraćajne nezgode i na saglasan predlog stranaka pročitan je iskaz svjedoka-oštećenog M. Z. dat na zapisniku pred ODT-om od 30.01.2013. godine, dok je zastupnik optužbe odustao od predloga da se provede kao dokaz izvod iz kaznene evidencije na ime okrivljenog, imajući u vidu mjesto rodjenja okrivljenog.</span>
</p>
<p class="p8">
<span>Ocjenom navoda optužbe, odbrane kao i svih provedenih dokaza, sud je na nesumnjiv način utvrdio da je okrivljeni izvršio krivično djelo stavljeno mu na teret, na način, u vrijeme i na mjestu, kako je to predstavljeno izrekom ove presude, pa ga je sud oglasio krivim i izrekao mu sankciju kao u izreci presude, iz sledećih razloga:</span>
</p>
<p class="p8">
<span>Iz uvidjajne dokumentacije - zapisnika o uvidjaju Uprave policije PJ Podgorica br. 796/2012 od 18.03.2012. godine i skice lica mjesta  predmetne saobraćajne nezgode utvrdjeno je da je lice mjesa u ul. P.Ćetkovića, raskrsnica ulica Pera Ćetkovića, ulice Lamela i ul. Ž. Fašizma. Kolovozni zastor ulice Pere Ćetkovića je asfaltni, ravan, oivičenom zemljanom površinom podijeljen na dvije kolovozne trake koje se dijele na po dvije saobraćajne trake. Vozilo PG ABxxx, zatečeno je u raskrsnici u nivou desne saobraćajne trake, desne kolovozne trake ul. P. Ćetkovića, prednjim dijelom vozila okrenuto u pravcu ul. V. Vlahovića, gledano od pravca ulice J.B.Tita. Od materijalnih tragova na licu mjesta zatečen je trag kočenja vozila PG AB xxx. U zapisniku je konstatovano da je pješak M. Z., prije dolaska policije na licu mjesta prevezen u Urgentni blok KC CG radi ukazivanja ljekarske pomoći. U nezgodi su učestvovali M. Lj. koji je upravljao putničkim motornim vozilom marke "Fiat" reg. oznake PG AB xxx i M. Z. u nezgodi učestvovao kao pješak. </span>
</p>
<p class="p8">
<span>Iz izvještaja KC CG Odjeljenja za sudsku medicinsku o alkoholisanosti na ime M. Lj. A br. 316 od 22.03.2012. godine, utvrdjeno je, da je krv od okrivljenog izvadjena 18.03.2012. godine u 14 h i 15 minuta. </span>
</p>
<p class="p8">
<span>Svjedok - oštećeni M. Z. je u svom svjedočkom iskazu naveo da je dana 18.03.2012. godine oko 13,30 časova kao pješak prelazio ulicu Pera Ćetkovića na Starom aerodromu. Kretao se od radnje "tehnomaks" prema zgrada preko puta. U jednom trenutku dok je još uvijek bio na pješačkom prelazu, sa njegove desne strane  iz pravca grada naišlo je vozilo marke "Fiat Tipo" koje ga je prednjim dijelom udarilo, nakon čega je pao na asvalt. Objasnio je da je uspio da predje tri saobraćajne trake, s tim da je kada je došao na treću saobraćajnu traku vozilo "Mercedes" koje se nalazilo sa njegove desne strane iz pravca grada se zaustavilo i propustilo ga obzirom da je bio na pješačkom prelazu. Nakon  toga je nastavio kretanje i tada je iz istog pravca naišlo vozilo koje ga je udarilo. Zbog zadobijenih povreda pregledali su ga ljekari Urgentnog bloka i tom prilikom su izdali medicinsku dokumentaciju u kojoj su konstatovane povrede koje je zadobio tom prilikom. Nije se pridružio krivičnom gonjenju i nije postavio imovinsko pravni zahtjev.</span>
</p>
<p class="p8">
<span>Iz nalaza i mišljenja sudskog vještaka medicinske struke  dr Krsta Nikolića utvrdjeno je, da je oštećeni M. Z. u saobraćajnoj nezgodi koja se dogodila dana 18.03.2012. godine u 13,15 časova u Podgorici zadobio sljedeće tjelesne povrede: nagnječenje desne podkoljenice, nagnječenje lijeve podkloljenice i nagnječenje slabinsko-krsnog predjela. Navedene povrede predstavljaju u vrijeme nanošenja, procijenjene kako pojedinačno, tako i u svom ukupnom djelovanju, laku tjelesnu povredu. Nagnječenje desne podkloljenice i nagnječenje lijeve podkloljenice nastali su uslijed primarnog-direktnog kontakta M. Z. i predmetnog putničkog motornog vozila (prednji branik), dok je nagnječenje slabinsko-krsnog predjela nastalo uslijed sekundarnog kontakta M. Z. i predmetnog putničkog motornog vozila (poklopac motora), a nakon njegovog "nabacivanja" na predmetno vozilo poslije primarnog kontakta. M. Lj. se u vrijeme odigravanja predmetne saobraćajne nezgode nalazio u pijanom stanju sa koncentracijom apsolutnog alkohola u krvi u iznosu od 2,02 promila ili 43,846 milimola u litru-mmol/l.</span>
</p>
<p class="p8">
<span>Iz nalaza i mišljenja sudskog vještaka saobraćajne struke Mr S. D. utvdjeno je, da se vozilo "Fiat "Tipo", PG AB xxx neposredno prije aktiviranja radne kočinice kretalo brzinom od 50 (km/h) a uzimajući u obziro godine starosti i pol pješaka brzina kretanja pješaka je na osnovu tabele Kotik-Bekasov, iznosila oko 4,75 (km/h) ili 1,32 (m/s). Vještak zaključuje da je opasna situacija pretvorena u saobraćajnu nezgodu nastala na način što vozač vozila "Fiat Tipo" PG-ABxxx, pri prilasku pješačkom prelazu, nije na vrijeme obratio pažnju na pješaka koji je započeo prelazak kolovoza, koristeći za to obilježeni pješački prelaz. Vozač vozila "Fiat  Tipo", PG AB xxx, upravljao je vozilom brzinom od oko 50 (KM/H), pri kojoj je imao vremensko-prostornih mogućnosti da brzinu kretanja svog vozila na vrijeme prilagodi, zaustavi se ispred pješačkog prelaza, propusti pješaka, pa onda nastavi kretanje. Vozač vozila "Fiat Tipo", PG-AB xxx, pri posjedovanoj brzini nezgodu bi izbjegao da je aktivirao radnu kočnicu i u trenutku kada je pješak stupio na desu kolovoznu traku i kada je za njega predstavljao kontaktnu opasnost, što nije uradio, već je radnu kočnicu aktivirao sa zakašnjenjem, sa udaljenosti znatno manje od one na kojoj se vozilo nalazio u trenutku stupanja pješaka na desnu kolovoznu traku, što je direktno uticalo na nastanak predmetne nezgode, pa ovakav način upravljanja vozilom vozača vozila "Fiat Tipo", PG AB xxx predstavlja grešku u upravljanju pri nailasku na obilježeni pješački prelaz, i osnovni je i jedini uzrok nastanka predmetne saobraćajne nezgode. Pješak je radnju prelaska kolovoza započeo na za to predvidjenom mjestu, tj. obilješenom pješačkom prelazu, i pri tome nije ometao druge učesnike u saobraćaju, jer se vozilo "Fiat Tipo", PG AV xxx  u tom trenutku nalazilo na znatno većem rastojanju od rastojanja  potrebnog za zaustavljanje ovog vozila prije pješačkog prelaza, pa u načinu kretanja pješaka, nema elemenata koji bi bili u uzročnoj vezi sa nastankom predmetne saobraćajne nezgode.  </span>
</p>
<p class="p8">
<span>Na osnovu naprijed izloženog sud je na nesumnjiv način utvrdio da je okrivljeni dana 18. 03. 2012. godine, oko 13,30 časova, u Podgorici, u Ulici Pera Ćetkovića, ne pridržavajući se saobraćajnih propisa iz čl. 119 st. 3 i čl. 200 st. 1 ZOBS-a na putevima, ugrozio saobraćaj i doveo u opasnost život i tijelo ljudi, na način što, upravljajući putničkim vozilom marke "Fiat", registarskih oznaka PG AB xxx, Ulicom Pera Ćetkovića u pravcu ulice Veljka Vlahovića, u pijanom stanju, pri koncetraciji od 2,02 promila apsolutnog alkohola u krvi, prilikom nailaska na obilježeni prešački prelaz na kojem saobraćaj nije regulisan uređajima za davanje svjetlosnih saobraćajnih znakova, takvom pješačkom prelazu se nije približavao smanjenom brzinom i nije zaustavio svoje vozilo kako bi propustio pješaka - oštećenog M. Z., koji je već stupio na pješački prelaz, prelazeći ga sa lijeve na desnu stranu kolovoza, gledano iz pravca okrivljenog, usljed čega je prednjim dijelom vozila udario oštećenog koji je tom prilikom zadobio laku tjelesnu povredu u vidu nagnječenja desne podkoljenice, nagnječenja lijeve podkoljenice i nagnječenja slabinsko - krsnog predjela, pri čemu je postupio sa eventualnim umišljajem, jer je bio svjestan da ovakvom vožnjom može ugroziti javni saobraćaj i tako dovesti u opasnost život i tijelo ljudi, pa je na to pristao, čime su se u radnjama okrivljenog stekli svi bitni objektivni i subjektivni elementi bića krivičnog djela ugrožavanje javnog saobraćaja iz čl. 339 st. 1 Krivičnog zakonika. </span>
</p>
<p class="p8">
<span>Okrivljeni se kritičnom prilikom nije pridržavao saobraćajnih pripisa iz čl. 119 st.3 i čl. 200 st.1 ZOBS-a na putevima koji su ga obavezivali na to da ako na obilježenom prelazu saobraćaj nije regulisan uredjajima za davanje svjetlostnih saobraćajnih znakova, niti znacima policijskog službenika, vozač je dužan da se takvom pješačkom prelazu približava smanjenom brzinom i da ne ugrošava pješake koji su već stupili ili stupaju na pješački prelaz, a, po potrebi, i da zaustavi svoje vozilo da bi propustio pješaka i da ne smije da upravlja vozilom u saobraćaju na putu, niti da počne da upravlja vozilom ako je pod dejstvom alkohola, pri čemu je morao biti svjestan da upravljajući vozilom, na naprijed opisani način može ugroziti saobraćaj i dovesti u opasnost život i tijelo ljudi, pa je na to pristao, i doveo sebe u situaciju da u pijanom stanju, pri koncentraciji od 2,02 promila apsolutnog alkohola u krivi, prilikom nailska na obilježeni pješački prelaz na kojem saobraćaj nije regulisan uredjajima za davanje svjetlosnih saobraćajnih znakova, takvom pješačkom pelazu se nije približavao smanjenom brzinom i nije zaustavio svoje vozilo kako bi propustio pješaka oštećenog M. Z. koji je već bio stupio na pješački prelaz a kretao se odnosno prelazio sa lijeve na desnu stranu kolovoza gledano iz pravca kretanja okrivljenog, usled čega je došlo do kontakta izmedju vozila i pješaka, koji je tom prilikom zadobio laku tjelesnu povredu. </span>
</p>
<p class="p5">
<span>Odlučujući o krivičnoj sankciji za okrivljenog, sud je najprije u smislu čl.42 Krivičnog zakonika cijenio sve okolnosti od kojih zavisi izbor i visina krivične sankcije (olakšavajuće i otežavajuće okolnosti), u okviru zakonom propisanog minimuma i maksimuma za predmetno krivično djelo, pa je od olakšavajućih okolnosti na strani okrivljenog cijenio njegove porodične i materijalne prilike u kojima živi, da je oženjen, otac dvoje djece, da je lošeg imovnog stanja, raniju neosudjivanost, što je sud utvrdio uvidom u izvod iz kaznene evidencije na ime okrivljenog, stav oštećenog koji se nije pridružio krivičnom gonjenju, pa je u odsustvu</span><span class="s1"> </span><span>otežavajućih</span><span class="s1"> </span><span>okolnosti, primjenom čl. 53 i 54 Krivičnog zakonika okrivljenom pethodno utvrdio kaznu zatvora u trajanju od tri mjeseci  i istovremeno odredio da se ista neće izvršiti ukoliko okrivljeni u roku od 1 (jedne) godine od dana pravosnažnosti presude ne učini novo krivično djelo, nalazeći da će se u konkretnom slučaju i uslovnom osudom kao mjerom upozorenja uz prijetnju kaznom zatvora, na uspiješan način uticati na okrivljenog da ubuduće ne vrši ni ovo ni druga krivična djela, pri čemu bi se u svemu ostvarila svrha izricanja uslovne osude propisana čl.52 Krivičnog zakonika, u okviru opšte svrhe izricanja krivičnih sankcija propisane čl.4 istog zakonika.</span>
</p>
<p class="p5">
<span>Na osnovu čl. 74 Krivičnog zakonika, okrivljenom je izrečena mjera bezbjednosti zabrane upravljanja motornim vozilima "B" kategorije u trajanju od tri mjeseca. </span>
</p>
<p class="p5">
<span>Kako je okrivljeni oglašen krivim, sud ga je shodno odredbi čl.226 Zakonika o krivičnom postupku obavezao na plaćanje troškova krivičnog postupka, koji se odnose na troškove nastale povodom saobraćajnog vještačenja u iznosu od 82,50 eura, troškove medicinskog vještačenja u iznosu od 60,50 eura, dok je paušal u iznosu od 30,00 eura odredjen shodno trajanju i složenosti postupka, kao i imovinskom stanju okrivljenog, koje troškove je okrivljeni dužan platiti u roku od 15 dana po pravosnažnosti presude.</span>
</p>
<p class="p5">
<span>Na osnovu izloženog a shodno čl. 374 Zakonika o krivičnom postupku odlučeno je kao u izreci presude.</span>
</p>
<p class="p8"></p>
<p class="p9">
<span>OSNOVNI SUD U PODGORICI, dana, 16.04.2013. godine</span>
</p>
<p class="p11"></p>
<table class="t1">
<tbody>
<tr class="r1">
<td class="td1">
<p class="p12">
<span>             ZAPISNIČAR:</span>
</p>
</td><td class="td2">
<p class="p3">
<span>S U D I J A:</span>
</p>
</td>
</tr>
<tr class="r1">
<td class="td1">
<p class="p3">
<span>Danijela Rajković,s.r.</span>
</p>
<p class="p12"></p>
</td><td class="td2">
<p class="p3">
<span>Željka Jovović,s.r.</span>
</p>
<p class="p12"></p>
</td>
</tr>
</tbody>
</table>
<p class="p12"></p>
<table class="t1">
<tbody>
<tr class="r1">
<td class="td3">
<p class="p1">
<span>PRAVNA POUKA:</span>
</p>
</td><td class="td4">
<p class="p12">
<span>Protiv ove presude dozvoljena je žalba u roku od 8 dana od dana prijema pismenog otpravka iste, preko ovog suda Višem sudu u Podgorici. </span>
</p>
<p class="p3"></p>
</td>
</tr>
</tbody>
</table>
<p class="p3">
<span>ZTO Danijela Rajković</span>
</p>
<p class="p13"></p>
<p class="p13"></p>
<p class="p13"></p>
<p class="p13"></p>
<p class="p13"></p>
<p class="p13"></p>
<p class="p13"></p>
<p class="p13"></p>
<p class="p13"></p>
<p class="p13"></p>
<p class="p13"></p>
<p class="p13"></p>
<p class="p8"></p>
<table class="t1">
<tbody>
<tr class="r1">
<td class="td1">
<p class="p12">
<span>               ZAPISNIČAR:</span>
</p>
</td><td class="td2">
<p class="p3">
<span>S U D I J A:</span>
</p>
</td>
</tr>
<tr class="r1">
<td class="td1">
<p class="p3">
<span>Danijela Rajković</span>
</p>
<p class="p12"></p>
</td><td class="td2">
<p class="p3">
<span>Željka Jovović</span>
</p>
<p class="p12"></p>
</td>
</tr>
</tbody>
</table>
<p class="p12">
<span>           DN-a: Po primjerak presude dostaviti:</span>
</p>
<p class="p14">
<span>- ODT Podgorica,</span>
</p>
<p class="p14">
<span>- Okrivljenom,  </span>
</p>
<p class="p14">
<span>- A/a.</span>
</p>
<p class="p15">
<span>Postupljeno dana ______________</span>
</p>
<p class="p15">
<span>Radnik suda __________________</span>
</p>
<p class="p13"></p>
<p class="p11"></p>
<p class="p11"></p>
<p class="p11"></p>


</body>
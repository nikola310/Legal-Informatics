<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:center;">
<span></span>
</p>
<p style="text-align:right">
<span class="span1">Posl.br.K.376/14/14</span>
</p>
<p style="text-align:center;">
<span class="span1">U IME CRNE GORE</span>
</p>
<p>
<span class="span1">OSNOVNI SUD U KOTORU, kao nadležni prvostepeni krivčni sud, po sudiji Momirki Tešić kao sudiji pojedincu, uz učešće zapisničara Ana-Marije Petković, u krivičnom predmetu protiv Nilović Miloša iz Nikšića, zbog krivičnog djela nasilničko ponašanje  iz čl. 399 Krivičnog zakonika CG, koji se vodi po optužnom predlogu ODT Kotor Kt. br. 31/14 od 30.10.2014. godine, nakon održanog glavnog i javnog pretresa dana, 17.06.2015 godine, u prisustvu zamjenika ODT Kotor Jovanke Čizmović, u odsustvu uredno pozvanog okrivljenog Nilović Miloša, a prethodno saslušanog, shodno čl. 457. ZKP-a, donio je i javno objavio istog dana, sledeću:</span>
</p>
<p>&nbsp;</p>
<p style="text-align:center;">
<span class="span1">P R E S U D U </span>
</p>
<p>&nbsp;</p>
<p>
<span class="span1">Okrivljeni NILOVIĆ MILOŠ JMBG 2609989254989, od oca Ljuba i majke Ljiljane, rođen 26.09.1989. godine u Cetinju, </span><span class="span1">stalno nastanjen u  Nikšiću ul. II Dalmatinska br. S 72, neoženjen, bez djece, sa završenom SSS, student, nezaposlen, srednjeg imovnog stanja, ranije neosudjivan, protiv koga se ne vodi postupak za drugo krivično djelo.</span>
</p>
<p style="text-align:center;">
<span class="span1">K r i v     j e</span>
</p>
<p>
<span class="span1">Što je, d</span><span class="span1">ana, 02.01.2014. godine oko 03,20 časova u Hotelu "Pallas" u Petrovcu, vršenjem nasilja prema oštećenom Đurić Ivanu, ugrozio spokojstvo prisutnih grđana i to Petković Dijane, Vukićević Ivane i Vukićević Radivoja i remetio javni red i mir, na način što je ispred dječije igraonice u pomenutom Hotelu, za vrijeme dok se oštećeni raspravljao sa Nikolić Milanom, prišao oštećenom i udario ga glavom u predjelu desnog oka, a potom mu zadao nekoliko udaraca pesnicom u predjelu glave, kojom prilikom mu je nanio lake tjelesne povrede u vidu krvnog podliva kože ispod desnog oka, krvnog podliva kože ispod lijevog oka, oguljotine kože u predjelu desne polovine čeonog predjela i u desnom sljepoočnom predjelu, pri čemu je bio uračunjiv i svjetan svoga djela i njegove zabranjenosti, a čije izvršenje je htio.</span>
</p>
<p>
<span class="span1">- čime je učinio krivično djelo nasilničko ponašanje iz čl. 399. Krivičnog zakonika CG.</span>
</p>
<p>&nbsp;</p>
<p>
<span class="span1">- pa mu sud na osnovu naprijed navedene krivično pravne odredbe te odredbi čl. 3, 5, 8, 13, 15, 36, 42, 45, 46, 52, 53. i 54. KZ-a CG i čl. 368. i 374. ZKP-a izriče</span>
</p>
<p>&nbsp;</p>
<p style="text-align:center;">
<span class="span1">USLOVNU OSUDU</span>
</p>
<p>&nbsp;</p>
<p>
<span class="span1">Kojom utvrđuje kaznu zatvora u trajanju od četiri mjeseca i istovremeno određuje da se kazna neće izvršiti ukoliko okrivljeni za vrijeme od jedne godine od dana pravosnažnosti presude ne učini novo krivično djelo.</span>
</p>
<p>&nbsp;</p>
<p>
<span class="span1">Dužan je okrivljeni na ime sudskog paušala uplatiti iznos od 50,00 eura, i na ime troškova krivičnog postupka iznos od 49,50 eura, u korist budžeta Crne Gore, na žiro račun broj 832-16-52 u roku od mjesec dana od dana pravosnažnosti presude i dokaz o uplati dostaviti ovom sudu s pozivom na broj K. 376/14/14.</span>
</p>
<p>&nbsp;</p>
<p style="text-align:center;">
<span class="span1">Obrazloženje</span>
</p>
<p>&nbsp;</p>
<p>
<span class="span1">ODT Kotor aktom Kt.br. 31/14 od 30.10.2014. godine optužilo je Nilović Miloša zbog krivičnog djela </span><span class="span1">nasilničkog ponašanja iz čl. 399. Krivičnog zakonika CG.</span>
</p>
<p>&nbsp;</p>
<p>
<span class="span1">U svojoj odbrani na glavnom pretresu dana, </span><span class="span1">17.04.2015. godine okrivljeni Nilović Miloš je naveo da</span><span class="span1"> kritične večeri nije nikoga udarao, pa tako ni oštećenom Đurić Ivanu nije zadao udarac glavom u predjelu desnog oka, niti mu je nakon toga zadao udarce pesnicom u predjelu glave. U stvari tačno je da se kritične večeri njegov drug Nikolić Milan raspravljao sa oštećenim ispred toaleta u Hotelu zbog čega im je prišao i razdvojio ih, odnosno stao između njih da ne bi došlo do tuče. Isto tako licu mjesta je prišao i otac oštećenog koji je bio vidno pijan i koji je odmah nakon što je prišao počeo da viče što mu diraju sina i nakon toga odmah prijavio policiji da su mu napali sina, tj. oštećenog. Okrivljeni tvrdi da oštećenom kritične prilike niko nije zadavao udarce i nije mu jasno zašto je otac oštećenog prijavio da mu je neko zadavao udarce. Pošto se događaj desio u holu Hotela ispred toaleta, taj dio Hotela je pokriven kamerama. Nakon događaja su gledali video zapis i jasno se vidjelo da niko oštećenom ne zadaje udarce. Pošto je policija iz Petrovca bila na licu mjesta, odmah po prijavi tuče od strane oca oštećenog, pitali su oštećenog, "gdje su mu povrede" obzirom da isti nije imao ni jednu vidljivu povredu. Okrivljeni navodi da otac oštećenog radi u DB Nikšić, te da je isti prijavio tuču, koja se u stvari nije ni desila.</span>
</p>
<p>&nbsp;</p>
<p>
<span class="span1">Sud je u dokaznom postupku koji je proveden radi utvrđivanja činjeničnog stanja i krivice okrivljenog proveo sledeće dokaze i to: saslušao oštećenog svjedoka </span><span class="span1">Đurić Ivana, saslušao svjedoke Peković Dijanu, Vukićević Ivanu, Vukićević Radivoja, </span><span class="span1">izvršio uvid u uvjerenje Ministarstva pravde na ime Miloša Nilovića od 16.12.2014. godine, uvid u izvještaj ljekara specijaliste Opšte bolnice Nikšić od 02.01.2014. godine na ime Ivana Đurića i pročitao nalaz i mišljenje vještaka medicinske struke dr. Krsta Nikolića od 21.02.2014. godine.</span>
</p>
<p>&nbsp;</p>
<p>
<span class="span1">Oštećeni svjedok Đurić Ivan je izjavio</span><span class="span1"> da je dana, 02.01.2014. godine negdje oko 03,20 časova, bio u društvu sa svojom sestrom Ivanom i njenim mužem Radivojem i svojom djevojkom Dijanom, pa su svi pošli do igraonice hotela "Palace" gdje su inače boravili. Dok su čekali, iz restorana je izašao njemu nepoznat momak, za kojeg je kasnije saznao da se preziva Nikolić i u prolazu je provokativno gledao njegovu sestru i krenuo u njenom pravcu obraćajući joj se riječima "da li se to smiješ meni". Opomenuo je Nikovića da nastavi kretanje, rekavši istom da se ona ne smije njemu, a u tom momentu iz toaleta je izašlo jedno lice koje on od ranije nije poznavao, a kasnije je saznao da se zove Nilović Miloš i bez ikakvog povoda mu je prišao i udario ga glavom u predjelu desnog oka, a nakon toga mu je zadao još nekoliko (2-3) udarca pesnicom u predjelu glave, od kojih udaraca je pokleknuo ali </span><span class="span1">nije pao. Napominje, da je obezbijeđenje Hotela prišlo u namjeri da ih razdvoji, ali nisu uspjeli istog da spriječe da mu zada 2-3 udarca pesnicom. Obzirom da je iz Nikšića, sutradan je otišao kući i u Nikšiću se javio ljekaru, gdje su mu konstatovane povrede. Nije se pridružio krivičnom gonjenju niti je postavio imovinskopravni zahtijev.</span>
</p>
<p>&nbsp;</p>
<p>
<span class="span1">S</span><span class="span1">vjedok Vukićević Radivoje je naveo </span><span class="span1">da je kritične prilike bio sa suprugom Ivanom i djecom kao i oštećenim koji je njegov zet, na doček Nove godine u Hotelu "Palas" u Petrovcu. Negdje u momentu kada se zabava završavala starija ćerka ga je zamolila da pođu da ona uzme autogram od muzičara. Dok je bio u sali sa ćerkom vidio je radnika obezbjeđenja kako je utrčao u salu, i isti mu se obratio riječima " evo ti neko tuče prijatelja". Nakon ovih riječi istrčao je u hol i vidio kako okrivljenog drže dva radnika obezbjeđenja, a isti se pokušavao oteti, a oštećenog je vidio na stepenicama koje vode ka gornjem spratu hotela, na nekoliko metara udaljenosti od ovog mjesta gdje se nalazio okrivljeni sa obezbjeđenjem, a i sa oštećenim su bili radnici obezbjeđenja i to čini mu se dva. Oštećeni je tom prilikom već imao hematome po glavi. Kada je istrčao iz sale nije obraćao pažnju gdje se nalaze Peković Tijana i njegova supruga Dijana, jer je gledao gdje je oštećeni, ali čuo je neku vrisku, čak se ne može sjetiti da li je ćerku ostavio u sali ili je povukao sa sobom u hol. Prije ovog događaja uopšte nije primjetio okrivljenog u sali niti u Hotelu, niti su prethodno isti imali bilo kakav konflikt.</span>
</p>
<p>&nbsp;</p>
<p>
<span class="span1">Svjedok Vukićević Ivana je navela da je kritične prilike stajala ispred sale u ovom hotelu zajedno sa svojim bratom Đurić Ivanom i njegovom djevojkom, kada je u jednom momentu iz sale izašao Milan Nikolić, kojeg  ne poznaje od ranije i koji joj se obratio rječima "zašto mi se smiješ". Odgovorila je Nikoliću da se ne smije njemu, međutim isti je ponovio opet to pitanje, pa je i njen brat odgovorio da se istom niko ne smije. U jednom momentu iz WC izlazi okrivljeni Nilović, odmah je krenuo ka njenom bratu i postavljao pitanje "zašto se svađate", na koje pitanje su svi odgovarali da se niko ne svađa, čak je i Nikolić odgovarao da se niko ne svađa, a pretpostavlja da je okrivljeni drug Nikolić Milana, jer se u suprotnom ne bi miješao u ovaj događaj. Međutim, okrivljeni  je krenuo ka njenom bratu iako su svi govorili da se niko ne svađa i ona je vidjevši način njegovog nastupa stala između istog i njenog brata, međutim okrivljeni je udario glavom u glavu njenog brata, nakon čega je pala, vjerovatno od tog udarca i nakon toga je vidjela da okrivljeni zadaje još jedan udarac pesnicom njenom bratu u predjelu lica. Tada su već priskočili radnici obezbjeđenja i razdvojili ih. Prije ovog događaja uopšte nije vidjela ni okrivljenog Nikolića niti ih uopšte poznaje od ranije.</span>
</p>
<p>&nbsp;</p>
<p>
<span class="span1">Svjedok Peković Dijana je navela da je kritične prilike, a po završetku zabave u sali Hotela stajala u holu ispred sale sa oštećenim i Vukićević Ivanom koja je sestra oštećenog i čekali su da se iz sale vrati Vukićević Radivoje sa ćerkom. U jednom momentu iz sale je izašao Nikolić Milan i odmah se uputio ka Ivani pitajući je "zašto mu se smije", našto su svi odgovorilil da se Ivana istom ne smije, međutim, isti je opet ponovio to pitanje, na koje je dobio isti odgovor, ali kako je išao ka Ivani, to je Ivan stao između njih, da ne bi došlo do nekog daljeg incidenta.U jednom momentu dok se sve ovo dešavalo iz WC izlazi Nilović Miloš i bez ikakvih rječi se uputio ka oštećenom i zadao mu udarac glavom u predjelu glave, a nakon toga mu je zadao udarac šakom isto u glavu. Tada je priskočilo obezbjeđenje Hotela i razdvojilo ih, međutim, Nilović je i dalje nastavio da se otima i pokušavao da zada udarce </span><span class="span1">oštećenom. Svjedok tvrdi da je okrivljeni izašao iz WC-a za vrijeme dok je još trajao razgovor sa Nikolić Milošem, kojeg su ubjeđivali da se njemu ne smiju i čitavom ovom događaju je prisustvovao Nikolić Miloš.</span>
</p>
<p>&nbsp;</p>
<p>
<span class="span1">Iz izvještaj ljekara specijaliste Opšte bolnice Nikšić od 02.01.2014. godine na ime Ivana Đurića utvrđeno je da se isti istog dana javio ovoj ustanovi radi ukazivanja ljekarske pomoći, kojom prilikom su mu konstatovane povrede, utvrđena dijagnoza i data terapija.</span>
</p>
<p>&nbsp;</p>
<p>
<span class="span1">Na osnovu nalaza i mišljenja sudskog vještaka medicinske struke dr Krsta Nikolića od 21.02.2014. godine je utvrđeno da je oštećeni Đurić Ivan kritične prilike zadobio sljedeće tjelesne povrede i to: krvni podliv kože ispod desnog oka, krvni podliv kože ispod lijevog oka i oguljotine kože u predjelu desne polovine čeonog predjela i u desnom slijepoočnom predjelu. Navedene povrede predstavljaju u vrijeme nanošenja, procijenjene kako pojedinačno, tako i u svom ukupnom djelovanju, laku tjelesnu povredu i nanešene su višekratnim dejstvom tupine aktivno zamahnutog mehaničkog oruđa, u šta bi spadalo: stisnuta pesnica i slično.</span>
</p>
<p>&nbsp;</p>
<p>
<span class="span1">Uvidom u izvod iz kaznene evidencije Ministarstva pravde </span><span class="span1">od 16.12.2014. godine</span><span class="span1"> </span><span class="span1">na ime Miloša Nilovića </span><span class="span1">utvrđeno je da isti ranije nije osuđivan.</span>
</p>
<p>
<span class="span1">Na osnovu svih izvedenih dokaza cijeneći ih pojedinačno i u uzajamnoj povezanosti, a u odnosu na odbranu okrivljenog, sud je utrvdio činjenično stanje bliže navedeno u izreci presude.</span>
</p>
<p>&nbsp;</p>
<p>
<span class="span1">Naime upravo iz iz izvještaja ljekara specijaliste Opšte bolnice Nikšić od 02.01.2014. godine na ime Ivana Đurića utvrđeno je da se isti tog dana javio ovoj ustanovi, radi ukazivanja ljekarske pomoći, kojom prilikom su mu konstatovane povrede, a na osnovu koje medicinske dokumentacije je vještak medicinske struke dr Krsto Nikolić dao nalaz i mišljenje na osnovu kojeg je i utvrđeno da je oštećeni Đurić Ivan zadobio povrede bliže pobrojane u izreci, a koje povrede predstavljaju u vrijeme nanošenja, procijenjene kako pojedinačno, tako i u svom ukupnom djelovanju, laku tjelesnu povredu, a koji nalaz i mišljenje je sud prihvatio, jer je isti dat na osnovu pravila nauke i struke.</span>
</p>
<p>
<span class="span1"> </span>
</p>
<p>
<span class="span1">Okrivljeni je naveo da on kritične večeri nikoga nije udarao, pa tako ni oštećenog Đurić Ivanu, niti je istom zadao udarac glavom u predjelu desnog oka, niti mu je nakon toga zadao udarce pesnicom u predjelu glave. U stvari tačno je da se kritične večeri njegov drug Nikolić Milan raspravljao sa oštećenim ispred toaleta u Hotelu zbog čega im je prišao i razdvojio ih, odnosno stao između njih da ne bi došlo do tuče. Događaju je pristupio otac oštećenog koji je bio pijan, a koji radi u DB-u Nikšić te je isti prijavio tuču koja se nije desila, te da je policija odmah po dolasku na lice mjesta pitala oštećenog gdje su mu povrede, obzirom da isti nije imao nijednu vidljivu povredu. Navode odbrane okrivljenog sud nije prihvato jer su isti osporeni navodima svjedoka oštećenog Đurića, te svjedoka Peković Dijane i Vukićević Ivane, a koje iskaze je sud prihvatio.</span>
</p>
<p>&nbsp;</p>
<p>
<span class="span1">Naime, oštećeni svjedok Đurić Ivan je naveo da je kritične prilike, dana, 02.01.2014. godine, negdje oko 03,20 časova bio u Hotelu "Palas", kada je iz  restorana izašao Nikolić, kojeg tada nije poznavao, a isti je krenuo u pravcu njegove </span><span class="span1">sestre sa riječima "da li se to smiješ meni", našto je on istom rekao da se ne smije njemu, te da je tada je iz toaleta izašao Nilović Miloš i bez ikakvog povoda isti mu je prišao i udario ga glavom u predjelu desnog oka, a nakon toga mu je zadao još nekoliko udaraca (2-3), od kojih udaraca je pokleknuo ali nije pao. Obezbijeđenje Hotela je prišlo u namjeri da ih razdvoji ali nisu uspjeli da spriječe okrivljenog da mu zada 2-3 udarca pesnicom. Obzirom da je iz Nikšića, sutradan kada je otišao kući u Nikšić, javio se ljekaru gdje su mu konstatovane povrede. Navode oštećenog Đurića sud je prihvatio jer su isti potvrđeni navodima svjedoka Peković Dijane i Vukićević Ivane koje su očevidci događaja, medicinskom dokumentacijom i nalazom i mišljenjem vještaka medicinske struke dr Krsta Nikolića. Sud je iskaz oštećenog Đurića prihvatio kao istinit i ovo tim prije kada se uzme u obzir da isti nije postavio imovinsko pravni zahtjev, dakle nije imao motiva da daje lažni iskaz kako bi u parničnom postupku olakšao dokazivanje.  </span>
</p>
<p>&nbsp;</p>
<p>
<span class="span1">Naime, iz iskaza svjedoka Vukićević Ivane proizilazi da je ista kritične prilike stajala ispred sale u Hotelu sa bratom tj. oštećenim Đurić Ivanom i njegovom djevojkom, kada im je prišao Milan Nikolić, kojeg nije poznavala od ranije, i rekao joj zašto mu se smije. Ona i oštećeni su istom odgovorili da se ne smije njemu, a iz WC-a je krenuo okrivljeni Nilović i pitao ih zašto se svađaju, na što su i ona i oštećeni, a i Nikolić odgovorili su da se ne svađaju, a okrivljeni je udario glavom o glavu oštećenog, iako je ona stala između njih, nakon čega je pala, a zatim vidjela i da okrivljeni zadaje udarac pesnicom u predjelu lica njenom bratu.</span>
</p>
<p>&nbsp;</p>
<p>
<span class="span1">Svjedok Peković Dijana je navela da se kritične prilike nalazila u holu Hotela sa oštećenim i Vukićević Ivanom, a ista je sestra oštećenog. Čekali su Vukićević Radivoja da se sa ćerkom vrati iz sale, a iz sale je izašao Nikolić Milan i uputio se ka Ivani i pitao je zašto mu se smije. Svi su mu odgovorili da se Ivana njemu ne smije. Kako je išao ka Ivani, Ivan Đurić je stao između njih. Iz WC-a je izašao Nilović Miloš koji se uputio ka oštećenom Đuriću bez riječi i zadao mu udarac glavom u predjelu glave, a nakon toga mu je zadao udarce šakom isto u glavu, i tada je priskočilo obezbijeđenje Hotela i razdvojilo ih, a Nilović je i dalje nastavio da se otima i pokušavao da zada udarce oštećenom.</span>
</p>
<p>&nbsp;</p>
<p>
<span class="span1">Svjedok Vukićević Radivoje je naveo da je kritične prilike bio u Hotelu "Palas" sa suprugom i djecom i oštećenim koji mu je zet. Dok je bio u sali hotela sa ćerkom, radnik obezbijeđenja mu se obratio riječima "evo ti neko tuče prijatelja". Kada je otišao u hol, vidio je da okrivljenog drži obezbijeđenje i da se isti otima, a na izvjesnoj udaljenosti vidio je i da su sa oštećenim bili radnici obezbijeđenja, te da je te prilike oštećeni već imao hematome po glavi.</span>
</p>
<p>&nbsp;</p>
<p>
<span class="span1">Sud je svjedocima Vukićević Ivani i Peković Dijani, poklonio vjeru jer su iste potvrdile navode iskaza svjedoka oštećenog Đurić Ivana, kako u pogledu otpočinjanja događaja koji se odigrao u holu ispred dječje igraonice hotela Pallas, tako i čitavog daljeg događaja, odnosno uključivanja okrivljenog u razgovor koji se između njih odvijao sa Nikolić Milanom, tako i u dijelu koje radnje je okrivlejni preduzeo prema oštećenjem. Dakle stim u vezi, sud nije prihvatio navode odbrane okrivljenog da on kritične prilike nije zadavao udarce oštećenom, već da je samo prišao da razdvoji svojeg druga Nikolić Milana koji se raspravljao sa oštećenim ispred toaleta u hotelu, odnosno da je stao između njih da ne bi došlo do tuče, nakon čega je događaju pristupio otac oštećenog koji je bio pijan, a koji radi u DB-u Nikšić te je </span><span class="span1">isti prijavio tuču koja se nije desila, jer sud smatra da su njegovi navodi usmjereni na izbjegavanje krivice. Da se događaj odigrao na način kako je to opisao okrivljeni, po mišljenju suda a obzirom da je isti naveo da nije bilo nikakvog fizičkog kontakta sa oštećenim, u tom slučaju oštećeni ne bi ni imao povrede, što u konkretnom nije slučaj jer je upravo na osnovu nalaza i mišljenja vještaka medicinske struke utvrđeno da je oštećeni kritične prilike zadobio lake tjelesne povrede bliže opisane u izreci, a koji nalaz i mišljenje je sud prihvatio. Dalje odbrana okrivljenog je opovrgnuta i iskazom samog oštećenog Đurića, te iskazima svjedoka Vukićević Ivane i Peković Dijane, kao i iskazom svjedoka Vukićević Radivoja u dijelu u kojem je isti naveo da nakon što je čuo da se nešto dešava u holu i otišao u isti, da je vidio da okrivljenog drži obezbijeđenje i da se isti otima, a na izvjesnoj udaljenosti vidio je i da su sa oštećenim bili radnici obezbijeđenja, a oštećenije već imao hematome po glavi. Dakle sud je mišljenja da je odbrana okrivljenog smišljena na izbjegavanje krivice.</span>
</p>
<p>&nbsp;</p>
<p>
<span class="span1">Krivično-pravno ocjenjujući ovako utvrđeno činjenično stanje, sud je našao da je okrivljeni Nilović Miloš učinio krivično djelo nasilničko ponašanje iz člana 399. Krivičnog zakonika Crne Gore.</span>
</p>
<p>&nbsp;</p>
<p>
<span class="span1">Opisanim vršenjem nasilja prema oštećenom Ivanu Đuriću, okrivljeni je remetio javni red i mir, budući da se premetni događaj odigrao na javnom mjestu, u holu Hotela "Palas", gdje se nalazilo više ljudi među kojima i svjedoci Peković Dijana, Vukićević Ivana, Vukićević Radivoje i time ugrozio njihovo spokojstvo. Tom prilikom je oštećeni uslijed udaraca okrivljenog zadobio laku tjelesnu povredu. Okrivljeni je postupao sa umišljajem, budući da je bio svjestan da svojim radnjama vrši nasilje prema oštećenom i istom nanosi </span><span class="span1">lake</span><span class="span1"> </span><span class="span1">tjelesne</span><span class="span1"> povrede, a takođe je njegova svijest obuhvatala i saznanje da takvim svojim ponašanjem na javnom mjestu, u holu Hotela "Palas", remeti javni red i mir, te ugrožava spokosjtvo prisutnih građana i to Peković Dijana, Vukićević Ivana, Vukićević Radivoje, što je i htio.</span>
</p>
<p>
<span class="span1">Prilikom odluke o vrsti i visini krivične sankcije koju okrivljenom treba izreći, sud je imao u vidu da je za krivično djelo nasilničko ponašanje iz čl. 399. Krivičnog zakonika zaprijećeno kaznom zatvora u trajanju od šest mjeseci do pet godina. U smislu čl. 42. KZ-a, sud je na strani okrivljenog kao olakšavajuće okolnosti cijenio njegovu mladost, raniju neosuđivanost, kao i to što se oštećeni nije pridružio krivičnom gonjenju, koje okolnosti je ujedno cijenio i kao naročito olakšavajuće okolnosti, dok otežavajućih okolnosti na strani okrivljenog nije bilo. Imajući u vidu sve naprijed navedeno, sud smatra da će se upozorenjem uz prijetnju kaznom ostvariti svrha izricanja krivične sankcije, pa mu je shodno tome izrekao uslovnu osudu kojom je utvrdio kaznu zatvora u trajanju od četiri / 4 / mjeseca i istovremeno određuje da se kazna neće izvršiti ukoliko okrivljeni za vrijeme od jedne godine od dana pravosnažnosti presude ne učini novo krivično djelo. Sud smatra da je izrečena krivična sankcija adekvatna težini krivičnog djela, stepenu krivice i okolnostima pod kojima je djelo učinjeno, te da će se istom, u dovoljnoj mjeri uticati na okrivljenog da ubuduće ne vrši ova i druga krivična djela.</span>
</p>
<p>&nbsp;</p>
<p>
<span class="span1">Imajući u vidu naprijed navedeno te primjenom </span><span class="span1">odredbi čl. </span><span class="span1">3, 5, 8, 13, 15, 36, 42, 45, 46, 52, 53. i 54. KZ-a CG i čl. 368. i 374. ZKP-a, sud je donio odluku kao u izreci.</span>
</p>
<p>
<span class="span1">Sud je obavezao okrivljenog da na ime sudskog paušala uplatiti iznos od 50,00 eura, i na ime troškova krivičnog postupka iznos od 49,50 eura i to na ime vještačenja po vještaku medicinske struke dr. Krsta Nikolića, u korist budžeta Crne Gore, na žiro račun broj 832-16-52 u roku od mjesec dana od dana pravosnažnosti presude i dokaz o uplati dostavi ovom sudu s pozivom na broj K.376/14/14.</span>
</p>
<p>
<span class="span1">Na prednjim razlozima sud je zasnovao svoju odluku. </span>
</p>
<p>
<span class="span1"></span>
</p>
<p style="text-align:center;">
<span class="span1">OSNOVNI SUD U KOTORU</span>
</p>
<p style="text-align:center;">
<span class="span1">Dana, </span><span class="span1">17.06.2015. godine</span>
</p>
<p>
<span class="span1">Zapisničar ,                                                                                          Sudija,                                    </span>
</p>
<p>
<span class="span1">Ana-Marija Petković                                                                        Momirka Tešić</span>
</p>
<p>
<span class="span1">      </span><span class="span1"></span>
</p>
<p>
<span class="span1">PRAVNA POUKA: Protiv ove presude ima se pravo žalbe u roku od osam dana od dana prijema iste, Višem sudu u Podgorici, a preko ovog suda.</span>
</p>
<p>&nbsp;</p>
</div>
</div>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt;font-family:'Arial'}
.span2{;font-size:12pt;font-family:'Arial Narrow';font-weight:800}
.span3{color:#000000;font-size:12pt;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span class="span1">K.br.361/13</span>
</p>
<p style="text-align:center;">
<span class="span2"></span>
</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">OSNOVNI  SUD U PODGORICI, po sudiji Đuković Goranu, uz učešće namještenika Maraš Ane, kao zapisničara, u krivičnom predmetu protiv okrivljenog L. S. iz P., zbog krivičnog djela skidanje i povreda službenog pečata i znaka iz čl.381 st.1 Krivičnog zakonika Crne Gore, postupajući po optužnom predlogu ODT-a Kt.br. 304/13 od 03.04.2013. godine koji je na glavnom pretresu zastupala savjetnik J. J., nakon glavnog, javnog pretresa održanog 02.06.2014. godine, u prisustvu stranaka, izrekao je i istog dana javno objavio </span>
</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>
<span class="span1">Okrivljeni:</span>
</p>
<p>&nbsp;</p>
<p>
<span class="span1">L. S., od oca S. i majke B., rođene B., rođen .... godine u P. sa prebivalištem u mjestu rođenja – selo B. P., državljanin Crne Gore, penzioner, oženjen, otac dvoje djece, završio srednju školu, lošeg imovnog stanja, lošeg zdrastvenog stanja, neosuđivan,</span>
</p>
<p>&nbsp;</p>
<p style="text-align:center;">
<span class="span1">KRIV JE </span>
</p>
<p>
<span class="span1">Zato što je:</span>
</p>
<p>&nbsp;</p>
<p>
<span class="span1">Dana 17.12.2012. godine u svom stambenom objektu u selu B. P. u P., svjestan svog djela čije je izvršenje htio i znajući da je njegovo djelo zabranjeno, na električnom brojilu broj ..., skinuo službeni pečat – elektrodistributivnu plombu broj ..., koju je ovlašćeno službeno lice E. Crne Gore postavilo radi osiguranja ispravnosti i tačnosti predmetnog brojila i priključio se na elektrodistributivnu mrežu, vlasništvo E. Crne Gore, u čemu je otkriven prilikom kontrole ovlašćenih službenika E. P..</span>
</p>
<p>&nbsp;</p>
<p>
<span class="span1">- čime je izvršio krivično djelo skidanje i povreda službenog pečata i znaka iz čl.381 st.1 Krivičnog zakonika Crne Gore.</span>
</p>
<p>&nbsp;</p>
<p>
<span class="span1">Pa sud okrivljenom primjenom citiranih zakonskih propisa te čl. 3,4,5,13,15,32,42,52,53 i 54 Krivičnog zakonika Crne Gore, te čl. 226, 229 i 374 Zakonika o krivičnom postupku, i z r i č e</span>
</p>
<p>&nbsp;</p>
<p style="text-align:center;">
<span class="span1">USLOVNU OSUDU</span>
</p>
<p>&nbsp;</p>
<p>
<span class="span1">Kojom mu prethodno utvrđuje kaznu zatvora u trajanju od 30 (trideset) dana i istovremeno određuje da se utvrđena kazna zatvora neće izvršiti ukoliko okrivljeni u roku od 1 (jedne) godine po pravosnažnosti presude ne izvrši novo krivično djelo.</span>
</p>
<p>&nbsp;</p>
<p>
<span class="span1">Obavezuje se okrivljeni da ovom sudu na ime troškova krivičnog postupka uplati novčani iznos od 82,50 Eur-a kao i 30,00 Eur-a na ime paušala u roku od 15 dana po pravosnažnosti presude pod prijetnjom prinudnog izvršenja.</span>
</p>
<p>&nbsp;</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>
<span class="span1">Optužnim predlogom Osnovnog državnog tužilaštva iz Podgorice Kt.br.304/13 od 03.04.2013. godine, okrivljenom L. S. stavljeno je na teret krivično djelo skidanje i povreda službenog pečata i znaka iz čl. 381st.1 KZ-a.  </span>
</p>
<p>&nbsp;</p>
<p>
<span class="span1">Zastupnik optužbe u završnoj riječi izjavila je da ostaje u cjelosti pri podnijetom optužnom predlogu i predložila je sudu da okrivljenog oglasi krivim i osudi po zakonu.</span>
</p>
<p>&nbsp;</p>
<p>
<span class="span1">Ovlašćeni prestavnik oštećene E. S. S. N. u završnoj riječi je izjavila da se pridružuje krivičnom gonjenju i da ne postavlja imovinsko-pravni zahtjev.</span>
</p>
<p>&nbsp;</p>
<p>
<span class="span1">Okrivljeni je u svojoj odbrani, u prethodnom postupku, na zapisniku o saslušanju osumnjičenog Kt.br. 304/13 od 25.03.2013. godine, pred ODT-om P. izjavio je da je tačno da je nakon što su ga radnici E. isključili sa struje ponovo se priključio na struju.  Dalje je naveo da je negdje tokom 2012. godine, a ne može se tačno sjetiti kada je to bilo  došli su radnici E. i zbog duga za struju su ga isključili sa mreže, kao i da su to uradili tako što su iz brojila koje se nalazi u njegovoj kući izvukli žice, a potom brojilo plomombirali njihovom plombom. Istakao je da je potpisao zapisnik o kontroli i odmah čim su oni otišli iz njegove kuće odmah se ponovo priključio na struju. Takođe je istakao da je to uradio tako što je otkinuo plombu koju su radnici E. stavili na taj sat, i vratio žice na mjesto gdje su se nalazilie. Nadalje tokom 2012. godine vršena je kontrola kod njega, ali se te kontrole ne sjeća i ne zna da li je potpisao zapisnik o toj kontroli jer je imao operaciju na srce. Istakao je da ne spori da je plombu otkinuo kako bi se ponovo priključio na struju.</span>
</p>
<p>&nbsp;</p>
<p>
<span class="span1">Na glavnom pretresu naveo je da je bolestan i da ima srćanih problema, da je asmatičar i da mu svakodnevno treba kiseonik, kao i da  E. nije smjela tom prilikom da mu isključi struju po zakonu. Istakao je da mu je žena bolesna zašta posjeduje medicinsku dokumentaciju. </span>
</p>
<p>&nbsp;</p>
<p>
<span class="span1">Okrivljeni je u završnoj riječi ostao pri navodima iznijetim na glavnom pretresu.</span>
</p>
<p>&nbsp;</p>
<p>
<span class="span1">U dokaznom postupku sud je proveo sledeće dokaze saslušao ovlašćenog prestavnika E. S. S. N., pročitao zapisnik o kontroli mjernog mjesta E. P. br.014433 od 29.03.2012. godine, pročitao zapisnik o kontroli mjernog mjesta E. P. br.059331 od 17.12.2012. godine, pročitao izvod iz KE za okrivljenog izdat od Uprave policije  PJ P. br .29/45/13-7398/2-1278 od 22.04.2013. godine, izvršio uvid u medicinsku dokumentaciju na ime okrivljenog L. S., saslušao vještaka medicinske struke B. B..</span>
</p>
<p>&nbsp;</p>
<p>
<span class="span1">Ovlašćeni prestavnik oštećene E. S. S. N. je izjavila da se pridružuje krivičnom gonjenju i da ne postavlja imovinsko-pravni zahtjev.</span>
</p>
<p>&nbsp;</p>
<p>
<span class="span1">Iz zapisnika o kontroli mjernog mjesta E. P. br.014433 od 29.03.2012. godine proizilazi da je u selu B. p. u domu L. S., pretplatnički broj ... izvršena kontrola mjernog mjesta od strane radnika E.. U rubrici „Podaci o mjernoj garnituri“ stoji da je proizvođač „L. G.“ tip ZMD broja .... U rubrici „Zatečeno stanje“ stoji da su nakon pregleda brojilo i uklopni sat plombirani plombom ED br. EDPG AA.... U rubrici „Napomena“ stoji da je potrošač isključen zbog duga za utrošenu električnu energiju u iznosu od 5.090,68 Eura a po nalogu O.J. S. P.. Dalje u istoj rubrici stoji da je potrošač isključen na brojilu, kao i da se priključni stub nalazi na javnoj površini. Dalje iz zapisnika proizilazi da su kontrolu mjernog mjesta izvršili B. A. i F. G.. Zapisnik su potpisali radnici E. B. A. i F. G., kao i okrivljeni L. S..</span>
</p>
<p>&nbsp;</p>
<p>
<span class="span1">Iz zapisnika o kontroli mjernog mjesta E. P. br.... od 17.12.2012. godine proizilazi da je u selu B. p. u domu L. S., pretplatnički broj ... izvršena kontrola mjernog mjesta u kojem nijesu zatekli postavljenu plombu. U rubrici „Podaci o mjernoj garnituri“ stoji da je proizvođač „L. G.“ tip ZMD 120 broja .... U rubrici „Stanje mjernog mjesta“ stoji da je skinuta plomba. U rubrici „Činjenično stanje“ stoji da su nakon pregleda brojilo i uklopni sat plombirani plombom PG.... U rubrici „Napomene“ stoji da je kupac skinuo distributivnu plombu brojla električne energije i samovoljno priključio svoj objekat na distributivni sistem. Dalje iz iste rubrike proizilazi da je mjerno mjesto u kući, da je stub na javnoj površini kao i da je potrošač ponovo isključen na brojilo. Zapisnik je potpisan od  strane radnika E.. U rubrici „Predstavnik Potrošača (ime prezime i potpis)“ stoji da potrošač odbija da potpiše i ustupi matične podatke.</span>
</p>
<p>&nbsp;</p>
<p>
<span class="span1">Iz izvoda iz KE za okrivljenog izdat od Uprave policije  PJ P. br .29/45/13-7398/2-1278 od 22.04.2013. godine proizilazi da okrivljeni nije evidentiran u kaznenoj evidenciji ove područne jedinice.</span>
</p>
<p>&nbsp;</p>
<p>
<span class="span1">Iz medicinske dokumentacije iz Izvještaja ljekara specijaliste broj protikola 1534 proizilazi da okrivljeni dolazi u pratnji supruge, da je pacijent od 07.04.2000. godine kao i da je trajno dobio treću kategoriju invalidnosti. Dalje proizilazi da je liječen u KBC-u na Kardiohiruškom odjeljenju gdje je izveden kardiohirurški zahvat. Dalje proizilazi da ima poremećaj sna kao i da ne može da obavlja uobičajene kućne aktivnosti. Iz kliničkog nalaza istog izvještaja proizilazi da je okrivljeni napet, opsesivan, subdepresivan.</span>
</p>
<p>&nbsp;</p>
<p>
<span class="span1">Iz izjašnjenja stalnog sudskog vještaka medicinske struke dr. B. B., proizilazi da se medicinska dokumentacija na ime okrivljenog sastoji iz više listi od izvještaja ljekara specijaliste za plućne bolesti KC CG I specijalne bolnice u B. te instituta za alergiju i imunologiju Univerziteta KC u B.. Dalje proizilazi da se iz ove dokumentacije vidi da je L. S. još od 1989. godine boluje od astme te da je zbog toga u više navrata  bio na bolničkom liječenju u KCCG i specijalnoj bolnici u B.opštine N., kao i da je zbog toga bio na liječenju na institutu za alergiju i imunologiju u B., a da je marta 2010. godine rađena operacija srca sa ciljem zamjene zaliska koji se nalazi između lijeve srčane pretkomore i lijeve komore. Nadalje osim zamjene tog zaliska koji se nalazi između lijeve srčane pretkomore i lijeve komore, operacijom je urađeno i ugrađivanje posebnog prstena sa vještačkim srčanim zaliskom te da je zbog toga morao ići na fizikalnu terapiju i rehabilitaciju u bolnicu S. M. u Igalu 2010. godine. Dalje je naveo da se iz ostalih listi se vidi da je bio više puta na različitim kontrolama kod ljekara pomenutih medicinskih ustanova, te da je samo oboljenje pluća u vidu astme sa otežanom disajnom funkcijom dovelo i do oštećenja zaliska na prelazu iz lijeve pretkomore u lijevu komoru srca, a što je sve zajedno značajno oslabilo disajnu funkciju L. S.. Oboljenje zaduva (astma) je hronično oboljenje koje kod pacijenta prolazi kroz različite faze u vidu napada i alergijskog je porijekla tako da se najčešće viđa s proljeća i s jeseni dovodeći do oslabljene disajne funkcije i izmjene građe pluća. Mišljenja je da kako su pluća i srce svojom građom i svojim smještajem u ljudskom organizmu i posebno svojom funkcijom neposredno vezani za svoj rad i samim tim i za održavanje životnih funkcija organizma, to se kod L. S. radi o težem oštećenju organizma u vidu oslabljene disajne funkcije koja je neposredno dovela do oštećenja struktura srca i koje oboljenje zaduva (astma) i dalje traje.</span>
</p>
<p>&nbsp;</p>
<p>
<span class="span1">Okrivljeni L. S. nije sporio da je dana 17.12.2012. godine u svom stambenom objektu u selu B. P. u P., skinuo službeni pečat – elektrodistributivnu plombu broj ..., koju su ovlašćeni službenici E. Crne Gore postavili i priključio se na elektrodistributivnu mrežu. Okrivljeni je u svojoj odbrani naveo da je zbog duga za struju isključen sa električne mreže  tako što su radnici E. iz brojila koje se nalazi u njegovoj kući izvukli žice i stavili plombu koju je otkinuo, vratio žice na mjesto gdje su se nalazile i ponovo se priključio na električnu mrežu. Istakao je da je tokom 2012. godine ponovo vršena kontrola mjernog mjesta. Odbranu okrivljenog sud je cijenio kao istinitu, a ona je osnažena zapisnicima o kontroli mjernog mjesta. Iz zapisnika o kontroli mjernog mjesta E. P. br.014433 od 29.03.2012. godine sud je utvrdio da je u selu B. p. u domu L. S., pretplatnički broj ... izvršena kontrola mjernog mjesta od strane radnika E. B. A. i F. G., da je potrošač isključen sa brojila „L. G.“ tip ZMD 120 broja ... zbog duga za utrošenu električnu energiju u iznosu od 5.090,68 Eura kao i da su brojilo i uklopni sat plombirani plombom ED br. EDPG AA...,. Zapisnik su potpisali radnici E. B. A. i F. G., kao i okrivljeni L. S.. Iz zapisnika o kontroli mjernog mjesta E. P. br.059331 od 17.12.2012. godine sud je utvrdio da je u selu B. p. u domu L. S., pretplatnički broj ... izvršena kontrola mjernog mjesta od strane radnika E., prilikom koje na brojilu „L. G.“ tip ZMD 120 broja ... nije zatečena postavljena plomba, kao i da se okrivljeni ponovo priključio na distributivnu mrežu. Sud je dalje utvrdio da su nakon pregleda brojilo i uklopni sat plombirani plombom PG..., kao i da je okrivljeni odbio da potpiše zapisnik. Zapisnike o kontroli mjernog mjesta sud je cijenio kao istinite i precizne. Okrivljeni je naveo da je bolestan od srca, da je asmatičar i da mu svakodnevno treba kiseonik. Ove navode sud je cijenio kao istinite osnažene medicinskom dokumentacijom i izjašnjenjem stalnog sudskog vještaka medicinske struke dr. B. B.. Iz medicinske dokumentacije iz Izvještaja ljekara specijaliste broj </span><span class="span1">protikola 1534 koji je sud cijenio kao istinit, sud je utvrdio da je okrivljeni trajno dobio treću kategoriju invalidnosti, da mu je izvođen kardiohirurški zahvat,  te da ima poremećaj sna kao i da ne može da obavlja uobičajene kućne aktivnosti. Iz izjašnjenja stalnog sudskog vještaka medicinske struke dr. B. B. sud je utvrdio da je okrivljeni bio više puta na liječenju  u Kliničkom Centru Crne Gore kao i da je kod L. S. teže oštećen organizam u vidu oslabljene disajne funkcije koja je neposredno dovela do oštećenja struktura srca i koje oboljenje zaduva (astma) i dalje traje. Sud je izjašnjenje stalnog sudskog vještaka medicinske struke dr. B. B. cijenio kao precizno i objektivno i u korespodenciji sa medicinskom dokumentacijom, pa mu je sud poklonio punu vjeru.</span>
</p>
<p>&nbsp;</p>
<p>
<span class="span3">Pravno kvalifikujući utvrđeno činjenično stanje, sud je našao da su se u naprijed utvrđenim radnjama okrivljenog ostvarila sva bitna obilježja bića krivičnog djela skidanje i povreda službenog pečata i znaka iz čl. 381 st. 1</span><span class="span1"> </span><span class="span3">Krivičnog zakonika, u odnosu na koje je okrivljeni postupao sa direktnim umišljajem obzirom da je bio svjestan svog djela i htio njegovo izvršenje. Oblik vinosti okrivljenog sud je utvrdio iz priznanja okrivljenog i  provedenih dokaza na glavnom pretresu kojima je poklonio vjeru.</span>
</p>
<p>&nbsp;</p>
<p>
<span class="span1">Prilikom izbora vrste i visine krivične sankcije, sud je cijenio sve okolnosti iz čl. 42 Krivičnog zakonika koje utiču da kazna bude manja ili veća, pa je kao olakšavajuće okolnosti na strani okrivljenog cijenio njegove porodične prilike odnosno da je oženjen i otac dvoje djece, loše imovno stanje, loše zdrastveno stanje koju činjenicu je sud utvrdio iz medicinske dokumentacije i izjašnjenja stalnog sudskog vještaka medicinske struke dr. B. B. kao i raniju neosuđivanost što je sud utvrdio iz izvoda iz KE za okrivljenog izdat od Uprave policije PJ P. br .29/45/13-7398/2-1278 od 22.04.2013. godine, dok otežavajućih okolnosti nije bilo.</span>
</p>
<p>&nbsp;</p>
<p>
<span class="span1">Imajući u vidu navedene okolnosti sud je okrivljenom izrekao uslovnu osudu primjenom  čl. 53 i čl. 54 Krivičnog zakonika, i istom prethodno utvrdio kaznu zatvora u trajanju od 30 (trideset) dana i istovremeno odredio da se utvrđena kazna neće izvršiti ukoliko okrivljeni u roku od 1 (jedne) godine po pravosnažnosti presude ne izvrši novo krivično djelo. Sud je uvjerenja da radi krivičnopravne zaštite nije nužno da okrivljeni utvrđenu kaznu zatvora i efektivno izdržava, već da se i samim upozorenjem uz prijetnju kaznom u dovoljnoj mjeri može uticati na istog da ubuduće ne vrši ovakva ili slična krivična djela, čime se ima ostvariti svrha uslovne osude iz čl.52 Krivičnog zakonika u okviru opšte svrhe propisivanja i izricanja krivičnih sankcija  iz čl.4 st.2 Krivičnog zakonika.</span>
</p>
<p>&nbsp;</p>
<p>
<span class="span1">Sud je odluku o troškovima postupka temeljio na odredbi čl.229 st.1 Zakona o krivičnom postupku, pa je obavezao okrivljenog da na ime troškova krivičnog postupka uplati novčani iznos od 82,50 Eur-a koji se odnose na ime nagrade sudskog vještaka medicinske struke dr. B. B.. Na osnovu čl.226 st.3  Zakonika o krivičnom postupku, sud je u visini paušala od oko 30,00 Eur-a odmjerio shodno imovnom stanju okrivljenog, dužini trajanja i složenosti krivičnog postupka. Okrivljeni je obavezan da plati troškove i paušal u roku od 15 dana po pravosnažnosti presude, pod prijetnjom prinudnog izvršenja.</span>
</p>
<p>&nbsp;</p>
<p>
<span class="span1">Imajući u vidu navedeno, primjenom citiranih zakonskih propisa odlučeno je kao u izreci presude.</span>
</p>
<p>&nbsp;</p>
<p style="text-align:center;">
<span class="span1">OSNOVNI  SUD  U  PODGORICI</span>
</p>
<p style="text-align:center;">
<span class="span1">Dana 02.06.2014. godine</span>
</p>
<p style="text-align:right">
<span class="span1">S U D I J A</span>
</p>
<p style="text-align:right">
<span class="span1">Đuković Goran s.r.</span>
</p>
<p>&nbsp;</p>
<p>&nbsp;</p>
<p>
<span class="span1">PRAVNA POUKA:</span><span class="span1"></span>
</p>
<p>
<span class="span1">Protiv ove presude može se izjaviti žalba u roku </span>
</p>
<p>
<span class="span1">Od 8 dana od dana prijema pismenog otpravka,</span>
</p>
<p>
<span class="span1">Višem sudu u Podgorici, a preko ovog suda.</span>
</p>
<p>&nbsp;</p>
<p>
<span class="span1">Z.T.O. Maraš Ana</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1">DN-a: Po primjerak presude dostaviti:</span>
</p>
<p>&nbsp;</p>
<p>
<span class="span1">- ODT P.</span>
</p>
<p>
<span class="span1">- Okrivljenom L. S.</span>
</p>
<p>&nbsp;</p>
<p>
<span class="span1">Postupljeno dana __________________</span>
</p>
<p>
<span class="span1">Namještenik suda __________________</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:center;hyphenate:auto;font-family:Arial;font-size:12pt;}
.p2{margin-bottom:0.083333336in;text-align:center;hyphenate:auto;font-family:Arial;font-size:12pt;}
.p3{margin-bottom:0.083333336in;text-align:justify;hyphenate:auto;font-family:Arial;font-size:12pt;}
.p4{text-indent:0.5in;text-align:justify;hyphenate:auto;font-family:Arial;font-size:12pt;}
.p5{text-align:justify;hyphenate:auto;font-family:Arial;font-size:12pt;}
.p6{text-align:center;hyphenate:auto;keep-with-next.within-page:always;font-family:Arial;font-size:12pt;}
.p7{text-align:start;hyphenate:auto;font-family:Arial;font-size:12pt;}
.p8{margin-left:0.25in;text-align:justify;hyphenate:auto;font-family:Arial;font-size:12pt;}
.p9{text-indent:0.5in;text-align:center;hyphenate:auto;font-family:Arial;font-size:12pt;}
.p10{text-indent:0.375in;text-align:justify;hyphenate:auto;font-family:Arial;font-size:12pt;}
.p11{margin-left:4.0in;text-align:justify;hyphenate:auto;font-family:Arial;font-size:12pt;}
.s1{font-weight:bold;}
</style>
<meta content="rahmo.banda" name="author">
</head>
<body class="b1 b2">
<p class="p1">
<!--Image link to '0.jpg' can be here-->
</p>
<p class="p2">
<span class="s1">U IME CRNE GORE</span>
</p>
<p class="p3">
<span class="s1">								K.br. 152/2012</span>
</p>
<p class="p4">
<span class="s1">OSNOVNI SUD U BIJELOM POLJU</span><span>, kao prvostepeni krivični, i to sudija Rahmo Banda kao sudija pojedinac, uz učešće zapisničara Popović Ljiljane, u krivičnom predmetu protiv okrivljenog K.V.a iz Podgorice, zbog krivičnog djela posebni slučajevi falsifikovanje  isprave iz čl. 413. st. 1. tač. 2 i 3 u vezi sa čl. 412. st. 2. u vezi st. 1. KZ, po Optužnom predlogu ODT iz Bijelog Polja Kt.br.810/10 od 30.03.2012.godine, nakon održanog usmenog, glavnog i javnog pretresa, u prisustvu Savjetnika ODT iz Bijelog Polja Šćepanović Darinke, prema priloženom ovlašćenju, okrivljenog K.V.a i oštećenog M.M.a,  donio je dana 18.09.2012.godine  i javno objavio, </span>
</p>
<p class="p5"></p>
<p class="p6">
<span class="s1">P R E S U D U</span>
</p>
<p class="p7"></p>
<p class="p4">
<span class="s1">Okrivljeni  K.V.,</span><span> od oca  M. i majke M. rodjene S., rodjen ....godine u Bijelom Polju, živi u Podgoricu – P.Š.Z.bb. - K.T., državljanin Crne Gore, pismen, završio Srednju školu, nezaposlen, oženjen, otac dvoje djece, lošeg imovnog stanja, osudjivan. </span>
</p>
<p class="p5"></p>
<p class="p1">
<span class="s1">K r i v   j e</span>
</p>
<p class="p4">
<span class="s1">Što je:</span>
</p>
<p class="p4"></p>
<p class="p4">
<span>- neutvrdjenog dana u drugoj polovini marta mjeseca 2008.godine u Mojkovcu, obmanuo oštećenog M.M.a o sadržaju isprava – ovjera podataka žiranta i rješenja o administrativnoj zabrani i naveo ga da u iste isprave unese svoje lične podatke i potpis, smatrajući da potpisuje isprave na osnovu kojih će okrivljeni na svoje ime da podigne kredit u iznosu od 1.000 eura, da bi zatim u obrazac ''ovjera podataka žiranta'' okrivljeni upisao drugi sadržaj, da je oštećeni saglasan da bude žirant korisniku kredita K.T.– S. '' N.'', nakon čega je u ime oštećenog M.M.a, bez njegovog ovlašćenja izdao ispravu – mjenicu serije AA 0333285, sa podacima oštećenog pod brojem 2, na poledjini mjenice, koju mjenicu je zajedno sa ovjerom podataka žiranta i rješenjem o administrativnoj zabrani, predao K.M., koja je na osnovu istih dana 13.05.2008.godine kod Prve banke – filijala Bijelo Polje, podigla kredit u iznosu od 10.000 eura, </span>
</p>
<p class="p8"></p>
<p class="p8">
<span>	- čime je izvršio krivično djelo posebni slučajevi falsifikovanje isprave iz čl. 413. st. 1. tač. 2 i 3, u vezi sa čl. 412.  st. 2. u vezi st. 1. KZ.</span>
</p>
<p class="p5"></p>
<p class="p4">
<span>- pa ga sud primjenom citiranog zakonskog propisa i čl, 2,4,5,13,15,32,36, 42, Krivičnog zakonika, te čl. 226, 229 i 374. Zakonika o krivičnom postupku.</span>
</p>
<p class="p4"></p>
<p class="p9">
<span class="s1">O S U DJ U J E </span>
</p>
<p class="p9"></p>
<p class="p4">
<span>Na kaznu zatvora u trajanju od 3. / tri / mjeseca. </span>
</p>
<p class="p4"></p>
<p class="p4">
<span>Okrivljeni se obavezuje da plati ovom sudu na ime paušala iznos od 50 €  / pedeset eura/, kao i na ime troškova krivičnog postupka u iznosu od 247,50 € ( dvestačetrdesetsedam eura i pedeset centi), sve u roku od 15. dana po pravosnažnosti presude.</span>
</p>
<p class="p4"></p>
<p class="p5">
<span>	Imovinsko – pravnog zahtjeva nije bilo.</span>
</p>
<p class="p5"></p>
<p class="p1">
<span class="s1">O b r a z l o ž e nj e</span>
</p>
<p class="p7"></p>
<p class="p4">
<span>Optužnim predlogom ODT iz Bijelog Polja Kt.br. 810/10 od 30.03.2012.godine, okrivljenom K.V.u iz Podgorice, stavljeno je na teret izvršenje krivičnog  djela posebni slučajevi falsifikovanje isprave iz čl. 413. st. 1.tač. 2 i 3 u vezi sa čl. 412. st. 2. u vezi st. 1. KZ. </span>
</p>
<p class="p4"></p>
<p class="p4">
<span>Savjetnik  ODT iz Bijelog Polja Šćepanović Darinka u završnoj riječi je izjavila, da ostaje pri podnijetom Optužnom predlogu i predložila sudu da okrivljenog oglasi krivim i osudi na kaznu po Zakonu.</span>
</p>
<p class="p7"></p>
<p class="p4">
<span>Oštećeni M.M. u završnoj riječi je izjavio, da se ne pridružuje krivičnom gonjenju protiv okrivljenog i ne postavlja imovinsko pravni zahtjev, obzirom da je službenik Banke izjavio da je predmetni kredit zatvoren a okrivljeni K. priložio potvrdu da je kredit isplaćen.  </span>
</p>
<p class="p10">
<span> </span>
</p>
<p class="p4">
<span>Okrivljeni K.V., ne priznaje izvršenje krivičnog djela pa je u svojoj odbrani tokom postupka naveo, da nijesu tačni navodi tj., da nije dana 27.03.2008.godine obmanuo M.M.a o sadržaju isprave za žirante već ga upoznao sa činjenicom da ima namjeru da podigne kredit u iznosu od 10.000 eura kod Prve banke u Bijelom Polju a koji će glasiti na S. ‘’ N.’’ koja se vodi na njegovu suprugu K. M.. Te da je M. bio upoznat sa tom činjenicom i on samovoljno pristao da mu bude žirant, pa je obrasce za žirante on podpisao i ovjerio. Na glavnom pretresu je dodao, da je M.M. njenu dostavio svu dokumentaciju podpisanu kao i mjenicu, pa je on zajedno sa svojom suprugom predmetnu dokumentaciju predao u Banku. U završnoj riječi je izjavio, da smatra da nije kriv, a ukoliko sud nadje da je kriv, moli da ga što blaže kazni, a ako je negdje pogriješio kaje se i zna da je ovaj kredit zatvoren i on je vratio pare po ovom kreditu koje su odbijene žirantima.   </span>
</p>
<p class="p7"></p>
<p class="p10">
<span> Radi utvrdjivanja odlučnih činjenica i krivice okrivljenog sud je na glavnom pretresu u svojstvu svjedoka saslušao oštećenog M.M.a, saslušao vještaka – grafologa N.V., u svojstvu svjedoka saslušao predstavnika Prve Banke - AD B.Polje M.DŽ.a, na saglasni predlog stranaka pročitao ugovor o kreditu br. 11-701-113 od 13.05.2008.godine zaključen izmedju Prve banke CG AD i S. ‘’ N.’’ Mojkovac, izvršio uvid u obrasce ‘’ ovjera podataka žiranta’’ i ‘’ rješenje o administrativnoj zabrani’’ na ime M.M.a, izvršio uvid u mjenicu serije AA 0333285, pročitao nalaz i mišljenje vještaka grafologa dipl.ing. N.V. br. 5411 od 05.07.2011.godine, pročitao nalaz i mišljenje vještaka grafologa dipl.ing. N.V. br. 22/12 od 08.02.2012.godine i izvršio uvid u izvod iz KE na ime okrivljenog K.V.a, izdat od strane Uprave Policije – PJ Bijelo Polje od 26.04.2012.godine. </span>
</p>
<p class="p10"></p>
<p class="p10">
<span>Cijeneći odbranu okrivljenog i izvedene dokaze pojedinačno i u medjusobnoj vezi shodno čl. 370. st. 3. ZKP-a, Sud je utvrdio činjenično stanje kao u izreci presude. </span>
</p>
<p class="p10"></p>
<p class="p10">
<span>Naime, odbranu okrivljenog u kojoj je naveo, da nije tačno da je dana 27.03.2008.godine obmanuo M.M.a o sadržaju isprave za žiranta već ga je upoznao sa činjenicom da ima namjeru da podigne kredit u iznosu od 10.000 eura, kod Prve banke u Bijelom Polju a koji će glasiti na S. '' N.'' koja se vodi na njegovu suprugu K. M., tako da je M. pristao da mu bude žirant, pa je obrasce za žirante on podpisao i ovjerio, uz naglašavanje da mu je isti svu dokumentaciju kao i mjenicu podpisanu dostavio koju je on sa svojom suprugom predao u Banku. Pa je za ovakvu odbranu okrivljenog sud cijenio da je ista usmjerena u cilju izbjegavanja sopstvene krivice.</span>
</p>
<p class="p10"></p>
<p class="p10">
<span>Pored toga takva odbrana je opovrgnuta izvedenim dokazima. Prije svega iskazom svjedoka – oštećenog M.M.a iz kojeg se utvrdjuju odlučne činjenice, da ga je u martu mjesecu 2008.godine pitao K.V. da mu bude žirant za kredit u iznosu od 1.000 eura, koji će podići kod Prve banke u Bijelom Polju. Te je on pristao pa je u obrasce koje mu je K. pokazao, upisao svoje lične podatke, podpisao i ovjerio u Upravi Policije. Na obrascima nije bilo upisano ime nosioca kredita niti iznos kredita, niti mu je K. pominjao da će nosilac kredita biti S. '' N.'' kao ni iznos od 10.000 eura. Kada je dobio opomenu od Prve banke saznao je da je kredit podignut na ime S. '' N.'' vlasništvo K. M. u iznosu od 10.000 eura i odgovorno ustvrdio da nije podpisao mjenicu za ovaj kredit.  </span>
</p>
<p class="p10"></p>
<p class="p10">
<span>Predhodni iskaz sud je prihvatio kao tačan i uvjerljiv i isti je u punoj saglasnosti sa ostalim dokazima. </span>
</p>
<p class="p10"></p>
<p class="p10">
<span>Tako iz ugovora o kreditu br. 11-701-113 se vidi, da je davalac kredita Prva banka AD CG, koga zastupa direktor V.B., a korisnik kredita ''N.' S. Mojkovac, koga zastupa K. M.a i da je zaključen dana 13.05.2008.godine, te da je davalac kredita odobrio korisniku kredita iznos od 10.000 eura za nabavku proizvodnih mašina i da je rok vraćanja 36 mjeseci bez grejs perioda i upisane ostale bitne pojedinosti.</span>
</p>
<p class="p10"></p>
<p class="p10">
<span>A iz ovjere podataka žiranta od 27.03.2008.godine se vidi, da ista glasi na ime M.M.a i upisani lični podaci i u rubrici '' podpis žiranta'' podpis M. M., i ovjereno u Upravi policije i upisan iznos neto zarade i podpis odgovornog lica, te da je upisano da je saglasan da bude žirant korisniku kredita K.T.S. '' N.''. A iz rješenja o administrativnoj zabrani od istog datuma, iste Uprave policije se vidi, da je upisano da na zahtjev i uz saglasnost M.M.a stavlja se administrativna zabrana na lična primanja u korist banke radi dodatnog obezbjedjenja odplate kredita u korist računa Prve banke CG i podpis žiranta M.M., kao i podpis ovlašćenog lica. A uvidom u mjenicu serije AA0333285 se utvrdjuje, da je M.M. upisan kao žirant pod rednim brojem 2, i da je remitent Prva banka CG i da nema podpisa lica koje je izdalo mjenicu a da je upisan S. '' N.'' Mojkovac. </span>
</p>
<p class="p10"></p>
<p class="p10">
<span>Predhodno izloženo podkrijepljeno je nalazom vještaka grafološke struke N.V. br. 54/11 od 05.07.2011.godine, koja je dala konačno mišljenje, da podatke za žiranta M.M.a, koji se nalaze pod rednim brojem 2, na poledjini dostavljene mjenice serije AA0333285, nije svojeručno ispisao M.M.. A iz nalaza istog vještaka br. 22/11 od 08.02.2012.godine se vidi, da je podatke za žiranta M.M.a na predmetnoj mjenici koji se nalaze pod rednim brojem 2, na poledjini sporne mjenice serije AA0333285, najvjerovatnije ispisao K.V.. </span>
</p>
<p class="p10"></p>
<p class="p4">
<span>Neposredno na glavnom pretresu vještak N.V.a je rezjasnila sva sporna pitanja vezano za date nalaze i navela, da u podpunosti ostaje pri nalazima i mišljenjima br. 5411 od 05.07.2011.godine i  br. 22/12 od 08.02.2012.godine. A na pitanje okrivljenog zašto je vještak konsatovao najvjerovatnije kad je prije toga u nalazu konsatovao da je imao malu količinu nespornog podpisa K.V.a te da ne može sa sigurnošću da tvrdi da je isti ispisao K.V., kazala, upravo zbog male količine nespornog rukopisa kako je navela u nalazu nije dat decidan zaključak odnosno vještak se nije izjasnio da jeste ispisao K.V. već je ostao u domenu vjerovatnoće, na osnovu sličnosti koje su uočene, izvršene uporedjenjem. Takodje je pojasnila, da u vještačenju rukopisa za davanje mišljenja postoji skala vjerovatnoće, znači ne donose se uvijek decidni zaključci ‘’jeste ili nije’’, nego u zavisnosti od  više faktora, kao što su – izražena individualna spornog i nespornog rukopisa da li se radi sa kopijama ili sa originalima, zatim podobnost samog nespornog materijiala, odnosno da li dostavljeni nesporni rukopisi i podpisi po sadržaju, tipu slova i pismu odgovaraju za uporedjenje sa spornim rukopisom. Zbog svega ovoga a iz već navedenog razloga da je u konkretnom slučaju za sasvim pouzdano ispitivanje bilo potrebno više nespornog rukopisa K.V.a, to vještak nije donio odredjen zaključak već se izjasnio sa najvjerovatnije, što znači u podpunosti u skladu sa mogućim zaključcima koji se koriste prilikom vještačenja u grafološkim ispitivanjima. Dalje na pitanje zašto nije tražila od Suda ili MUP-a da se dostavi veća količina nespornog podpisa K.V.a,  već je dat nalaz na osnovu male količine nespornih podpisa, odgovorila je, vještak je dao zaključak koji se na osnovu raspoloživog materijala mogao donijeti, pa sudu je apsolutno jasno  da ukoliko se insistira na decidnom izjašnjenju trebalo bi uzeti – pribaviti veću količinu nespornog rukopisa K.V.a, odgovarajućeg po sastavu, tipu slova i pismu. Inače, nalaze i mišljenja ovog vještaka i pojašnjenje na glavnom pretresu sud je prihvatio kao objektivno i stručno date. </span>
</p>
<p class="p4"></p>
<p class="p4">
<span>Dakle, imajući u vidu predhodno izloženo od strane ovog suda na nesumnjiv način je utvrdjeno da je okrivljeni K.V., neutvrdjenog dana u drugoj polovini marta mjeseca 2008.godine u Mojkovcu, obmanuo oštećenog M.M.a o sadržaju isprava – ovjera podataka žiranta i rješenja o administrativnoj zabrani i naveo ga da u iste isprave unese svoje lične podatke i potpis, smatrajući da potpisuje isprave na osnovu kojih će okrivljeni na svoje ime da podigne kredit u iznosu od 1.000 eura, da bi zatim u obrazac ''ovjera podataka žiranta'' okrivljeni upisao drugi sadržaj, da je oštećeni saglasan da bude žirant korisniku kredita K.T.– S. '' N.'', nakon čega je u ime oštećenog M.M.a, bez njegovog ovlašćenja izdao ispravu – mjenicu serije AA 0333285, sa podacima oštećenog pod brojem 2, na poledjini mjenice, koju mjenicu je zajedno sa ovjerom podataka žiranta i rješenjem o administrativnoj zabrani, predao K.M., koja je na osnovu istih dana 13.05.2008.godine kod Prve banke – filijala Bijelo Polje, podigla kredit u iznosu od 10.000 eura, a što znači da se u radnjama okrivljenog stiču svi elementi bića krivičnog djela  posebni slučajevi falsifikovanje isprave iz čl. 413. st. 1. tač. 2 i 3, u vezi sa čl. 412.  st. 2. u vezi st. 1. KZ, za koje je i oglašen krivim. U konkretnom slučaju okrivljeni je postupao s umišljajem svjestan da preduzetim radnjama vrši krivično djelo. </span>
</p>
<p class="p5"></p>
<p class="p4">
<span>Prilikom odlučivanja o vrsti i visini kazne za okrivljenog sud je imao u vidu sve okolnosti koje su od uticaja da kazna bude veća ili manja u smislu odredbi čl. 42. KZ, pa je od olakšavajućih okolnosti našao da se radi o porodičnom licu, ocu dvoje djece, koji je nezaposlen, lošeg imovnog stanja, kao i izraženo kajanje, te okolnosti ne pridruživanja krivičnom gonjenju niti postavljanja imovinsko pravnog zahtjeva od strane oštećenog. Dok mu je kao otežavajuću okolnost cijenio da je isti ranije osudjivan presudama ovog suda K.br.293/11 i K.br. 170/11, od 24.08.2011.godine po čl. 412. - 1. i čl. 413. - 1. -2. u vezi čl. 412.-1. KZ. Imajući u vidu predhodno utvrdjene okolnosti - navedene olakšavajuće okolnosti uz prisustvo otežavajuće okolnosti – ranije osudjivanosti, sud je okrivljenog osudio na kaznu zatvora u trajanju od 3.( tri) mjeseca, smatrajući da se ova vrsta i visina kazne pokazuje kao neophodno potrebna radi postizanja svrhe kažnjavanja predvidjene čl. 32, u vezi čl. 4. st. 2. KZ, i da okrivljeni ubuduće nebi vršio ovakva i slična krivična djela. </span>
</p>
<p class="p4"></p>
<p class="p4">
<span>Sud je cijenio i ostale izvedene dokaze – iskaz predstavnika Prve banke AD B.Polje M.DŽ.a i potvrdu Prve Banke – Filijala B.Polje od 15.06.2012.godine, koje nije posebno obrazlagao, nalazeći da isti nemaju karakter odlučnih činjenica za eventualno drugačije presudjenje u ovoj krivičnoj stvari, imajući u vidu ukupno činjenično stanje. </span>
</p>
<p class="p4"></p>
<p class="p4">
<span>Ovaj Sud nije prihvatio predlog okrivljenog K.V.a da se izvrši vještačenje od strane drugog vještaka grafološke struke, a imajući u vidu izvedene dokaze, te već dati nalaz i mišljenje i pojašnjenje na glavnom pretresu od strane vještaka N.V.. Naime, nalaz ovog vještaka po ocjeni ovog suda je objektivno i stručno dat i izvodjenjem predloženog dokaza – vještačenja od strane drugog vještaka iste struke, bi se samo bespotrebno odugovlačio krivični postupak a činjenično stanje se u bitnom nebi promijenilo.  </span>
</p>
<p class="p5"></p>
<p class="p4">
<span>Shodno čl. 226. ZKP-a, sud je obavezao okrivljenog na plaćanje paušala u iznosu od 50 €, vodeći pri tome računa o trajanju i složenosti krivičnog postupka i imovinskim prilikama okrivljenog, kao i na ime troškova krivičnog postupka u iznosu od 247,50 €, koji troškovi se odnose na ime naknade za izvršeno vještačenje od strane vještaka – grafološke struke N.V., tokom postupka, shodno čl. 229. ZKP-a.</span>
</p>
<p class="p4"></p>
<p class="p4">
<span>Imovinsko – pravnog zahtjeva nije bilo.</span>
</p>
<p class="p4"></p>
<p class="p4">
<span>Sa iznijetih razloga shodno čl. 374. ZKP-a, odlučeno je kao u izreci presude.</span>
</p>
<p class="p4"></p>
<p class="p6">
<span class="s1">OSNOVNI SUD U BIJELOM POLJU</span>
</p>
<p class="p1">
<span class="s1">Dana: 18.09.2012.godine</span>
</p>
<p class="p1"></p>
<p class="p5">
<span class="s1">Zapisničar,						                     S u d i j a, </span>
</p>
<p class="p5">
<span class="s1">Ljiljana Popović s.r.      		                                     Rahmo Banda s.r.</span>
</p>
<p class="p5"></p>
<p class="p5"></p>
<p class="p11"></p>
<p class="p11"></p>


</body>
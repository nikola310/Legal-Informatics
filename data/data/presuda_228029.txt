<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.62430555in 0.625in 0.49930555in 1.25in;}
.p1{text-align:start;hyphenate:auto;font-family:Verdana;font-size:11pt;}
.p2{text-align:center;hyphenate:auto;keep-with-next.within-page:always;font-family:Verdana;font-size:11pt;}
.p3{text-align:justify;hyphenate:auto;font-family:Verdana;font-size:11pt;}
.p4{text-align:center;hyphenate:auto;font-family:Verdana;font-size:11pt;}
.p5{text-indent:0.5in;text-align:justify;hyphenate:auto;font-family:Verdana;font-size:11pt;}
.p6{margin-left:0.052083332in;text-align:center;hyphenate:auto;keep-with-next.within-page:always;font-family:Verdana;font-size:11pt;}
.p7{margin-left:0.5in;text-align:justify;hyphenate:auto;font-family:Verdana;font-size:11pt;}
.p8{text-indent:0.44791666in;margin-left:0.052083332in;text-align:justify;hyphenate:auto;font-family:Verdana;font-size:11pt;}
.p9{text-indent:-0.052083332in;margin-left:0.052083332in;text-align:center;hyphenate:auto;font-family:Verdana;font-size:11pt;}
.p10{margin-left:1.0in;text-align:justify;hyphenate:auto;font-family:Verdana;font-size:11pt;}
.p11{text-align:start;hyphenate:auto;font-family:Times New Roman;font-size:12pt;}
.s1{vertical-align:super;font-size:smaller;}
.s2{font-weight:bold;}
</style>
<meta content="dragan.mrdak" name="author">
</head>
<body class="b1 b2">
<p class="p1">
<span>										      K. br. 55/10</span>
</p>
<p class="p1"></p>
<p class="p1"></p>
<p class="p2">
<span>U IME NARODA</span>
</p>
<p class="p1"></p>
<p class="p3"></p>
<p class="p3">
<span>	Osnovni sud u Bijelom Polju, kao prvostepeni krivični sud u vijeću sastavljenom od sudije Dragana Mrdaka, predsjednika vijeća, i sudija porotnika Knežević M.a i Medjedović Nijaza, članova vijeća uz učešće namještenika suda Sonje Marković, zapisničara, u krivičnom predmetu protiv okrivljenog B.M.a iz Bijelog Polja, zbog krivičnog djela  falsifikovanje isprave iz čl. 412 st. 2 u vezi st. 1  Krivičnog zakonika, i krivičnog djela  krađa iz čl. 239 st. 1 Krivičnog zakonika, rješavajući po optužnici ODT-a, u B. Polju, KT. br. 423/06, od 18.05.2007. godine, nakon održanog usmenog, glavnog i javnog pretresa u prisustvu zamjenika u ODT-u, u B. Polju, Madžgalj Ljubinke, okrivljenog B.M.a, branioca okrivljenog A.N.S.a, a u odsustvu predstavnika oštećene U. za Š.P.,  dana  14.09.2010. godine, donio je i javno objavio:</span>
</p>
<p class="p3"></p>
<p class="p3"></p>
<p class="p4">
<span>P R E S U D U</span>
</p>
<p class="p3"></p>
<p class="p3"></p>
<p class="p3">
<span>	Okrivljeni B.M.  od oca V. i majke V., rodjene Č. , rodjen ... godine, u Bijelom Polju, sa prebivalištem u Bijelom Polju ul. O.., državljanin CG, oženjen, otac dvoje djece, pismen, sa završenom Višom mašinskom školom, vojsku služio 1981. godine u Banja Luci, vodi se u VE u Bijelom Polju, lošeg imovnog stanja, osuđivan i to: Presudom Osnovnog suda u  Bijelom Polju K.br. 141/01 od  08.11.2001. godine, zbog krivičnog djela iz čl. 144 st. 1 KZ RCG na  tri mjeseca zatvora uslovno  za jednu godinu i presudom  Osnovnog suda u Bijelom Polju K. br. 55/04 od  09.09.2004. godine zbog  krivičnog djela iz čl. 239 st. 1 KZ RCG na  tri mjeseca zatvora uslovno za jednu godinu.</span>
</p>
<p class="p4"></p>
<p class="p5">
<span>- na osnovu čl. 363 tač. 3  Zakonika o krivičnom postupku</span>
</p>
<p class="p4"></p>
<p class="p4"></p>
<p class="p6">
<span>OSLOBADJA SE OD OPTUŽBE</span>
</p>
<p class="p4"></p>
<p class="p3">
<span>	Da je:</span>
</p>
<p class="p3"></p>
<p class="p3">
<span>	- dana 23.06.2006. godine u mjestu Slijepač Most, opština Bijelo Polje, upotrijebio kao prave, lažne javne isprave - dvije propratnice D.Š.a Crne Gore Pljevlja - Š. U. Bijelo Polje broj 017255 od 08.07.2005. godine na ime Z.B.a i broj 017274 od 12.10.2005. godine na ime B.M.a, koje su ovim licima izdate za smrčeve trupce iz njihove privatne Š., na način što je propratnice dao na uvid službenim licima U. za Š.P. prilikom kontrole tereta na teretnom motornom vozilu registarskih oznaka BP 153 - 15, kojim je prevozio gradju u količini od 6,22 m</span><span class="s1">3</span><span>, kao dokaz o porijeklu izrezane gradje, iako je znao da gradja ne potiče od Š.skih sortimenata iz označenih propratnica, </span>
</p>
<p class="p5"></p>
<p class="p5">
<span>- čime bi izvršio krivično djelo falsifikovanje isprave iz čl. 412. st. 2. u vezi st. 1. Krivičnog zakonika,</span>
</p>
<p class="p3"></p>
<p class="p3">
<span>	I da je: </span>
</p>
<p class="p3"></p>
<p class="p3">
<span>	- dana  22.06.2006. godine u mjestu Kameno Polje, opština Bijelo Polje, sa lagera oduzeo 12 smrčevih trupaca žigosanih  žigom ''ŠŠ 19'', vlasništvo U. za Š.P. – PJ  Bijelo Polje, ukupne drvne mase oko 7 m</span><span class="s1">3</span><span>, u  namjeri da  njihovim prisvajanjem sebi pribavi protivpravnu imovinsku korist u iznosu od  1.050,00 €,</span>
</p>
<p class="p3"></p>
<p class="p5">
<span>-čime bi izvršio krivično djelo krađa iz čl. 239. st. 1. Krivičnog zakonika RCG.</span>
</p>
<p class="p3"></p>
<p class="p7">
<span>- jer nije dokazano da je izvršio krivična djela za koja je optužen.</span>
</p>
<p class="p3"></p>
<p class="p5">
<span>Troškovi krivičnog postupka padaju na teret budžetskih sredstava Crne Gore.</span>
</p>
<p class="p5"></p>
<p class="p8">
<span>Oštećena U.a za Š. se radi ostvarivanja imovinsko pravnog  zahtjeva upućuje na parnični postupak.</span>
</p>
<p class="p8"></p>
<p class="p9"></p>
<p class="p9">
<span>O b r a z l o ž e nj e</span>
</p>
<p class="p10"></p>
<p class="p10"></p>
<p class="p3">
<span>          Optužnicom ODT-a, u B. Polju, KT. br. 423/2006 od 18.05.2007. godine optužen je B.M. iz Bijelog Polja da je izvršio krivično  djelo falsifikovanje isprave iz čl. 412 st. 2 u vezi st. 1 Krivičnog zakonika i krivično djelo  kradja iz čl. 239 st. 1 Krivičnog zakonika.</span>
</p>
<p class="p3"></p>
<p class="p3">
<span>	Presudom ovog suda K. br. 380/07 okrivljeni B.M. oglašen je krivim za oba krivična djela stavljena mu na teret navedenom optužnicom i istom je izrečena jedinstvena kazna zatvora od četiri mjeseca. </span>
</p>
<p class="p3"></p>
<p class="p3">
<span>	Rješenjem Višeg suda u Bijelom Polju Kž. br. 1180/09 od 30.12.2009. godine ukinuta je ova presuda i predmet vraćen na ponovno sudjenje. </span>
</p>
<p class="p3"></p>
<p class="p3">
<span>	Glavni pretres je održan i zaključen u prisustvu zamjenika u ODT-u u Bijelom Polju Madžgalj Ljubinke, okrivljenog  B.M.a, branioca okrivljenog A.N.S.a, a u odsustvu predstavnika oštećene U. za Š.P..</span>
</p>
<p class="p3"></p>
<p class="p3">
<span>	Prije davanja završne riječi zamjenica u ODT-u je precizirala činjenični opis krivičnog djela pod tačkom jedan dispozitiva optužnice, tako da isti glasi: ''dana 23.06.2006. godine u mjestu Slijepač Most, opština Bijelo Polje, upotrijebio kao prave, lažne javne isprave - dvije propratnice D.Š.a Crne Gore Pljevlja - Š. U. Bijelo Polje broj 017255 od 08.07.2005. godine na ime Z.B.a i broj 017274 od 12.10.2005. godine na ime B.M.a, koje su ovim licima izdate za smrčeve trupce iz njihove privatne Š., na način što je propratnice dao na uvid službenim licima U. za Š.P. prilikom kontrole tereta na teretnom motornom vozilu registarskih oznaka BP 153 - 15, kojim je prevozio gradju u količini od 6,22 m</span><span class="s1">3</span><span>, kao dokaz o porijeklu izrezane gradje, iako je znao da gradja ne potiče od Š.skih sortimenata iz označenih propratnica'', a ostala je pri pravnoj kvalifikaciji krivičnog djela pod tačkom jedan dispozitiva optužnice, kao i pri činjeničnom opisu i pavnoj kvalifikaciji krivičnog djela pod tačkom dva dispozitiva optužnice. Zamjenica u ODT-u takodje je precizirao činjenični opis u pogledu datuma rodjenja okrivljenog tako da isti glasi ''rodjen 10.01.1958. godine''.</span>
</p>
<p class="p3"></p>
<p class="p3">
<span>	U završnoj riječi zamjenica u ODT-u, u B. Polju, Madžgalj Ljubinke  ostala je  u svemu pri preciziranoj optužnici, jer je izvedenim dokazima utvrdjeno da je okrivljeni izvršio krivična djela koja su mu stavljena na teret. Takodje je ostala pri ranijoj datoj završnoj riječi. Naime, tokom postupka dokazano je da gradja koja se nalazila na kamionu kritičnom prilikom, a kojim vozilom je U.ljao Č.Z.nije poticala od trupaca iz otpremnica koje je optuženi dao na uvid, a koje otpremnice glase na B.M.a i Z.B.a. Optuženi je znao da predmetna gradja nije porijeklom od drvnih sortimenata iz ovih otpremnica, a ovo tim prije što je optuženi u odbrani naveo da ista potiče iz privatne Š. Č.M.a, da u momentu kontrole nije posjedovao propratnicu koja glasi na ime Č.M.a. Da nije posjedovao propratnicu Č.M.a utvrdjuje se i iz iskaza svjedoka B.M.a koji je naveo da je u avgustu mjesecu 2006. godine prodao optuženom ostatak gradje, tj. preko onih dva kubika rezane gradje, a to je posle kritičnog dogadjaja, tj. posle 23.06.2006. godine. Svjedok je naveo da mu je tada u avgustu mjesecu i predao propratnicu. Takodje izvedenim dokazima proizilazi da je optuženi izvršio i krivično djelo kradje iz čl. 239 st. 1 Krivičnog zakonika CG, jer iz iskaza B .M.a proizilazi da je svjedok, kada je vidio da na lageru nedostaju trupci pošao tragom vuče, koji trag je vodio do blizine gatera B.P.a, tj. do priključka sa glavnog puta prema gateru, te da je trag bio jasan od mjesta gdje su lagerovani trupci do mjesta gdje se skretalo gateru, a gater je od mjesta skretanja udaljeno ko 20 do 30 metara, tražila je da sud optuženog oglasi krivim za krivična djela koja su mu stavljena na teret i osudi na kaznu po Zakonu.</span>
</p>
<p class="p3">
<span>	</span>
</p>
<p class="p3">
<span>	Optuženi B.M. u svojoj odbrani je istakao: da ne  posjeduje motornu šegu, gater ni volove  da se  bavi kupovinom rezane  gradje i gotovih  trupaca od privatnih vlasnika da je  predmetnu građu  kupio od trojice vlasnika i to Z.B.a  B.M.a i B.M.a s tim što  je vlasnik građe  koju je kupio od  B.M.a prethodno bio Č.M.e. On je  držao prodavnicu u Kamenom Polju a M.B.ga je zamolio da mu kamionom dotjera namirnice za stoku a  on je od istog  tražio da mu pripremi dva do  tri metra kubne  daske da ne bi  vraćao prazan kamion, on je zatim  negdje u junu mjesecu 2006. godine angažovao Č.Z.a vlasnika  kamona da mu dotjera  namirnice za prodavnicu u Kamenom Polju, a posle istovara namirnica  na isti kamion  utovario je dva metra  kubna rezane  građe - daske petice koja se nalazila kod prodavnice i koju mu je  B.M.o sredinom maja mjeseca dotjerao pored prodavnice i složio ispod smrča. Za ovu dasku je znao reonski lugar J.B..  Građu  kupljenu od  Z.B.a i B.M.a rezao je na gateru B.B.a dana 22.06.2006. godine i dok je rezao ovu građu  naišli  su kontrolori  iz U. za Š. J. i  Đ. kojima je kazao da je gradja njegova  da za istu ima potrebnu dokumentaciju oni su mu obustavili rezanje građe a on potom sačekao lugara M.a B.a koji je na licu mjesta izvršio uvid u  dokumentaciju za građu i na njegovo pitanje zašto nema čekića na trupcima objasnio mu da je izvršio štucovanje i kraćenje građe  iz razloga da se  nebi gaterski nož lomio  prilikom rezanja iste. Lugaru  M.u B.u pokazao je 15 do 20 osječaka na kojima je postojao čekić B.M.a kao oznaka  da je gradja porijeklom iz privatne svojine. Prilikom utovara gradje  kod gatera  B.a naišao je lugar J.B. koji mu nije osporio utovar građe. Pošto je  utovario ovih oko  6 m</span><span class="s1">3</span><span>  građe na vozilo Č.Z.a napravio je odpremnicu na svoju firmu D.  ''M.'' iz Bijelog Polja. Kada je vozilo sa ovom građom bilo  na putu izmedju Tomaševa prema Slijepču Mostu isto je kontrolisano od strane direktora U. Š.a PJ  Bijelo Polje Đ.M.a i radnika iste U.,  ova građa je zatim zaplijenjena i poslata u krug Š.D.'' s tim što su radnici Š. U. prilikom kontrole uporedjivali širinu daske utovarene na kamionu sa propratnicama za građu koju je kupio od Z.B.a i  B.M.a koje im je tom prilikom predao. U tom momentu nije posjedovao propratnicu od građe koju je kupio od  B. M. jer se ta propratnica nije nalazila kod njega već kod gateriste koji je vršio rezanje gradje smatrao je da je nepotrebno da službenicima Š. U. daje takav dokument jer posjeduje preduzeće koje se  bavi preradom i prodajom građe te je smatrao da je potrebno da da na uvid samo dokumentaciju kojom bi se potvrdila količina daske  koju je prevozio a ne i prečnici te daske i da nije bio dužan da  takav dokument da službenicima U. za Š. jer posjeduje preduzeće koje se bavi kupovinom i preradom drvnih sortimenata a skoro je nemoguće da se prilikom otpremanja građe mogu uvijek poklopiti širina daska i prečnici trupaca iz dokumentacije. Isprave koje je dao  radnicima  Š. U. nijesu  lažne  već su izdate od same Š. U. a  nije imao  nameru da takve isprave upotrijebi kako bi njima prevario Š. radnike prilikom kontrole. Negirao je da je u periodu naznačenom u optužnici  sa lagera  Š. U. u Kamenom Polju  opština B. Polje oduzeo 12  smrčevih trupaca žigosanih žigom ŠŠ19 niti je znao da ti trupci uopšte postoje na tom lageru. Na glavnom pretresu od 09.04.2010. godine dodao je da je on nakon 15 dana tražio da mu se vrati zaplijenjena gradja i tom prilikom mu je saopšteno da je gradja prodata, a on je tražio da se gradja ostavi kao dokaz što mu je bilo i obećano od strane predstavnika U. za Š.. </span>
</p>
<p class="p3"></p>
<p class="p3">
<span>	U završnoj riječi branilac okrivljenog A.N.S. je istakao da sva pitanja koja je postavio Viši sud u ukidnom rješenju, ovaj sud na novom glavnom pretresu je raspravio, čime je otklonjena svaka dilema u pogledu istinitosti odbrane optuženog. Optužnica je pokušaj nekakve konstrukcije zasnovane na predpostavkama, koje su suprotne stanju izvedenih dokaza. Apsolutno nema ni jednog dokaza kojim bi se potvrdila optužba, tražio je da sud optuženog oslobodi od optužbe sa razloga koji su sadržani činjenično i u dokazima. Tražio je troškove postupka na ime angažovanog branioca, i to za pristup na održane i neodržane pretrese sa satnicom, razmatranja i kopiranja spisa, izjavljenu žalbu i prisustva sjednici vijeća u ranijem postupku, uz obračun PDV od 17 % .</span>
</p>
<p class="p3"></p>
<p class="p5">
<span>U završnoj riječi okrivljeni B.M. je u potpunosti usvojio završnu riječ svog branioca i istako da ne osjeća nikakvu odgovornost ni krivicu, tražio je da ga sud oslobodi od optužbe. </span>
</p>
<p class="p5"></p>
<p class="p3">
<span>	Radi utvrdjivanja odlučnih činjenica i donošenja pravilne  i zakonite odluke, sud je izveo dokaze: saslušao svjedoke B.N., Đ.D.a, J.B.a, B .M.a i Č.Z.a na glavnom pretresu od 09.04.2010. godine, saslušao svjedoke DJ.M.a i J. V.a na glavnom pretresu od 13.05.2010. godine, saslušao svjedoka B.M.a na glavnom pretresu od 06.07.2010. godine, pročitao nalaz vještaka Š.arske struke K.P.a od 10.12.2008. godine, pročitao dopunu nalaza i mišljenja istog vještaka od 08.02.2009. godine, saslušao vještaka Š.arske struke K.P.a na glavnom pretresu od 29.01.2009. godine, kao i na glavnom pretresu od 14.09.2010. godine, izvršio uvid i to: u propratnicu D.Š.a CG Pljevlja broj 017274 od 12.10.2005. godine izdatu na ime B.M.a iz B. Polje; u propratnicu D.Š.a CG Pljevlja broj 017255 od 08.07.2005. godine izdatu na ime Z.B.a; u otpremnicu broj 01/2006 od 23.06.2006. godine izdatu na ime D. ''M.'' B. Polje; u propratnicu broj 029976 od 13.10.2005. godine izdatu na ime Č.M.a iz Tomaševa; u potvrdu D.Š.a CG Pljevlja broj 6 od 23.06.2006. godine o privremeno oduzetim sredstvima i predmetima; u zapisnik o izvršenom kontrolnom pregledu D.Š.a CG Pljevlja br. 7 od 23.05.2006. godine; u zapisnik o izvršenom kontrolnom pregledu D.Š.a CG Pljevlja broj 8 od 23.06.2006. godine; u zapisnik o izvršenom kontrolnom pregledu broj 8/2006 od 22.06.2006. godine, pročitao izvještaj U. za Š. PJ B. Polje broj 343 od 27.06.2006. godine i izvršio uvid u izvod iz KE za okrivljenog. Drugih predloga za dopunu dokaznog postupka nije bilo.</span>
</p>
<p class="p3"></p>
<p class="p5">
<span>Cijeneći odbranu optuženog, i dokaze pojedinačno i u medjusobnoj vezi, a na osnovu čl. 360 Zakonika o krivičnom postupku, sud je utvrdio činjenično stanje, i na osnovu istog zaključio da nije dokazano da je optuženi izvršio krivična djela    stavljena mu na teret preciziranom optužnicom.</span>
</p>
<p class="p3"></p>
<p class="p3">
<span>	Odbranu okrivljenog B.M.a da nije izvršio krivična djela stavljena mu na teret optužnicom sud je u potpunosti prihvatio, jer je ista odbrana potvrdjena izvedenim dokazima u toku postupka. Naime, iz iskaza svjedoka B.M.a datog u toku istražnog postupka utvrdjuje se da isti izdiže na katun kod Č.a od kojih je kupio 13,34 m</span><span class="s1">3</span><span> čamovih trupaca. U blizini katuna Č.a okrivljeni posjeduje prodavnicu i on je od okrivljenog uzimao namirnice koje je plaćao daskom i trupcima. Krajem maja mjeseca na ime duga za preuzete namirnice okrivljenom je izrezao 2  do 3 m</span><span class="s1">3</span><span> čamove daske koju je okrivljenom dotjerao do prodavnice i ostavio. U razgovoru sa okrivljenim saznao je da je okrivljeni potjerao tu izrezanu dasku za Bijelo Polje, da je okrivljeni kontrolisan i da mu je daska zaplijenjena. Nije mu poznato da li je okrivljeni osim dva do tri metra daske koju mu je on dao na ime duga na kamionu imao i neke druge daske. Razliku oble gradje do iznosa od 13,34 m</span><span class="s1">3</span><span> koju je predhodno kupio od Č.M.a, po propratnici Š. U. B. Polje broj 029976 takodje je dao okrivljenom B.u. Okrivljeni je od njega kupio cjelokupnu drvnu masu iz odpremnice U. za Š. i to prvo dva kubika, a kasnije ostali dio gradje. U oktobru mjesecu iste godine preostali dio ove gradje iz propratnice izrezao je na svom gateru za B.M.a, s tim što je on B.M.u prodao ovu oblu gradju a ne daske od gradje. Na glavnom pretresu od 08.10.2008. godine dodao je da je početkom ljeta B.M.u prodao 2 m</span><span class="s1">3</span><span> rezane gradje koju je predhodno kupio od Č.M.a, a ostatak gradje, koju je predhodno kupio od Č.a, okrivljenom je prodao negdje u jesen. Gradju od Č.M.a kupio je u jesen predhodne godine. Polovina od gradje koju je kupio bila je na cirkularu, a druga polovina je ostala u Š.i, pošto nije uspio sve da izvuče. Na glavnom pretresu od 06.07.2010. godine dodao je da je u maju mjesecu 2006. godine okrivljenom prodao 2 m</span><span class="s1">3</span><span> rezane gradje. On radi u Podgorici, a u Baricama boravi u periodu od maja do oktobra mjeseca. U 2005. godini imao je doznaku za sječu u privatnoj svojini. Gradju nije uspio da odsiječe dok je bilo lijepo vrijeme, pa je plašeći se da će mu isteći doznaka, doznačenu gradju posjekao u decembru mjesecu 2005. godine, jedan dio od ove gradje dovukao do gatera, jedan dio je ostao pored panjeva u Š.i. U maju mjesecu 2006. godine po dolasku na katun od gradje koju je predhodne godine bio dovukao pored gatera izrezao je na gateru nešto preko 2 m</span><span class="s1">3</span><span> daske i istu na ime duga dovukao svojim volovima do kuće okrivljenog u mjestu Kameno Polje složio ispod čečara i predao okrivljenom. Ovu dasku je okrivljenom dao na ime duga za namirnice koje je od okrivljenog predhodno kupovao. Imao je ukupnu doznaku za oko 13 m</span><span class="s1">3</span><span>. U decembru mjesecu je oborio ovu gradju, pola je ostalo u Š.i na mjestu obaranja, a drugu polovinu je dovukao do svog gatera. U avgustu mjesecu 2006. godine izrezao kako trupce je koji su bili pored gatera, tako i trupce koji su bili prezimili u Š.i, a za sve trupce je imao doznaku. Dasku od trupaca rezanih u avgustu 2006. godine prodao takođe okrivljenom, predajući mu istovremeno i doznačnicu za gradju. Okrivljeni je u avgustu mjesecu 2006. godine prodatu dasku natovario na kamion i odvezao je kamionskim putem u pravcu Tomaševa. Sva daska iz propratnice broj 029976 koju je rezao na svom gateru i od koje je nešto okrivljenom dao na ime kompenzacije a cjelokupan ostatak okrivljenom prodao bila je izrezana u dasku peticu dimenzija 4 m. U odnosu na razliku u kazivanju ovog svjedoka u pogledu činjenice kada je okrivljenom prodao ostatak gradje iz propratnice U. za Š. broj 029976 sud je prihvatio kazivanje svjedoka sa glavnog pretresa od 06.07.2010. godine, odnosno da je svjedok okrivljenom u avgustu mjesecu 2006. godine prodao ostatak gradje iz propratnice, predajući mu istovremeno i propratnicu. Ostale navode iz iskaza ovog svjedoka sud je u potpunosti prihvatio kao jasne, logične i uvjerljive, ničim dovedene u sumnju, u cjelosti potvrdjene navodima iz odbrane okrivljenog, navodima iz iskaza svjedoka lugara B .M.a i J.B.a, kao i navodima iz iskaza svjedoka Č.Z.a. </span>
</p>
<p class="p3"></p>
<p class="p3">
<span>	Iz iskaza svjedoka Č.Z.a datog u toku istražnog postupka proizilazi da ga je okrivljeni angažovao da mu dana 22.06.2006. godine preveze svojim kamionom brašno iz Bijelog Polja do Barica što je on i učinio, a potom je okrivljeni na njegov kamion natovario dasku koja se nalazila pored prodavnice okrivljenog u Baricama i to oko 2 m</span><span class="s1">3</span><span> čamove daske. Kamionom su potom pošli do jednog gatera udaljenog 2 km od prodavnice, i na kamion su natovarili još oko 4 m</span><span class="s1">3</span><span> čamove gradje - daske i gredica, a nakon utovara pošli su za Bijelo Polje. U mjestu Majina Gora kontrolisani su od strane radnika Š. U. Bijelo Polje gdje im je gradja zaplijenjena i odvežena u Š. U.u radi provjere. Za 6 m</span><span class="s1">3</span><span> daske na kamionu imao je prateću dokumentaciju koju mu je napisao B.M.. Poznato mu je da B.M. posjeduje firmu registrovanu za izdavanje takve dokumentacije. Na glavnom pretresu od 18.06.2008. godine dodao je da je gradju po nalogu B.M.a kritičnog dogadjaja trebao da preveze do Bijelog Polja. Dokumentacija za gradju bila je kod njega a dokumentaciju mu je predhodno dao okrivljeni. Istakao je da se ne sjeća ko je radnicima Policije i Š. U.</span><span class="s2"> </span><span>prilikom kontrole predao dokumentaciju za gradju. Iskaz ovog svjedoka sud je u potpunosti prihvatio kao jasan, logičan i uvjerljiv, ničim doveden u sumnju, nesračunat na otežavanje ili pak olakšavanje krivično pravnog položaja okrivljenog, a potvrdjen navodima iz odbrane okrivljenog, te navodima iz iskaza svjedoka J.B.a, Đ.D.a i DJ.M.a. </span>
</p>
<p class="p3"></p>
<p class="p3">
<span>	Iz iskaza svjedoka B .M.a lugara U. za Š. iz istražnog postupka proizilazi da je on tokom 2006. godine dužio reon Barica i da mu je bilo poznato da je neko sa reona Sokolca dovezao u mjesto Kameno polje dvanaest smrčevih trupaca žigosanim žigom ''ŠŠ19'' lugara Z.a i ostavio  nekih oko 150 m od gatera B.P.a. On je dobio zaduženje da čuva trupce i dana 26.06.2006. godine primijetio je da su trupci nestali pa je pratio trag vuče koji je bio jasan sa livade na kojoj su bili lagerisani do mjesta gdje se skretalo ka gateru B.P.a koji gater je od mjesta skretanja udaljen oko 20 m. Vučenje trupaca je vršeno traktorom. Poznato mu je da traktor posjeduje B.P., a da okrivljeni B.M. ne posjeduje traktor, a rezanje trupaca se vrši preko traktora. Od mjesta gdje sa puta vodi priključni put ka gateru bilo je više tragova koji su poticali od vuče okrajaka i izbacivanja pilotine, tako da trag vuče ovih trupaca nije bio vidljiv pristupnim putem ka gateru B.a. Na geteru je zatekao B.P.a i B.M.a koji su vršili rezanje trupaca. Na gateru su bila četiri trupca oguljena i oštucovana - čelo trupaca je bilo nanovo presječeno. Iznad ovih trupaca nalazilo se 5 do 6 m</span><span class="s1">3</span><span> čamovih trupaca koje je on otpremio B.M.u a koje trupce je B.M. predhodno kupio od B. S.a i za ove trupce je imao potrebnu dokumentaciju koju mu je on kao lugar predhodno izdao. Tom prilikom B.M. mu je pojasnio da četiri trupca zatečena na gateru sa porubljenim čelima  takodje potiču od gradje koju je on kupio od B. S.a, a potom mu je B.M. dao dokumentaciju za gradju koju je kupio od S.a. Prečnici četiri trupca su odgovarali nekim prečnicima trupaca iz dokumentacije. Medjutim, kod činjenice da je trag vuče od mjesta gdje su lagerovani oduzeti trupci vodio do blizu ovog gatera odnosno do priključka sa glavnog puta prema gateru, on je posumnjao da ova četiri trupca potiču od gradje koja je oduzeta sa lagera. Provjeravao je da li glavnim putem vodi trag vuče i nije mogao naći trag, ali postoji mogućnost da je neko na tom mjestu izvršio utovar trupaca i otjerao ih u nepoznatom pravcu. Četiri trupca zatečena pored gatera bila su freško porubljena, a poznato mu je da se trupci prije rezanja porubljuju zbog prljavštine koja se stvara prilikom vuče trupaca po terenu. Posumnjao je da ova četiri trupca potiču od trupaca koji su bili njemu predati na čuvanje, pošto je trag vuče vodio do blizu gatera B.P.a i pošto nije primijetio trag dalje vuče od gatera, pa je sa navedenih razloga podnio krivičnu prijavu na B.M.a, koji mu je u razgovoru kazao da je gradja pored gatera njegova a ne B.P.a. Nije siguran da su četiri trupca koje je našao na gateru poticala od gradje koja je njemu data na čuvanje, tim prije što kvalitet ta četiri trupca kako starošću sječe, tako i kvalitetom je odgovarao trupcima koje je B.M. kupio od B. S.a, a za koje je imao uredne papire. Neki prečnici trupaca sa dokumentacije su odgovarali prečnicima ta četiri trupca ali su takodje odgovarali i prečnicima trupaca koji su njemu dati na čuvanje. Okrivljenog nije zatekao prilikom oduzimanja trupaca i vuče, ali je sa navedenih razloga posumnjao da ih je on oduzeo i na njegovo ime podnio krivičnu prijavu. Kao lugaru sa terena Barica poznato mu je da je B.M. imao nešto daske kod svoje prodavnice nekih do 2,5 m</span><span class="s1">3</span><span> složenih pored prodavnice, a takodje mu je poznato da je tu dasku okrivljeni kupio</span><span class="s2"> </span><span>od B.M.a i da je daska poticala iz privatne Š. Č. Stanice i da je dasku rezao B.M.o. Poznato mu je takodje da je B.M. kupovao trupce i od Z.B.a i B.M.a koji</span><span class="s2"> </span><span>je otac B. S.a od koga je okrivljeni kupio oblu gradju - trupce. Na glavnom pretresu od 08.10.2008. godine dodao je da je prilikom kontrole pored gatera bilo oko 15 osječaka koji su štucovani od trupaca i da je na tim odsječcima bio žig. Dodao je takodje da dva sporna kubika gradje potiču od gradje koju je on otpremio - žigosao i izvršio premjer nekom od članova porodice Č., a odpremanje je vršeno od mjesta sječe do gatera B.M.a nekih mjesec dana prije nego što se pojavio spor</span><span class="s2"> </span><span>oko rezane gradje na gateru B.P.a. Na glavnom pretresu od 09.04.2010. godine dodao je da je u kritično vrijeme dužio reon Rudo Polje i Kameno Polje, koji teren je dijelio sa kolegom J.B.om, a s druge strane ovih terena, teren Sokolca je dužio kolega Z.M.. Ne sjeća se da li je on našao dvanaest trupaca ili ga je neko obavijestio, uglavnom trupci su bili u Kamenom polju u jednoj livadi, sakriveni od pogleda s puta, a sa suprotne strane puta na udaljenosti nekih 150 m od trupaca nalazio se gater B.P.a. Trupci su poticali sa područja Sokolca koji je dužio kolega Z.. Trupce je obilježio čekićem ''ŠŠ'' broj 7, trupci su bili nagomilani, nije izvršio premjer istih, o trupcima je obavijestio Š. U.u i trupci su</span><span class="s2"> </span><span>ostali su na licu mjesta. Mjesec dana poslije ovog dogadjaja naloženo mu je od strane J. V.a da izvrši kontrolu na gateru B.P.a. Postupajući po ovom nalogu na gateru B.P.a je zatekao pet trupaca koliko se sjeća bruto drvne mase 1,30 m</span><span class="s1">3</span><span>. Tom prilikom je primijetio da ka gateru vodi trag, pa je prateći trag došao do doline u kojoj su bili predhodno lagerovani trupci i trupce nije zatekao na mjestu gdje su bili lagerovani. Pet trupaca pored gatera bilo je oštucovano - skrajčeno s čela, što je uobičajeni postupak prije rezanja trupaca na gateru. Pored gatera bilo je 10 do 20 odsječaka od trupaca žigosanih i obilježenih plavom bojom, što znači da su vodili porijeklo iz privatne Š.. Nije izvršio uporedjivanje odsječaka sa trupcima niti je premjerao odsječke, već je samo premjerio trupce klupom i utvrdio bruto drvnu masu. Trag od vuče trupaca bio je vidljiv do izlaska na glavni put kroz Barice a gater je sa glavnog</span><span class="s2"> </span><span> puta udaljen nekih 30 do 40 m. Od glavnog puta do gatera postoji probijeni put. Tragovi su poticali od traktorskih guma, ne od vuče volujskom zapregom a tragovi se nijesu mogli pratiti preko dijela glavnog puta i prokopanog puta ka gateru, jer su ovi putevi u tom dijelu od čistog kamena a vrijeme kad se ovo dešavalo je bilo suvo, tako da nije bilo nikakvog traga od blata i slično. Posumnjao je da su trupci koje je zatekao pored gatera bez doznake porijeklom od trupaca koje je predhodno otkrio lagerovane u ovoj dolini, najviše iz razloga što su isti bili lagerovani blizu gatera i po njegovoj procjeni pripremljeni za rezanje na ovom gateru, s tim što su oni više dana bili na mjestu gdje ih je on otkrio i žigosao čekićem ''ŠŠ broj 7''. Prilikom kontrole kod gatera procjenjivao je starost odsječaka i utvrdio da je jedan dio ovih odsječaka freško odsječen od glavnog trupca, dok su neki odsječci bili dosta stariji i do tri mjeseca, a trupci koje je zatekao bez doznake pored gatera bili su svježe oštucovani, nekih do pet dana starosti prereza. Druga saznanja o B.M.u kao izvršiocu kradje lagerovanih trupaca nije imao. B.M.u je pisao papire za gradju od mjesta sječe do gatera u Baricama, jer je</span><span class="s2"> </span><span>okrivljeni B. kupovao trupce u privatnim Š.ama, a obaveza njega kao lugara je bila da napiše papire samo za prevoz trupaca do gatera, a odpremanje rezane gradje od gatera on nije vršio, jer to nije njegova obaveza. U periodu kad se ovo dešavalo okrivljeni B.M. je imao neke izrezane i lagerovane daske kupljene od B.M.a koji je predhodno izrezao tu dasku, a radilo se o količini od nekih dva do tri kubika. Nije mu poznato da li je kolega lugar Z. oko bespravne sječe koja je izvršena na njegovom reonu napravio zapisnik, a zna da nadjeni trupci bez doznake u mjestu Kameno Polje nijesu poticali sa njegovog reona, ni sa reona kolege J.a, a u razgovoru Z. mu je kazao da trupci potiču sa njegovog reona. Istakao je da pored gatera B.a prilikom kontrole nije našao ni jedan odsječak sa njegovim žigom ''ŠŠ broj 7'', a pored gatera nije bilo odsječaka bez žiga. Pored gatera su bili lagerovani i trupci koji su imali žig. U odnosu na razlike u kazivanju u pogledu činjenice koji lugar je dvanaest trupaca lagerovanih u Kamenom polju obilježio žigom ''ŠŠ'' sud je prihvatio iskaz svjedoka iz istražnog postupka, odnosno da su trupci bili obilježeni žigom ''ŠŠ broj 19'', kako je to konstatovano na zapisniku o izvršenom kontrolnom pregledu U. za Š. broj 8/2006 od 22.06.2006. godine. Ostale navode iz iskaza ovog svjedoka sud je u potpunosti prihvatio kao jasne, logične i uvjerljive, ničim dovedene u sumnju, potvrdjene navodima iz odbrane okrivljenog, navodima iz iskaza svjedoka Đ.D.a i J. V.a. </span>
</p>
<p class="p3"></p>
<p class="p3">
<span>	Iz iskaza svjedoka DJ.M.a proizilazi da je on 23.05.2006. godine na imanju Č.M.a, kod cikulara B. D.a zatekao čamovu dasku širine 68 mm, dužine 4 m, oko 1,20 m</span><span class="s1">3</span><span>. U Š.i je našao posječena stabla odnosno panjeve sa tragovima vuče do cikulara. Tog dana je bio u kontroli bez lugara, a kasnije nakon mjesec dana je prepoznao ovu dasku u utovaru zaplijenjenom sa kamiona Č.Z.a dana 26.06.2006. godine. Dasku je prepoznao na osnovu vizuelnog zapažanja i na osnovu toga što je predhodno u maju mjesecu, kada je vidio dasku kod cikulara B. D.a zabilježio mjere. U izvještaju broj 343 od 27.06.2006. godine sačinjenom od strane B.N.e, njega i Đ.D.a, kao članova komisije konstatovana je količina zaplijenjene daske i dimenzije iste. Na glavnom pretresu od 13.05.2010. godine dodao je da je njemu kao šefu Područne jedinice U. za Š. poznato da je predmetna gradja koja</span><span class="s2"> </span><span>je  zaplijenjena od okrivljenog kritičnog dogadjaja</span><span class="s2"> </span><span>u medjuvremenu prodata, pošto nije bilo uslova za njeno dalje čuvanje, a nije mu poznato kome i kada je prodata ova gradja. Navode iz iskaza ovog svjedoka da je on na utovaru sa kamiona Č.Z.a kritične prilike navodno prepoznao daske koje je zatekao prilikom kontrole kod B. D.a, sud je cijenio kao sračunate na otežavanje krivično pravnog položaja okrivljenog, te iste nije prihvatio, dok je ostale navode iz iskaza ovog svjedoka sud prihvatio.</span>
</p>
<p class="p3"></p>
<p class="p3">
<span>	Iz iskaza svjedoka Đ.D.a sa glavnog pretresa od 09.05.2008. godine proizilazi da je on dana 22.06.2006. godine sa J. V.om vršio kontrolu i obilazio teren Kamenog Polja. Na geteru B.P.a zatekli su B.M.a i B.P.a kako vrše rezanje gradje. Pored gatera je bilo pet trupaca koji nijesu imali žiga, tražili su dokumentaciju, a B.M. im je kazao da dokumentacija nije kod njega već da se nalazi u njegovom stanu udaljenom oko jedan i po kilometar od gatera. On i J. nijesu sačinili zapisnik već su pozvali lugara B .M.a i naložili mu da preuzme dalje mjere, ispita porijeklo gradje i provjeri dokumentaciju. Na trupcima koji su zatečeni pored gatera i koji nijesu bili obradjeni nije bilo žiga, a na odsječcima od trupaca koji su se nalazili u blizini gatera na udaljenosti dva do tri metra bilo je odsječaka sa žigom, s tim što se nije mogao izjasniti da li su odsječci poticali od ovih pet neobradjenih ili nekih drugih trpaca. Na odsječcima je bio plavi žig što ukazuje da se radi o gradji iz privatne Š.. On i J. su nastavili dalji obilazak terena. Dana 23.06.2006. godine bio je u kontroli sa DJ.M.om na relaciji Slijepač Most - Tomaševo kojom prilikom su kontrolisali kamion Č.Z.a koji je vršio prevoz gradje za B.M.a. Nakon što je pregledao dokumentaciju koju mu je pokazao Č., DJ. je naredio vozaču da kamion sa gradjom otjera u krug Š.D.'', a vozaču je data potvrda da je gradja zaplijenjena od strane Š. U.. Ne sjeća se da li je sa Č.Z.om u kamionu bio B.M. ili je isti bio sa svojim autom, a poznato mu je da je bio na mjestu Slijepač Most gdje su vršili provjeru gradje i da je potom došao u krug Š.D.''. Koliko se sjeća prilikom kontrole dokumentaciju za gradju DJ.u je dao B.M.. Nakon što je zaplijenjena gradja, dana 26.06.2006. godine,  formirana je komisija u kojoj su bili on, DJ. i B.N.a. Komisija je izvršila vještačenje, odnosno ispitivanje zaplijenjene daske o čemu je sačinjen izještaj. Svaka zaplijenjena daska je posebno mjerena i uporedjivana sa dokumentacijom koju je B. dao na uvid. Uporedjivanje gradje su vršili svi članovi komisije. Dodao je da je pored gatera bilo i čekićovane grade u količini od 3 do 4 kubika i to plavim žigom i čekićom. Na glavnom pretresu od 09.04.2010. godine dodao je da su zatečeni trupci pored gatera bili starijeg porijekla nekih 4 do 5 mjeseci, a možda i više, trupci su bili freško porubljeni s čela, pored trupaca je bilo nekih 15 odsječaka, koji su po debljini odgovarali trupcima, mada ih on nije uporedjivao sa trupcima, a odsječci su takodje odgovarali trupcima i po svježini prerezivanja. Okrivljeni je prilikom kontrole ponudio da ga sačekaju da donese dokumenta o porijeklu trupaca iz svog stana, ali ga oni nijesu sačekali, već su zadatak da obavi dalju kontrolu dali lugaru B .M.u koji je dužio navedeni reon. Njemu i J.u trupci su bili malo sumnjivi iz razloga što na trupcima nije bilo čekića, bez obzira što su se pored gatera nalazili odsječci i to nekih 15 odsječaka na kojima je bio plavi čekić, što podrazumijeva porijeklo trupaca iz privatne Š.. Svih 15 odsječaka bili su sa žigom i ni jedan od odsječaka zatečenih pored gatera nije bio bez žiga. Prilikom ove kontrole zapisnik nijesu napravili iz razloga što su imali drugih obaveza pa su zadužili reonskog lugara da izvrši kontrolu porijekla trupaca provjerom dokumentacije o porijeklu. Pored gatera je bilo čekićovane gradje, a starost odsječaka zatečenih pored gatera bila je do petnaest dana. Iskaz ovog svjedoka sud je u potpunosti prihvatio kao jasan, logičan i uvjerljiv, ničim doveden u sumnju u potpunosti potvrdjen navodima iz odbrane okrivljenog, te navodima iz iskaza svjedoka J. V.a, DJ.M.a, B .M.a. </span>
</p>
<p class="p3"></p>
<p class="p3">
<span>	Iz iskaza svjedoka B.N.e sa glavnog pretresa od 08.10.2008. godine proizilazi da je on bio član komisije koja je vršila kontrolu rezane gradje zaplijenjene od B.M.a. Gradja je bila u krugu Š. ''L.'' u Bijelom Polju, a koliko se sjeća gradja koja je zaplijenjena nije odgovarala onome što je naznačeno u propratnici koja je pokazana za gradju, odnosno gradja se po dimenzijama nije slagala sa propratnicom. Bile su u pitanju različite dimenzije i oni su zaključili da gradja - daske i grede nijesu mogle da se izrežu od gradje konstatovane u propratnici. Radilo se o dasci dužine od 4 m, a trupci su bili 4, 5 i 6 m. Stanje prilikom kontrole u Š. ''L.'' su zapisnički konstatovali, dimenzije daske su bile od 4 m, a porijeklo trupaca od 4, 5 i 6 m, pa postoji mogućnost da je daska rezana na tu dužinu, bez obzira što se to u praksi ne dešava, jer je to praktično bacanje gradje. Daska koju su pregledali u krugu Š. ''L.'' bila je dosta sirova, izrezana od sirovih trupaca starosti mjesec - dva. Na glavnom pretresu od 09.04.2010. godine dodao je da je 90 % zaplijenjene gradje bilo dosta svježe i iz istog perioda sječe i da mu nije poznata dalja sudbina zaplijenjene gradje, jer je nadzor nad njom preuzeo šef U. DJ.. Napomenuo je da je 90 % gradje bilo iste starosti rezanja gradje i bila je dosta svježe izrezana, s timšto se nije mogao izjasniti po pitanju starosti samih drvnih sortimenata. Po standardima u Š.arstvu svježom sječom se smatra sječa starosti do šest mjeseci. Nije se mogao izjasniti koliko su bila stara stabla iz kojih su izrezani drvni sortimenti, a period rezanja gradje na gateru je bio dosta svjež zato što što je daska bila vlažna. Istakao je da mu je kao inžinjeru U. za Š.  iz struke poznato da trupci nakon obaranja i prerezivanja u Š.i gube vremenom odredjeni procenat vlažnosti, s tim što to nije konstanta jer se dešava da u planinskim predjelima, gdje trupci zazime pod snijegom i budu pod snijegom ili u hladovini duži vremenski period zadržavaju veći procenat vlažnosti, što bi podrazumijevalo da ako se daska reže od trupaca koji su zimili ispod snijega isti će biti sa većim stepenom vlažnosti, nego što bi bilo očekivano za period sječe trupaca. Drvni sortimenti koji se izrežu od trupaca takodje različito zadržavaju vlažnost i drvni sortimenti koji se nalaze u hladu ili prekriveni snijegom zadržavaju veći stepen vlažnosti od onih koji su izloženi suncu. Prihvatajući u potpunosti odbranu okrivljenog, kao i nalaz vještaka Š.arske struke sud nije prihvatio zapažanja ovog svjedoka prilikom komisijske kontrole zaplijenjene gradje  zvršene od radnika U. za Š.P., dok je ostale navode iz iskaza ovog svjedoka sud u potpunosti prihvatio kao jasne, logične i uvjerljive, ničim dovedene u sumnju, nesračunate na otežavanje ili pak olakšavanje krivično pravnog položaja, a potvrdjene pojašnjenjem nalaza vještaka Š.arske struke K.P.a. </span>
</p>
<p class="p3"></p>
<p class="p3">
<span>	Iz iskaza svjedoka J.B.a sa glavnog pretresa od 09.04.2010. godine proizilazi da je on u 2006. godini bio lugar na jednom dijelu reona Barica, dok je na drugom reonu Barica bio lugar B .M.. Na njegovom terenu B.M. nije imao gradje, a poznato mu je da je B.M. imao neki kubik do dva daske pored granice izmedju njegovog i M.ovog reona, o čemu ga je upoznao lugar M. B.. Daska je bila trojka ili petica, on precizno ne zna, jer nije prilazio blizu daske koja je bila nasložena na imanju B.a ispod jednog čečara u blizini prodavnice na udaljenosti od prodavnice do 20 metara. Nije mu poznato koliko je ta daska bila stara, a B.M. mu je kazao da je ovu dasku kupio od M.a B.a. Bio je prisutan kad je B.M. tovario gradju pored gatera B.P.a i na njegovo pitanje ''šta ima na kamionu'', okrivljeni mu je kazao ''ovo je ona daska od moje prodavnice''. Okrivljeni je tom prilikom imao još nešto daske pored gatera, a pored gatera su se nalazili trupci koji su bili oštucovani s oba kraja o čemu je bio upoznat lugar M. B.. Njemu tu ništa nije bilo sumnjivo jer je vidio da trupci i daska ne potiču sa njegovog terena. Poznato mu je da okrivljeni posjeduje preduzeće i da je na svoje preduzeće pisao papire. Okrivljeni je nešto gradje kupovao po Baricama, a nešto je rezao iz svojine. Nije mu poznato da se na području Barica u Kamenom polju nalazila neka ukradena gradja obilježena Š.skim žigom ''ŠŠ''. Iskaz ovog svjedoka sud je u potpunosti prihvatio kao jasan, logičan i uvjerljiv, ničim doveden u sumnju, nesračunat na otežavanje ili pak olakšavanje krivično pravnog položaja okrivljenog, a potvrdjen navodima iz odbrane okrivljenog, kao i navodima iz iskaza svjedoka B .M.a.</span>
</p>
<p class="p3"></p>
<p class="p3">
<span>	Iz iskaza svjedoka J. V.a sa glavnog pretresa od 13.05.2010. godine  proizilazi da je on zaposlen u U.i za Š. PJ B. Polje na poslovima inžinjera doznačara i da je u junu mjesecu 2006. godine sa Đ.D.om i reonskim lugarom B .M.om bio u kontroli sjecišta na području Barica. Pored gatera B.a koji se nalazi u Kamenom Polju i za koji ne zna kojeg od B.a vlasnik</span><span class="s2"> </span><span> zatekao je više lica, od kojih je jedino prepoznao B.M.a. Na gateru je bilo par komada trupaca koji su bili porubljeni i na kojima nije bilo čekića, a B.M. im je tom prilikom kazao da su to njegovu trupci i pokazao im odsječke na kojima je stajao žig, s tim što se on ne sjeća da li se žig odnosio na privatne ili državne Š.. Oni nijesu izvršili uporedjivanje odsječaka sa trupcima koje su zatekli pored gatera, već je on dao nalog lugaru B .M.u da izvrši ovo uporedjivanje, a B.M.u je naložio da obustavi dalje rezanje do provjere. B.M. je ponudio da iz njegove prodavnice donese dokumentaciju za trupce, medjutim on i DJ. nijesu čekali dokumentaciju, već su zadužili lugara B.a da izvrši provjeru dokumentacije zatečenih trupaca pored gatera i odsječaka i nastavili su dalji obilazak sjecišta. Odsječaka na kojima je stajao žig i koje im je pokazao B.M. kritičnog dogadjaja bilo je deset do petnaest. Nije se mogao precizno izjasniti koliko je pored gatera stajalo trupaca, a koliko se sjeća pored gatera je bilo nešto i rezane gradje te je i za kontrolu rezane gradje zadužio reonskog lugara B.a. Koliko se on sjeća starost trupaca gledano od oka bila je od dva do četiri mjeseca, s tim što nije siguran. Nije se mogao sjetiti da li su trupci bili svježe obrubljeni, a na čelima trupaca nije bilo vidnih oštećenja vuče, s tim što on nije obraćao pažnju da li je niz trupce bilo vidnih tragova vuče. O zatečenom stanju na gateru i o tome da je reonskog lugara B.a zadužio da izvrši provjeru trupaca obavijestio je šefa U. DJ.a i nije ga interesovalo šta je dalje bilo sa trupcima. Nije se mogao izjasniti da li je po trupcima eventualno padao snijeg i da li su prezimili, jer na trupce nije obraćao posebnu pažnju pošto je zadužio reonskog lugara B.a da on izvrši sve provjere vezane za trupce. Iskaz ovog svjedoka sud je u potpunosti prihvatio kao jasan, logičan i uvjerljiv, ničim doveden u sumnju u potpunosti potvrdjen navodima iz odbrane okrivljenog, te navodima iz iskaza svjedoka Đ.D.a, DJ.M.a, B .M.a. </span>
</p>
<p class="p3"></p>
<p class="p3">
<span>	 Iz zapisnika  o izvršenom kontrolnom pregledu br. 8 od  23.06.2006. godine se utvrdjuje da je na vozilu Č.Z.a  koje se dana 23.06.2006. godine kretalo putem Tomaševo - Slijepač Most bila utovarena rezana građa i to daska od  48 mm i grede  10 x 10 dužine 3 do 6 m, da su kontrolu utovara na vozilu izvršili Đ.M. i  Đ. D. i da je okrivljeni potpisao ovaj zapisnik.</span>
</p>
<p class="p3"></p>
<p class="p3">
<span>	Iz potvrde o privremeno oduzetim predmetima od  D.Š.a br. 6 od  23.06.2006. godine se utvrđuje da su prilikom  kontrole vozila Č.Z.a izvršene dana 23.06.2006. godine od strane  Đ.M.a i  Đ. D.a od Č.Z.a i  B.M.a privremeno oduzete otpremnica br. 01/2006 od 23.06.2006. godine, propratnica br. 017274 i propratnica br. 017525.</span>
</p>
<p class="p3"></p>
<p class="p3">
<span>	Iz zapisnika o izvršenom kontrolnom pregledu U. za Š.P. broj 7 sačinjenog dana 23.05.2006. godine u Baricama kod Crkve proizilazi da je pregled izvršen kod B. D.a na imanju Č.M.a i da je tom prilikom pored cirkulara postavljenog na imanju Č.M.a zatečeno složenih 25 komada dasaka dimenzija 48 mm dužine od 4 m što čini oko 1,200 m</span><span class="s1">3</span><span>, a u okolnoj državnoj Š.i ima bespravno posječenih stabala smrče. Tragovi vuče trupaca i tragovi volujske zaprege vode do gatera. Na dasci nije bilo Š.skog žiga, niti su postojali papiri za trupce. Kontrolu je izvršio DJ.M., a B. D. je odbio da potpiše zapisnik. </span>
</p>
<p class="p3"></p>
<p class="p3">
<span>	Iz zapisnika o izvršenom kontrolnom pregledu broj 8/2006 od 22.06.2006. godine proizilazi da je lugar B .M. vršio kontrolu na gateru vlasništvo B.P.a i Tomaša i da je tom prilikom na gateru nadjeno pet trupaca drvne mase 1,40 m</span><span class="s1">3</span><span> i rezane gradje - gredica u količini od 1,00 m</span><span class="s1">3</span><span>. Trupci su dovučeni  sa mjesta gdje su bili lagerovani dana 15.05.2006. godine i obilježeni žigom ''ŠŠ 19''. Zatečeni trupci na gateru su bili zarubljeni, odnosno oštucovani i na njima nije bilo  nikakvog žiga. Kod gatera su zatečeni B.P., B. Tomaš, vlasnici gatera i B.M. vlasnik trupaca. B.M. je tom prilikom izjavio da trupci potiču iz privatnih Š.a i pokazao propratnicu broj 017274 na ime B.M.a od 12.10.2005. godine. Bilo je vidljivo da su trupci tog dana dovučeni na gater sa mjesta gdje su bili lagerovani dana 15.05.2006. godine. Trupci nadjeni na gateru potiču od bespravne sječe. </span>
</p>
<p class="p3"></p>
<p class="p3">
<span>	Iz propratnice U. za Š. PJ B. Polje broj 029976 od 13.10.2005. godine, koji pisani dokaz je okrivljeni priložio u toku istražnog postupka se utvrdjuje da je B.M.o iz Barica od Č.M.a kupio 13,34 m</span><span class="s1">3</span><span> smrčevih trupaca i da je ova propratnica izdata radi otpremanja trupaca do gatera u Kamenom polju. </span>
</p>
<p class="p3"></p>
<p class="p3">
<span>	Iz izvještaja U. za Š.P. broj 343 od 27.06.2006. godine se utvrdjuje da je po zapisniku iste U. broj 8 od 23.06.2006. godine izvršen premjer zaplijenjene gradje od strane komisije U. za Š. u sastavu DJ., B. i DJ., da su premjerene čamove gredice 10 x 10 x 4 količine 2,320 m</span><span class="s1">3</span><span> bez otiska Š.arskog žiga, dva komada greda 10 x 12 x 5 kubne mase 0,120 m</span><span class="s1">3</span><span> na kojima je postojao Š.ski žig PŠ 121, 39 dasaka od 4 m kubne mase 1,868 m</span><span class="s1">3</span><span>, da na ovoj daski nije bilo otiska Š.skog žiga, 42 komada daske dužine 4 m, ukupne drvne mase 1,920 m</span><span class="s1">3</span><span> od kojih su dvije daske imale Š.ski žig PŠ 121, da je ukupna drvna masa gredica i daski bez žiga 6,025 m</span><span class="s1">3</span><span>. </span>
</p>
<p class="p3"></p>
<p class="p3">
<span>	Iz nalaza i mišljenja vještaka Š.arske struke dipl. ing. Š.arstva  K.P.a od  10.12.2008. godine i pojašnjenja istog vještaka sa zapisniak  o glavnom pretresu od  29.01.2009. godine sud je utvrdio da na osnovu iskazanih elemenata: dužine  rezane gradje, širine  rezane gradje, vlažnosti rezane gradje,  perioda otpreme (starosti čamovih trupaca) i iz propratnice – da  čamova rezana građa koja je zaplijenjena prilikom kontrole dana 23.06.2006. godine od okrivljenog B.M.a ne  potiče od čamovih trupaca iz privatnih Š.a iskazanih u propratnicama br. 017274 od  12.10.2005. godine i br. 017255 od 08.07.2005. godine već da čamova  zaplijenjena rezana građa potiče od posječenih stabala znatno  mlađeg perioda sječe. Isti  vještak je dao dopunu nalaza od 08.02.2009. godine na osnovu naknadno prezentirane propratnice Š. U. Bijelo Polje broj 029976 od 13.10.2005. godine izdate na ime Č.M.a iz Tomaševa. Po vještaku propratnica je izdata na privatnu Š.u na ime vlasnika Č.M.a iz Tomaševa i u njoj je iskazano 36 čamovih trupaca smrčevog porijekla ukupne drvne mase 13,34 m</span><span class="s1">3</span><span>. Smrčevi trupci su žigosani Š.skim žigom broj 121 uz upotrebu plave krede. Propratnica je izdata na osnovu knjige doznake i premjera broj 13/2005. Uporedjujući zaplijenjenu rezanu gradju po pitanju dimanzija, dužine i širine sa dimenzijama trupaca iz ove propratnice gdje su skoro svi trupci dužine od 4 m i preko 70 % trupaca debljine od 30 do 70 cm, vještak je mišljenja da se zaplijenjena rezana gradja sa njenom specifikacijom mogla dobiti od ovih trupaca iskazanih u propratnici broj 029976 od 13.10.2005. godine. Po pitanju vlažnosti evidentna je razlike vremena sječe i odpreme čamovih trupaca iz propratnice od 13.10.2005. godine u odnosu na datum zaplene čamove gradje - kraj juna 2006. godine, skoro osam mjeseci, što se u mnogome odrazilo i na parametar vlažnosti. Na glavnom pretresu od 14.09.2010. godine vještak je ostao u svemu pri nalazu od 10.12.2008. godine, kao i u dopuni nalaza od 08.02.2009. godine, s tim što je pojasnio da je nalaz i mišljenje dao na osnovu dostupne dokumentacije iz spisa predmeta, a ne stanja na terenu, a da bi se utvrdilo pravo činjenično stanje po pitanju vlažnosti rezane gradje i drugih parametara neophodno je bilo putem odgovarajućih istrumenata - vlagomjera utvrditi o vlažnosti rezanja gradje i to na terenu. Medjutim, zaplijenja rezana gradja više ne postoji i istu je nemoguće dati na uvid sudu i vještaku da bi se prikupili neophodni parametri u cilju dokazivanja i utvrdjivanja pravog činjeničnog stanja i to ne samo po pitanju vlažnosti, nego i drugih elemenata po pitanju porijekla, količine i drugo. Vještak se složio sa zaključcima koje je svjedok B. iznio po pitanju vlažnosti i objasnio parametar vlažnosti u momentu sječe, momentu zagušenosti sa snijegom po pitanju sjenke i svetlosti i drugih elemenata koji utiču na parametar vlažnosti. Po vještaku da je  gradja koja je prilikom kontrole U. za Š. zaplijenjena od okrivljenog obarana u Š.i i ostavljena u Š.i da prezimi u periodu mirovanja vegetacije oktobru mjesecu 2005. godine kako je to kazao okrivljeni, onda s obzirom  da je gradja porijeklom iz planinskog pojasa pa je za period do juna mjeseca sledeće godine pod dejstvom ekoloških činilaca, konkretno klimatskih činilaca ( velika količina snijega, ekstremno niske temperature) uslovili bi da ta gradja koja se nalazila u Š.i u planinskom pojasu bila praktično konzervirana, zaštićena od svih bolesti i štetočina, entomološke i fitopatološke prirode i praktično na proljeće nalazila bi se u zdravom stanju i mogla se iskoristiti kao zdrava i prilikom kasnijeg rezanja tih trupaca na gateru, na gradji se ne bi pojavile bilo kakve greške u dijelu truleži, plavetnila, napada od sipaca i drugih oboljenja i gradja bi djelovala kao da je friška - kao da je svježe oborena u periodu neposredno pred rezanje. Prihvatajući navode iz odbrane okrivljenog da su trupci od kojih je rezao na gateru kritičnog dogadjaja prezimili u Š.i sud je prihvatio dopunu nalaza od 08.02.2009. godine, kao i pojašnjenje nalaza od 14.09.2010. godine, kao realne i objektivne, date po osnovu činjenica konstatovanih u propratnici broj 029976, po pravilima struke i nauke, a pri čemu je sud imao u vidu da se i sam vještak na pouzdan način nije mogao izjasniti u odnosu na propratnice broj 017274 od 12.10.2005. godine i broj 017255 od 08.07.2005. godine, jer vještaku nije u smislu čl. 120 Zakonika o krivičnom postupku prezentiran predmet vještačenja - sporni trupci, odnosno drvni sortimenti, već samo prateća dokumentacija za iste. </span>
</p>
<p class="p3"></p>
<p class="p5">
<span>Okrivljeni B.M. u svojoj odbrani je istakao da on ne posjeduje motornu testeru, gater, ni volove, već da se bavi kupovinom rezane gradje i gotovih trupaca od privatnih vlasnika i da je rezanu gradju koja je bila predmet   kontrole na putnom pravcu Tomaševo - Slijepač Most kupio od fizičkih lica Z.B.a, B.M.a i B.M.a, a da je gradju koju je on kupio od B.M.a, B.M.o predhodno kupio od Č.M.a. Okrivljeni B.M. je takodje istakao da je u vrijeme kritičnog dogadjaja u Baricama posjedovao prodavnicu i da je povremeno vršio kompenzaciju namirnica za rezanu gradju sa fizičkim licima iz Barica.  </span>
</p>
<p class="p5"></p>
<p class="p5">
<span>Činjenicu da se okrivljeni bavio otkupom gradje od fizičkih lica iz Barica, potvrdili su svjedoci lugari U. za Š. B. i J., a lugar B. je istakao da okrivljeni ne posjeduje traktor.</span>
</p>
<p class="p5"></p>
<p class="p5">
<span>Odbranu okrivljenog B.M.a u odnosu na krivično djelo kradja iz čl. 239 st. 1 Krivičnog zakonika sud je u potpunosti prihvatio jer je ovakva njegova odbrana potvrdjena izvedenim dokazima tokom postupka. Naime, lugar B .M. na glavnom pretresu od 09.04.2010. godine decidno se izjasnio da nije izvršio premjer dvanaest trupaca koji su se nalazili u Kamenom Polju na jednoj udolini, koji trupci su poticali sa terena Sokolca i koji su bili obilježeni Š.skim žigom ''ŠŠ''. Postupajući po nalogu V.a J.a ovaj svjedok je nakon kontrole kod gatera B.P.a pratio trag trupaca od gatera do doline gdje su bili lagerovani trupci i na mjestu lagorovanja trupaca više nije bilo. Trag vuče trupaca od udoline do izlaska na glavni put kroz Barice bio je vidlji i to su bili tragovi od traktorskih guma, a nakon izlaska na glavni put nije mogao pratiti trag preko dijela glavnog puta koji je od čistog kamena, a takodje nije mogao pratiti trag od glavnog puta preko prokopanog puta do gatera B.P.a, koji je takodje bio od čistog kamena, jer vrijeme kad se ovo dešavalo je bilo suvo i preko kamenja nije bilo nikakvih tragova blata i slično. Posumnjao je da su trupci koje je zatekao pored gatera bez doznake porijeklom od trupaca lagerovanih u udolini i obilježenih žigom ''ŠŠ'' iz razloga što su isti bili lagerovani dosta blizu pored gatera i po njegovoj procjeni pripremljeni za rezanje na gateru B.P.a, te je sa navedenih razloga podnio i prijavu na okrivljenog B.M.a za Š. kradju i nikakvih drugih saznanja o B.M.u kao licu koje je eventualno ukralo ove lagerovane trupce nije imao. Ovaj svjedok pored gatera B.P.a kritičnog dogadjaja nije našao ni jedan odsječak na kome je postojao žig ''ŠŠ '', koji žig je predhodno bio utisnut na trupce iz udoline, a pored gatera nije zatekao ni jedan odsječak bez žiga, koju činjenicu su potvrdili i svjedoci Đ.D.o i J. V.. </span>
</p>
<p class="p5"></p>
<p class="p5">
<span>Dakle, u konkretnom slučaju lugar B .M. je kao izvršioca kradje trupaca lagerovanih u udolini i žigosanih žigom ''ŠŠ'' broj 19 označio B.M.a na osnovu svojih predpostavki i sumnji, a da nije imao nikakva druga saznanja o B.M.u kao izvršiocu kradje trupaca, jer sam lugar je istakao da su trupci od mjesta lagerovanja otjerani traktorom, da okrivljeni ne posjeduje traktor, da je bilo suvo vrijeme i da on nije mogao pratiti trag traktorskih guma na dijelu glavnog puta koji je od čistog kamena, kao ni na dijelu pristupnog puta koji od glavnog puta vodi ka gateru B.P.a, koji je takodje od čistog kamena, što upućuje na jedini logičan zaključak da lugar B .M. nije mogao pratiti kompletan trag vuče trupaca traktorom glavnim putem, a da nikakvih tragova vuče traktorom od glavnog puta pristupnim putem ka gateru B.P.a nije bilo iz čega proizilazi da su predmetni trupci bilo čijim traktorom sa jednakom vjerovatnoćom mogli biti odveženi glavnim ili drugim putem ka bilo kom dijelu Barica i ka bilo čijem gateru. </span>
</p>
<p class="p5"></p>
<p class="p5">
<span>Lugar B. u svom iskazu je istakao da nije siguran da su četiri trupca koja je našao na gateru B.P.a poticala od gradje koja je njemu data na čuvanje, jer kvalitet ta četiri trupca kako starošću sječe, tako i kvalitetom je odgovarao trupcima koje je B.M. kupio od B. S.a i za koje je imao uredne papire i da su neki prečnici trupaca iz dokumentacije odgovarali prečnicima ta četiri trupca, pa kod činjenice da lugar B. nije zatekao okrivljenog u navodnom  oduzimanju i prevozu trupaca traktorom od mjesta lagerovanja do gatera B.P.a kao i činjenice da pored gatera B.P.a nije bilo ni jednog odsječka žigosanog Š.skim žigom ''ŠŠ broj 19'', sud je prihvatio odbranu okrivljenog da on nije oduzeo predmetne trupce već da su trupci u čijem rezanju je zatečen pored gatera B.P.a vodili porijeklo od trupaca koje je okrivljeni kupio od fizičkih lica iz Barica, da su trupci predhodno imali doznaku i da je u fazi spremanja trupaca za rezanje na gateru izvršeno ''štucovanje'' - odsijecanje i ravnanje trupaca sa čela, kojom prilikom je odsječena doznaka sa trupaca i koji odsječci su sa doznakom stajali pored gatera. </span>
</p>
<p class="p5"></p>
<p class="p5">
<span>Iz nalaza vještaka Š.arske struke od 10.12.2008. godine sud je utvrdio drugačije činjenično stanje od činjeničnog stanja prestavljenog dispozitivom optužnog predloga u pogledu vrijednosti dvanaest smrčevih trupaca neto drvne mase 7,00 m</span><span class="s1">3</span><span> i isto je sadržano u izreci presude.</span>
</p>
<p class="p5"></p>
<p class="p5">
<span>Imajući u vidu načelo ''in dubio pro reo'', po kome činjenice koje idu na teret okrivljenom  moraju biti na nesumljiv način  dokazane, a što tokom postupka nije učinjeno  sud je istog usled nedostatka dokaza, shodno čl. 363 st. 3 Zakonika o krivičnom postupku, oslobodio od optužbe za krivično djelo kradja iz čl. 239 st. 1 Krivičnog zakonika, stavljeno na teret okrivljenom i po podnijetom i po preciziranom optužnom predlogu.</span>
</p>
<p class="p5"></p>
<p class="p5">
<span>Iz pojašnjenja nalaza vještaka Š.arske struke sa glavnog pretresa od 14.09.2010. godine proizilazi da se vještak zbog činjenice, da oduzeta rezana gradja  više ne postoje ne može decidno izjasniti kako po pitanju starosti sječe čamovih trupaca iz kojih je poticala gradja, tako po pitanju vlažnosti i dimenzija, s tim što po vještaku za slučaj da je obaranje stabala iz koje je poticala zaplijenjena rezana gradja izvršeno u periodu mirovanja vegetacije - oktobru mjesecu 2005. godine i da su oboreni trupci prezimili u Š.i kako je to tvrdio okrivljeni, tada bi gradja u Š.i bila konzervirana, u proljeće bi bila u zdravom stanju, mogla se iskoristiti kao zdrava, prilikom kasnijeg rezanja trupaca na gateru, na njoj ne bi bilo truleži i plavetnila, napada sipaca i drugih oboljenja i gradja bi djelovala kao da je freška - svježe oborena u periodu neposredno pred rezanje. </span>
</p>
<p class="p5"></p>
<p class="p5">
<span>Činjenicu da je okrivljeni pored svoje prodavnice u Baricama posjedovao preko dva kubika rezane gradje, koju je  na ime kompenzacije za namirnice preuzeo od B.M.a, a koju gradju je B.M.o izrezao od trupaca kupljenih od Č.M.a i činjenicu da je ovu gradju okrivljeni kritičnog dana uz gradju rezanu na gateru B.P.a prevozio na kamionu Č.Z.a, potvrdili su svjedoci Č.Z., B.M.o, lugari B .M. i J.B.. </span>
</p>
<p class="p5"></p>
<p class="p5">
<span>Sud nije prihvatio navode iz iskaza svjedoka DJ.M.a da je on  na kontrolisanom kamionu Č.Z.u kritičnog dana navodno prepoznao gradju koju je mjesec dana prije kritičnog dogadjaja prilikom kontrole zatekao na cirkularu B. D.a, jer isti u zapisniku koji je tom prilikom sačinio ni za jednu od 25 složenih komada daske nije označio širinu, a na glavnom pretresu od 09.05.2008. godine istakao je da je daska kod B. D.a bila širine 68 mm, što ne odgovara širini ni jedne daske sa kamiona Č.Z.a koju je on sa komisijom premjerio nakon zaplene, a i nejasno je zašto kontrolisana daska bez doznake kod B. D.a nije zaplijenjena prilikom ove navodne kontrole i zašto protiv istog nije podnijeta krivična prijava. </span>
</p>
<p class="p5"></p>
<p class="p5">
<span>Komisija U. za Š.P. je premjer zaplijenjene daske izvršila u odsustvu okrivljenog, ne izvršivši tom prilikom mjerenje vlažnosti daske preko odgovarajućih instrumenata - vlagomjera, a članovi komisije su istovremeno bili i radnici oštećene U. za Š.P., pa sa navedenih razloga sud je izvještaj komisije broj 343 od 27.06.2006. godine cijenio kao nepouzdan po pitanju vlažnosti drvnih sortimenata, starosti sječe, starosti rezanja na gateru, dat na osnovu vizuelnog pregleda, bez utvrdjenog pravog činjeničnog stanja. </span>
</p>
<p class="p5"></p>
<p class="p5">
<span>Iz izvedenih dokaza nesporno je utvrdjeno da je na kamionu Č.Z.a, prilikom kontrole bilo preko 2 m</span><span class="s1">3</span><span> daske petice, koju je okrivljeni predhodno kupio od B.M.a i za koju nije bilo sporno odobrenje za sječu i doznaka, jer je ista poticala iz propratnice broj 029976 U. za Š. PJ B. Polje od 13.10.2005. godine. </span>
</p>
<p class="p5"></p>
<p class="p5">
<span>Bez obzira na činjenicu da okrivljeni prilikom kontrole nije posjedovao navedenu propratnicu, kao dokaz o porijeklu gradje, sud je prihvatio navode iz odbrane okrivljenog da je dio gradje na kamionu Č.a poticao iz ove otpremnice, jer su ovi navodi potvrdjeni kako iskazom svjedoka - lugara J.B.a, B .M.a i svjedoka B.M.a, a u tom pravcu se izjasnio i vještak Š.arske struke K.P.. </span>
</p>
<p class="p5"></p>
<p class="p5">
<span>Prihvatajući pojašnjenje nalaza vještaka K.P.a sud je takodje prihvatio navode iz odbrane okrivljenog da je dio zaplijenjene gradje koju je prilikom kontrole rezao na gateru B.P.a i koju je potom utovario na kamion Č.a, poticao od trupaca koje je on kupio od fizičkih lica sa područja Barica, koji trupci su prezimili u Š.i. </span>
</p>
<p class="p5"></p>
<p class="p5">
<span>Iz izvještaja komisije U. za Š. broj 343 od 27.06.2006. godine proizilazi da je na nekim od drvnih sortimenata sa kamiona Č.Z.a postojao žig ''PŠ broj 121'', a iz propratnica U. za Š. broj 017255, broj 017274 i broj 029976 se utvrdjuje da su svi drvni sortimenti iz ovih propratnica bili žigosani Š.skim žigom broj 121 plave boje, što takodje potvrdjuje odbranu okrivljenog da su drvni sortimenti sa kamiona Č.a poticali iz privatnih Š.a za koje su izdate ove propratnice. </span>
</p>
<p class="p5"></p>
<p class="p5">
<span>Iz iskaza svjedoka B.M.a proizilazi da je on okrivljenom u avgustu mjesecu 2006. godine prodao  ostatak gradje po propratnici broj 029976 predajući mu istovremeno ovu propratnicu pa je logično da okrivljeni u momentu kontrole u junu mjesecu 2006. godine nije posjedovao ovu propratnicu, niti je istu mogao dati na uvid službenim licima, kako prilikom kontrole kod gatera, tako i prilikom kontrole na putu Tomaševo - Slijepač Most. </span>
</p>
<p class="p5"></p>
<p class="p5">
<span>Sa iznijetih razloga sud je prihvatio odbranu okrivljenog da su drvni sortimenti koji su kritičnog dogadjaja prevoženi na kamionu Č.Z.a i za koje je on izdao otpremnicu svog preduzeća D. ''M.'' broj 01/2006 od 23.06.2006. godine  poticali iz privatnih Š.a fizičkih lica iz Barica, za koje je postojala uredna doznaka i odobrenje za sječu, i koje je on potom uz propratnice U. za Š. PJ B. Polje broj 017274 od 12.10.2005. godine izdatu na ime B.M.a iz B. Polje, u propratnicu broj 017255 od 08.07.2005. godine izdatu na ime Z.B.a, u propratnicu broj 029976 od 13.10.2005. godine izdatu na ime Č.M.a iz Tomaševa, kupio od fizičkih lica iz Barica.  Po ocjeni suda ove propratnice nijesu bile lažne već prave izdate pomenutim fizičkim licima u propisanom postupku. Po ocjeni suda okrivljeni kao vlasnik preduzeća ovlašćenog za promet drvnih sortimenata je na zakonit način izdao otpremnicu svog preduzeća broj 01/2006 od 23.06.2006. godine, pošto je za drvne sortimente naznačene u otpremnici posjedovao dokaz o porijeklu drvnih sortimenata. </span>
</p>
<p class="p5"></p>
<p class="p5">
<span>Imajući u vidu načelo ''in dubio pro reo'', po kome činjenice koje idu na teret okrivljenom  moraju biti na nesumljiv način  dokazane, a što tokom postupka nije učinjeno sud je okrivljenog usled nedostatka dokaza, shodno čl. 363 st. 3 Zakonika o krivičnom postupku, oslobodio od optužbe za krivično djelo falsifikovanje isprave iz čl. 412 st. 2 u vezi st. 1 Krivičnog zakonika, stavljeno na teret okrivljenom po preciziranom optužnom predlogu.</span>
</p>
<p class="p5"></p>
<p class="p5">
<span>Troškovi krivičnog postupka padaju na teret budžetskih sredstava Crne Gore, shodno čl. 203 st. 1 Zakonika o krivičnom postupku.</span>
</p>
<p class="p5"></p>
<p class="p5">
<span>Shodno čl. 212 Zakonika o krivičnom postupku oštećena U.a za Š.P. se radi ostvarivanja imovinsko pravnog zahtjeva upućuje  na parnični postupak. </span>
</p>
<p class="p5"></p>
<p class="p5">
<span>Sa iznijetog je odlučeno kao u izreci presude, a shodno čl. 363 st. 3  Zakonika o krivičnom postupku.</span>
</p>
<p class="p5"></p>
<p class="p3"></p>
<p class="p4">
<span>OSNOVNI SUD U BIJELOM POLJU</span>
</p>
<p class="p4">
<span>Dana, 14.09.2010. godine</span>
</p>
<p class="p3"></p>
<p class="p3">
<span>Zapisničar 							Predsjednik vijeća - sudija</span>
</p>
<p class="p3">
<span>Sonja Marković, s.r.						Dragan Mrdak, s.r.</span>
</p>
<p class="p10"></p>
<p class="p3">
<span> </span>
</p>
<p class="p1"></p>
<p class="p11"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 0.625in 1.25in;}
.s1{text-decoration:underline;}
.p1{text-align:end;hyphenate:auto;font-family:Arial;font-size:12pt;}
.p2{text-align:start;hyphenate:auto;font-family:Arial;font-size:12pt;}
.p3{text-align:justify;hyphenate:auto;font-family:Arial;font-size:12pt;}
.p4{text-align:center;hyphenate:auto;font-family:Arial;font-size:12pt;}
.p5{text-align:start;hyphenate:auto;font-family:Times New Roman;font-size:12pt;}
</style>
<meta content="zeljko.raicevic" name="author">
</head>
<body class="b1 b2">
<p class="p1">
<span class="s1">P.2/12</span>
</p>
<p class="p1"></p>
<p class="p2"></p>
<p class="p3">
<span>OSNOVNI SUD U DANILOVGRADU kao parnični, po sudiji Željku Raičeviću u pravnoj stvari tužitelja Erste banke Podgorica koga zastupa AOD Justitia Podgorica, protiv D. G. iz Danilovgrada K. bb i A. M. iz Danilovgrada G. bb radi duga vr.sp. 557,00 eura, nakon održane glavne javne rasprave zaključene dana 10.10.2012. godine, dana 9.11.2012. godine donio je</span>
</p>
<p class="p3"></p>
<p class="p4">
<span>P R E S U D U</span>
</p>
<p class="p3"></p>
<p class="p3">
<span>USVAJA SE tužbeni zahtjev tužitelja pa se tuženi obavezuju da mu solidarno na ime duga isplate iznos od 557,00 eura sa zakonskom kamatom počev od 29.12.2011. godine pa do isplate kao i na ime troškova postupka iznos od 267,00 eura sve prednje iznose u roku od 15 dana po pravosnažnosti presude pod prijetnjom prinudnog izvršenja.</span>
</p>
<p class="p3"></p>
<p class="p4">
<span>O b r a z l o ž e nj e</span>
</p>
<p class="p3"></p>
<p class="p3">
<span>Tužitelj je tužbom i riječju na raspravi preko punomoćnika predstavio da je sa prvotuženom 18.1.2008. godine zaključio ugovor o kreditu br.LD/08018/00007 i to za iznos od 1000 eura koji je predat prvotuženoj sa rokom otplate od 48 mjeseci i redovnom kamatom stopom od 18% na godišnjem nivou. Kao sredstvo obezbedjenja tuženi drugog reda je predao tužiocu uredno popunjenu i ovjerenu administrativnu zabranu  kome je verifikovao  saglasnost da u svojstvu solidarnog dužnika (jemac - platac) izmiri dugovanje po predmetnom kreditu. Otplata kredita je vršena ali ne u cjelosti iako je istekao rok otplate što nije učinjeno ni nakon nekoliko opomena. U završnom izlaganju predloženo je da sud usvoji tužbeni zahtjev te obaveže tužene na solidarno plaćanje duga od 557,00 eura sa zakonskom kamatom od dana podnošenja tužbe pa do isplate kao i troškove postupka na ime sastava tužbe takse na tužbu i odluku te pristup na ročišta sve po AT-u.</span>
</p>
<p class="p3"></p>
<p class="p3">
<span>U odgovoru na tužbu prvotužena je u cjelosti potvrdila navode tužbe priznajući dug navodeći da je pogrešno shvatila da je rok otplate 38 mjeseci koju otplatu je izvršila a da joj je dokumentacija izgorela u požaru  iz kojih razloga je u završnom izlaganju navela da će dug otplatiti u što kraćem roku.</span>
</p>
<p class="p3"></p>
<p class="p3">
<span>Drugotuženi nije podnio odgovor na tužbu koju je uredno primio niti je pristupio na ročište o kojem je uredno obaviješten iz kojih razloga je izostalo njegovo završno izlaganje.</span>
</p>
<p class="p3"></p>
<p class="p3">
<span>U dokaznom postupku sud je pročitao ugovor o kreditu br.LD/08018/00007 od 18.1.2008. godine zaključen izmedju Oportunit banke, pravnog prethodnika Erste banke i prvotužene D. G.. Navedenim ugovorom se utvrdjuje da banka prvotuženoj kao korisniku kredita odobrava iznos od 1000 eura sa rokom otplate 48 mjeseci uz redovnu godišnju kamatu  od 18% na ostatak glavnice a kao sredstvo obezbedjenja je izjava drugotuženog sa ovjerenom administrativnom zabranom kojim je saglasan da bude žirant korisiniku kredita D.G. Administrativna zabrana je ovjerena kod Službe zaštite Danilovgrad pod brojem 03-032-9/3 od 17.1.2008. godine gdje je drugotuženi i uposlen.</span>
</p>
<p class="p3"></p>
<p class="p3">
<span>Iz obračuna duga od 7.9.2011 godine utvrdjuje se da je ukupan dug sa redovnom i zateznom kamatom na taj dan 557 eura.</span>
</p>
<p class="p3"></p>
<p class="p3">
<span>Cijeneći prednje sud nalazi da je tužbeni zahtjev u cjelosti osnovan. </span>
</p>
<p class="p3"></p>
<p class="p3">
<span>Prvotužena ne spori da je bila korisnik pomenutog kredita te da je otplatila 38 rata umjesto 48 koliko je bila njena obaveza. Takodje ne spori ni dug koji se potražuje, dok je nesumnjiva i obaveza drugotuženog koji je shodno valjanoj dokumentaciji bio žirant te samim tim i postoji njegova solidarna odgovornost, a sve ovo shodno članu 1168,1105 i 1107 Zakona o obligacionim odnosima .</span>
</p>
<p class="p3"></p>
<p class="p3">
<span>Shodno članu 152 ZPP-a tuženi su dužni platiti troškove postupka koji se odnose sastav tužbe 112,50 eura pristup punomoćnika na ročište 112,50 eura, te taksu na tužbu i odluku od po 21 euro što čini ukupno dosudjeni iznos.</span>
</p>
<p class="p3"></p>
<p class="p3"></p>
<p class="p4">
<span>OSNOVNI SUD U DANILOVGRADU</span>
</p>
<p class="p4">
<span>Dana 9.11.2012. godine</span>
</p>
<p class="p3"></p>
<p class="p3"></p>
<p class="p1">
<span> S U D I J A </span>
</p>
<p class="p1">
<span>Raičević Željko</span>
</p>
<p class="p3"></p>
<p class="p3">
<span>DN -a.</span>
</p>
<p class="p3">
<span>Punomoćniku tužitelja</span>
</p>
<p class="p3">
<span>Tuženim</span>
</p>
<p class="p3"></p>
<p class="p1">
<span> </span>
</p>
<p class="p3"></p>
<p class="p5"></p>


</body>
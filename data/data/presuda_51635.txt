<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.p1{text-align:center;hyphenate:auto;font-family:Arial;font-size:12pt;}
.p2{text-align:end;hyphenate:auto;font-family:Arial;font-size:12pt;}
.p3{text-align:justify;hyphenate:auto;font-family:Arial;font-size:12pt;}
.p4{text-indent:0.375in;text-align:center;hyphenate:auto;font-family:Arial;font-size:12pt;}
.p5{text-align:start;hyphenate:auto;font-family:Arial;font-size:12pt;}
.p6{text-indent:0.375in;text-align:start;hyphenate:auto;font-family:Arial;font-size:12pt;}
.p7{margin-left:-0.375in;margin-right:-0.25in;text-align:justify;hyphenate:auto;font-family:Arial;font-size:12pt;}
.p8{text-align:justify;hyphenate:auto;font-family:Times New Roman;font-size:12pt;}
</style>
<meta content="dragisa.baletic" name="author">
</head>
<body class="b1 b2">
<p class="p1">
<!--Image link to '0.jpg' can be here-->
</p>
<p class="p2">
<span>K.br.146/13</span>
</p>
<p class="p3"></p>
<p class="p1">
<span>U IME CRNE GORE</span>
</p>
<p class="p3"></p>
<p class="p3">
<span>OSNOVNI SUD U PODGORICI, kao prvostepeni, krivični, po sudiji Larisi Mijušković - Stamatović, uz učešće zapisničara Valentine Vukašinović, u krivičnom predmetu protiv okrivljenog P. Č., iz P., zbog krivičnog djela gradjenje objekta bez gradjevinske dozvole iz čl.326a Krivičnog zakonika, odlučujući po optužnom predlogu ODT-a Podgorica Kt.br.1701/12 od 11.02.2013 godine, kojeg je na glavnom pretresu zastupala Šišević Snežana, zamjenik ODT-a Podgorica, nakon glavnog i javnog pretresa, održanog u prisustvu zastupnika optužbe i okrivljenog, dana 08.04.2013 godine donio je i istog dana javno objavio</span>
</p>
<p class="p3"></p>
<p class="p1">
<span>P R E S U D U</span>
</p>
<p class="p3"></p>
<p class="p3">
<span>Okrivljeni:</span>
</p>
<p class="p3"></p>
<p class="p3">
<span>P. Č., od oca D. i majke D., rodjene V., rodjen… godine u P., sa prebivalištem u P. – S. Z. bb, državljanin Crne Gore, oženjen, otac dvoje djece, nezaposlen, završio srednju školu, lošeg imovnog stanja, ranije neosuđivan, </span>
</p>
<p class="p1"></p>
<p class="p1">
<span>K r i v   j e</span>
</p>
<p class="p3"></p>
<p class="p3">
<span>Zato što je:</span>
</p>
<p class="p3"></p>
<p class="p3">
<span>U avgustu 2012 godine, u P., S. Z., svjestan svog djela, čije je izvršenje htio i znajući da je njegovo djelo zabranjeno, postupajući protivno odredbi čl. 69 Zakona o uređenju prostora i izgradnji objekata (Sl. List CG br. 51/08), započeo rekonstrukciju objekta, bez prethodno pribavljenje građevinske dozvole, na način što je na postojeći prizemni objekat nadogradio sprat sa krovom dimenzija u osnovi 9,0 x 9,0m, iako za to nije imao gradjevinsku dozvolu,</span>
</p>
<p class="p3"></p>
<p class="p3">
<span>-čime je izvršio krivično djelo gradjenje objekta bez gradjevinske dozvole iz čl.326a Krivičnog zakonika,</span>
</p>
<p class="p3"></p>
<p class="p3">
<span>- pa mu Sud, primjenom citiranih zakonskih odredbi, te čl. 3, 4, 5, 13, 15, 32, 36, 42, 45, 46, 52, 53 i 54, Krivičnog Zakonika, te čl. 226, 227, 229 i 374 ZKP-a i z r i č e,</span>
</p>
<p class="p3"></p>
<p class="p1">
<span>USLOVNU OSUDU</span>
</p>
<p class="p1"></p>
<p class="p3">
<span>Kojom mu prethodno utvrđuje kaznu zatvora u trajanju od 3 (tri) mjeseca i istovremeno određuje da se ova kazna neće izvršiti ukoliko okrivljeni u roku od 1 (jedne) godine po pravnosnažnosti presude ne izvrši novo krivično djelo.</span>
</p>
<p class="p3"></p>
<p class="p3">
<span>Dužan je okrivljeni da na ime troškova krivičnog postupka - paušala uplati na račun budžetskih sredstava Crne Gore iznos od 50,00 (pedeset) eura, u roku od 15 dana od dana pravnosnažnosti presude, pod prijetnjom prinudnog izvršenja.</span>
</p>
<p class="p1"></p>
<p class="p1"></p>
<p class="p1">
<span>O b r a z l o ž e nj e</span>
</p>
<p class="p3"></p>
<p class="p3"></p>
<p class="p3">
<span>Optužnim predlogom ODT-a u Podgorici Kt.br. 1701/12 od 11.02.2013 godine,  stavljeno je na teret okrivljenom P. Č. da je izvršio krivično djelo gradjenje objekta bez gradjevinske dozvole iz čl.326a Krivičnog zakonika, činjenično bliže opisano dispozitivom ove presude. </span>
</p>
<p class="p3"></p>
<p class="p3">
<span>Zastupnik optužbe je do kraja glavnog pretresa ostala pri podnijetom optužnom predlogu i u završnoj riječi predložila da Sud okrivljenog oglasi krivim za krivično djelo stavljeno mu na teret i osudi po Zakonu.</span>
</p>
<p class="p3"></p>
<p class="p3">
<span>U svojoj odbrani i u prethodnom postupku, kao i na glavnom pretresu okrivljeni je izjavio da priznaje izvršenje krivičnog djela stavljenog mu na teret. Izjavio je da je još prije 20 godina na svom imanju u naselju S. Z. sagradio objekat dimenzija 9x9m, prizeman, bez krova, te kako je u roku od 20 godina ta betonska ploča popustila, u kući je počela da se pojavljuje vlaga, i taj objekat je postao neuslovan za življenje. Dalje je izjavio da je sa tih razloga on u avgustu 2012 godine na taj već postojeći objekat ozidao zidove visokog potkrovlja i postavio betonski krov. Dodao je da mu je u toku tih radova na gradilište došla gradjevinska inspekcija, koja je od njega tražila gradjevinsku dozvolu, te da on istu nije posjedovao, a zatim su inspektori sačinili zapisnik i fotografisali lice mjesta. Istakao je da je znao da mu je za gradjenje objekta potrebna gradjevinska dozvola, ali se nije obraćao za istu iz finansijskih razloga. </span>
</p>
<p class="p3"></p>
<p class="p3">
<span>U završnoj riječi nije imao šta dodati navodima svoje odbrane, i istakao da se na to odlučio zbog lošeg imovnog stanja, i izrazio spremnost da legalizuje navedeni objekat i molio je Sud da ga što blaže kazni.</span>
</p>
<p class="p3"></p>
<p class="p3">
<span>Sud je u smislu čl. 458 st.2 ZKP-a u dokaznom postupku pročitao izvod iz kaznene evidencije izdat od strane UP PJ Podgorica pod br. 29-245/13-3167/2-561 od 21.02.2013 godine, na ime okrivljenog, dok nije provodio ostale dokaze budući da je na saglasan predlog stranaka prekinuo dokazni postupak uslijed jasnog, nedvosmislenog i potpunog priznanja okrivljenog. </span>
</p>
<p class="p3"></p>
<p class="p3">
<span>Dakle, u postupku je nedvosmisleno utvrdjeno da je okrivljeni P. S. u avgustu 2012 godine, u P., S. Z., postupajući protivno odredbi čl.69 Zakona o uredjenju prostora i izgradnji objekata, započeo rekonstrukciju objekta bez prethodno pribavljene gradjevinske dozvole, na način što je na postojeći prizemni objekat nadogradio sprat sa krovom dimenzija u osovi 9,0 x 9,0m, bez prethodno pribavljene gradjevinske dozvole.</span>
</p>
<p class="p3"></p>
<p class="p3">
<span>Ovakvo činjenično stanje, Sud je utvrdio iz nedvosmislenog,  jasnog i potpunog priznanja okrivljenog, u kojem je na detaljan način opisao, kad, gdje i na koji način je započeo rekonstrukciju objekta, a da prethodno nije pribavio gradjevinsku dozvolu,  ne sporeći ni činjenicu da je  bio  svjestan da mu je gradjevinska dozvola za gradjenje predmetnog objekta bila potrebna, ali da istu nije imao, ističući da mu je žao što je izvršio predmetno krivično djelo.</span>
</p>
<p class="p3"></p>
<p class="p3">
<span>Cijeneći naprijed utvrdjeno činjenično stanje, Ovaj sud nalazi da su se u radnjama okrivljenog stekli svi subjektivni i objektivni elementi bića krivičnog djela gradjenje objekta bez gradjevinske dozvole iz čl.326a Krivičnog zakonika.</span>
</p>
<p class="p3"></p>
<p class="p3">
<span>Članom 69 Zakona o uredjenju prostora i izgradnji objekata propisano je da se objekat može graditi na osnovu gradjevinske dozvole i tehničke dokumentacije.Takodje je istim zakonom odredjen i pojam gradjenja objekta kao izvodjenje radova radi gradjenja novog objekta, rekonstrukcije ili radi promjene stanja u prostoru. U konkretnom slučaju okrivljeni je u mjestu S. Z. započeo rekonstrukciju objekta na način što je u P., mjesto S. Z., započeo rekonstrukciju objekta na način što je na postojeći prizemni objekat nadogradio sprat sa krovom dimenzija 9,0 x 9,0m a da za to prethodno nije pribavio gradjevinsku dozvolu.</span>
</p>
<p class="p3"></p>
<p class="p3">
<span>Cijeneći psihički odnos okrivljenog P. Č. prema izvršenom krivičnom djelu, Sud je našao da je okrivljeni postupajući na prethodno opisani način bio svjestan da svojom djelatnošću čini krivično djelo, odnosno da je započeo navedenu rekonstrukciju objekta bez gradjevinske dozvole, a da za to nije imao gradjevinsku dozvolu, pa je to i htio, postupajući sa direktnim umišljajem. </span>
</p>
<p class="p3"></p>
<p class="p3">
<span>Odlučujući o krivičnoj sankciji za okrivljenog, Sud je najprije u smislu čl.42 Krivičnog zakonika cijenio sve okolnosti od kojih zavisi izbor i visina krivične sankcije (olakšavajuće i otežavajuće okolnosti), u okviru zakonom propisanog minimuma i maksimuma za predmetno krivično djelo, pa je od olakšavajućih okolnosti na strani okrivljenog cijenio njegove porodične prilike - oženjen, otac dvoje djece, loše materijalno stanje - nezaposlen, priznanje izvršenja krivičnog djela, a posebo raniju neosudjivanost, što ukazuje da se radi o osobi neporočnog vladanja, pa je Sud mišljenja da konkretne olakšavajuće okolnosti su takvog karaktera i značaja da predstavljaju osobito olakšavajuće i opravdavaju primjenu instituta ublažavanje kazne ispod zakonom propisanog minimuma; pa je Sud primjenom odredaba 45 i 46 Krivičnog zakonika, prethodno utvrdio kaznu zatvora u trajanju od  3 (tri) mjeseca i istovremeno odredio da se ista neće izvršiti ukoliko okrivljeni u roku od 1 (jedne) godine od dana pravnosnažnosti presude ne učini novo krivično djelo, nalazeći da će se u konkretnom slučaju i uslovnom osudom kao mjerom upozorenja uz prijetnju kaznom zatvora, na uspješan način uticati na okrivljenog da ubuduće ne vrši ni ovo ni druga krivična djela, pri čemu bi se u svemu ostvarila svrha izricanja uslovne osude propisana čl.52 Krivičnog zakonika, u okviru opšte svrhe izricanja krivičnih sankcija propisane čl.4 istog Zakonika. </span>
</p>
<p class="p3"></p>
<p class="p3">
<span>Kako je okrivljeni oglašen krivim, Sud ga je shodno odredbi čl.226, 227 i 229 Zakonika o krivičnom postupku obavezao na plaćanje troškova krivičnog postupka sudskog paušala u iznosu od 50,00 eura, koji iznos je odredjen shodno trajanju i složenosti postupka, kao i imovnom stanju okrivljenog, koje troškove je okrivljeni dužan platiti u roku od 15 dana po pravnosnažnosti presude.</span>
</p>
<p class="p3"></p>
<p class="p3">
<span>Na osnovu izloženog, a shodno čl.374 Zakonika o krivičnom postupku odlučeno je kao u izreci presude.</span>
</p>
<p class="p3"></p>
<p class="p3"></p>
<p class="p4">
<span>OSNOVNI SUD U PODGORICI</span>
</p>
<p class="p4">
<span>Dana, 08.04.2013  godine</span>
</p>
<p class="p4"></p>
<p class="p4"></p>
<p class="p5">
<span>    ZAPISNIČAR,                   		                                       SUDIJA,</span>
</p>
<p class="p5">
<span>Valentina Vukašinović		             	    Larisa Mijušković- Stamatović</span>
</p>
<p class="p6"></p>
<p class="p3"></p>
<p class="p3">
<span>DN-a:</span>
</p>
<p class="p3">
<span>Primjerak presude dostaviti:</span>
</p>
<p class="p3">
<span>- ODT-u Podgorica</span>
</p>
<p class="p3">
<span>- Okrivljenom</span>
</p>
<p class="p3">
<span>SUDIJA,</span>
</p>
<p class="p3">
<span>________________________</span>
</p>
<p class="p3"></p>
<p class="p3">
<span>Postupljeno dana_____________</span>
</p>
<p class="p3">
<span>Namještenik________________</span>
</p>
<p class="p7"></p>
<p class="p3"></p>
<p class="p2"></p>
<p class="p8"></p>
<p class="p8"></p>
<p class="p8"></p>
<p class="p8"></p>
<p class="p8"></p>


</body>
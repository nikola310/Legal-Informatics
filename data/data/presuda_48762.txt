<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.4923611in 0.9840278in 0.59097224in 0.9840278in;}
.p1{margin-bottom:0.1388889in;text-align:start;hyphenate:auto;font-family:Century Schoolbook;font-size:11pt;}
.p2{margin-bottom:0.1388889in;text-align:start;hyphenate:auto;font-family:Times New Roman;font-size:11pt;}
.p3{margin-bottom:0.1388889in;text-align:center;hyphenate:auto;font-family:Century Schoolbook;font-size:11pt;}
.p4{margin-bottom:0.1388889in;text-align:end;hyphenate:auto;font-family:Century Schoolbook;font-size:11pt;}
.p5{text-align:justify;hyphenate:auto;font-family:Century Schoolbook;font-size:12pt;}
.p6{text-align:center;hyphenate:auto;font-family:Century Schoolbook;font-size:12pt;}
.p7{margin-bottom:0.1388889in;text-align:justify;hyphenate:auto;font-family:Century Schoolbook;font-size:11pt;}
.p8{margin-top:0.16666667in;margin-bottom:0.041666668in;text-align:start;hyphenate:auto;keep-with-next.within-page:always;font-family:Century Schoolbook;font-size:11pt;}
.p9{margin-bottom:0.083333336in;text-align:justify;hyphenate:auto;font-family:Century Schoolbook;font-size:11pt;}
.p10{margin-bottom:0.1388889in;text-align:justify;hyphenate:auto;font-family:TimesNewRomanPSMT;font-size:12pt;}
.s1{font-style:italic;}
.s2{font-weight:bold;}
.s3{font-family:Times New Roman;}
</style>
<meta content="Ivan Perovic" name="author">
</head>
<body class="b1 b2">
<p class="p1"></p>
<p class="p1"></p>
<p class="p2"></p>
<p class="p3">
<span> </span>
</p>
<p class="p4">
<span>                                                                                                K.br. 564/13</span>
</p>
<p class="p1">
<span>                                                      U IME CRNE GORE</span>
</p>
<p class="p5">
<span>OSNOVNI SUD U NIKŠIĆU, sudija Perović Ivan, uz sudjelovanje Ćuzović Plane kao zapisničara, odlučujući u krivičnom predmetu okrivljenog MIĆUNOVIĆ VUKA  zbog krivičnog djela  laka tjelesna povreda iz čl.152 st. 2 u vezi st. 1   KZ, po optužnom  predlogu ODT-a Nikšić Kt.br. 424/13 od 27.11.2013.g., nakon dovršenog glavnog i javnog pretresa dana 17.01.2014.g., u prisustvu zastupnika  ODT-a Ivanišević Ivane  i okrivljenog Mićunović Vuka,   donio je i istog dana javno objavio </span>
</p>
<p class="p5">
<span class="s1">                                                                                                                                </span>
</p>
<p class="p6">
<span>P R E S U D U</span>
</p>
<p class="p5">
<span>Okrivljeni :</span>
</p>
<p class="p5">
<span>MIĆUNOVIĆ VUKO od oca Milinka i majke Jelene  rođene Crvenica, rođen</span>
</p>
<p class="p7">
<span>02.06.1972.g. u Nikšiću,  nastanjen u Nikšiću - ulica Krupačka br.4,državljanin Crne Gore, razveden – otac troje djece, privatnik, završio srednju školu, lošeg imovnog stanja, ranije neosuđivan</span>
</p>
<p class="p8">
<span>                                                           K r i v     j e</span>
</p>
<p class="p8">
<span>Što je:</span>
</p>
<p class="p7">
<span>Dana  09.08.2013 god. u  Nikšiću, u mjestu Kočani  , svjestan svog djela i htio  njegovo izvršenje ,</span><span class="s2">   </span><span>oštećenom Laketić Nikoli    nanio   laku tjelesnu povredu u vidu razderne rane sa krvnim podlivom u predjelu vrata i potiljka sa lijeve strane i manjih krvnih  podliva i oguljotina u predjelu obje podlaktice i šake</span><span class="s2">  </span><span>na način što ga  je gumenim crijevom dužine oko pola metra,</span><span class="s2"> </span><span>kao sredstvom podobnim  da tijelo teško povrijedi ili zdravlje teško naruši, dok se oštećeni  nalazio u svom vozilu na mjestu vozača  kroz otvoreno staklo udarao u predjelu ruku,</span><span class="s2"> </span><span>a kada je  oštećeni Laketić Nikola pokušao da  izađe iz svog vozila udario ga  jedan put  u predjelu vrata sa lijeve strane , nakon čega ga je  udario u predjelu glave  a zatim još nekolika puta u predjelu glave i ruku</span><span class="s3"> , </span>
</p>
<p class="p7">
<span>- čime je učinio krivično djelo laka tjelesna povreda iz čl. 152 st. 2 u vezi st. 1  Krivičnog zakonika.</span>
</p>
<p class="p7">
<span>Sud okrivljenom Mićunović Vuku shodno čl. 4 st. 2, čl. 42, čl.52, čl.53 i čl.54 Krivičnog zakonika i čl. 374 Zakonika o krivičnom postupku, izriče</span>
</p>
<p class="p7"></p>
<p class="p7"></p>
<p class="p7"></p>
<p class="p7">
<span>                                              </span>
</p>
<p class="p3">
<span>USLOVNU OSUDU</span>
</p>
<p class="p7"></p>
<p class="p7">
<span>Kojom mu utvrđuje kaznu zatvora u trajanju od 3 /tri/ mjeseca i istovremeno određuje da se ova kazna neće izvršiti ako okrivljeni u roku od jedne  godine po pravosnažnosti presude ne učini novo krivično djelo.</span>
</p>
<p class="p7">
<span>Sud shodno čl.239 st.2 Zakonika o krivičnom postupku upućuje oštećenog Laketić Nikolu na pokretanje parničnog postupka radi ostvarivanja imovinsko pravnog zahtjeva.</span>
</p>
<p class="p9">
<span>Obavezuje se okrivljeni da na ime troškova krivičnog  postupka  plati iznos od 74,00 eura, u roku od 15 dana po pravosnažnosti presude, pod prijetnjom prinudnog izvršenja na  žiro-račun ovoga suda br.832-152-32.</span>
</p>
<p class="p3">
<span>O b r a z l o ž e n j e</span>
</p>
<p class="p5">
<span>ODT iz Nikšića optužnim predlogom Kt.br. 424/13   stavio je na teret okrivljenom Mićunović Vuku  izvršenje krivičnog djela laka tjelesna povreda iz čl.152 st. 2 u vezi st. 1 KZ, pa je zastupnik  ODT-a Ivanišević Ivana koja je zastupala   optužbu na glavnom pretresu,  ostala   u završnoj riječi pri istoj,  predlažući sudu da okrivljenog oglasi krivim i osudi  po zakonu.</span>
</p>
<p class="p5"></p>
<p class="p7">
<span>Okrivljeni MIĆUNOVIĆ VUKO naveo  je u svojoj odbrani pred ODT-om Nikšić da je prije dogadjaja od 09.08.2013.g.Laketić Nikola sa svojim bratom Laketić Pedjom ispred prodavnice u naselju Kočani napao njegovog brata Mićunović Miloša koji se kretao vozilom u kojem je bilo i njegovo maloljetno dijete, a Laketići su stajali na sred kolovoza i nijesu mu dozvolili vozilom da prodje, već je Laketić Nikola prišao vozilu i kroz otvoreni prozor vozača udarao Miloša pokušavajući da ga izvuče iz vozila, a nakon što mu to nije uspjelo, izvukao je iz vozila njegovo dijete koje se nalazilo na mjestu suvozača i kroz vrata suvozača on i njegov brat su ušli u vozilo gdje su izudarali Miloša. Nakon tog dogadjaja koji je prijavljen policiji Laketić Nikola je u više navrata takoreći svakodnevno vozilom u kojem se nalazilo više lica prolazio putem ispred kuće u kojoj žive on i brata, dobacivao im i provocirao ih. Tako je i dana 09.08.2013.g. negdje oko podne, dok se nalazio u dvorištu svoje kuće ispred radionice jer je jedan poznanik došao da mu popravi nešto na vozilu, Laketić Nikola vozilom marke „Wolsfagen“ prošao tim putem i vidio je da mu upućuje neke provokativne poglede i da gestikulira u njegovom pravcu. Svo ovo ponašanje Laketić Nikole prethodnih dana i toga dana, a pogotovo činjenica da je njegovo dijete od tog dogadjaja i ovih provokacija koje se svakodnevno ponavljaju bilo uznemireno, su bili razlog da on sjedne u svoje vozilo „Opel karavan“ i da krene za ovim vozilom kojim je upravljao Laketić Nikola. Kad je  ušao u vozilo on je mahinalno uzeo neko gumeno crijevo koje inače služi za dovod vode za pranje šoferšajbne na vozilu. To crijevo je prethodno bio skinuo sa vozila svog poznanika radi popravke. Vozilom se za Laketićem kretao otprilike 1km, u prvom momentu je iz vida bio izgubio vozilo Laketića, da bi u jednom momentu primijetio da ovaj izlazi na put iz sporedne ulice i krenuo je za njim, a u momentu kad je krenuo za njim izmedju njih  su bila jedno ili dva vozila. On je pretekao ova dva vozila i vozilo kojim je upravljao Laketić i popriječio mu se svojim vozilom ispred njegovog vozila, izašao je iz vozila i krenuo u pravcu njegovog vozila u namjeri da porazgovara sa njim o razlozima što ih stalno uznemirava. Kada je izašao iz vozila uzeo je i ono gumeno crijevo koje je prethodno ponio iz svog dvorišta. Prišao je vozilu Laketića sa strane vozača i pozivao ga da izadje napolje, i pitao ga je zašto stalno prolazi ispred njegove kuće i uznemirava mu djecu, a ovaj je to negirao i nije htio da izadje iz vozila, pa je on revoltiran time onim gumenim crijevom jednom udario po krovu njegovog vozila. Nakon toga, kako Laketić i dalje nije htio da izadje iz vozila, on je otvorio vrata vozila pozivajući ga da izadje ako je toliki mangup, a on je tada počeo da ga udara nogama, pa ga je onim gumenim crijevom udario po nogama. Nakon toga on je opet zatvorio vrata od vozila, pa je on ponovo onim crijevom udario po krovu vozila i ponovo je otvorio vrata kada je Laketić Nikola dozivajući nekog Pavla izašao iz vozila i tu su se uhvatili u koštac. Niko tu nikoga nije uspio da udari, niti da obori, a u medjuvremenu su do njih došli vozač onog vozila koje se kretalo prethodno iza Laketića i još jedno mladje lice koje je došlo iz neke od onih kuća u blizini koji su ih razdvojili. Laketić Nikolu je gumenim crijevom udarao samo po nogama i nijedan put ga nije udario u predjelu glave i gornjeg dijela tijela. Nije primijetio da je Laketić Nikola tom prilikom dok je izlazio iz vozila nekim dijelom tijela udario u okvir vrata ili neki drugi dio vozila. Nikakve povrede kod Laketić Nikole do momenta dok je napustio lice mjesta on nije primijetio u predjelu glave i vidljivih djelova tijela, a da li je imao povrede u predjelu noga to nije mogao da primijeti, s obzirom da mu je taj dio tijela bio pokriven.</span>
</p>
<p class="p7">
<span>Okrivljeni MIĆUNOVIĆ VUKO naveo  je u svojoj odbrani na glavnom pretresu da je jedino gumenim crijevom dužine 30-40 cm, debljine oko pola centimetra udario Laketić Nikolu i to jedan put u predjelu cjevanice a nije ga udarao u predjelu glave i u predjelu tijela. Ne sjeća se u ovom trenutku da li je on njega koji put udario nogom ali zna da je pokušao da ga udari nogom dok se nalazio u vozilu. </span>
</p>
<p class="p7">
<span>Objašnjavajući razlike u odnosu na ranije kazivanje okrivljeni je naveo da je možda tačno da ga je Laketić uspio udariti nogom dok je bio u vozilu ali se toga sada ne sjeća. </span>
</p>
<p class="p7">
<span>Okrivljeni je u završnoj riječi ostao pri iznijetoj odbrani, ostavljajući pitanje svoje krivice sudu na ocjenu.</span>
</p>
<p class="p5">
<span>Sud je u dokaznom postupku saslušao svjedoka oštećenog Laketić Nikolu, svjedoka Perović Marka i sudskog vještaka medicinske struke dr. Ašanin Iliju i pročitao izvod iz kaznene evidencije za okrivljenog.</span>
</p>
<p class="p5"></p>
<p class="p5">
<span>Svjedok oštećeni LAKETIĆ NIKOLA</span><span class="s1"> </span><span>naveo  je u svom iskazu pred ODT-om Nikšić da se dana 09.08.2013.g. negdje oko podne kretao kroz naselje Kočani iz pravca Krupca u pravcu grada, upravljajući vozilom marke „Wolsfagen buba“ reg. onaka NK-BF-242. Iza njega se kretalo još dvoje-troje vozila i u jednom momentu on je na retrovizoru primijetio „Opel karavan“ koji je pretekao sva ova vozila koja su se kretala iza njega, a zatim i njegovo vozilo i popriječilo mu se ispred vozila, tako da je bio prinudjen da zaustavi svoje vozilo, a vidio je da je još jedno vozilo stalo iza njega, dok ih je ono drugo vozilo koje se kretalo u koloni zaobišlo i nastavilo kretanje. Iz „Opel karavana“  je izašao  okrivljeni  Mićunović čije ime tada nije znao i čim je izašao iz vozila on je vidio da ovaj u rukama ima neku šipku - metalnu ili pendrek, uglavnom radilo se o nekom predmetu u obliku šipke dužine oko pola metra i odmah je prišao njegovom vozilu i počeo da udara po istom - po krovu i vratima sa vozačeve strane. Njegov prozor je u momentu kad je ovaj počeo da udara po krovu i vratima bio poluotvoren, ali je od ovih udaraca staklo potpuno spalo, tako da je Mićunović ovim predmetom kroz ono otvoreno staklo počeo i njega da udara po rukama. On je tada uspio da otvori vrata i krenuo je da izlazi iz vozila a Mićunović ga je udario onim predmetom po vratu sa lijeve strane, a zatim i po glavi i nastavio je da ga udara tim predmetom po glavi i po rukama više sa lijeve strane jer se on sam nalazio izmedju vozila i otvorenih vrata. Udario ga je više puta po lijevoj ruci, a od onog udarca koji mu je prethodno zadao u predjelu vrata on je bio u polusvjesnom stanju. Vozač vozila koje je bilo zaustavljeno iza njegovog vozila je pritrčao i uspio je da ih razdvoji, a u medjuvremenu su na lice mjesta došli i Perović Marko i Bijelović Bojan, koji žive u obližnjim kućama i koji su vjerovatno čuli vrisku i psovanje, pa su i oni pomogli ovom vozaču da odvoje Mićunovića od njega i ukazali su mu pomoć, a nakon toga on je pozvao policiju.On sa ovim Mićunovićem za koga je kasnije saznao da mu je ime Vuko nije lično imao nikakvih nesporazuma, njegov brat ga je jedno nedjelju prije toga zamalo udario vozilom, a nakon toga ga je  psovao i vrijedjao, ali nikakvog sukoba izmedju njih nije bilo. Tačno je da je više puta prolazio pored kuće Mićunovića vozilom, ali on tim putem mora proći da bi došao do Krupca ili kad ide u posjetu svom stricu ili nekom od svojih drugova i djevojci, ali nije tačno da je dok je prolazio pored kuće Mićunovića bilo koga provocirao ili se zaustavljao ispred njihove kuće  vozilom. </span>
</p>
<p class="p10"></p>
<p class="p7">
<span>Svjedok oštećeni LAKETIĆ NIKOLA naveo  je u svom iskazu na glavnom pretresu da se ne može precizno izjasniti o predmetu kojim ga je Mićunović udarao jer  je zadobio više udaraca istim, bukvalno nije znao odakle ga tuče. Ne može se sjetiti da li ga je okrivljeni  udarao u predjelu noga. Istakao je da se pridružuje  krivičnom gonjenju protiv okrivljenog i ispostavlja imovinsko pravni zahtjev u iznosu koji sud odredi na ime povreda i pretrpljenog straha.</span>
</p>
<p class="p7">
<span>Svjedok  PEROVIĆ MARKO  naveo  je u svom iskazu pred ODT-om Nikšić da se dana 09.08.2013.g.negdje oko podne nalazio na terasi svoje porodične kuće u naselju Kočani, a ona je od asvaltnog puta koji prolazi pored njegovog dvorišta udaljena možda petnaestak metara. Dok je stajao na terasi primijetio je da se tim asvaltnim putem kreće jedno vozilo marke „Wolsfagen buba“ bijele boje, iza ovog vozila kretalo se još nekoliko vozila i primijetio je da u jednom momentu vozilo koje je bilo zadnje u toj koloni marke „Opel kadet“ pretiče sva ova vozila i preprečuje se na putu ispred vozila „Wolsfagen buba“. Vidio je da je iz tog vozila „Opel kadet“ izašlo jedno lice koje je u ruci imalo neki malo deblji kabal  i ovo lice se uputilo u pravcu vozila  „Wolsfagen buba“ i počelo je da udara po krovu istog sa strane vozača, a zatim i po vratima vozača. Čim je vidio da je ovo lice počelo da udara po vozilu on je krenuo u njihovom pravcu i dok se kretao u njihovom pravcu vidio je  da je vozač tog vozila pokušao da izadje iz auta i da ga je lice koje je izašlo iz vozila „Opel kadet“ nekolika puta onim gumenim kablom udarilo u predjelu glave i lijevog ramena i ruke. U medjuvremenu je uspio da pridjem do ovog lica i da ga počupa i odvojim od vozača „Wolsfagen buba“  a njemu je tada iz ruku ispao onaj kabal, tako da je bolje mogao da ga vidi - radilo se o gumiranom kablu, dužine veće od pola metra i prečnika otprilike 3cm, koji je u unutrašnjosti imao žice. Ovo lice se tada sagnulo, uzelo onaj kabal i udaljilo se u pravcu svog vozila. U medjuvremenu je na lice mjesta došao i komšija Bijelović Bojan, ali se on nije miješao, niti pokušavao da ih razdvoji, a vidio je da se na kolovozu nalazi još jedno lice koje je izašlo iz vozila koje je bilo iza onog zaustavljenog vozila „Wolsfagen buba“, ali se ni ono nije miješalo u sve ovo. Kada je prišao da razdvoji ova lica vidio je da je vozilom „Wolsfagen buba“ upravljao Laketić Nikola koga zna iz vijdenja jer takodje živi u naselju Kočani, dok ovo lice koje ga je tom prilikom napalo od ranije nije poznavao. „Wolsfagen buba“ u momentu kad mu je ovaj „Opel“ prepriječio put i kad se zaustavilo bilo je onom stranom vozača okrenuo prema terasi njegove  kuće. On je vidio one udarce koje je ovo lice zadalo Laketić Nikoli u momentu kad je on krenuo da izlazi iz vozila, a da li je on koji put uspio da ga udari dok se Nikola još nalazio u vozilu kroz otvoren prozor nije mogao da vidi, ali je vidio da Nikola ima neku povredu u predjelu šake, a takodje je primijetio da ima crvenilo po vratu. Nije vidio da je Nikola kad je ono pokušao da izdaje iz vozila pokušavao da udari ovo lice, vidio je samo da je stavio ruke na glavu kako bi se zaštitio od udaraca, da li je on pokušavao da udari ovo lice dok je izlazio iz vozila iz onog sjedećeg položaja to nije mogao da vidi  jer mu je ovo lice koje je udaralo Nikolu zaklanjalo pogled  dok je  prilazio. O ovom dogadjaju Nikola je telefonom obavijestio policiju pa su radnici policije došli na lice mjesta i on je sa Nikolom tada otišao do stanice policije da on podnese prijavu, nakon čega su ga radnici policije odvezli u bolnicu radi ljekarskog pregleda.</span>
</p>
<p class="p7">
<span>Svjedok  PEROVIĆ MARKO  naveo  je u svom iskazu na glavnom pretresu da poznaje od ranije Laketić Nikolu ali se sa njim ne druži. On je vidio kako Mićunovića Laketić udara u predjelu ramena i glave, moguće je da ga je udario u vrat ali on to nije mogao da vidi jer je bio iza leđa Mićunoviću. </span>
</p>
<p class="p7">
<span>Sudski vještak medicinske struke dr. AŠANIN ILIJA naveo  je u svom iskazu da se iz  priložene medicinske dokumentacije -  izvještaja dežurnog ljekara specijaliste hitno prijemne službe opšte bolnice Nikšić dr Bulatović Veselina vidi da je Laketić Nikola ambulantno pregledan dana 9.08.2013.g. pod rednim brojem protokola 8350 zbog povreda nanesenih od strane druge osobe (kako je naveo na prijemu). Pregledom je konstatovano da je zadobio sledeće povrede – u predjelu vrata i potiljka lijevo razderna rana sa krvnim podlivom i manji krvni podlivi i oguljotine u predjelu podlaktica i sake obostrano.Uključena je odgovarajuća terapija,  pacijent je vraćen na kućno liječenje i zakazana kontrola. Istakao je da smatra da su navedene povrede kod Laketić Nikole po svojoj prirodi lake tjelesne povrede i iste su mogle nastati zamahnutom silom srednjeg intenziteta kao što je udarac drvenom, gumenom ili metalnom palicom, zatvorenom pesnicom i slično kao i padom i kontaktom sa podlogom ravnih površina.  Iz medicinske dokumentacije ne proizilazi da se  radi o starim povredama, zapravo u izvještaju ljekara specijaliste piše da je hirurški obrađena rana i da u izvještaju piše da su povrede nanesene na dan javljanja na pregled. Da su krvni podlivi naneseni ranije – nekoliko dana prije pregleda od strane specijaliste hirurga bili bi /ili trebali bi/ opisani u smislu promjene kolorita /boje/ kože i potkožnog tkiva što je jedini siguran pokazatelj starosti krvnog podliva. Moguće je i da je gumeno crijevo sredstvo nanošenja povreda u ovom slučaju a što se tiče povrede u predjelu potiljka ista je rezultat jednokratnog djelovanja sile.  </span>
</p>
<p class="p7">
<span>Sud nalazi da iz kazivanja svjedoka oštećenog Laketić Nikole, svjedoka Perović Marka i sudskog vještaka medicinske struke dr. Ašanin Ilije na nesumnjiv način proizilazi da je okrivljeni Mićunović Vuko dana  09.08.2013 god. u  Nikšiću, u mjestu Kočani  , svjestan svog djela i htio  njegovo izvršenje ,</span><span class="s2">   </span><span>oštećenom Laketić Nikoli    nanio   laku tjelesnu povredu u vidu razderne rane sa krvnim podlivom u predjelu vrata i potiljka sa lijeve strane i manjih krvnih  podliva i oguljotina u predjelu obje podlaktice i šake</span><span class="s2">  </span><span>na način što ga  je gumenim crijevom dužine oko pola metra,</span><span class="s2"> </span><span>kao sredstvom podobnim  da tijelo teško povrijedi ili zdravlje teško naruši, dok se oštećeni  nalazio u svom vozilu na mjestu vozača  kroz otvoreno staklo udarao u predjelu ruku,</span><span class="s2"> </span><span>a kada je  oštećeni Laketić Nikola pokušao da  izađe iz svog vozila udario ga  jedan put  u predjelu vrata sa lijeve strane , nakon čega ga je  udario u predjelu glave  a zatim još nekolika puta u predjelu glave i ruku</span><span class="s3">, </span><span>kojim radnjama je ostvario sva bitna obilježja krivičnog djela laka tjelesna povreda iz čl. 152 st. 2 u vezi st. 1  KZ.</span>
</p>
<p class="p7">
<span>Sud ne prihvata tvrdnju okrivljenog Mićunović Vuka da je kritičnom prilikom oštećenom Laketić Nikoli zadao samo jedan udarac i to u predjelu cjevanice, budući da iz kazivanja dr. Ašanin Ilije jasno proizilazi da nikakva povreda na tom dijelu tijela kod oštećenog nije konstatovana, već je sasvim suprotno odbrani okrivljenog, ustanovljeno postojanje povreda u predjelu vrata, potiljka i ruku. </span>
</p>
<p class="p7">
<span>Nadalje, okrivljeni Mićunović Vuko je nedosljedan u opisivanju ponašanja oštećenog Laketić Nikole -  u prethodnom postupku ističe da ga je ovaj, dok se još nalazio u vozilu udario nogom, dok se na glavnom pretresu ne može sjetiti da li je oštećeni zaista i uspio da mu zada udarac nogom, a po ocjeni suda je nemoguće da bi tako bitan detalj okrivljeni mogao zaboraviti za izuzetno kratak period između dva saslušanja.</span>
</p>
<p class="p7">
<span>Okrivljeni ističe da je za vozilom oštećenog bio krenuo kako bi sa istim porazgovarao o razlozima što ovaj uznemirava njega i njegovu porodicu, ali se iz postupaka okrivljenog jasno da zaključiti postojanje sasvim druge namjere – on uzima gumeno crijevo, svojim vozilom prati vozilo oštećenog, pretiče vozila koja su između njih, svojim vozilom preprečava put oštećenom i sa gumenim crijevom u ruci prilazi oštećenom. Sve ovo po ocjeni suda nijesu radnje osobe koja želi da razgovara sa nekim, već su isključivo radnje osobe koja želi da se sa nekim fizički obračuna.</span>
</p>
<p class="p7">
<span>Nasuprot nedosljednoj i nelogičnoj odbrani okrivljenog Mićunović Vuka, sud je poklonio vjeru iskazu oštećenog Laketić Nikole iz kojeg proizilazi da je okrivljeni po prilasku njegovom vozilu počeo da izvjesnim predmetom udara po vozilu a kroz otvoren prozor je i njega udarao po rukama, da bi nakon što je on krenuo da izlazi vani, njega opet udarao po vratu, glavi i rukama, što je sve u skladu sa kazivanjem dr Ašanin Ilije da je oštećeni zadobio povrede u predjelu vrata, potiljka, podlaktica i šake a i sa navodima svjedoka Perović Marka da je vidio kako okrivljeni kablom udara po krovu i vratima vozila oštećenog, te kako okrivljeni oštećenog po izlasku iz vozila istim predmetom udara. </span>
</p>
<p class="p5"></p>
<p class="p5">
<span>Sud je izmijenio činjenični opis tako što je umjesto riječi ,,gumenom palicom,,  unio riječi ,,gumenim crijevom,, budući da je okrivljeni po sopstvenom priznanju nosio upravo taj predmet a i svjedok Perović Marko je u prethodnom postupku pominjao gumirani kabal, kao sredstvo kojim je okrivljeni udarao najprije po vozilu oštećenog a zatim i njega samog, pri čemu su po kazivanju sudskog vještaka povrede oštećenom mogle biti nanešene gumenim crijevom.</span>
</p>
<p class="p5"></p>
<p class="p5">
<span>Kako je okrivljeni bio svjestan da će tjelesno povrijediti oštećenog zadajući mu više udaraca prethodno navedenim predmetom,</span><span class="s1"> </span><span>kao sredstvom podobnim da tijelo teško povrijedi ili zdravlje teško naruši, što je očito i htio ponašajući se na dati način, jasno je da je djelovao sa direktnim umišljajem.</span>
</p>
<p class="p5"></p>
<p class="p7">
<span>Sud je donio rješenje da se neće kao dokaz izvoditi čitanje nalaza i mišljenja sudskog vještaka medicinske struke dr. Bulatović Veselina budući da iz spisa predmeta proizilazi da je izvještaj ljekara specijaliste na osnovu koga je vještačenje obavljeno izdao upravo Bulatović Veselin a protivno je ZKP-u da ljekar koji je liječio pacijenta vještači njegovu medicinsku dokumentaciju. </span>
</p>
<p class="p5"></p>
<p class="p5">
<span>Prilikom odlučivanja o krivičnoj sankciji, sud je u smislu čl.42 KZ kao olakšavajuće okolnosti okrivljenom  cijenio činjenicu da je isti otac troje djece kao i raniju neosuđivanost utvrđenu iz izvoda iz kaznene evidencije, dok  otežavajućih okolnosti nije našao, pa je sa mišljenjem da okrivljenom  nije bilo nužno  izricati efektivnu kaznu zatvora, primjenom čl. 53 i 54 KZ  sud istome izrekao uslovnu osudu, utvrđujući mu kaznu zatvora u trajanju od tri mjeseca  i istovremeno određujući da se ova kazna neće izvršiti ukoliko okrivljeni u roku od jedne godine po pravosnažnosti presude ne učini novo krivično djelo, nalazeći da će se u konkretnom slučaju sa uspjehom ostvariti svrha uslovne osude iz čl. 52 KZ a u okviru opšte svrhe propisivanja i izricanja krivičnih sankcija iz čl. 4 st. 2 KZ. </span>
</p>
<p class="p5"></p>
<p class="p7">
<span>Sud je shodno čl.239 st.2 ZKP-a uputio oštećenog Laketić Nikolu na pokretanje parničnog postupka radi ostvarivanja imovinsko pravnog zahtjeva, budući da se iz rezultata dokaznog postupka moglo utvrditi da je okrivljeni nanio povrede oštećenom ali ne i koliku je isti štetu pretrpio takvim postupcima okrivljenog, a utvrđivanje visine štete doprinijelo bi znatnom odugovlačenju krivičnog postupka.</span>
</p>
<p class="p5"></p>
<p class="p7">
<span>Sud je obavezao okrivljenog  na plaćanje troškova krivičnog postupka shodno čl. 226 i čl. 229 ZKP-a, u iznosu od 74,00 eura, od čega se iznos od 44,00  eura odnosi na naknadu vještaku medicinske struke dr Ašanin Iliji a iznos od 30,00 eura na paušal srazmjeran složenosti i trajanju krivičnog postupka te imovnim prilikama okrivljenog.</span>
</p>
<p class="p7">
<span>Iz iznijetih razloga, na osnovu čl.374 ZKP-a odlučeno je kao u izreci presude.</span>
</p>
<p class="p3">
<span>OSNOVNI SUD U NIKŠIĆU, dana  17.01.2014.g.</span>
</p>
<p class="p7">
<span>                    Zapisničar,                                                     S U D I J A,</span>
</p>
<p class="p7">
<span>                 Ćuzović Plana s.r.                                       Perović Ivan s.r.</span>
</p>
<p class="p1">
<span>                                    TAČNOST OTPRAVKA TVRDI:</span>
</p>
<p class="p3">
<span>radnik suda</span>
</p>
<p class="p1"></p>
<p class="p7">
<span>PRAVNA POUKA: Protiv ove presude  nezadovoljna stranka ima</span>
</p>
<p class="p7">
<span>                                 pravo žalbe u roku od 8 dana od dana prijema iste </span>
</p>
<p class="p7">
<span>                                 preko ovog suda, VIŠEM SUDU PODGORICA</span>
</p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p2"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{;font-family:'Arial';font-weight:800}
</style>
</head>
<body class="b1" style="background: #aaa;">
<div class="window1">
<div class="page1">
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span></span>
</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:right">
<span class="span1">K.br.979/13</span>
</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">OSNOVNI SUD U PODGORICI, kao prvostepeni, krivični, po sudiji Larisi Mijušković-Stamatović, uz učešće Vukašinović Valentine, kao zapisničara u krivičnom predmetu protiv okrivljenog Đ. M., iz Podgorice, zbog krivičnog djela nasilje u porodici ili u porodičnoj zajednici iz čl. 220 st.1 Krivičnog zakonika, odlučujući po optužnom predlogu ODT-a Podgorica Kt.br.1419/13 od 09.12.2013 godine, kojeg je na glavnom pretresu zastupala Popović Nađa, savjetnik na radu kod ODT-a Podgorica, nakon glavnog i javnog pretresa održanog u prisustvu zastupnika optužbe, okrivljenog sa braniocem M. N., advokatom iz P., dana 18.02.2014. godine, donio je i istog dana javno objavio,</span>
</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>
<span class="span1">Okrivljeni:</span>
</p>
<p>&nbsp;</p>
<p>
<span class="span1">Đ. M.</span><span class="span2">, </span><span class="span1"> od oca R., i majke V., rođene R., rođen 14.08.1981. godine u P., sa prebivalištem u P., ul. V. B. bb, državljanin Crne Gore, pismen, oženjen, otac tri djeteta, sa završenom Osnovnom školom, srednjeg imovnog stanja, ranije neosuđivan,  </span>
</p>
<p>&nbsp;</p>
<p style="text-align:center;">
<span class="span1">K R I V  J E</span>
</p>
<p>&nbsp;</p>
<p>
<span class="span1">Zato što je:</span>
</p>
<p>&nbsp;</p>
<p>
<span class="span1">Dana 14.11.2013 godine, oko 12:30 časova, u porodičnom stanu u ul. V. B. bb, u Podgorici, svjestan svoga djela, čije je izvršenje htio, znajući da je isto zabranjeno, primjenom grubog nasilja narušio tjelesni integritet člana svoje porodice-supruge oštećene Đ. D., na način što je nakon svađe istu uhvatio rukama za lice i odgurnuo, a zatim čupao za kosu, </span>
</p>
<p>&nbsp;</p>
<p>
<span class="span1">-čime je izvršio krivično djelo nasilje u porodici ili u porodičnoj zajednici  iz čl.220 st.1  Krivičnog  Zakonika</span>
</p>
<p>&nbsp;</p>
<p>
<span class="span1">- pu sud, primjenom citiranih zakonskih odredbi, te čl. 3, 4, 5, 13, 15, 32, 36, 42, 52, 53 i 54 Krivičnog Zakonika, te čl.226, 227, 229  i 374 Zakonika o krivičnom postupku  i z r i č e</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">USLOVNU  OSUDU</span>
</p>
<p>&nbsp;</p>
<p>
<span class="span1">Kojom mu utvrđuje kaznu zatvora u trajanju od 30 (trideset) dana, i istovremeno određuje da se ova kazna neće izvršiti ukoliko okrivljeni u roku od 1 (jedne ) godine od dana pravnosnažnosti presude ne izvrši novo krivično djelo.</span>
</p>
<p>&nbsp;</p>
<p>
<span class="span1">Obavezuje se okrivljeni da na ime troškova krivičnog postupka na račun budžetskih sredstava Crne Gore  uplati novčani iznos od 60,50 € (šezdeseteurapedesetcenti), kao i 50,00 €  (pedeseteura) na ime paušala u roku od 15 dana po pravnosnažnosti presude pod prijetnjom prinudnog izvršenja.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>&nbsp;</p>
<p>
<span class="span1">Optužnim predlogom ODT-a Podgorica Kt.br.1419/13 od 09.12.2013. godine kojeg je na glavnom pretresu zastupala Popović Nađa, savjetnik na radu kod ODT-a Podgorica, okrivljenom Đ. M. stavljeno je na teret izvršenje krivičnog djela nasilje u porodici ili u porodičnoj zajednici  iz čl.220 st.1 Krivičnog zakonika.</span>
</p>
<p>&nbsp;</p>
<p>
<span class="span1">Zastupnik optužbe je prije davanja završnih riječi precizirala dispozitiv optužnog predloga na način kao u izreci presude,  ostajući do kraja glavnog pretresa pri tako preciziranom optužnom aktu, te predlažući da sud okrivljenog Đ. M. oglasi krivim i osudi po zakonu u granicama koje zakon propisuje za predmetno krivično djelo. </span>
</p>
<p>&nbsp;</p>
<p>
<span class="span1">Okrivljeni je u navodima svoje odbrane u prethodnom postupku pred Osnovnim državnim tužilaštvom naveo da nije tačno to što mu se stavlja na teret, te da ne priznaje izvršenje krivičnog djela, pojašnjavajući kako je dana 14.11.2013 godine, oko 14,00 časova, vjerovatno greškom dobio poruku koju je njegova supruga D. poslala svojoj majci, a koja je glasila: „nemojte me zvati sad, on će doći s posla“, i drugu poruku sadržine „samo da kažem da sam raščistila sa svojima.“Naveo je da je njega to iznerviralo, pa je kada je došao kući počeo prepirku sa suprugom, iz razloga što njegova supruga nije imala komunikaciju s majkom, što ju je njena majka samo rodila i ostavila, i što se nikada za nju nije interesovala, izuzev u zadnjih deset dana. Dalje je naveo da se u zadnje vrijeme nije osjećao dobro, te da se stalno prepirao sa D., pojašnjavajući kako je u toku te prepirke D. uhvatio rukama za lice, i odgurnuo, ali da je nije udarao. Naglasio je da je nakon toga išao kod svog oca, a zatim sa Dijanom išao u kupovinu, obzirom da im se slava bližila.Kada su se vratili kući, on je malo prilegao, pa je kada se probudio vidio poruku koju mu je supruga D. ostavila, a koja je glasila:“otišla sam, ja ti nisam kurva, pa dovećeš kurvu, ako ti nešto nije jasno nazovi me na ovaj broj“, i potpisala se.Izjavio je da je nakon toga negdje oko 23,00 časa policija došla za njega, saopštavajući mu da ga je supruga prijavila.Naveo je da apsolutno nije tačno da je D. upućivao prijetnje da će je ubiti, niti da će je slomiti, ali da joj prilikom svađe jeste rekao da mu djecu ne može uzeti, iz razloga što je ona tada govorila da će se odseliti kod svoje sestre.</span>
</p>
<p>
<span class="span1">Iznoseći svoju odbranu na glavnom pretresu naveo je da se ne može precizno sjetiti, ali da zna da kada je D. odgurnuo uhvativši je rukama za lice, istu je i počupao  za kosu, ali je nije čupao za kosu na način da je vuče kroz kuću, već je samo počupao, kao i da je predmetnom prilikom nije udarao, osim što je odgurnuo.</span>
</p>
<p>&nbsp;</p>
<p>
<span class="span1">Branilac okrivljenog M. N., advokat iz P., je u završnoj riječi naveo da je i Adam u zanosu, kažu, negdje jednom prilikom Evu čupnuo za kosu, da je njegov branjenik bio iskren, pa je rekao da je oštećenu kritičnom prilikom čupnuo za kosu.Izjavio je da sa stanovišta odbrane, to i takvo čupanje za kosu nema onaj kvalitet, koji predstavlja kvalifikatorni element predmetnog krivičnog djela, te da on vjeruje riječima svog branjenika, pa jedino što može da očekuje i da traži, jeste da sud istog oslobodi od optužbe.Ukoliko je sud drugačijeg mišljenja, a imajući u obzir sve okolnosti, posebvno da je njegov branjenik ranijeg neporočnog vladanja, porodičan čovjek, koji izdržava četvoro djece, koji sada živi u skladnom braku, smatra da bi se izricanjem sudske opomene apsolutno postigla svrha prevencije.</span>
</p>
<p>&nbsp;</p>
<p>
<span class="span1">Okrivljeni je u završnoj riječi prihvatio završnu riječ svog branioca, i ostao pri navodima svoje odbrane.</span>
</p>
<p>&nbsp;</p>
<p>
<span class="span1">U dokaznom postupku sud je:  saslušao svjedoka-oštećenu Đ. D., pročitao medicinsku dokumentaciju izdatu na ime oštećene, pročitao nalaz i mišljenje sudskog vještaka medicinske struke dr. Radojević Nemanje Kt.br.1419/13 od 25.11.2013. godine, pročitao izvod iz KE na ime okrivljenog izdatog od UP CB  Podgorica  pod br.29-245/13-17335/2-4192  od 26.12.2013.godine.</span>
</p>
<p>&nbsp;</p>
<p>
<span class="span1">Nakon provedenog dokaznog postupka, ocjenom navoda optužbe, odbrane okrivljenog, te svih provedenih dokaza kako pojedinačno, tako i u njihovoj međusobnoj vezi, ovaj Sud je utvrdio da je okrivljeni Đ. M.  izvršio krivično djelo koje mu se optužbom stavlja na teret, na način, vrijeme i u  mjestu  kako je to bliže naznačeno izrekom ove presude, sa kojih razloga ga je sud oglasio krivim i  izrekao mu sankciju kao u dispozitivu presude.</span>
</p>
<p>&nbsp;</p>
<p>
<span class="span1">Svjedok-oštećena Đ. D. je iskoristila svoje pravo iz čl. 109 Zakonika o krivičnom postupku, i nije svjedočila, obzirom da joj je okrivljeni suprug.</span>
</p>
<p>&nbsp;</p>
<p>
<span class="span1">Iz nalaza i mišljenja vještaka medicinske struke i  medicinske dokumentacije izdate na ime oštećene  proizilazi da je Đ. D. 14.11.2013 godine, pregledana od strane ljekara Urgentnog centra u Podgorici, te da su joj tom prilikom dijagnostikovali: krvni podliv u predjelu spoljašnje strane desne butine, a navedena povreda je posljedica dejstva tupine mehaničke sile, odnosno mogla je nastati usljed jednokratnog direktnog  dejstva tupine mehaničke sile-udarca, moguće i pesnicom, pa se navedena povreda u vrijeme nanošenja kvalifikuje kao laka tjelesna povreda. Dalje proizilazi da je u medicinskoj dokumentaciji navedena dijagnoza koja u prevodu sa latinskog jezika znači akutna stresna reakcija, i ista može biti u vezi sa predmetnim događajem.</span>
</p>
<p>&nbsp;</p>
<p>
<span class="span1">Iz  izvoda iz KE na ime okrivljenog izdatog od UP CB  Podgorica  pod br.29-245/13-17335/2-4192  od 26.12.2013.godine, proizilazi da okrivljeni ranije nije osuđivan, te da ne prolazi kroz kaznenu evidenciju tog Centra bezbjednosti.</span>
</p>
<p>&nbsp;</p>
<p>
<span class="span1">Okrivljeni je u prethodnom postupku pred Osnovnim državnim tužlaštvom naveo da nije tačno to što mu se stavlja na teret, te da ne priznaje izvršenje krivičnog djela, pojašnjavajući kako je dana 14.11.2013. godine, oko 14,00 časova, vjerovatno greškom dobio poruku koju je njegova supruga D. poslala svojoj majci, a koja je glasila: „nemojte me zvati sad, on će doći s posla“, i drugu poruku sadržine „samo da kažem da sam raščistila sa svojima“.Naveo je da je njega to iznerviralo, pa je kada je došao kući počeo prepirku sa suprugom, iz razloga što njegova supruga nije imala komunikaciju s majkom, što ju je njena majka smo rodila i ostavila, i što se nikada za nju nije interesovala, izuzev u zadnjih deset dana.Dalje je naveo da se u zadnje vrijeme nije osjećao dobro, te da se stalno prepirao sa D., pojašnjavajući kako je u toku te prepirke D. uhvatio rukama za lice, i odgurnuo, ali da je nije udarao.</span>
</p>
<p>
<span class="span1">Na glavnom pretresu je izjavio da zna da kada je D. odgurnuo uhvativši je rukama za lice, istu i počupao  za kosu, da je nije čupao za kosu na način da je vuče kroz kuću, već je samo počupao, kao i da je predmetnom prilikom nije udarao, osim što je odgurnuo.</span>
</p>
<p>&nbsp;</p>
<p>
<span class="span1">Dakle, okrivljeni je jedan isti predmetni događaj u prethodnom postupku i na glavnom pretresu opisivao na dva činjenično različita načina, navodeći u prethodnom postupku da je svoju suprugu uhvatio rukama za lice, i odgurnuo je, dok </span><span class="span1">je na glavnom pretresu izjavio da je ipak, nakon što je uhvatio rukama za lice istu i počupao za kosu, dolazeći na taj način u direktnu kontradiktornost u odnosu na tu odlučnu činjenicu predmetnog dogđaja. Sud nije prihvatio navode odbrane okrivljenog iz prethodnog postupka, jer su isti, po logičkom zaključivanju Ovog suda očigledno smišljeni i pripremljeni na olakšavanje svog položaja u krivičnom postupku, i relativizacije predmetnog događaja, s ciljem da sud uvjeri da činjenice  iznijete u prethodnom postupku  koje okrivljenom idu u prilog, tumači u svijetlu eventualnih olakšavajućih okolnosti na njegovoj strani.Naime, okrivljeni u prethodnom postupku kategorički negira izvršenje krivičnog djela, da bi na glavnom pretresu izjavio da je svoju suprugu-oštećenu Đ. D. i počupao za kosu, čime je po nalaženju Ovog suda, ostvario objektivno-podobnu radnju kojom je ostvario obilježja predmetnog krivičnog djela.</span>
</p>
<p>&nbsp;</p>
<p>
<span class="span1">Branilac okrivljenog  ističe  da je njegov branjenik bio iskren, pa je rekao da je oštećenu kritičnom prilikom čupnuo za kosu. Izjavio je da sa stanovišta odbrane, to i takvo čupanje za kosu nema onaj kvalitet, koji predstavlja kvalifikatorni element predmetnog krivičnog djela, te da on vjeruje riječima svog branjenika, pa jedino što može da očekuje i da traži, jeste da sud istog oslobodi od optužbe.Međutim, nasuprot stanovištu branioca koji vjeruje riječima svog branjenika, Ovaj sud je mišljenja da se krivica u postupku mora utvrđivati, putem svih personalnih i materijalnih dokaza, te dovođenjem istih u međusobnu logičku vezu, ista se ne smije oslanjati na „vjerovanju“, ili „nevjerovanju“, bilo kome, bez prethodnog provjeravanja i strukturalne analize svih dokaza, tako da je sa stanovišta utvrđivanja krivice, a shodno samom iskazu okrivljenog sa glavnog pretresa oštećenu nakon što je rukama uhvatio za lice i odgurnuo, istu i počupao za kosu, tako da je ta činjenica u direktnoj diskrepanci sa navodima branioca koji je istakao da vjeruje svom branjeniku.</span>
</p>
<p>&nbsp;</p>
<p>
<span class="span1">Pravno kvalifikujući utvrđeno činjenično stanje, ovaj sud nalazi da su se u naprijed preduzetim  radnjama okrivljenog Đ. M.  stekli svi objektivni i subjektivni elementi bića krivičnog djela nasilje u porodici ili u porodičnoj zajednici iz čl. 220 st.1.  Krivičnog zakonika, gdje je okrivljeni postupao sa direktnim umišljajem, obzirom da je bio svjestan svog djela i htio njegovo izvršenje.</span>
</p>
<p>&nbsp;</p>
<p>
<span class="span1">Odlučujući o krivičnoj sankciji za okrivljenog, sud je najprije u smislu čl. 42 Krivičnog zakonika cijenio sve oklonosti od kojih zavisi izbor i visina krivične sankcije, pa je u odsustvu otežavajućih okolnosti,   kao olakšavajuće okolnosti na strani okrivljenog cijenio njegovu raniju neosuđivanost koja ukazuje da se radi o osobi koja nije sklona vršenju krivičnih djela, njegove lične i porodične prilike, činjenicu da se radi o ocu troje maloljetne djece, sa kojih razloga je sud, imajući u vidu navedene okolnosti i njihov međusobni odnos, okrivljenom izrekao uslovnu osudu, kojom je istom utvrdio kaznu zatvora u trajanju od 30 (trideset) dana i istovremeno odredio da se utvrđena kazna neće izvršiti ukoliko okrivljeni u roku od 1 (jedne) godine po pravnosnažnosti presude ne izvrši novo krivično djelo. Dakle, sud je uvjerenja da radi krivično-pravne zaštite nije nužno da okrivljeni utvrđenu kaznu zatvora i efektivno izdržava ,već da  se i samim upozorenjem uz prijetnju kaznom može uticati na istog, kako ubuduće ne bi vršio ovakva ili slična krivična djela, na koji način se ima ostvariti svrha izricanja uslovne osude iz čl.52 Krivičnog zakonika, a u okviru opšte svrhe propisivanja i izricanja krivičnih sankcija iz čl. 4 st. 2 Krivičnog zakonika.</span>
</p>
<p>&nbsp;</p>
<p>
<span class="span1">Odluku o troškovima krivičnog postupka  sud je donio primjenom odredbi čl. 226, 227 i 229  Zakonika o krivičnom postupku, u visini od 60,50  eura, a isti se odnose na troškove vještačenja po vještaku medicinske struke,  i sudskog paušala u iznosu </span><span class="span1">od 50,00 eura koji je odmjeren shodno dužini trajanja postupka, složenosti predmeta i imovinskim prilikama okrivljenog.</span>
</p>
<p>&nbsp;</p>
<p>
<span class="span1">Na osnovu svega izloženog, a u smislu čl.374 ZKP-a, odlučeno je kao u izreci presude.</span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U PODGORICI</span>
</p>
<p style="text-align:center;">
<span class="span1">Dana  18.02.2014  godine</span>
</p>
<p>&nbsp;</p>
<p>&nbsp;</p>
<p>
<span class="span1">ZAPISNIČAR                                                                                      SUDIJA</span>
</p>
<p>
<span class="span1">Valentina Vukašinović</span><span class="span1">                                              Larisa Mijušković-Stamatović</span><span class="span1"></span>
</p>
<p>&nbsp;</p>
<p>&nbsp;</p>
<p>
<span class="span1">DN-a</span>
</p>
<p>
<span class="span1">Primjerak presude dostaviti:</span>
</p>
<p>
<span class="span1">- ODT-u Podgorica</span>
</p>
<p>
<span class="span1">- Okrivljenom</span>
</p>
<p>
<span class="span1">- Braniocu okrivljenog</span>
</p>
<p>
<span class="span1">     S u d i j a,</span>
</p>
<p>
<span class="span1">___________________</span>
</p>
<p>
<span class="span1">Postupljeno dana______________</span>
</p>
<p>
<span class="span1">Namještenik__________________</span>
</p>
<p>&nbsp;</p>
<p>
<span class="span1">.</span>
</p>
<p>&nbsp;</p>
<p>&nbsp;</p>
</div>
</div>


</body>
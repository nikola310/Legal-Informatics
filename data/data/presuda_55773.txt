<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.9840278in 0.9840278in 0.9840278in 0.9840278in;}
.p1{text-align:center;hyphenate:auto;font-family:Arial;font-size:12pt;}
.p2{text-align:end;hyphenate:auto;font-family:Arial;font-size:12pt;}
.p3{text-align:justify;hyphenate:auto;font-family:Arial;font-size:12pt;}
.p4{text-align:center;hyphenate:auto;font-family:Times New Roman;font-size:12pt;}
.p5{text-indent:0.49166667in;text-align:justify;hyphenate:auto;font-family:Arial;font-size:12pt;}
.p6{text-indent:0.5in;text-align:justify;hyphenate:auto;font-family:Arial;font-size:12pt;}
.p7{text-align:start;hyphenate:auto;font-family:Arial;font-size:12pt;}
.p8{text-indent:0.49166667in;text-align:start;hyphenate:auto;font-family:Arial;font-size:12pt;}
.p9{text-align:start;hyphenate:auto;font-family:Times New Roman;font-size:12pt;}
</style>
<meta content="vesna.pean" name="author">
</head>
<body class="b1 b2">
<p class="p1">
<!--Image link to '0.jpg' can be here-->
</p>
<p class="p2">
<span>K.430/12/12</span>
</p>
<p class="p1">
<span>U IME CRNE GORE</span>
</p>
<p class="p1"></p>
<p class="p3">
<span>	OSNOVNI SUD U KOTORU, kao nadležni prvostepeni krivični sud, po sudiji Momirki Marović, uz učešće zapisničara Ana Marije Petković, u krivičnom predmetu protiv optuženog K V  zbog izvršenja krivičnog djela uništenja i oštećenja tuđe stvari iz člana 253. stav 2. u vezi stava 1. Krivičnog zakonika, koji se vodi po optužnm predlogu ODT Kotor Kt. Broj 51/12 od 26.10.2012. godine, nakon glavnog i javnog pretresa održanom dana 04.04.2013. godine u prisustvu zamjenika ODT Kotor Jovanke Čizmović i optuženog K V , istoga dana donio i javno objavio sledeću</span>
</p>
<p class="p3"></p>
<p class="p1">
<span>P R E S U D U </span>
</p>
<p class="p1"></p>
<p class="p3">
<span>	OPTUŽENI K V JMBG ........., od oca Ž i majke R , rođene N, rođen ............ godine u C  stalno nastanjen u B .................., državljanin CG, privatnik, oženjen, otac dvoje maloljetne djece, pismen, sa završenom SSS, dobrog imovnog stanja, vlasnik 8  apartmana koje izdaje u toku ljeta, suvlasnik nekoliko ugostiteljskih objekata, ranije osuđivan presudom Osnovnog suda u Kotoru K. 632/09 od 11.02.2010. godine zbog krivičnog djela iz člana 403 Kz na kaznu zatvora u trajanju od dva mjeseca uslovno na godinu dana i presudom Osnovnog suda u Kotoru K. 259/10/10 od 17.12.2010. godine zbog krivičnog djela iz člana 168 stav 1 Kz na novčanu kaznu u iznosu od 500 eura, protiv koga se ne vodi postupak za drugo krivično djelo,</span>
</p>
<p class="p4"></p>
<p class="p1">
<span>K r i v   j e</span>
</p>
<p class="p3"></p>
<p class="p5">
<span>Što je dana 22.1.2012. godine u 04,00 časa u B , S S , uništio i oštetio tuđe pokretne stvari pri čemu je bio uračunljiv i svjestan svog djela i njegove zabranjenosti, a čije izvršenje je htio i tako oštećenom SUR "R" koji se nalazi u S S  u ul. S. ........... vlasništvo oštr. R Z  iz B , polomivši vrata na istom i tako ih uništivši, a zatim uništio 17 stolova sa gusanim i mermernom pločom debljine 4 cm, 38 metalnih stolica sa plastičnim sjedištem i naslonom i tapaciranim kožnim sjedištem, 2 zvučnika jačine 120 W, 1 reklamna metalna tabla dim. 70x30 cm, 1 drvena reklamna tabla, 1  reklamni liveni grb, 1 plinsku peć, 10m bočne tende, 3 velika pica tanjira, 3  mala okrugla tanjira, 10 čaša za vodu, 5 čaša sa stopom za vino, stakla na četvoro vrata ukupne površine 18 m2, 1 maketu broda, 50m2 tende, 3 kompleta karafingera za so, biber i ulje, 4 komada posuda za šećer, 9 komada kamenih podnih pločica dim 25x25 cm i oštetio 1 viseći vanjski ventilator, 1 drvenu  stolicu sa drvenim naslonom, 1 veliko ogledalo, 2 stola dim. 120 x 80 cm, 3 restoranska stola dim 120x80 cm, a koje stvari su ukupne vrijednsoti 15.911,90 eura, čime je oštećenom pričinio štetu u tom iznosu,</span>
</p>
<p class="p3"></p>
<p class="p5">
<span>- čime je izvršio krivično djelo uništenja i oštećenja tuđe stvari iz člana 253. stav 2. u vezi stava 1. Krivičnog zakonika.</span>
</p>
<p class="p6">
<span>	</span>
</p>
<p class="p3">
<span>	Pa ga sud na osnovu naprijed navedene krivično-pravne odredbe i člana 3, 5, 8, 13, 15, 32, 33, 39, 42  Kz-a i čl. 368. i 374. Zkp-a  </span>
</p>
<p class="p1"></p>
<p class="p1">
<span>O S U Đ U J E </span>
</p>
<p class="p1"></p>
<p class="p3">
<span>	Na novčanu kaznu u iznosu od 1.200,00 eura (hiljadudvjesto eura) koju će optuženi platiti u roku od 90 dana od dana pravosnažnosti presude, a koja će se u slučaju nenaplativosti zamjeniti tako što će se za svakih započetih 25,00 eura novčane kazne odrediti jedan dan zatvora.</span>
</p>
<p class="p3"></p>
<p class="p3">
<span>	Optuženi je dužan da na ime sudskog paušala uplati iznos od 50,00 eura i na ime troškova krivičnog postupka uplati iznos od 140 eura a u roku od 90 dana od dana pravosnažnosti presude.</span>
</p>
<p class="p3"></p>
<p class="p3">
<span>	Novčanu kaznu, troškove postupka i sudski paušal optuženi će platiti u datom roku na žiro račun broj 832-16-52 u korist budžeta Crne Gore s pozivom na posl. br. K. 430/12/12. </span>
</p>
<p class="p3"></p>
<p class="p3">
<span>	Obavezuje se optuženi K V  da na ime imovinsko pravnog zahtjeva isplati oštećenom R Z iznos od 15.911,90 eura u roku od 3 mjeseca od dana pravosnažnosti presude, pod prijetnjom prinudnog izvršenja.</span>
</p>
<p class="p3"></p>
<p class="p1">
<span>O b r a z l o ž e n j e</span>
</p>
<p class="p1"></p>
<p class="p3">
<span>	ODT Kotor aktom Kt. broj 51/12 od 26.10.2012. godine optužilo je K V zbog izvršenja krivičnog djela uništenja i oštećenja tuđe stvari iz člana 253. stav 2. u vezi stava 1. Krivičnog zakonika.</span>
</p>
<p class="p3"></p>
<p class="p3">
<span>	U svojoj odbrani optuženi K V je naveo da priznaje da je polomio stvari bliže pobrojane u dispozitivu optužnog predloga, međutim ne prihvata krivicu za isto jer smatra da nije sve prikazano kako je u stvarnosti. Živi sa majkom i suprugom u Sv. Stefanu u porodičnoj kući čiji jedan dio i to prizemlje je njegovom ocu 1992. godine i to 20. januara oduzet zbog duga koji je imao prema kamatašima. U tom dijelu objekta sada je restoran, koji je vlasništvo oštećenih u ovom postupku, a koje on inače ne smatra oštećenima. Dana 22.01.2012. godine je polomio inventar u restoranu R  to priznaje. Ovo je uradio iz ne zna kojeg razloga, jednostavno „pao mu je mrak na oči“ zbog svega što je njegova porodica prošla zbog ljudi koji su vlasnici ovog restorana i ne zna zašto je odlučio da polomi inventar u objektu. Tog dana je bio u posebnom stanju, u stvari već dva dana se nalazio u takvom stanju, jer je 20. januara godišnjica oduzimanja dijela njihovog objekta, pa se zbog te činjenice i činjenice da se još uvijek sudi za dio svoje imovine u dva predmeta, osjeća inače loše, a dani oko 20.januara (datum kada im je restoran oduzet) su dani kada se ti njegovi osjećaji pojačaju. Nije kritične večeri bio u alkoholisanom stanju, niti pod uticajem narkotika. M K, njegov brat od strica, je došao da ga spriječi u ovom njegovom nastupu i stigao je na lice mjesta po pozivu njegove majke, koja je zvala M  i policiju nakon što je sa sprata kuće čula šta radi. Policajci su došli na lice mjesta po pozivu njegove majke, bili su korektni i pošao je sa njima prvo u hitnu pomoć, a zatim u Psihijatrijsku bolnicu u Dobroti, odakle je odmah pušten kući. Liječio se u Psihijatrijskoj bolnici u Dobroti prije nekih 3-4 godine. Žao mu je zbog ovog događaja prvenstveno zbog njegove porodice. Nakon ovog događaja osoblje restorana nije gledao, niti se istima obraćao, uostalom sa njima i ne razgovara otkad vodi parnični postupak protiv Radonjića, a kritičnog dana, prije nego je polomio inventar, ulazio je u objekat da vidi neke rezultate na teletekstu zajedno sa rođakom M K , zadržavši se nekih 5 minuta. Ne sjeća se kada je prije toga ulazio u ovaj restoran, s tim što jeste prolazio preko terase, preko koje mora proći da uđe u svoj dio objekta, uostalom ta terasa je i knjižena na njega, zbog iste se vodi jedan postupak.</span>
</p>
<p class="p3"></p>
<p class="p5">
<span>U dokaznom postupku koji je sproveden u cilju utvrđenja činjeničnog stanja i krivice optuženog sud je proveo sledeće dokaze: na saglasnost stranaka pročitao nalaz i mišljenje vještaka psihijatra dr. M A  od 12.10.2012. godine, pročitao iskaz svjedoka R Ž sa zapisnika pred ODT Kotor od 25.04.2012. godine, pročitao iskaz svjedoka A P sa zapisnika pred ODT Kotor od 25.04.2012.godine, pročitao iskaz punomoćnika oštećenog adv. B R  sa zapisnika pred ODT Kotor od 25.04.2012. godine, izvršio uvid u foto dokumentaciju Uprave policije PJ Budva broj 19/12 od 22.01.2012. godine, na saglasnost stranaka pročitao nalaz i mišljenje vještaka ekonomsko finansijske struke D M,  od 24.01.2012. godine i izvršio uvid u izvod iz kaznene evidencije  za optuženog UP Ispostave Cetinje od 24.10.2012. godine.</span>
</p>
<p class="p5"></p>
<p class="p5">
<span>Iz nalaza i mišljenja vještaka psihijatra dr. A M  od 12.10.2012. godine utvrđeno je da nema dokaza da je optuženi u trenutku činjenja krivičnog djela bio pod uticajem nekog duševnog oboljenja i da nije bio svjestan težine krivičnog djela koje je učinio i njihovih posledica. Dalje je vještak naveo da je optuženi je bio u stanju smanjene uračunljivosti, ali ne bitno.</span>
</p>
<p class="p5"></p>
<p class="p5">
<span>Svjedok R Ž je naveo da je dan prije kritičnog događaja radio u popodnevnoj smjeni u predmetnom restoranu kada je oko 17,00 časova sa svojim društvom došao optuženi V K i poručio piće. K je bio u alkoholisanom stanju i tada je došlo do rasprave između njega i A  i tada je K pričao nešto u smislu da je objekat njegov. Oko 18.00 ili 18.30 časova Kaženegra  je napustio restoran i još jednom došao u isti oko 21,30 časova i ovaj drugi put u restoranu se zadržao  nekih desetak minuta. Oko 21,30 ili 22,00 časova zatvorili su restoran i on je sjutradan čuo da je isti polomljen i to od svog sinovca. Nije vidio ko je polomio restoran niti je učestvovao u popisu inventara nakon što je isti polomljen. </span>
</p>
<p class="p5"></p>
<p class="p5">
<span>Svjedok A P je naveo da je dana 21.01.2012. godine optuženi V K  boravio sa svojim društvom u restoranu u kojem je on menadžer, da bi optuženi napustio restoran oko 21,30 časova nakon što je polomio jednu čašu za vrijeme boravka u istom. U 22,00 časa su zatvorili restoran i otišli kući, da bi oko 4 časa ujutro narednog dana bio pozvan od strane komšije koji živi blizu restorana, koji ga je obavjestio da nešto puca oko istog. Po ovom pozivu je otišao do restorana i tamo je vidio da je isti demoliran, te da optuženog K V  dva policajca vode sa lica mjesta, dok je u neposrednoj blizini stajala majka optuženog, koja ga je obavjestila da je ona pozvala policiju i rođak optuženog K V , M K . O ovom događaju je obavjestio policiju i po uputstvu policajca čekao je u blizini restorana dolazak policije. Dok je čekao, optuženi V K  je prošao pored njega, da bi nakon nekog vremena optuženi došao do njega i rekao mu nešto u smislu ,,da može mnogo više i da to nije sve'', a ovo je izgovorio vičući. </span>
</p>
<p class="p5"></p>
<p class="p5">
<span>Punomoćnik oštećenog R Z advokat B R  je naveo da se pridružuju krivičnom gonjenju protiv optuženog K V  iz Budve zbog krivičnog djela uništenja i oštećenja tudje stvari iz čl. 253. st. 2. u vezi st. 1 Kz-a i postavio je imovinsko-pravni zahtjev u iznosu od 15.911,90 eura za uništene i oštećene stvari a u svemu prema nalazu vještaka D M.</span>
</p>
<p class="p5">
<span>Uvidom u foto dokumentaciju Uprave policije PJ Budva broj 19/12 od 22.01.2012. godine utvrđen je izgled restorana ,,R'', izgled polomljenog inventara na terasi i polomljenog stakla.</span>
</p>
<p class="p5"></p>
<p class="p5">
<span>Iz nalaza i mišljenja vještaka ekonomsko finansijske struke D M  od 24.01.2012. godine utvrđena je vrijednost polomljenih stvari, bliže pobrojanih u izreci presude, čija ukupna vrijednost u vrijeme izvršenja krivičnog djela je iznosila 15.911,90 eura.</span>
</p>
<p class="p5"></p>
<p class="p5">
<span>Uvidom u izvod iz kaznene evidencije  za optuženog UP Ispostave Cetinje od 24.10.2012. godine utvrđeno je da je K V  ranije osuđivan presudom Osnovnog suda u Kotoru K. 632/09 od 11.02.2010. godine zbog krivičnog djela iz člana 403 Kz na kaznu zatvora u trajanju od dva mjeseca uslovno na godinu dana i presudom Osnovnog suda u Kotoru K. 259/10/10 od 17.12.2010. godine zbog krivičnog djela iz člana 168 stav 1 Kz na novčanu kaznu u iznosu od 500 eura.</span>
</p>
<p class="p3"></p>
<p class="p3">
<span>	Nije bilo predloga za dopunu dokaznog postupka, niti prigovora na izvedene dokaze.</span>
</p>
<p class="p3"></p>
<p class="p3">
<span>	Cijeneći sve provedene dokaze pojedinačno i u uzajamnoj povezanosti shodno članu 370. stav 3. Zkp-a, a u odnosu na odbranu optuženog, sud je utvrdio činjenično stanje navedeno u izreci presude.</span>
</p>
<p class="p3"></p>
<p class="p3">
<span>	Činjenično stanje sud je utvrdio na osnovu odbrane optuženog K V  iskaza svjedoka A P, te provedenih materijalnih dokaza.</span>
</p>
<p class="p3"></p>
<p class="p3">
<span>	Naime, optuženi K V  je u svojoj odbrani priznao da je dana 22.01.2012. godine u restoranu oštećenog R Z  polomio stvari bliže pobrojane u dispozitivu optužnog predloga, čije priznanje je sud prihvatio jer je isto potvrđeno iskazom svjedoka A P koji je naveo da je dana 22.01.2012. godine oko 4 časa ujutro, na poziv komšije, otišao do restorana i tamo vidio da je isti demoliran, te da optuženog K V  dva policajca odvode sa lica mjesta i fotodokumentacijom Uprave policije PJ Budva broj 19/12 od 22.01.2012. godine iz kojeg je utvrđen izgled polomljenog inventara u predmetnom restoranu.</span>
</p>
<p class="p3"></p>
<p class="p3">
<span>	Dio odbrane optuženog u kojem je naveo da ne prihvata krivicu za krivično djelo koje mu se stavlja na teret jer je prizemlje u kome se nalazi predmetni restoran oduzeto njegovom ocu 20. januara 1992. godine zbog duga koji je imao prema kamatašima, pa mu je jednostavno ,,pao mrak na oči'' zbog svega što je njegova porodica prošla zbog vlasnika restorana i ne zna zašto je odlučio da polomi inventar u restoranu, a inače se osjeća loše posebno oko 20. januara jer se tada njegovi osjećaji pojačaju, sud nije prihvatio jer je mišljenja da je ovakav navod odbrane optuženog usmjeren na izbjegavanje sopstvene krivice, i ne može predstavljati opravdanje za radnje istog, ovo tim prije kada se uzme u obzir da je i sam optuženi rekao da su u toku parnični postupci protiv  R , pa je samim tim trebao da čeka okončanje parničnih postupaka ili da pokrene druge postupke ukoliko je smatrao da mu je neko pravo povrijeđeno.  </span>
</p>
<p class="p3"></p>
<p class="p3">
<span>	Iskaz svjedoka R Ž koji je radio u predmetnom restoranu u popodnevnoj smjeni dan prije kritičnog događaja, sud nije posebno cjenio, obzirom da isti nije očevidac predmetnog događaja, pa samim tim njegov iskaz nije pomogao sudu prilikom utvrđivanje činjeničnog stanja.</span>
</p>
<p class="p3"></p>
<p class="p3">
<span>	Vrijednost pokretnih stvari koje je kritičnom prilikom uništio i oštetio optuženi, u vrijeme izvršenja krivičnog djela, sud je utvrdio na osnovu nalaza i mišljenja vještaka ekonomsko finansijske struke D M od 24.01.2012. godine, čiju sadržinu je prihvatio jer ista nije osporena na bilo koji način, a radi se o nalazu koji je urađen po pravilima struke.</span>
</p>
<p class="p3"></p>
<p class="p3">
<span>	Na osnovu nalaza i mišljenja vještaka psihijatra dr. A M  od 12.102012. godine, utvrđeno je da je u vrijeme izvršenja krivičnog djela optuženi K V  bio u stanju smanjene uračunljivosti, ali ne bitno, te da nema dokaza da je optuženi bio pod uticajem nekog duševnog oboljenja odnosno nema dokaza da nije bio svjestan težine krivičnog djela i njegovih posledica, čiji nalaz je sud prihvatio jer je objektivan, a ni stranke nisu imale prigovora na isti.</span>
</p>
<p class="p3"></p>
<p class="p3">
<span>	Imajući u vidu naprijed navedeno sud je mišljenja da je optuženi postupao sa umišljajem, svjestan značaja svojih radnji, čije izvršenje je htio, odnosno optuženi je bio svjestan da, preduzimanjem radnji bliže opisanih u izreci presude, uništava i oštećuje tuđe pokretne stvari, jer kako je to sam optuženi u svojoj odbrani naveo, restoran oštećenog tj. prizemlje u kome se nalazi predmetni restoran pripadaju oštećenom još od 20. januara 1992. godine. </span>
</p>
<p class="p3"></p>
<p class="p3">
<span>	Time su se u radnjama optuženog K V  ostvarila sva bitna obilježja bića krivičnog djela uništenje i oštećenja tuđe stvari iz člana 253. stav 2. u vezi stava 1. Krivičnog zakonika, obzirom da prouzrokovana šteta u restoranu oštećenog prelazi iznos od tri hiljade eura, pa ga je sud oglasio krivim za isto. </span>
</p>
<p class="p3"></p>
<p class="p3">
<span>	Prilikom odluke o vrsti i visini krivične sankcije koju optuženom treba izreći sud je pošao od toga da je za predmetno krivično djelo u Krivičnom zakoniku propisana novčana kazna ili kazna zatvora u trajanju do dvije godine. U smislu člana 42. Kz-a sud je na strani optuženog kao olakšavajuće okolnosti cijenio njegovo priznanje, da je isti porodičan čovjek, otac dvoje maloljetne djece, dok je kao otežavajuću okolnost na strani optuženog cijenio njegovu raniju osuđivanost. Imajući u vidu naprijed navedeno, sud je optuženom izrekao novčanu kaznu u iznosu od 1.200,00 eura (hiljadudvjesto eura) koju će optuženi platiti u roku od 90 dana od dana pravosnažnosti presude, a koja će se u slučaju nenaplativosti zamjeniti tako što će se za svakih započetih 25,00 eura novčane kazne odrediti jedan dan zatvora. Sud smatra da će izrečena kazna dovoljno uticati na optuženog da ubuduće ne čini ovakva i slična krivična djela. Odlučujući o vrsti kazne sud je uzeo u obzir imovno stanje optuženog, naime, iz iskaza optuženog proizilazi da je isti dobrog imovnog stanja tj. vlasnik osam apartmana koje izdaje u toku turističke sezone, te suvlasnik nekoliko ugostiteljskih objekata, pa sud smatra da izrečena novčana kazna u navedenom iznosu neće ugroziti egzistenciju optuženog i članova njegove porodice. </span>
</p>
<p class="p3"></p>
<p class="p3">
<span>	Na osnovu naprijed navedene krivičnopravne odredbe, te odredbi člana 3, 5, 8, 13, 15, 32, 33, 39, 42  Kz-a i člana 368. i 374. Zkp-a, sud je odlučio kao u izreci presude.</span>
</p>
<p class="p3"></p>
<p class="p3">
<span>	Sud je obavezao optuženog da na ime sudskog paušala uplati iznos od 50,00 eura i na ime troškova krivičnog postupka uplati iznos od 140 eura i to na ime vještačenja po vještacima psihijatrijske i ekonomsko-finansijske struke, u roku od 90 dana od dana pravosnažnosti presude.</span>
</p>
<p class="p3"></p>
<p class="p3">
<span>	Novčanu kaznu, troškove postupka i sudski paušal optuženi je dužan platiti u datom roku na žiro račun broj 832-16-52 u korist budžeta Crne Gore s pozivom na posl. br. K. 430/12/12. </span>
</p>
<p class="p3"></p>
<p class="p3">
<span>	Takođe, sud je obavezao optuženog K V  da na ime imovinsko pravnog zahtjeva isplati oštećenom R Z iznos od 15.911,90 eura u roku od 3 mjeseca od dana pravosnažnosti presude, pod prijetnjom prinudnog izvršenja.</span>
</p>
<p class="p3"></p>
<p class="p3">
<span>	Na prednjim razlozima, sud je zasnovao svoju odluku.</span>
</p>
<p class="p3"></p>
<p class="p1">
<span>OSNOVNI SUD U KOTORU</span>
</p>
<p class="p1">
<span>Dana 04.04.2013. godine</span>
</p>
<p class="p1"></p>
<p class="p7">
<span>    Zapisničar,									Sudija,</span>
</p>
<p class="p7">
<span>Ana-Marija Petković					            	Momirka Marović</span>
</p>
<p class="p7"></p>
<p class="p8">
<span>Pravna pouka: Protiv ove presude ima se pravo žalbe Višem sudu u Podgorici, u roku od 8 dana od prijema iste, a preko ovog suda. </span>
</p>
<p class="p3"></p>
<p class="p3"></p>
<p class="p9"></p>


</body>
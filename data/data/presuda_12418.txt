<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.s1{font-weight:bold;}
.s2{font-family:Times;}
.s3{color:black;}
.s4{font-weight:bold;color:black;}
.s5{font-family:Times;color:black;}
.p1{text-align:end;hyphenate:auto;font-family:Times New Roman;font-size:13pt;}
.p2{text-align:start;hyphenate:auto;font-family:Times New Roman;font-size:13pt;}
.p3{text-align:start;hyphenate:auto;font-family:Times New Roman;font-size:12pt;}
.p4{text-align:center;hyphenate:auto;font-family:Times New Roman;font-size:13pt;}
.p5{text-indent:0.5in;text-align:justify;hyphenate:auto;font-family:Times New Roman;font-size:13pt;}
.p6{text-indent:0.625in;text-align:justify;hyphenate:auto;font-family:Times New Roman;font-size:13pt;}
.p7{text-indent:0.4798611in;margin-left:0.016666668in;text-align:justify;hyphenate:auto;font-family:Times New Roman;font-size:13pt;}
.p8{text-indent:0.5in;margin-left:2.0in;text-align:start;hyphenate:auto;font-family:Times New Roman;font-size:13pt;}
.p9{text-indent:0.5in;text-align:start;hyphenate:auto;font-family:Times New Roman;font-size:13pt;}
.p10{text-align:justify;hyphenate:auto;font-family:Times New Roman;font-size:13pt;}
.p11{text-indent:0.5in;text-align:justify;hyphenate:auto;font-family:Times;font-size:13pt;}
.p12{text-indent:0.375in;text-align:justify;hyphenate:auto;font-family:Times New Roman;font-size:13pt;}
.p13{text-indent:0.5in;text-align:center;hyphenate:auto;font-family:Times New Roman;font-size:13pt;}
</style>
<meta content=" " name="author">
</head>
<body class="b1 b2">
<p class="p1">
<span class="s1">K.br. 237/11</span>
</p>
<p class="p2"></p>
<p class="p3"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p4">
<span class="s1">         U IME CRNE GORE</span>
</p>
<p class="p4"></p>
<p class="p5">
<span class="s1">OSNOVNI SUD U BARU</span><span>, </span><span class="s2">kao prvostepeni krivični, sudija </span><span>G. Š., kao sudija pojedinac, sa zapisničarom M. M., u krivičnom predmetu optuženog </span><span class="s1">M. M.</span><span>, zbog produženog krivičnog djela krađa iz čl. 239 st.1 u vezi čl. 49. Krivičnog zakonika, po optužnici Osnovnog državnog tužilaštva u Baru Kt.br. 438/10 od 28.10.2010. godine, nakon održanog glavnog javnog pretresa u prisustvu zamjenika Višeg državnog tužioca u Bijelom Polju V. M., optuženog i njegovog branioca K. D., advokata iz P., dana 26.12.2011. godine donio je, a dana 27.12.2011. godine javno objavio,</span>
</p>
<p class="p5"></p>
<p class="p5"></p>
<p class="p6">
<span class="s1">                                                 P R E S U D U</span>
</p>
<p class="p6"></p>
<p class="p6"></p>
<p class="p5">
<span>Optuženi</span><span class="s1"> M. M.</span><span> o</span><span class="s3">d oca J. i majke G., rođene D., rođen ... godine u V., sa prebivalištem u B. ul. C. U. br. ., državljanin Srbije, student, neoženjen, srednjeg imovnog stanja,</span>
</p>
<p class="p5"></p>
<p class="p7"></p>
<p class="p8">
<span class="s1">        K r i v   j e :</span>
</p>
<p class="p9"></p>
<p class="p9">
<span>Što je:</span>
</p>
<p class="p5"></p>
<p class="p5">
<span class="s4">1.</span><span class="s3"> Dana 21.08.2010. godine oko 12,00 časova na plaži ispod hotela »Korali« u Sutomoru, Opština Bar, iskoristio nepažnju oštećenog R. V. iz Beograda i oduzeo njegovu pokretnu stvar, mobilni telefon marke „Samsung E 250“ crne boje, vrijednosti 75,00 €, u namjeri da njihovim prisvajanjem sebi pribavi protivpravnu imovinsku korist,</span><span> u iznosu većem od 150 €,</span>
</p>
<p class="p10"></p>
<p class="p5">
<span class="s4">2.</span><span class="s3"> Dana 22.08.2010. godine oko 22,00 časa, sa zidića ograde terase visine 1,95 m, sobe broj 6 u hotelu „Korali“ u Sutomoru, Opština Bar, oduzeo tuđe pokretne stvari - mobilni telefon marke „Motorola C 140“ sa SIM karticom . . ., vrijednosti 60,00 €, vlasništvo oštećene Đ. M. iz Danilovgrada i mobilni telefon marke „Samsung G600“ sa SIM karticom ... vrijednosti 110,00 €, vlasništvo oštećene A. A. iz D., na način što je sa zemlje podizanjem ruke oduzeo navedene mobilne telefone, u namjeri da njihovim prisvajanjem sebi pribavi protivpravnu imovinsku korist, </span><span>u iznosu većem od 150 €.</span>
</p>
<p class="p2"></p>
<p class="p5">
<span>- čime je učinio - </span><span class="s1">produženo</span><span> </span><span class="s1">krivično djelo krađa iz člana 239. st. 1. u vezi čl. 49 Krivičnog zakonika, </span>
</p>
<p class="p2"></p>
<p class="p5">
<span>pa ga sud primjenom citiranih propisa i čl. 4, 32, 36 i 42 Krivičnog zakonika i čl. 369, 370 i 374  ZKP-a,</span>
</p>
<p class="p10"></p>
<p class="p10"></p>
<p class="p4">
<span class="s1">OSUĐUJE</span>
</p>
<p class="p4"></p>
<p class="p4"></p>
<p class="p5">
<span>Na kaznu zatvora u trajanju od 45 (četrdeset pet) dana u koju kaznu se uračunava vrijeme provedeno u pritvoru od 23.08.2010. godine do 10.09.2010. godine. </span>
</p>
<p class="p5"></p>
<p class="p5">
<span>Optuženi je dužan da plati troškove krivičnog postupka u iznosu od 280,00 €, u roku od 15 dana od dana pravosnažnosti, pod prijetnjom izvršenja.</span>
</p>
<p class="p6"></p>
<p class="p6">
<span class="s1">                                          O b r a z l o ž e n j e</span>
</p>
<p class="p6"></p>
<p class="p5">
<span> Optužnim predlogom Osnovnog državnog tužilaštva u Baru Kt.br. 438/10 od 28.10.2010. godine stavljeno je na teret optuženom izvršenje produženog krivičnog djela teška krađa iz čl. 240 st.1 tč. 1 u vezi čl. 49 Krivičnog zakonika. </span>
</p>
<p class="p10"></p>
<p class="p5">
<span>Optuženi je u svojoj odbrani izjavio da </span><span class="s3">je tačno da je on dana 22.08.2010. godine oko 22,00 časa oduzeo dva mobilna telefona, međutim nije tačno da je 21.08.2010. godine na Sutomorskoj plaži od bilo koga oduzeo torbicu u kojoj se nalazio novac u iznosu od 40,00 € i mobilni telefon marke „Samsung E 250“ crne boje. Kao što je već naveo u večernjim satima 22.08.2010. godine izašao je u grad sa svojim društvom na Sutomorskom šetalištu i u trenutku kad su stigli kod hotela „Korali“ u Sutomoru, on je rekao svom drugu M. S. da ide da obavim malu nuždu u obližnjem žbunu. Došavši do samog hotela „Korali“ nedaleko od jedne terase on jen primijetio da na ogradi od terase stoje peškiri na kojima su se nalazila dva mobilna telefona. Iskoristio je priliku da dok su se djevojke nalazile u hotelskoj sobi, on je prišao ogradi terase, ispružio ruku do ograde i uzeo ta dva mobilna telefona. Ograda je visine bila nekih 2 m i njemu nije bilo potrebno da se penje na ogradu, ili preskače ogradu, već je jednostavno pruživši ruku sa ograde od terase uzeo ta dva mobilna telefona. Nakon toga on se vratio na šetalište gdje su ga čekali drugari i svi zajedno su pošli nazad u apartman gdje su bili smješteni. U odnosu na drugo djelo koje mu se stavlja na teret izjavio je da je tačno da je 21.08.2010. godine bio na Sutomorskoj plaži zajedno sa svojim društvom i tačno je da je oko 19,00 časova u blizini kafe bara „Q 2“ u Sutomoru bio kada mu je prišao momak starosti između 35 i 40 godina, smeđe kose kratko ošišane, mršav, nižeg rasta, koji mu je tom prilikom ponudio mobilni telefon marke „Samsung“ crne boje, za iznos od 10,00 €. On je njemu platio 10,00 € i uzeo mobilni telefon. Takođe, on je prije nego što je kupio od istog mobilni telefon, prethodno pitao odakle mu taj telefon, je li to njegov telefon i da možda nije ukraden, na šta mu je on odgovorio da je to njegov telefon, ali da on nema šta da jede i da mu je potreban novac, nakon čega je on predmetni telefon i kupio od njega. Na glavnom pretresu je dodao da su se dva mobilna telefona nalazila na jednom peškiru koji se sušio preko ograde, on je prišao pružio je ruku i te telefone oduzeo. Mjesto na kome je on stajao malo je izdignuto u odnosu na temelje hotela, a terasa se nalazila u prizemnom dijelu hotela On da bi oduzeo taj telefon nije morao da se penje na terasu ili nešto slično već samo da pruži ruku i da dohvati telefone. Prije nego što je oduzeo telefone on nije mogao da vidi o kakvim telefonima se radi odnosno, marku, model, starost i slično tome. On je inače visok 1,89 m. Ti telefoni nisu mogli da se vide sa šetališta. Kada je upitanju drugo krivično djelo on se u vrijeme koje je navedeno kao izvršenje krivičnog djela nije ni nalazio na plaži, nalazio se u sobi kuće čijeg se vlasnika ne sjeća, a u sobi je bio sa svojom djevojkom M. P. i drugom S. M. On još jednom ponavlja da je telefon kupio od jednog lica koje ni prije ni posle toga nije vidio. Taj telefon je kupio za iznos od 10 €. Kaje se zbog svoje nepromišljenosti i žao mu je zbog svega što se desilo.</span>
</p>
<p class="p5"></p>
<p class="p10">
<span>	U dokaznom postupku saslušani su svjedok oštećene A. A. i Đ. M.</span><span class="s3">, pročitani su : potvrda o privremeno oduzetim predmetima UP PJ Bar od 23.08.2010. godine, na ime M. M., potvrda o vraćanju privremeno oduzetih predmeta UP PJ Bar od 23.08.2010. godine na ime Đ. M., potvrda  o vraćanju privremeno oduzetih predmeta UP PJ Bar od 23.08.2010. godine na ime A. A., nalaz i mišljenje sudskog vještaka finansijske struke K. Š. od 6.09.2010. godine, </span><span>izvještaj Uprave policije PJ Bar br. 24-03/3-244/11-1195 sa skicom lica mjesta i fotoelaboratom.</span>
</p>
<p class="p10"></p>
<p class="p5">
<span class="s3">Svjedok oštećena mld </span><span class="s4">A. A. </span><span class="s3">je izjavila da se dana 22.08.2010. godine negdje oko 22,30 časova nalazila kod drugarice Đ. M. u Sutomoru, tačnije u hotelu „Korali“, soba br. ., u prizemlju. Dok se spremala za izlazak u grad, tačnije u tom trenutku je bila do WC-a, kada je izašla primijetila je da joj je od strane NN lica sa terase tj na zidiću terase oduzet mobilni telefon „Samsung G 600“ sa SIM karticom .. Visina od zidića na kojem se nalazio telefon pa do zelene površine hotela iznosila je negdje 2 - 2,50 metra. Ona nije vidjela lice koje joj je oduzelo telefon, a ne poznaje M. M.. Telefon je star nekih godinu dana i zna da je ga platila 130 €. Telefon koji joj je ukraden vraćen je od strane službenika policije, i za to je dobila potvrdu o vraćanju privremeno oduzetih predmeta, dok joj SIM kartica nije vraćena. Na glavnom pretresu je dodala da je po njenoj procjeni udaljenost između zemlje i  vrha terase - ograde iznosila je od 2 do 2,5 m i osoba prosječne visine mogla je sa zemlje da dohvati vrh ograde terase. Donji dio terase malo je odignut od zemlje. Na glavnom pretresu se nije mogla sa sigurnošću izjasniti da li se njen telefon nalazio na ivici ograde ili na stolu na terasi. U vrijeme kada su im telefoni oduzeti drugarica Đ. M. i ona su se nalazili u sobi ili eventualno u kupatilu s obzirom da su se spremale za grad. U to vrijeme u sobi nije bilo dometa za mobilne telefone pa su telefone držale na terasi. Ona nije vidjela da je optuženi lice koje je oduzelo mobilne telefone. Njoj i Đ. M. su vraćeni mobilni telefoni. Zakonski zastupnik mld oštećene otac A.R. je izjavio da se ne pridružuje krivičnom gonjenju i ne postavlja imovinsko pravni zahtjev.</span>
</p>
<p class="p5"></p>
<p class="p10">
<span class="s3">	Svjedok oštećena </span><span class="s4">Đ. M. </span><span>je izjavila da se dana 22.08.2010. godine negdje oko 22,30 časova nalazila sa drugaricom A. A., u Sutomoru, tačnije u hotelu Korali, soba br.., u prizemlju, gdje je imala plaćeni smještaj. Dok se spremala za izlazak u grad, tačnije u tom trenutku je bila u sobi i kada je izašla iz sobe i izašla do terase kako bi uzela mobilni telefon, koji je prethodno ostavila na terasi, i kako je htjela pozvati majku, primijetila je da telefona nema. Odmah za njom je izašla i Ana, u prvom trenutku mislili su da su telefone izgubile, ali kada su pretražile cijelu sobu shvatile su da su im telefoni oduzeti od NN lica. Odmah su pošle do policajca koji se nalazio na recepciji hotela „Korali“ i prijavile slučaj. Ona nije vidjela lice koje joj je oduzelo telefon i ne poznaje M. M. Njen telefon je bio „Motorola C 16“, star je nekih pet godina. Njoj je telefon koji joj je ukraden vraćen od strane službenika policije, i za to je dobila potvrdu o vraćanju privremeno oduzetih predmeta, dok joj SIM kartica nije vraćena. Visina od terase tj. zida na kojem su se nalazili telefoni pa do zemljana površine hotela „Korali“, iznosila je jedno 2,50 metra. Njen  mobilni telefon i njene drugarice A. A. sa kojom je se nalazila na ljetovanju u istoj sobi, nalazio se na vrhu betonske ograde sobe koja se nalazila u prizemnom dijelu Hotela. Na glavnom pretresu je dodala da je po njenoj procjeni udaljenost između zemlje i vrha betonske ograde 2 do 2,5 m. Ona je visoka 1,75 m i ona bi mogla sa zemlje dohvatiti vrh ograde rukom. Nije se pridružila krivičnom gonjenju i nije postavila imovinsko pravni zahtjev.  </span>
</p>
<p class="p10"></p>
<p class="p5">
<span class="s3">Iz potvrde o privremeno oduzetim predmetima UP PJ Bar od 23.08.2010. godine, na ime M. M. utvrđeno je da su od optuženog oduzeti mobilni telefon marke „Motorola C 140“, mobilni telefon marke „Samsung E 250“ i mobilni telefon marke „Samsung G 600“. Optuženi je potvrdu potpisao bez primjedbi. </span>
</p>
<p class="p5"></p>
<p class="p5">
<span class="s3">Iz potvrde o vraćanju privremeno oduzetih predmeta UP PJ Bar od 23.08.2010. godine na ime Đ. M. utvrđeno je da je oštećenoj vraćen mobilni telefon marke „Motorola C 140“.</span>
</p>
<p class="p5"></p>
<p class="p5">
<span class="s3">Iz potvrde o vraćanju privremeno oduzetih predmeta UP PJ Bar od 23.08.2010. godine na ime A. A. utvrđeno je da je oštećenoj vraćen mobilni telefon marke „Samsung G 600“.</span>
</p>
<p class="p5"></p>
<p class="p5">
<span class="s3">Iz nalaza i mišljenja sudskog vještaka finansijske struke K. Š. od 6.09.2010. godine utvrđena je vrijednost predmetnih mobilnih telefona koja je predstavljena u dispozitivu. </span>
</p>
<p class="p5"></p>
<p class="p5">
<span class="s3">Iz </span><span>izvještaja Uprave policije PJ Bar br. 24-03/3-244/11-1195 sa skicom lica mjesta i fotoelaboratom, utvrđeno je da rastojanje od zemlje do vrha betonske ograde sobe broj .. hotela „Korali“ iznosi 1,95 m. </span>
</p>
<p class="p10"></p>
<p class="p5">
<span class="s3">Optužnicom je predloženo da se u dokaznom postupku sasluša svjedok oštećeni R. V. </span><span>Oštećenom nije mogao da se uruči poziv za glavni pretres na prethodnom glavnom pretresu uz konstataciju da je nepoznat i da se isti ne nalazi u evidenciji prebivališta i boravišta PU za grad Beograd. Kako sud nije u mogućnosti provjeri  navedenu konstataciju izdavanjem naredbe za prinudno dovođenje jer oštećeni ima prebivalište u inostranstvu donijeto je rješenje da se </span><span class="s3">svjedok oštećeni R. V. neće saslušati u dokaznom postupku.  </span>
</p>
<p class="p10"></p>
<p class="p5">
<span class="s3">Optužnicom je predloženo da se u dokaznom postupku pročita izvod iz kaznene evidencije na ime optuženog. Optuženi je rođen u V., državni organi Republike Hrvatske sudu dostavljaju izvode iz kaznene evidencije samo na osnovu međunarodne pravne pomoći diplomatskim putem, što podrazumijeva duge rokove, pa kako je ocijenjeno da bi dostavljanje izvoda vodilo odugovlačenju krivičnog postupka, sud je donio rješenje da se u dokaznom postupku neće pročitati izvod iz kaznene evidencije na ime optuženog.</span>
</p>
<p class="p5"></p>
<p class="p5">
<span>Ocjenom izvedenih dokaza utvrđeno je da je optuženi učinio krivično djelo predstavljeno u dispozitivu. </span>
</p>
<p class="p5"></p>
<p class="p5">
<span>Optuženi je u svojoj odbrani priznao da je oduzeo stvari oštećenih Đ. M. i A. A. na način predstavljen u dispozitivu jasno i detaljno opisujući način na koji je oduzimao stvari. Optuženom je stavljeno na teret da je mobilne telefone oštećenih oduzeo savlađivanjem većih prepreka na način što se popeo na ogradu terase sobe broj .. hotela „Korali“ visine oko 2,5 m. Optuženi je lice visine 1,89 cm, a iz izvještaja Uprave policije PJ Bar br. 24-03/3-244/11-1195 sa skicom lica mjesta i fotoelaboratom, utvrđeno je da rastojanje od zemlje do vrha betonske ograde sobe broj .. hotela „Korali“ iznosi 1,95 m, pa je očigledno da je optuženi sa zemlje podizanjem ruke mogao dohvatiti mobilne telefone oštećenih i da mu za to nije bilo potrebno savlađivanje većih prepreka. Oštećena A. A. je u prethodnom postupku izjavila da su se oba telefona nalazila na </span><span class="s3">zidiću terase, na glavnom pretresu se nije mogla tačno izjasniti o navedenoj činjenici, dok je oštećena Đ. M. izjavila je i u prethodnom postupku i na glavnom pretresu da su se mobilni telefoni nalazili na vrhu betonske </span><span>ograde, pa je navedenim iskazima potvrđena odbrana optuženog u pogledu mjesta na kome su se nalazili mobilni telefoni oštećenih prije oduzimanja. </span>
</p>
<p class="p5"></p>
<p class="p5">
<span> Optuženi nije priznao da je oduzeo mobilni telefon marke „Samsung E 250“ vlasništvo oštećenog R. V., navodeći da je predmetni mobilni telefon kupio od nepoznatog lica za iznos od 10 €. Sud je odbranu okrivljenog cijenio kao neosnovanu i kao pokušaj izbjegavanja krivice. Vrijednost oduzetog mobilnog telefona iznosila je 75 €, a optuženi je izjavio da je telefon kupio za iznos od 10 €. Optuženi je kao lice od koga je kupio mobilni telefon imenovao nepoznato lice, ne dajući sudu mogućnost da provjeri njegovu odbranu saslušanjem tog lica, po ocjeni suda sa jednim ciljem, da na taj način krivicu za oduzimanje predmetnog mobilnog telefona prebaci sa sebe na drugo, nepoznato lice, zbog čega je utvrđeno da je mobilni telefon oštećenog oduzeo optuženi. Sud je u dispozitivu predude izostavio dio optužnog predloga u kome je navedeno da je okrivljeni oduzeo i torbicu oštećenog sa 40 €, jer navedeni dio nije dokazan. </span>
</p>
<p class="p5"></p>
<p class="p5">
<span>Pravno kvalifikujući utvrđeno činjenično stanje sud je utvrdio da je optuženi učinio produženo krivično djelo krađa iz čl. 239 st 1 u vezi čl. 49 Krivičnog zakonika. Postupanje okrivljenog prilikom oduzimanja mobilnih telefona oštećenih A. A. i Đ. M. sud je kvalifikovao kao krivično djelo krađa, a ne teška krađa, kako je navedeno u optužnici, jer optuženi mobilne telefone nije oduzeo savlađivanjem većih prepreka, a oduzimanje mobilnog telefona oštećenog R. V. predstavlja krivično djelo krađa. Shodno pravnoj kvalifikaciji krivičnog djela učinjenog na štetu A. A. i Đ. M. sud je precizirao i činjenični opis izostavljajući dio u kome je navedeno da se optuženi savlađivanjem većih prepreka popeo na ogradu terase visine oko 2,5 m, dodajući umjesto toga da je optuženi telefon oduzeo </span><span class="s3">sa zidića ograde terase visine 1,95 m, na način što je sa zemlje podizanjem ruke oduzeo mobilne telefone. </span>
</p>
<p class="p5"></p>
<p class="p5">
<span>Optuženi je krivično djelo učinio postupajući sa direktnim umišljajem jer je bio svjestan da oduzima tuđe pokretne stvari, a utvrđena je i njegova namjera da oduzimanjem tuđih pokretnih stvari pribavi sebi protivpravnu imovinsku korist u iznosi većem od 150 €. Naime, okrivljeni je oduzimao tehničke uređaje – mobilne telefone oštećenih. Vrijednost mobilnih telefona zavisi od marke, modela, starosti, kojih karakteristika okrivljeni nije mogao biti svjestan u trenutku oduzimanja, a posebno mobilnih telefona oštećenih Đ. M. i A. A., koje prije oduzimanja nije ni mogao dobro vidjeti. Iz navedenih razloga utvrđeno je da umišljaj okrivljenog nije bio usmjeren na pribavljanje stvari male vrijednosti u kom slučaju bi postojalo krivično djelo sitna krađa utaja i prevara iz čl. 246 Krivičnog zakonika.</span>
</p>
<p class="p5"></p>
<p class="p5">
<span class="s3">Optuženi je postupajući na način predstavljen u dispozitivu učinio dvije radnje krivičnog djela krađa iz čl. </span><span>239 st. 1 </span><span class="s3">Krivičnog zakonika</span><span>. </span><span class="s5">Odredbom čl. 49 Krivičnog zakonika propisano je da </span><span class="s2">produženo krivično djelo čini više istih ili istovrsnih krivičnih djela učinjenih u vremenskoj povezanosti od strane istog učinioca i koja predstavljaju cjelinu zbog postojanja najmanje dvije od sljedećih okolnosti: istovjetnosti oštećenog, istovrsnosti predmeta djela, korišćenja iste situacije ili istog trajnog odnosa, jedinstva mjesta ili prostora izvršenja djela ili jedinstvenog umišljaja učinioca. Optuženi je izvršio dvije radnje istog krivičnog djela, koje su vremenski povezane, jer su učinjene u kratkom vremenskom periodu, na istom prostoru, kojom prilikom je ispoljio jedinstveni umišljaj. </span>
</p>
<p class="p11"></p>
<p class="p5">
<span>Sud je optuženog osudio</span><span class="s1"> </span><span>na kaznu zatvora u trajanju od 45 dana. Za predmetno krivično djelo propisana je novčana kazna ili kazna zatvora do 3 godine. Na strani optuženog cijenjene su sve olakšavajuće i otežavajuće okolnosti iz čl. 42. Krivičnog zakonika. Od olakšavajućih okolnosti sud je cijenio lične prilike jer je optuženi mlad čovjek i da se oštećene A. A. i Đ. M. nisu pridružile krivičnom gonjenju i izostanak štetnih posledica, jer su svi oduzeti mobilni telefoni pronađeni i oduzeti od optuženog. Otežavajućih okolnosti nije bilo. </span><span class="s2">Izrečena kazna zatvora po ocjeni suda odgovaraju težini učinjenog krivičnog djela i krivici optuženog i predstavlja mjeru koja je neophodna da bi se postigla svrha kažnjavanja.</span>
</p>
<p class="p10"></p>
<p class="p5">
<span>Na osnovu čl. 51 Krivičnog zakonika u kaznu zatvora optuženom je uračunato vrijeme provedeno u pritvoru </span><span class="s5">od </span><span>23.08.2010. godine do 10.09.2010. godine. </span>
</p>
<p class="p10"></p>
<p class="p12">
<span>Odluka o troškovima krivičnog postupka zasniva se na odredbi čl. </span><span class="s2">229 st.1 ZKP</span><span>, a ista se odnosi na troškove branioca po službenoj dužnosti u iznosu od 117,75 €, troškove  finansijskog vještačenja u iznosu od 88,00 €, i troškove rada suda koji su određeni prema trajanju, složenosti krivičnog postupka i imovinskim prilikama optuženog. </span>
</p>
<p class="p5"></p>
<p class="p5">
<span>Na osnovu izloženog odlučeno je kao u izreci presude</span>
</p>
<p class="p13"></p>
<p class="p13"></p>
<p class="p13">
<span class="s1">OSNOVNI SUD U BARU</span>
</p>
<p class="p13">
<span class="s1">Dana 27.12.2011. godine</span>
</p>
<p class="p4"></p>
<p class="p4"></p>
<p class="p4"></p>
<p class="p10">
<span class="s1">ZAPISNIČAR,								S U D I J A </span>
</p>
<p class="p5"></p>
<p class="p10">
<span class="s1">M. M.				              		                                   G. Š.</span>
</p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p10">
<span class="s1">PRAVNA POUKA</span><span>:Protiv ove presude može se </span>
</p>
<p class="p10">
<span>izjaviti žalba Višem sudu u Podgorici u roku od</span>
</p>
<p class="p10">
<span>15 (petnaest) dana od dana prijema pismenog otpravka.</span>
</p>
<p class="p10">
<span>Žalba se predaje ovom sudu u dva primjerka.</span>
</p>
<p class="p2"></p>
<p class="p2"></p>
<p class="p2"></p>
<p class="p2">
<span class="s1">DNA:- </span><span>1 x ODT</span>
</p>
<p class="p2">
<span>          - 1 x optuženom</span>
</p>
<p class="p2">
<span>          - 1 x braniocu K. D </span>
</p>
<p class="p2">
<span>          - u spise</span>
</p>
<p class="p3"></p>


</body>
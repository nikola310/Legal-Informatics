<div style="text-align: right">
	K.br. 266/09</div>
<div style="text-align: justify">
	&nbsp;</div>
<div style="text-align: center">
	U IME CRNE GORE</div>
<div style="text-align: justify">
	&nbsp;<br>
	&nbsp;<br>
	OSNOVNI SUD U DANILOVGRADU kao prvostepeni krivični, po sudiji pojedincu Vladimiru Novoviću, uz učešće Ane Ivanović, kao zapisničara, u krivičnom predmetu okrivljenog V.M.a iz P., koga brani B.Z., advokat iz P., zbog krivičnog djela nedozvoljene polne radnje iz čl.208 st.1 u vezi čl.207 st.1 KZ, odlučujući po optužnom predlogu Osnovnog državnog tužilaštva iz Podgorice Kt.br.565/09 od 21.04.2009.godine, koji je na glavnom pretresu zastupao Grujo Radonjić, zamjenik ODT-a iz Podgorice, nakon održanog glavnog i javnog pretresa, u prisustvu zastupnika optužbe i okrivljenog dana 23.01.2012.godine, donio je dana 23.01.2012.godine, a dana 26.01.2012.godine javno objavio<br>
	&nbsp;</div>
<div style="text-align: center">
	PRESUDU</div>
<div style="text-align: justify">
	&nbsp;<br>
	Okrivljeni V.M., od oca M. i majke Z., rodjene P2., rodjen ...godine u Ž., sa mjestom prebivališta u P. - ul. Lj. br… (podstanar kod R.M.), državljanin Crne Gore, završio srednju mašinsku školu, pismen, vojsku služio 1995/1996.godine u Tivtu, nezaposlen, neoženjen, lošeg imovnog sT., neosudjivan.<br>
	&nbsp;</div>
<div style="text-align: center">
	Kriv je</div>
<div style="text-align: justify">
	&nbsp;<br>
	Što je:<br>
	&nbsp;<br>
	Dana 08.04.2009.godine, u Podgorici, u službenim prostorijama Uprave policije Područne jedinice Podgorica, zloupotrebom svog položaja, kao službenik te područne jedinice, zadužen za obezbjedjenje zadržanih lica, izvršio polnu radnju prema zadržanom licu oštećenoj Đ.T., na način što je, radi zadovoljenja svog polnog nagona, istu prethodno izveo iz ćelije i doveo u svoju kancelariju, gdje joj je ponudio da legne na krevet, pa pošto je oštećena legla, legao je pored nje, zavukao ruku ispod ćebeta kojim je ista bila pokrivena i dirao je po butinama i grudima, čemu se oštećena protivila, ali je okrivljeni nastavio da je dira,<br>
	&nbsp;<br>
	- čime je počinio krivično djelo nedozvoljene polne radnje iz čl.208 st.1 u vezi čl.207 st.1 KZ.<br>
	&nbsp;<br>
	Pa sud okrivljenom primjenom citiranih zakonskih propisa, te čl. 4, 5, 15, 36, 42, 52, 53 i 54 KZ i čl.226, 229 i 374 ZKP-a, i z r i č e<br>
	&nbsp;</div>
<div style="text-align: center">
	USLOVNU OSUDU</div>
<div style="text-align: justify">
	&nbsp;<br>
	Kojom mu utvrdjuje kaznu zatvora u trajanju od 3 (tri) mjeseca i istovremeno odredjuje da se ista neće izvršiti ako okrivljeni za vrijeme od 2 (dvije) godine po pravosnažnosti presude ne učini novo krivično djelo.<br>
	&nbsp;<br>
	Dužan je okrivljeni da na ime troškova krivičnog postupka - sudskog paušala&nbsp; plati ovom sudu iznos od 30,00 eura, u roku od 15 dana po pravosnažnosti presude.<br>
	&nbsp;<br>
	Na osnovu čl.239 st.2 ZKP-a, oštećena Đorđević T. se radi ostvarivanja imovinsko-pravnog zahtjeva upućuje na parnični postupak.<br>
	&nbsp;</div>
<div style="text-align: center">
	O b r a z l o ž e nj e</div>
<div style="text-align: justify">
	&nbsp;<br>
	Optužnim predlogom Osnovnog državnog tužilaštva iz Podgorice Kt.br.565/09 od 21.04.2009.godine, stavljeno je na teret okrivljenom V.M.u izvršenje krivičnog djela nedozvoljene polne radnje iz čl.208 st.1 u vezi čl.207 st.1 KZ. Zastupnik optužbe je na glavnom pretresu u završnoj riječi precizirao činjenični opis krivičnog djela iz optužnog predloga, na način odredjen kao u izreci presude, dok je pravna kvalifikacija ostala ista. Predložio je da sud okrivljenog oglasi krivim i osudi na kaznu u zakonom propisanim granicama.<br>
	&nbsp;<br>
	Okrivljeni V.M. u odbrani datoj u pretkrivičnom postupku u bitnom je naveo da je dana 08.04.2009.godine u 07,00 časova, kao policijski službenik Uprave policije PJ Podgorica, započeo smjenu u prostoriji za zadržavanje lica. Po prijemu smjene obaviješten je da u prostorijama za zadržavanje ima tri zadržana lica. Nešto prije 09,00 časova počeo je da izvodi zadržana lica do toaleta. Prvo je izveo lice iz ćelije br.6, a zatim lice iz ćelije br.4 Nakon što je ova lica vratio u ćelije, uputio se prema ćeliji br.2 gdje je bila zadržana ženska osoba po imenu T. Poznato mu je bilo da je ista bila zadržana od strane službenika koji rade na suzbijanju trgovine opojnim drogama. Odveo je T. do toaleta i tamo se ona zadržala nekoliko minuta. Za to vrijeme se nalazio u prostoriji gdje borave policajci. Kada je T. izašla iz toaleta došla je u prostoriju gdje se on nalazio. Tvrdi da je tražila od njega da se malo ugrije pored radijatora. Dozvolio joj je to i nakon nekoliko minuta čučanja pored radijatora ona je tražila da sjedne na krevet. Odobrio joj je da može da sjedne na krevet. T. je sjela na krevet, a on je sjedio na stolici pored kreveta. Sjeća se da je T. ubrzo legla u krevet i da je kazala:„Kako imam dobre sise“. Kada je to čuo sjeo je pored T. na krevet. Zatim je počeo preko majce dodirivati po grudima. Učinio je to nekoliko puta. Potom je T. kazala:“Nemoj, nemoj nije mi dobro“, ustala je sa kreveta, otišla je do radijatora i tražila je od njega da pozove Hitnu pomoć. Pojasnio je da je T. dodirivao po grudima jer je smatrao da ga je ona izazvala kada je kazala „Kako imam dobre sise“. Istakao je da se za ovo vrijeme njegov kolega iz smjene L.M. nalazio na kursu računara, te da izvodjenje T. iz ćelije nije registrovao u službenoj evidenciji.<br>
	&nbsp;<br>
	Okrivljeni V.M. u odbrani datoj u istražnom postupku u bitnom je naveo da je dana 08.04.2009.godine u 07,00 časova došao na posao, da je preuzeo smjenu, a da je njegov kolega Leković Milanko u 08,00 časova otišao na kurs za računare. Njegova službena obaveza bila je da vrši kontrolu zadržanih lica i izdavanje tih lica po zahtjevu inspektora. Sjeća se da su se u ćelijama za zadržavanje nalazila tri lica. Krenuo je da izvodi zadržana lica do toaleta. Prvo je izveo lice iz ćelije br.6, a zatim lice&nbsp; iz ćelije br.4. Iz ćelije br.2 čuo je da je T. kazala:“Komandire nije mi dobro“. Kada je otvorio vrata od ćelije br.2 vidio je da T. nije bila u normalnom stanju. Dok je pratio do toaleta kazao joj je da se umije i osvježi, obzirom da je znao da je narkoman i da je zapala u krizu. Nakon što je T. izašla iz toaleta tražila je od njega da se ugrije pored radijatora, koji se nalazio u prostoriji gdje borave službena lica. Odobrio je Tanjin zahtjev i zatim je T. čučnula pored radijatora. Za to vrijeme je sjedio na stolici. U jednom momentu T. je tražila da sjedne na krevet. Kada je sjela na ćošak od kreveta, prevrnula se unazad i udarila je glavom i ramenima u zid. Tvrdi da mu je tada T. rekla:“Vidi što imam dobre grudi“, a on joj je na to kazao:“Pusti sad grudi“. Zatim je T. krenula da ustaje, posrnula je i počela je da pada prema naprijed. Iz straha da će udariti glavom u sto, brzo je reagovao i uhvatio je za ruku. Tada je T. kazala:„pusti me, pusti me oću kod radijatora“. Odobrio je njenu molbu i T. je ponovo čučnula pored radijatora. Odmah je tražila i da pozove Hitnu pomoć. Prije dolaska Hitne pomoći vodom je Tanju pokvasio po licu i odveo je u ćeliju. Istakao je da je prilikom saslušanja u policiji bio u velikom šoku.<br>
	&nbsp;<br>
	Okrivljeni V.M. u odbrani datoj na glavnom pretresu ponovio je odbranu datu u istražnom postupku. Upoznat na različitosti u odnosu na odbranu datu u pretkrivičnom postupku u bitnom je naveo da je odbranu u pretkrivičnom postupku dao po naredjenju komandira Rondović Ratka. Pojasnio je da je prilikom iznošenja odbrane u pretkrivičnom postupku imao branioca po službenoj dužnosti i odvojen razgovor sa braniocem. Prilikom pregledavanja četiri video snimka naveo je da je on uniformisano lice koje se vidi na snimcima, da je ženska osoba oštećena Djordjević T., te da se radi o prostoriji za zadržavanje br.2.U završnoj riječi je kazao da nije kriv.<br>
	&nbsp;<br>
	Sud je na glavnom pretresu u dokaznom postupku pročitao iskaz svjedoka-oštećene Djordjević Tanje iz istražnog postupka sa zapisnika o saslušanju svjedoka Kri.br.09/460 od 15.04.2009.godine, pročitao iskaz svjedoka Leković Milanka sa glavnog pretresa od 22.03.2011.godine, pročitao iskaz svjedoka Rondović Ratka sa glavnog pretresa od 17.05.2011.godine, pročitao službenu zabilješku Uprave policije&nbsp; PJ Podgorica Ku.br.557/2009 od 09.04.2009.godine, izvršio uvid u četiri video snimka iz prostorije za zadržavanje PJ Podgorice zabilježena dana 08.04.2009.godine, a reprodukovana od strane ovlašćenog namještenika za audio i video tehniku Sudskog savjeta Saše Vujoševića i pročitao izvod iz kaznene evidencije Uprave policije PJ Pljevlja-Ispostava Žabljak br.245/09-1911/1 od 30.10.2009.godine izdat na ime okrivljenog.<br>
	&nbsp;<br>
	Svjedok-oštećena Djordević T. u iskazu datom u istražnom postupku u bitnom je navela da je kritičnom prilikom bila u prostoriji za zadržavanje u policiji. Negdje oko 09,00 časova probudilo je lupanje i na vratima ćelije je vidjela okrivljenog V.M.a. Dao joj je rukom znak da izadje. Ustala je iz kreveta, izašla je iz ćelije i ušla je službenu prostoriju gdje borave policajci koji čuvaju pritvorena lica. Tvrdi da joj je tada okrivljeni V.M. kazao da sjedne i da popuši cigaretu. Sjela je na stolicu i dok je pušila cigaretu okrivljeni V.M. je šetao. Nakon što je popušila cigaretu tražila je od okrivljenog V.M.a da je ponovo vrati u ćeliju jer je htjela da legne obzirom da se loše osjećala. Sjeća se da joj je tada okrivljeni V.M. rekao da ubrzo neće niko doći, te da legne na njihov krevet jer je čistiji. Legla je na krevet, a zatim je okrivljeni V.M. legao pored nje i zavukao je ruku ispod ćebeta. Tom prilikom okrivljeni V.M. joj je kazao:“Opusti se biće ti bolje da te ja malo mazim“. Okrivljeni V.M. je rukom dirao po unutrašnjoj i spoljašnjoj strani butina i po dekolteu. Govorila mu je da skloni ruke, sklanjala mu je ruke i tražila je da je vrati u ćeliju. I pored te molbe okrivljeni V.M. je nastavio da je dira na isti način. Potom je ustala iz kreveta i nakon što je molila da je okrivljeni V.M. vrati u ćeliju, okrivljeni V.M. joj je rekao:“Dobro to je tvoja stvar ako misliš da ti je tako bolje“, i sproveo je u ćeliju. Prilikom saslušanja kod inspektora izmedju ostalog pomenula je i ovaj dogadjaj sa okrivljenim V.M.om. Pridružila se krivičnom gonjenju i tražila je naknadu štete.<br>
	&nbsp;<br>
	Svjedok Leković Milanko u iskazu datom na glavnom pretresu u bitnom je naveo da je kritičnog dana oko 07,00 časova preuzeo smjenu u Upravi policije PJ Podgorica, na radnom mjestu policajca koji obezbjedjuje zadržana lica. Sa njim u smjeni je bio i okrivljeni V.M.. Po odobrenju vodje smjene otišao je da polaže ispit koji je bio zakazan u 08,00 časova. Negdje oko 9,30 ili 10,00 časova se vratio na radno mjesto i tu je zatekao okrivljenog V.M.a. Tvrdi da su poslije njegovog povratka, inspektori koji rade na odjeljenju za suzbijanje narkotika više puta izvodili Djordjević Tanju. Sjeća se da mu je okrivljeni V.M. kazao da je Djordjević T. tražila intervenciju Hitne pomoći. U jednom momentu u prostoriju gdje je bio sa okrivljenim V.M.om došli su komandir Rondović Ratko i Djurišić Madjo. Tada ih je komandir Rondović Ratko udaljio iz službene prostorije. Neko vrijeme su boravili u restoranu i zatim su se ponovo vratili u službenu prostoriju. Ubrzo poslije okrivljeni V.M. je išao kod komandira Rondović Ratka. Zatim je i on išao kod komandira Rondović Ratka i u tom razgovoru mu je Rondović Ratko kazao da se zadržano lice žalilo na ponašanje službenika, te da je okrivljeni V.M. nešto priznao. Pojasnio je da je u ćelijama gdje borave zadržana lica i u hodniku koji vodi prema ćelijama bilo video nadzora, dok video nadzora nije bilo u službenoj prostoriji gdje borave policajci.<br>
	&nbsp;<br>
	Svjedok Rondović Ratko u iskazu datom na glavnom pretresu u bitnom je naveo da se sjeća da je Djordjević T. podnijela prijavu protiv okrivljenog V.M.a i kada je pozvao okrivljenog V.M.a u kancelariju došlo je do svadje izmedju njih dvojice. Tom prilikom bez ikakve prijetnje i upotrebe sile je kazao okrivljenom V.M.u da mu je najbolje da podje kod ovlašćenog inspektora i da ispriča sve ono što se desilo. &nbsp;Istakao je da se svako izvodjenje iz ćelije za zadržavanje mora konstatovati u dosijeu zadržanog lica, da se ponekad dešavalo da se ne konstatuje izvodjenje zadržanog lica do toaleta, te da kamera u prostoriji gdje borave službena lica nije bila u funkciji. Pojasnio je da je strogo zabranjen boravak zadržanih lica u prostoriji gdje borave službena lica koja obezbjedjuju zadržana lica, da u toj prostoriji zadržana lica mogu da borave samo prilikom prijema, pregleda, oduzimanja stvari, formiranja evidencije i ukazivanja ljekarske pomoći, da je on dao uputstva službenicima da ukoliko nekom zadržanom licu pozli, da se takvo lice dovede u prostoriju gdje borave službena lica, a da u tom slučaju službeno lice o dogadjaju mora obavijestiti šefa smjene.<br>
	&nbsp;<br>
	U službenoj zabilješci Uprave policije PJ Podgorica Ku.br.557/2009 od 09.04.2009.godine navedeno je da se na video zapisu zabilježenom sa video nadzora prostorija za zadržavanje PJ Podgorica vidi da je okrivljeni V.M. dana 08.04.2009.godine u 08,46 časova, iz ćelije br.2, izveo okrivljenu Djordjević Tanju, kao i da je istu vratio u ćeliju u 09,13 časova.<br>
	&nbsp;<br>
	Na četiri video snimka iz prostorije za zadržavanje PJ Podgorica zabilježena dana 08.04.2009.godine, a reprodukovana od strane ovlašćenog namještenika za audio i video tehniku Sudskog savjeta Saše Vujoševića vidi se i to na snimku br.1 (nastao u 08:37:45 časova i u trajanju od 38 sekundi) da oštećena Djordjević T. leži na krevetu u ćeliji br.2, na snimku br.2 (nastao u 08:46:27 i u trajanju od 42,16 sekundi) da oštećena Djordjević T. leži na krevetu u ćeliji br.2, da se otvaraju vrata od ćelije, da se okrivljeni V.M. zadržava na vratima nekoliko sekundi, da okrivljeni prilazi oštećenoj Djordjević Tanji koja leži na krevetu, da podiže pokrivač sa oštećene i vraće se prema vratima, da zatim oštećena ustaje u sjedeći položaj, obuva cipele i izlazi van, na snimku br.3 (nastao u 09:13:27 i u trajanju od 38,04 sekundi) da je prostorija za zadržavanje sa otvorenim vratima, da oštećena ulazi u prostoriju, da se vrata zatvaraju, da oštećena izuva obuću i vraće se u krevet i na snimku br.4 (nastao u 09:21:26 i u trajanju od 8,20 sekundi) da oštećena leži na krevetu u ćeliji pokrivena.<br>
	&nbsp;<br>
	Iz izvoda iz kaznene evidencije Uprave policije PJ Pljevlja-Ispostava Žabljak br.245/09-1911/1 od 30.10.2009.godine, izdatog na ime okrivljenog, utvrdjuje se da isti nije osudjivan. &nbsp;<br>
	&nbsp;<br>
	Sud je cijenio iskaz svjedoka-oštećene Djordjević Tanje, pa je našao da se ista objektivno, odredjeno, logično i istinito izjasnila o činjenicama važnim za ovu krivičnu stvar.<br>
	&nbsp;<br>
	Sud je cijenio iskaze svjedoka Leković Milanka i Rondović Ratka, koji nijesu očevidci, pa je našao da su se isti istinito izjasnili o činjenicama koje su im poznate, a da se nijesu upuštali u izjašnjavanje o činjenicama koje im nijesu poznate.<br>
	&nbsp;<br>
	Na osnovu naprijed izložene činjenične gradje, koja proizilazi iz sadržine dokaza provedenih na glavnom pretresu, ovaj sud je nesumnjivo zaključio da su se u radnjama okrivljenog V.M.a stekla sva obilježja bića krivičnog djela nedozvoljene polne radnje iz čl.208 st.1 u vezi čl.207 st.1 KZ. Naime, okrivljeni je dana 08.04.2009.godine, u Podgorici, u službenim prostorijama Uprave policije Područne jedinice Podgorica, zloupotrebom svog položaja, kao službenik te područne jedinice, zadužen za obezbjedjenje zadržanih lica, izvršio polnu radnju prema zadržanom licu oštećenoj Đ.T., na način što je, radi zadovoljenja svog polnog nagona, istu prethodno izveo iz ćelije i doveo u svoju kancelariju, gdje joj je ponudio da legne na krevet, pa pošto je oštećena legla, legao je pored nje, zavukao ruku ispod ćebeta kojim je ista bila pokrivena i dirao je po butinama i grudima, čemu se oštećena protivila, ali je okrivljeni nastavio da je dira.<br>
	&nbsp;<br>
	Naime, iz odbrana okrivljenog V.M.a iz pretkrivičnog i istražnog postupka i sa glavnog pretresa utvrdjuje se da je on dana 08.04.2009.godine, kao policijski službenik Uprave policije PJ Podgorica bio zadužen za obezbjedjenje zadržanih lica. Dok je kolega iz smjene okrivljenog V.M.a, policijski službenik Leković Milanko, bio odsutan radi polaganja ispita okrivljeni V.M. je oštećenu Djordjević Tanju izveo iz ćelije, a zatim je doveo u prostoriju gdje borave ovlašćeni policijski službenici zaduženi za obezbjedjenje zadržanih lica, što se utvrdjuje iz odbrana okrivljenog V.M.a, iskaza oštećene Djordjević Tanje i iskaza svjedoka Leković Milanka. Iz iskaza oštećene Djordjević Tanje utvrdjuje se da joj je okrivljeni dozvolio da popuši cigaretu, te da je nakon toga od okrivljenog tražila da je vrati u ćeliju jer je htjela da legne, obzirom da se loše osjećala. Tom prilikom okrivljeni V.M. rekao joj je da ubrzo neće niko doći, da legne na njihov krevet jer je čistiji, pa nakon što je legla, okrivljeni V.M. je legao pored nje, zavukao je ruku ispod ćebeta i dirao je po unutrašnjoj i spoljašnjoj strani butina i po dekolteu, što se sve utvrdjuje iz kazivanja oštećene. I okrivljeni V.M. u odbrani datoj u pretkrivičnom postupku je tvrdio da je oštećenu dodirivao po grudima. Iako je oštećena&nbsp; govorila okrivljenom da skloni ruke, sklanjala mu ruke, protiveći se, okrivljeni V.M. je nastavio da je dira na isti način, što se utrvrdjuje iz iskaza oštećene.<br>
	&nbsp;<br>
	Krivično djelo nedozvoljene polne radnje iz čl.208 st.1 u vezi čl.207 st.1 KZ čini izmedju ostalog onaj ko zloupotrebom svog položaja izvrši neku drugu polnu radnju, koja ne predstavlja obljubu i sa njom izjednačen čin, prema licu koje se prema njemu nalazi u odnosu podredjenosti.<br>
	&nbsp;<br>
	Upravo koristeći svoj položaj, jer je bio policijski službenik zadužen za obezbjedjenje zadržanih lica, po čijim naredbama i uputstvima su zadržana lica dužna da postupaju i njegovom zloupotrebom, dovodeći oštećenu, koja se prema njemu nalazila u odnosu podredjenosti, u službenu prostoriju gdje borave službena lica i nudeći oštećenoj privremeno bolje uslove zadržavanja okrivljeni je preduzeo nedozvoljenu polnu radnju, tako što je oštećenu rukom dirao po butinama i grudima, a u cilju zadovoljenja svog polnog nagona. Zbog toga su se u radnjama okrivljenog stekla sva bitna obilježja bića krivičnog djela nedozvoljene polne radnje iz čl.208 st.1 u vezi čl.207 st.1 KZ.<br>
	&nbsp;<br>
	Cijeneći psihički odnos okrivljenog prema počinjenom krivičnom djelu, sud je našao da je isti postupao sa direktnim umišljajem, odnosno bio je svjestan svog djela i htio je njegovo izvršenje, što ga sve čini krivim.<br>
	&nbsp;<br>
	Imajući u vidu sve naprijed navedeno sud nije prihvatio odbranu okrivljenog iz istražnog postupka i sa glavnog pretresa, u kojoj je negirao da je oštećenu dirao po butinama i grudima, pa je našao da je takva odbrana neistinita i sračunato &nbsp;data u cilju izbjegavanja krivično-pravne odgovornosti. Uz to sud nije prihvatio ni odbranu okrivljenog iz pretkrivičnog postupka u dijelu da je oštećenu dirao po grudima jer je smatrao da je ona to tražila, obzirom da je ovakva odbrana obesnažena iskazom oštećene iz kojeg iskaza proizilazi da oštećena okrivljenom nije dala povod, a ni pristanak za radnje koje je okrivljeni preduzeo. U odbrani datoj u pretkrivičnom postupku okrivljeni je naveo da je oštećenu dirao po grudima, dok je takvu činjenicu negirao u kasnije datim odbranama, a različitost je pravdao time da je u pretkrivičnom postupku odbranu iznio po naredjenju komandira Rondović Ratka. Ovakvo objašnjenje različitosti je potpuno nelogično, a pri tom iz iskaza svjedoka Rondović Ratka proizilazi da je okrivljenom bez ikakve prijetnje i upotrebe sile dao savjet da mu je najbolje da podje kod ovlašćenog inspektora i da ispriča sve ono što se desilo. Okrivljeni je u odbrani na glavnom pretresu potvrdio da je prilikom iznošenja odbrane u pretkrivičnom postupku imao branioca po službenoj dužnosti i odvojen razgovor sa njim.<br>
	&nbsp;<br>
	Sud je cijenio i druge provedene dokaze pa je našao da su bez uticaja na drugačije presudjenje u ovoj krivičnoj stvari.<br>
	&nbsp;<br>
	Sud je prilikom odlučivanja o vrsti i visini krivične sankcije za okrivljenog, imao u vidu sve okolnosti na strani okrivljenog koje su od značaja za izbor i visinu u smislu čl.42 KZ, pa je od olakšavajućih okolnosti na strani okrivljenog našao da isti nije osudjivan, što je utvrdjeno iz citiranog izvoda iz kaznene evidencije, dok otežavajućih okolnosti nije bilo, pa je sud okrivljenom izrekao uslovnu osudu kojom mu je utvrdio kaznu zatvora u trajanju od 3 (tri) mjeseca&nbsp; i istovremeno odredio rok provjeravanja od 2(dvije) godine, odnosno da se utvrdjena kazna neće izvršiti ako okrivljeni za vrijeme od 2 godine po pravosnažnosti presude ne izvrši novo krivično djelo. Sud je našao da se u konkretnom slučaju, a imajući u vidu naprijed navedene olakšavajuće okolnosti može očekivati da će se upozorenjem uz prijetnju kaznom uticati na okrivljenog da ubuduće ne vrši krivična djela, te da nije nužno da se kazna primijeni radi krivično-pravne zaštite, pa sud nalazi da će se uslovnom osudom iz izreke ove presude u potpunosti ostvariti svrha izricanja ove krivične sankcije iz čl.52 KZ u okviru opšte svrhe propisivanja i izricanja krivičnih sankcija iz čl.4 st.2 KZ.<br>
	&nbsp;<br>
	&nbsp;<br>
	&nbsp;<br>
	O troškovima krivičnog postupka odlučeno je na osnovu čl.226 i 229 ZKP-a, pa kako je okrivljeni oglašen krivim obavezan je da na ime sudskog paušala uplati ovom sudu iznos od 30,00 eura, koji iznos je odredjen shodno složenosti i trajanju postupka uz ocjenu imovinskih prilika okrivljenog, a u roku od 15 dana po pravosnažnosti presude.<br>
	&nbsp;<br>
	Na osnovu čl. 239 st. 2 ZKP-a, oštećena Djordjević T. je radi ostvarivanja imovinsko-pravnog zahtjeva upućena na parnični postupak, obzirom da činjenice utvrdjene u krivičnom postupku nijesu pružale pouzdan osnov ni za potpuno ni za djelimično presudjenje, a njihovo utvrđivanje je vodilo nepotrebnom odugovlačenju postupka.<br>
	&nbsp;<br>
	Na osnovu izloženog, a primjenom čl. 374 ZKP-a, odlučeno je kao u izreci.<br>
	&nbsp;<br>
	&nbsp;<br>
	ZAPISNIČAR, &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; SUDIJA,<br>
	Ana Ivanović, s.r&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Vladimir Novović, s.r<br>
	&nbsp;<br>
	&nbsp;<br>
	&nbsp;<br>
	<u>PRAVNA</u> <u>POUKA</u><u>:</u> Protiv ove presude može se izjaviti žalba Višem sudu u Podgorici, u roku od 8 dana od dana prijema pismenog otpravka, a preko ovog suda.<br>
	&nbsp;<br>
	<br clear="all">
	&nbsp;<br>
	1. ODT Podgorica<br>
	2. Okrivljenom V.M.u<br>
	3. Braniocu adv.Zdravku Begoviću<br>
	4. Po pravosnažnosti oštećenoj Đ.T.<br>
	<br clear="all">
	&nbsp;<br>
	&nbsp;<br>
	&nbsp;<br>
	<br clear="all">
	&nbsp;<br>
	&nbsp;</div>

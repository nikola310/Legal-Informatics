<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
</style>
</head>
<body class="b1" style="background: #aaa;">
<div class="window1">
<div class="page1">
<p>
<span></span>
</p>
<p>&nbsp;</p>
<p>
<span></span>
</p>
<p style="text-align:right">
<span></span><span></span><span>                                                                                                                                                                                                              K.br.50/14-13</span>
</p>
<p>&nbsp;</p>
<p style="text-align:center;">
<span>U IME CRNE GORE</span>
</p>
<p>&nbsp;</p>
<p>&nbsp;</p>
<p>
<span>VIŠI SUD U BIJELOM POLJU, sudija Vidomir Bošković, sa zapisničarem Mirjanom Gačević, u postupku po optužnici Višeg državnog tužilaštva u Bijelom Polju, Kt.br.44/13 od 02.12.2013.godine, protiv optuženog J. J. iz B., zbog krivičnog djela neovlašćena proizvodnja, držanje i stavljanje u promet opojnih droga iz čl. 300 st. 1 Krivičnog zakonika Crne Gore (Kz CG), nakon održanog glavnog, javnog pretresa dana 03.11.2014.godine, u prisustvu zamjenika Višeg državnog tužioca u Bijelom Polju, Milice Rmandić, optuženog i njegovog branioca M. S., advokata iz B., istog dana donio je i javno objavio,</span>
</p>
<p>&nbsp;</p>
<p>&nbsp;</p>
<p style="text-align:center;">
<span>P R E S U D U</span>
</p>
<p>&nbsp;</p>
<p>&nbsp;</p>
<p>
<span>Optuženi J.J. JMB ........, od oca M., majke Z. rodjene R., rodjen .........godine u B., sa prebivalištem u naselju L., opština B., državljanin C. G., oženjen, otac jednog maloljetnog djeteta, nezaposlen, lošeg imovnog stanja, osuđivan presudom Osnovnog suda u Beranama, K.br.675/07 od 30.11.2007.godine, zbog krivičnog djela ugrožavanje javnog saobraćaja iz čl.339 st.1 Kz CG, na novčanu kaznu u iznosu od 1.200,00€, </span>
</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span>K r i v   j e</span>
</p>
<p>&nbsp;</p>
<p>
<span>Što je: </span>
</p>
<p>&nbsp;</p>
<p>
<span>U naselju L. u B., u porodičnoj kući, neovlašćeno radi prodaje držao opojnu drogu marihuanu u količini od 0,80 grama, supstancu koja je Pravilnikom o utvrđivanju spiska droga, psihotropnih supstanci i bilja koje se može koristiti za proizvodnju droga (Sl.list CG br.56/12), proglašena za opojnu drogu, upakovanu u ručno pravljeni zamotuljak od plastične kese, skrivenu u torbici, u plakaru spavaće sobe, koji predmet je dana 06.11.2013.godine pronađen od strane ovlašćenih službenih lica CB B., Odsjek za borbu protiv droge i krijumčarenje, Grupe za suzbijanje droga B. P., B. i P., prilikom pretresa porodične kuće i istu oduzeli,</span>
</p>
<p>&nbsp;</p>
<p>
<span>- čime je izvršio krivično djelo neovlašćena proizvodnja, držanje i stavljanje u promet opojnih droga iz čl.300 st. 1 Krivičnog zakonika Crne Gore (Kz CG),</span>
</p>
<p>&nbsp;</p>
<p>
<span>- za koje ga sud primjenom tog zakonskog propisa, te čl.15, 32, 36, 42, 45 i 46 st. 1 tač. 3 Kz CG i čl.226, 229 i 374 Zakonika o krivičnom postupku (Zkp),</span>
</p>
<p>&nbsp;</p>
<p>&nbsp;</p>
<p style="text-align:center;">
<span>O S U DJ U J E</span>
</p>
<p>&nbsp;</p>
<p>
<span>Na kaznu zatvora u trajanju od . (..) mjeseci u koju mu se ima uračunati vrijeme zadržavanja od 06.11.2013.godine u 11,00 h do 07.11.2013.godine u 19,20 h.</span>
</p>
<p>&nbsp;</p>
<p>
<span>Optuženi se obavezuje da na ime paušala plati iznos od 50,00€ (pedeseteura), u korist Budžeta Crne Gore, sve u roku od 15 (petnaest) dana od dana pravosnažnosti ove presude.</span>
</p>
<p>&nbsp;</p>
<p>
<span>Opojna droga – marihuana, neto mase 0,80 grama, privremeno oduzeta od optuženog J. J., ima se trajno oduzeti i određuje se da se ista ima uništiti, po pravosnažnosti ove presude, na osnovu čl.66 i 75, a u vezi sa čl.300 st.7 Kz CG.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span>O b r a z l o ž e nj e</span>
</p>
<p>&nbsp;</p>
<p>
<span>Optužnicom Višeg državnog tužilaštva u Bijelom Polju, Kt.br.44/13 od 02.12.2013.godine, optuženom J. J. iz B., stavljeno je na teret izvršenje krivičnog djela neovlašćena proizvodnja, držanje i stavljanje u promet opojnih droga iz čl.300 st.1 Kz CG.</span>
</p>
<p>&nbsp;</p>
<p>
<span>U završnoj riječi zamjenik Višeg državnog tužioca u Bijelom Polju istakla je, da ostaje pri ranije datim završnim riječima i predlogu, u kojim završnim riječima je apostrofirano da je svim izvedenim dokazima u potpunosti dokazano da je optuženi izvršio krivično djelo u vrijeme i na način kako je to opisano u dispozitivu optužnice, i predložio da sud optuženog J. J. oglasi krivim i osudi na kaznu u skladu sa zakonom. </span>
</p>
<p>&nbsp;</p>
<p>
<span>Oprtuženi J. J. je u odbrani datoj u postupku pred Višim državnim tužilaštvom u Bijelom Polju u bitnom istakao da živi u porodičnoj kući u B. sa ocem, suprugom i mldb.djetetom, te da su kritičnog dana inspektori – policajci CB B. došli u njegovu kuću radi vršenja pretresa, kojom prilikom su pronašli jedan zamotuljak od pvc kese u kojoj se nalazila mala količina opojne droge marihuane. Istakao je da je droga pronađena u njegovoj torbi, u plakaru u spavaćoj sobi. Osim toga istakao je da su prilikom pretresa pronađene i sjemenke od opojne droge marihuane, koje su bile zapakovane u jednoj plastičnoj kesi, kao i kuhinjska vaga marke „Vivax“ koja se nalazila među garderobom, u plakaru u spavaćoj sobi. Takođe, optuženi je izjavio da je predmetnu drogu kupio tokom ljeta dok je boravio na moru – u B., da je istu za pet eura kupio od nepoznatog lica, na plaži, kao i to da je dio iskoristio dok je boravio u B., a dio donio u B.. Napomenuo je da ne zna koju je količinu </span><span>droge kupio. Osim toga, istakao je da je unazad 8 mjeseci korisnik droge, da nikada nije nabavljao drogu radi prodaje ili davanja drugom na korišćenje, te da je nađena vaga ustvari kuhinjska vaga koju njegova supruga koristi u kuhinji, a koju je on sakrio u ormar kako je ne bi uzelo dijete koje ima četiri godine.</span>
</p>
<p>&nbsp;</p>
<p>
<span>Na glavnom pretresu, optuženi J. J. je istakao da nije kriv za predmetno krivično djelo. Napomenuo je da je osim droge koju je donio u B., u B. još u dva navrata kupovao drogu, te da je za deset dana, koliko je boravio u B. iskoristio .. džointa, kao i to da je u B. koristio drogu sa društvom, ali ne od droge koju je kupio u B., već od droge koja njemu nije pripadala. Takođe, istakao je da nađena vaga mjeri količine do .. kg, da je izmjerio drogu koju je donio iz B., te da se radilo o količnii od oko .. grama, ali da je od iste napravio jedan džoint. Vagu je sakrio od nestašnog djeteta, jer je njegova supruga dan prije izvršenog pretresa pravila tortu, zbog čega je istu vagu koristila u kuhinji. </span>
</p>
<p>&nbsp;</p>
<p>
<span>U ponovnom postupku ponovio je svoju raniju odbranu, dodajući da mu je od strane službenika policije prilikom njihovog dolaska povodom vršenja pretresa predata naredba za vršenje pretresa, kojom prilikom je zahtijevano da obezbijedi dva svjedoka koji bi prisustvovali vršenju pretresa, što im on nije mogao obezbijediti. Pretresu je prisustvovao, sem tavanskih i podrumskih prostorija, a koliko se sjeća nije mu predočeno da može angažovati branioca. </span>
</p>
<p>&nbsp;</p>
<p>
<span>U završnoj riječi, branilac optuženog J. J., advokat M. S., ostao je pri ranije datim završnim riječima gdje je predložio da se optuženi oslobodi od optužbe, s obzirom na to da predmetna droga nije bila namijenjena prodaji, jer ni jednim dokazom nije potvrđena radnja optuženog koja bi imala elemente predmetnog krivičnog djela. Istakao je da su predloženi i izvedeni dokazi bili pribavljeni i obezbijeđeni protivno odredbi čl.81 st.3 Zkp, te kao takvi ne mogu biti dokaz u ovom krivičnom postupku. Branilac je istakao da je optuženi istakao da je predmetnu drogu nabavio isključivo za svoje potrebe i da je istu u više navrata konzumirao u svojoj kući. </span>
</p>
<p>&nbsp;</p>
<p>
<span>U završnoj riječi optuženi je prihvatio završnu riječ svog branioca uz predlog za donošenje oslobađajuće presude.</span>
</p>
<p>&nbsp;</p>
<p>
<span>Sud je na glavnom pretresu izveo dokaze: pročitao iskaze svjedoka I. I., M. D. i P. M., pročitao zapisnik Uprave policije CB B. broj ............ od 06.11.2013.godine, o pretresanju stana i drugih prostorija, pročitao potvrdu Uprave policije CB B., br......... od 06.11.2013.godine, o privremenom oduzimanju predmeta, na ime optuženog, izvršio uvid u fotodokumentaciju UP CB B., broj ....... od 06.11.2013.godine, pročitao izvještaj F. C. u D., o hemijskom vještačenju broj 3401/13 sa nalazom i mišljenjem vještaka N. B. sa fotodokumentacijom br..... od 20.11.2013.godine, pročitao Izvod iz kaznene evidencije UP CB B. broj ..... od 18.11.2013.godine, pa je cijeneći iste pojedinačno i u kontekstu dovodeći ih u vezu sa odbranama optuženih utvrdio činjenično stanje kao u izreci presude.  </span>
</p>
<p>&nbsp;</p>
<p>
<span>Na osnovu nespornih činjenica u ovoj krivično pravnoj stvari i dokaza izvedenih u toku postupka, sa izvjesnošću je utvrđeno da je optuženi J.J.u svojoj porodičnoj kući u B., neovlašćeno držao opojnu drogu – marihuanu, u količini od ... grama, upakovanu u ručno pravljeni zamotuljak od plastične kese, sakrivenu u torbici u plakaru spavaće sobe, a koja droga je pronađena prilikom pretresa kuće i koja je tom prilikom oduzeta od strane ovlašćenih službenih lica uz izdavanje potvrde o privremeno oduzetim predmetima. Dakle, iz sadržine izvedenih dokaza proizilazi da je optuženi neovlašćeno, u svojoj kući u B., držao opojnu drogu, te da je ista droga bila namijenjena prodaji trećim licima. </span>
</p>
<p>&nbsp;</p>
<p>
<span>Iz potvrde o privremenom oduzimanju predmeta Uprave policije Područne jedinice Berane, zapisnika o pretresanju stana optuženog, izvještaja F. c. u D. – Grupe za hemijska ispitivanja, te na osnovu priznanja te činjenice od strane optuženog, sud je utvrdio da je dana 06.11.2013.godine u 09.20 h, optuženi zatečen u radnji neovlašćenog držanja opojne droge marihuane – koja potiče od biljke čiji je botanički naziv Cannabis sativa – konoplja, ukupne neto mase od ... grama koja je od strane policije pronadjena, upakovana u jedan ručno pravljeni zamotuljak, a koja je bila sakrivena u torbici koja se nalazila u ormaru spavaće sobe koju je koristio optuženi.</span>
</p>
<p>&nbsp;</p>
<p>
<span>U zapisniku o pretresanju stana optuženog konstatovano je da je pored naprijed naznačene opojne droge, kod optuženog pronađen zamotuljak sa biljnom materijom – sjemenkama nalik na sjemenke opojne droge, kao i vaga za precizno mjerenje. Takođe, u istom zapisniku je konstatovano da je radnja pretresanja stana i drugih prostorija optuženog izvršena bez prisustva svjedoka, jer je u konkretnom slučaju postojala opasnost od odlaganja, a u skladu sa odredbom čl.83 st.4 Zkp. Samim tim, potvrda o privremenom oduzimanju predmeta predstavlja pravno valjan dokaz, jer je u konkretnom slučaju izvršen pretres stana i drugih prostorija optuženog, a na osnovu naredbe Višeg suda u Bijelom Polju, s tim što se prisustvo svjedoka nije moglo odmah obezbijediti, a postojala je opasnost od odlaganja, što je konstatovano u zapisniku o pretresanju, a koju okolnost prihvata i ovaj sud, jer se i po nalaženju ovog suda preduzimanje radnje pretresanja nije moglo odložiti s obzirom na to da je postojala mogućnost da se unište ili sakriju tragovi izvršenja predmetnog krivičnog djela. </span>
</p>
<p>&nbsp;</p>
<p>
<span>Iz iskaza svjedoka M. D., I. I. i P. M. koje je sud uz saglasan predlog stranaka pročitao proizilazi da je pretres kuće optuženog izvršen shodno čl. 83 st. 4 ZKP, bez prisustva svjedoka koje službenici policije nijesu mogli obezbijediti u odgovarajućem kratkom vremenu, a postojala je opasnost od odlaganja radnje pretresanja, zbog toga što bi sasvim izvjesno od strane prisustnih u kući bilo izvršeno odstranjivanje predmeta i tragova izvršenja krivičnog djela. Naznačeni svjedoci potvrdili su da su imali saznanje i sumnju da se optuženi bavi prodajom narkotika (što je potvrdio i svjedok M. D.), pa su nakon predaje naredbe o vršnju pretresa izvršili pretres kuće optuženog, ali bez prisustva svjedoka koje nijesu mogli obezbijediti, te su u zapisniku o pretresanju konstatovali da je postojala opasnost od odlaganja pod čim su podrazumijevali da je moglo doći do odbacivanja droge, tim prije što su se u </span><span>kući sem optuženog nalazili njegova supruga i otac (koje činjenice su potvrdili svjedoci M. i P.). Mišljenje je ovog suda da je prisustvo oca i supruge optuženog u kući čiji je pretres izvršen predstavljalo realnu opasnost da će se iz kuće uništiti dokazi, što je opravdano od strane službenika policije i procijenjeno kao postojanje opasnosti od odlaganja i istrajavanje da se obezbijedi prisustvo svjedoka pretresa moglo je dovesti do uklanjanja tragova izvršenja krivičnog djela, pa je samim tim pretres izvršen bez prisustva svjedoka ocijenjen kao zakonita radnja, a dokazi pribavljeni vršenjem pretresa su pravno valjani i iz njih su utvrdjene relevantne činjenice.  </span>
</p>
<p>&nbsp;</p>
<p>
<span>Iz izvještaja o hemijskom vještačenju, broj ......, sačinjenog od strane vještaka F.g c. U. P. C. G., dipl.hem.N. B., utvrđeno je da je optuženi bio u posjedu jednog ručno pravljenog zamotuljka od plastične kese u kome se nalazila sasušena biljna materija zelene boje karakterističnog opojnog mirisa, neto mase 0,80 grama, za koji je kostatovano da potiče od biljke čiji botanički naziv Cannabis sativa – konoplja, koji sadrži tetrahidrokanabinol (THC) u koncentraciji iznad ...%. Pored toga iz istog Izvještaja proizilazi da je optuženi bio u posjedu ručno pravljenog zamotuljka od plastične kese, u kome se nalazila 41 sjemenka koja potiče od biljke kanabis, ali koje se ne nalaze u Pravilniku o utvrđivanju spiska droga, psihotropnih supstanci i bilja koje se može koristiti za proizvodnju droga (Sl.List CG br.56/12. Takođe, iz istog Izvještaja proizlazi da je optuženi bio u posjedu i ispravne digitalne vage u obliku kašike, koja je namijenjena za mjerenje mase, a koja je sadržala tetrahidrokanabinol (THC). Nađene supstance (konoplja i THC) su supstance koje djeluju na centralni nervni sistem, izazivaju stanje zavisnosti i nalaze se u Pravilniku o utvrđivanju spiska droga, psihotropnih supstanci i bilja koje se može koristiti za proizvodnju droga.</span>
</p>
<p>
<span></span>
</p>
<p>
<span>S obzirom na odbranu optuženog i na sadržinu naprijed naznačenih dokaza, izvedenih na glavnom pretresu, utvrđeno je da je optuženi kritičnom prilikom zatečen u radnji neovlašćenog držanja, radi prodaje opojne droge – marihuane, ukupne neto mase .... grama u vrijeme i na mjestu kako je  označeno optužnicom.</span>
</p>
<p>&nbsp;</p>
<p>
<span>Medjutim, imajući u vidu da optuženi negira da je istu opojnu drogu držao radi prodaje i navodi da je istu nabavio i držao radi lične upotrebe, to je po nalaženju ovog suda ta odlučna činjenica sporna. Sud nije poklonio vjeru odbrani optuženog da je predmetnu opojnu drogu nabavio i držao isključivo za svoje potrebe, čime bi se isključila protivpravnost njegovog postupanja.</span>
</p>
<p>&nbsp;</p>
<p>
<span>Sud kod utvrđenih činjenica u odnosu na neovlašćeno držanje opojne droge - marihuane, u količini naznačenoj u izreci presude, nije mogao dati vjeru odbrani optuženog, u tvrdnji da je predmetnu drogu nabavio za svoje potrebe, čime bi se isključila protivpravnost njegovog postupanja. Naime, optuženi je drogu upakovao u jedan ručno pravljeni zamotuljak, od plastične kese i sakrio u svojoj torbici u ormaru spavaće sobe, a pored opojne droge, u ormaru je skrivao i digitalnu vagu za mjerenje mase na kojoj je vještačenjem utvrdjeno prisustvo THC. Nelogična je odbrana optuženog u dijelu u kojem tvrdi da je drogu nabavio slučajno, na plaži od njemu nepoznatog lica, za </span><span>novac u vrijednosti od 5,00€, te da je jedan dio opojne droge iskoristio dok se nalazio u B., a da je ostalo donio kući. Ovo sa razloga što je isti na saslušanju kod nadležnog tužioca istakao da je prethodno, dok se nalazio u B., od ukupno kupljene količine opojne droge konzumirao dio, da nije znao kolika je količina kupljene droge bila, te da smatra da je bilo za dvije – tri upotebe i to u vidu džointa. Ovakva odbrana optuženog je u suprotnosti sa njegovom tvrdnjom datom u toku glavnog pretresa, kada je istakao da je za vrijeme boravka u B. u dva navrata kupio drogu kod istog lica, i iskoristio nekih šest džointa. Pored toga, nelogična je odbrana optuženog u dijelu u kojem je istakao da je kuhinjsku vagu koja je pronađena u plakaru spavaće sobe, veče prije pretresa u kuhinji koristila njegova supruga, te da je on navodno istu vagu sakrio od mldb.djeteta. Ovo posebno imajući u vidu da je vještačenjem od strane vještaka hemijske struke utvrđeno da je na digitalnoj vagi pronađen tetrahidrokanabinol (THC), u koncentraciji iznad ...%, pa je životno nelogično da se ista materija nalazi na vagi koja je navodno prethodno upotrijebljavana u kuhinji, te da se vaga prethodno upotrijebljena u kuhinji skriva u plakaru spavaće sobe. Osim toga, odbrana optuženog je protivurječna sama sebi u dijelu tvrdnje da u toku nekoliko mjeseci, tačnije od avgusta 2013.godine, do dana kada je izvršen pretres i pronađena opojna droga, optuženi nije koristio istu, iako je istakao da je unazad 8 mjeseci, korisnik droge – marihuane. Naročito, ako se ima u vidu tvrdnja optuženog da je od ukupne količine opojne droge kupljene za vrijeme njegovog boravka u B. iskoristio ... džointa, a nakon povratka u B., od kupljene droge nije iskoristio ni jedan džoint. Različito predstavljanje pojedinih činjenica od strane optuženog ukazuje da je on svoju odbranu uskladjivao sa utvrdjenim činjenicama, a prije svega iz razloga jer je na vagi vještačenjem utvrdjeno prisustvo opojne droge marihuane, zbog čega je optuženi naknadno tvrdio da je izvršio mjerenje droge marihuane, što nije logično da se vrši pod uslovom ako droga nije namijenjena prodaji. </span>
</p>
<p>
<span></span>
</p>
<p>
<span>Sa naznačenih razloga odbrana optuženog J. J. je ocijenjena kao nelogična, protivurječna, neuvjerljiva, a time i neosnovana u pogledu tvrdnje da je predmetnu opojnu drogu držao radi lične upotrebe. </span>
</p>
<p>&nbsp;</p>
<p>
<span>Nasuprot odbrani optuženog iz jasnih i uvjerljivih dokaza, odnosno iz potvrde o privremenom oduzimanju predmeta, zapisnika o pretresanju stana i drugih prostorija i nalaza vještaka hemijske struke proizilazi da je opojna droga zatečena kod optuženog i oduzeta od istog, zapakovana u jedan ručno pravljeni zamotuljak od plastične kese, podesan za stavljanje u promet. Osim toga, u ormaru koji se nalazi u spavaćoj sobi optuženog, pronađna je i vaga za precizno mjerenje mase, na kojoj je hemijskom analizom konstatovano prisustvo tetrahidrokanabinola (THC), a što sve ukazuje da je okrivljeni istu vagu upotrebljavao za precizno mjerenje opojne droge koju je stavljao u promet. Isto tako, činjenica da su i vaga i ručno pravljen zamotuljak prilikom pretresa stana optuženog pronađeni sakriveni u ormaru, u spavaćoj sobi, ukazuje na postojanje njegove svijesti u vezi protivpravnosti radnje, a i na  istovremeno htenje takovog činjenja. Time su, nasuprot protivurječnoj i nelogičnoj odbrani optuženog utvrdjene okolnosti koje ukazuju da je optuženi predmetnu opojnu drogu držao radi prodaje.</span>
</p>
<p>&nbsp;</p>
<p>
<span>Činjenice da su držanje i promet opojne droge zabranjeni, predstavljaju opšte poznate činjenice, pa je zato kod učinioca koji drži opojnu drogu radi prodaje uvijek prisutna svijest o neovlašćenom postupanju. U konkretnom slučaju nesumnjivo je utvrdjeno da je optuženi radnju držanja opojne droge radi prodaje preduzeo sa umišljajem uz htjenje posledice, koja predstavlja apstraktnu opasnost za zdravlje neodređenog broja ljudi, jer mu je pomenuta opšte poznata činjenica bila poznata, baš  kao i zabranjena posledica, a znao je i da nema ovlašćenje za vršenje takve radnje. Takođe, činjenica da je optuženi skrivao opojnu drogu i vagu za mjerenje iste, na opisani način upućuje na njegovu svijest o protivpravnosti. </span>
</p>
<p>&nbsp;</p>
<p>
<span>Pravno kvalifikujući činjenje optuženog na osnovu utvrdjenog činjeničnog stanja sud je utvrdio da je optuženi na način bliže opisan u izreci ove presude izvršio krivično djelo neovlašćena proizvodnja, držanje i stavljanje u promet opojnih droga iz čl.300 st.1 Kz CG, za koje je optužen. Ovo, sa razloga što je utvrđeno da se zabranjena radnja sastoji u konkretnom slučaju, u neovlašćenom držanju opojne droge - marihuane, radi prodaje, a koja droga je Pravilnikom o utvrđivanju spiska droga, psihotropnih supstanci i bilja koje se može koristiti za proizvodnju opojnih droga (Sl.list CG br.56/12) proglašena za opojnu drogu. Vezano za pomenuti blanketni propis, činjenje optuženog u krivično pravnom smislu predstavlja radnju krivičnog djela iz čl.300 st.1 Kz CG iz grupe alternativno opisanih radnji medju kojima je i radnja držanja radi prodaje opojnih droga. </span>
</p>
<p>&nbsp;</p>
<p>
<span>Kod utvrdjenog neovlašćenog držanja radi prodaje, opojne droge - marihuane bez značaja za postojanje krivičnog djela je to što prodaja nije ostvarena usljed radnje otkrivanja učinioca od strane policije. Takodje, u krivično pravnom smislu nebitno je za postojanje predmetnog krivičnog djela to da li je učinilac u dužoj ili kraćoj faktičkoj vlasti nad opojnom drogom, bitno je da ona postoji i da optuženi može raspolagati istom. </span>
</p>
<p>&nbsp;</p>
<p>
<span>Odredbom čl.300 st.1 Kz CG propisano je da će se kazniti zatvorom od dvije do deset godine, onaj ko neovlašćeno proizvodi, prerađuje, prodaje ili nudi na prodaju ili ko radi prodaje kupuje, drži ili prenosi ili ko posreduje u prodaji ili kupovini ili na drugi način neovlašćeno stavlja u promet supstance koje su proglašene za opojne droge ili biljke koje sadrže takve supstance. </span>
</p>
<p>&nbsp;</p>
<p>
<span>Odlučujući o visini kazne optuženom J. J., sud je cijenio sve okolnosti iz čl.42 Kz CG, pa je od olakšavajućih okolnosti na strani optuženog našao da je optuženi lice mlađe životne dobi, porodičan, otac jednog mldb.djeteta u obavezi izdržavanja istog, lošeg imovnog stanja, nezaposlen. Takođe, sud je kao olakšavajuću okolnost našao i cijenio i količinu opojne droge koju je optuženi držao radi prodaje, pošto se radilo o neto masi manjoj od jednog grama i činjenicu da je posledica po zaštitni objekt krivičnog djela ostala na nivou apstraktne opasnosti. Ovaj sud je našao da sve olakšavajuće okolnosti nađene na strani optuženog treba vrjednovati kao osobito olakšavajuće okolnosti, te da i pored toga što je optuženi ranije jednom osuđivan, ali ne za istovrsno krivično djelo, već za krivično djelo ugrožavanje javnog saobraćaja </span><span>iz čl. 339 st. 1 KZ, istom treba ublažiti  kaznu u granicama propisanim odredbom čl.46 st.1 tač.3 Kz CG. Kazna zatvora u trajanju od . (...) mjeseci je po nalaženju ovog suda adekvatna težini izvršenog krivičnog djela i ličnosti učinioca i istom će se postići svrha kažnjavanja u okviru opšte svrhe izricanja krivičnih sankcija. Pored toga, po nalaženju ovog suda, izricanjem ublažene kazne, optuženom se pruža prilika da svojim budućim odnosom prema pravim životnim vrijednostima pokaže da pripada kategoriji lica koja mogu dati pozitivan doprinos društvu.</span>
</p>
<p>&nbsp;</p>
<p>
<span>U izrečenu kaznu zatvora, optuženom J. J., u smislu čl.51 st.1 Kz CG ima se uračunati vrijeme zadržavanja od 06.11.2013.godine u 11,00 h do 07.11.2013.godine u 19,20 h.</span>
</p>
<p>&nbsp;</p>
<p>
<span>Optuženi je obavezan na plaćanje paušala u iznosu od 50,00€, pri čemu je sud cijenio složenost i trajanje krivičnog postupka, kao i imovinske prilike optuženog. Drugih troškova postupka nije bilo.</span>
</p>
<p>&nbsp;</p>
<p>
<span>Opojna droga – marihuana, neto mase .... grama, privremeno oduzeta od optuženog J. J., predstavlja predmet čije je oduzimanje i uništenje obavezno, s obzirom odredbe čl.66 i 75 i čl.300 st.7 Kz CG, pa je zato u pogledu izrečene mjere bezbjednosti, odlučeno kao u izreci presude.</span>
</p>
<p>&nbsp;</p>
<p>
<span>Sa iznijetih odlučeno je kao u izreci presude, u skladu sa odredbom čl.374 Zkp.</span>
</p>
<p>&nbsp;</p>
<p style="text-align:center;">
<span>VIŠU SUD U BIJELOM POLJU</span>
</p>
<p style="text-align:center;">
<span>Dana, 03.11.2014.godine</span>
</p>
<p>&nbsp;</p>
<p>
<span>Zapisničar,</span><span></span><span></span><span></span><span></span><span></span><span></span><span></span><span></span><span>S U D I J A, </span>
</p>
<p>
<span>Mirjana Gačević,s.r.</span><span></span><span></span><span></span><span></span><span>              Vidomir Bošković,s.r.</span>
</p>
<p>&nbsp;</p>
<p>&nbsp;</p>
<p>
<span>PRAVNA POUKA:</span>
</p>
<p>
<span>Žalba na ovu presudu je dozvoljena.</span>
</p>
<p>
<span>Rok za žalbu je 15 dana, po</span>
</p>
<p>
<span>uručenju prepisa, a podnosi se Apelacionom sudu</span>
</p>
<p>
<span>CG u Podgorici preko ovog suda.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span>K.br.479/16</span>
</p>
<p style="text-align:right">
<span></span>
</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span> IME CRNE GORE</span>
</p>
<p>
<span>OSNOVNI SUD U PODGORICI, po sudiji Goranu Đukoviću, uz učešće namještenika suda Sanje Radević, kao zapisničara, u krvičnom predmetu protiv okrivljenog Š. D., zbog produženog krivičnog djela krađa iz čl. 239.st.1 u vezi čl. 49 Krivičnog zakonika Crne Gore, odlučujući po optužnom predlogu Osnovnog državnog tužilaštva Kt.br.928/16 od 29. jul 2016. godine, koji je zastupao savjetnik ODT-a Marko Mugoša, nakon glavnog i javnog pretresa, održanog dana 26.09.2016. godine, u prisustvu stranaka i branioca po službenoj dužnosti okrivljenog Š. D., advokata A. R., donio je, i dana 27.09.2016. godine, javno objavio</span>
</p>
<p style="text-align:center;">
<span>P R E S U D U</span>
</p>
<p>
<span>Okrivljeni: Š. D., sa JMBG.., zvani G., od oca Mi. i majke T., rođene Ž., rođen .. godine u P., sa prebivalištem u mjestu rođenja, ul. G. D. br.., državljanin Crne Gore, nezaposlen, razveden, otac jednog maloljetnog djeteta, završio osnovnu školu, lošeg imovnog stanja, osuđivan presudom Osnovnog suda u Podgorici K.br.05/915 od 05.10.2009. godine( koja je pravosnažna 31.03.2010. godine), zbog produženog krivičnog djela iz čl. 240.st.1 tač.1 u vezi čl. 49 Krivičnog zakonika na kaznu zatvora u trajanju od jedne godine; presudom Osnovnog suda u Podgorici K.br.1373/2006 od 05.10.2009. godine (koja je pravosnažna 28.10.2009. godine), zbog krivičnog djela krađa iz čl. 239.st.1 Krivičnog zakonika Crne Gore na kaznu zatvora u trajanju od 40 dana i presudom Osnovnog suda u Podgorici K.br.09/1271 od 05.10.2009. godine( koja je pravosnažna 31.10.2009. godine), zbog produženog krivičnog djela prikrivanje iz čl. 256.st.1 u vezi čl. 49 Krivičnog zakonika, na kaznu zatvora u trajanju od 30 dana,</span>
</p>
<p style="text-align:center;">
<span>Kriv je</span>
</p>
<p>
<span>Zato što je: </span>
</p>
<p>
<span>U julu 2016. godine, u P., svjestan svog djela čije izvršenje je htio i znajući da je njegovo djelo zabranjeno, u dva navrata, tuđu pokretnu stvar oduzeo drugom u namjeri da njenim prisvajanjem sebi pribavi protivpravnu imovinsku korist, na način što je:</span>
</p>
<p>
<span>Dana 04.07.2016. godine, oko 17,30 časova, u prodajnom objektu oštećenog preduzeća“C. T.“, AD P., koji se nalazi u ul. S., iskoristio nepažnju zaposlenih i sa izložbenog pulta oduzeo i prisvojio mobilni telefon marke „S. G. G. P. VE“, IMEI broja 35xxx53, vrijednosti 189,69 eura,</span>
</p>
<p>
<span>2. Dana 20.07.2016. godine, oko 18,00 časova, u kafe igraonici „ C. L.“, koja se nalazi u naselju S.A., iskoristio nepažnju radnice – oštećene M. D. i sa šanka oduzeo i prisvojio mobilni telefon marke  „S. N. 3“, vrijednosti 303,20 eura,</span>
</p>
<p>
<span>-čime je izvršio produženo krivično djelo krađa iz čl. 239.st.1 u vezi čl. 49.st.1 Krivičnog zakonika Crne Gore,</span>
</p>
<p>
<span>Pa sud okrivljenog, primjenom citiranih zakonskih propisa i čl. 3,4,5,13,15,32,36,42 i 51 Krivičnog zakonika Crne Gore i čl. 226,227,229,239 i 374 Zakonika o krivičnom postupku</span>
</p>
<p style="text-align:center;">
<span>Osuđuje</span>
</p>
<p>
<span>Na kaznu zatvora u trajanju od 8 (osam) mjeseci, u koju se uračunava vrijeme provedeno u pritvoru od 22.07.2016. godine od 17,00 časova, kao dana i časa lišenja slobode, pa nadalje.</span>
</p>
<p>
<span>Za ovim sud okrivljenom, primjenom čl. 71.st 1,2, 3 i 4 Krivičnog zakonika Crne Gore</span>
</p>
<p>
<span>Izriče:</span>
</p>
<p style="text-align:center;">
<span>MJERU BEZBJEDNOSTI</span>
</p>
<p>
<span>Obavezno liječenje narkomana, koja se ima izvršiti u ustanovi za izvršenje kazne, i ima trajati dok postoji potreba za liječenjem, može trajati duže od vremena izrečene kazne, ali njeno ukupno trajanje ne može biti duže od tri godine, a vrijeme provedeno u ustanovi za liječenje uračunava se u kaznu zatvora.</span>
</p>
<p>
<span>Usvaja se imovinsko- pravni zahtjev „C. T.“ AD Podgorica, pa se obavezuje okrivljeni da ovom oštećenom na ime naknade štete uplati novčani iznos od 189,69 eura, u roku od 2 mjeseca po pravosnažnosti presude.</span>
</p>
<p>
<span>Obavezuje se okrivljeni da ovom sudu na ime troškova postupka uplati novčani iznos od 143,00 eura, kao i 30 eura na ime paušala, te da snosi troškove postupka na ime nagrade postavljenom braniocu po službenoj dužnosti, o čijoj visini će sud naknadno odlučiti, posebnim rješenjem, sve u roku od 15 dana po pravosnažnosti presude.</span>
</p>
<p style="text-align:center;">
<span>O b r a z l o ž e nj e</span>
</p>
<p>
<span>Optužnim predlogom Osnovnog državnog tužilaštva Kt.br.928/16 od 29. jula 2016. godine, okrivljenom Š. D. stavljeno je na teret produženo krivično djelo krađa iz čl. 239.st.1 u vezi čl. 49 Krivičnog zakonika Crne Gore. U konačnom, zastupnik optužbe je ostao pri podnijetom optužnom predlogu i predložio je sudu da okrivljenog oglasi krivim i osudi po zakonu, kao i da mu nakon izricanje presude produži pritvor, po istom pritvorskom osnovu po kome je određen i produžavan. </span>
</p>
<p>
<span>Iznoseći odbranu na glavnom pretresu, okrivljeni se branio, kao u prethodnom postupku, s tim što je pojasnio da je telefon koji je otuđio dana 04.07.2016. godine, prodao u TC „G.“, a ne P. P., kao i da predmetni telefon nije prodao u radnji P. P..</span>
</p>
<p>
<span>U prethodnom postupku, okrivljeni je istakao da je dana 04.07.2016. godine, oko 17,00 časova, u ulici S., ušao u prodajni objekat CG T. i razgledao mobilne telefone. Tom prilikom uzeo je jedan mobilni telefon marke „S.“ bijele boje, pa je sa zadnje strane makao poklopac telefona na koji je bio priključen alarm, pa kada se uvjerio da se alarm ne oglašava, telefon stavio u džep, a zatim izašao iz pomenute radnje. Nakon toga, otišao je u TC „G.“, gdje je u prodavnici mobilnih telefona, čiji je vlasnik P. P., prodao predmetni telefon, za novčani iznos od 25,00 eura. Nadalje, dana 20.07.2016. godine, negdje oko 17,30 časova, nalazio se u kafe baru „C. L.“, u naselju S. A.. U jednom </span><span>trenutku prišao je za šank, i kako za istim nije bilo nikoga, niti je ikoga bilo u blizini šanka, otuđio je mobilni telefon marke „S.“, a zatim napustio pomenuti lokal. Nakon toga je otišao u TC „G.“, gdje je u prodavnici M. telefona „M.“, prodao predmetni telefon za novčani iznos od 50,00 eura.</span>
</p>
<p>
<span>Upitan da pojasni razlike u kazivanju, u odnosu na činjenicu gdje je prodao telefon koji  opisan u st.1 tač.1 izreke presude, okrivljeni je pojasnio da je predmetni telefon prodao u TC „G.“, ali ne P. P., niti u radnji P., već je isti prodao kod radnje P., ali ne zna kom licu.</span>
</p>
<p>
<span>Branilac po službenoj dužnosti okrivljenog, advokat A. R., u završnoj riječi, u bitnom je, istakao da je okrivljeni ovo krivično djelo izvršio u stanju apstinencijalne krize, da je okrivljeni otac jednog maloljentog djeteta koje izdržava, a predložio je sudu da razmotri mogućnost da okrivljenom izrekne mjeru bezbijednosti Obaveznog psihijtrijskog liječenja okrivljenog u zdravstvenoj ustanovi.</span>
</p>
<p>
<span>Okrivljeni je, u završnoj riječi, podržao završnu riječ branioca po službenoj dužnosti.</span>
</p>
<p>
<span>Sud je u dokaznom postupku saslušao ovlašćenog predstavnika C. T. J. N., na saglasan predlog stranaka pročitao je iskaz svjedoka – oštećene M. D. sa zapisnika u prethodnom postupku Kt.br.928/16 od 25. jula 2016. godine, pročitao je potvrdu Uprave policije PJ Podgorica o privremeno oduzetim predmetima od C. S., od 22.07.2016. godine, pročitao je potvrdu CB Podgorica o vraćanju privremeno oduzetih predmta na ime oštećene M. D. od 22.07.2016. godine, pročitao je nalaz i mišljenje sudskog vještaka komercijalne struke D. Đ. Kt.br.928/16 od 27.07.2016. godine, saslušao je sudskog vještaka medicinske struke psihijatra dr G. Ž., izvršio je uvid u zdravstveni karton okrivljenog izdat od zdravstvene Službe ZIKS-a, dana 24.07.2016. godine, izvršio je uvid u presudu Osnovnog suda u Podgorici K.br.05/915 od 05.10.2009. godine, (koja je pravosnažna 31.03.2010. godine), presudu K.br.1373/2006 od 05.10.2009. godine, (koja je pravosnažna 28.10.2009. godine) i presudu Osnovnog suda u Podgorici K.br.09/1271 od 05.10.2009. godine (koja je pravosnažna dana 31.10.2009. godine) i pročitao je dopis savjetnika- administratora Osnovnog suda u Podgorici od 19.09.2016. godine.</span>
</p>
<p>
<span>Sud u dokaznom postupku nije provodio kao dokaz izvod iz Ke za okrivljenog, budući da se iz dopisa savjetnika - administratora Osnovnog suda u Podgorici, utvrđuje da je sistem za pribavljanje izvoda iz Ke u kvaru, pa bi insistiranje na provođenju ovog dokaza, vodilo odugovlačenju postupka.</span>
</p>
<p>
<span>Sud je zabranio odgovor vještaka psihijatra na pitanje branioca vještaku koje glasi: Da li učinioci krivičnih djela kod kojih je konstatovano da su djelo izvršili u stanju bitno smanjene uračunjivosti imaju amneziju prilikom retrospektive o izvršenom djelu, iz razloga što je pitanje svake uračunjivosti pa i bitno smanjene pravno pitanje, odnosno da li je okrivljeni postupao u bitno smanjenoj uračunjivosti je u domenu pravne ocjene suda, jer se radi o paramediciskom supstratu do koga sud dolazi uz pomoć vještaka psihijatra, pa bi odgovorom na pitanje branioca vještak odgovorio na pravno pitanje, što nije uloga ovog, niti bilo kog drugog vještaka.</span>
</p>
<p>
<span>Saslušan na glavnom pretresu, ovlašćeni predstavnik oštećenog C. T. J. N., izjavio je kao na zapisniku u prethodnom postupku, gdje je u bitnom, istakao da u vezi predmetnih događaja nema neposrednih saznanja. Jedino što mu je poznato jeste da </span><span>je dana 04.07.2016. godine, oko 17,20 časova, iz prodajnog objekta C. T., u ul. S. u P., otuđen telefon marke „S. G. G. P. VE“, sa izložbenog pulta. Pridružio se krivičnom gonjenju i postavio je imovinsko- pravni zahtjev. </span>
</p>
<p>
<span>Iz iskaza svjedoka- oštećene D. M., proizilazi da se dana 20.07.2016. godine, oko 18,00 časova, nalazila na svom radnom mjestu  u kafe igraonici „C. L.“, u naselju S. A.. Pojasnila je da u kafiću obavlja posao konobara. Sjeća se da je u jednom trenutku izašala u baštu lokala i da joj je jedan čovjek, koji je sjedio u bašti za stolom, rekao da neće ništa, već da samo čeka nekog druga. Zatim je ušla u unutrašnjost lokala gdje je usluživala goste, pa je pošla u toalet. Kada se vratila za šank, primijetila je da nema njenog mobilnog telefona marke „S. 3 n.“. Zatim je sa brojeva telefona od gostiju lokala pozvala broj svog telefonskog aparata, pa se sjeća da je telefon prvi put zazvonio, a nakon toga kada je opet pozvala, telefon je bio isključen. Zatim je pozvala poslovnicu T., kako bi suspendovala broj, a nakon toga je događaj prijavila policiji. Nije se pridružila krivičnom gonjenju i nije istakla imovinsko- pravni zahtjev.</span>
</p>
<p>
<span>Iz nalaza i mišljenja sudskog vještaka komercijalne struke D. Đ. od 27.07.2016. godine, proizilazi da je kupoprodajna cijena mobilnog telefona marke „S. G. G. P. Ve“, odnosno procijenjena vrijednost navedenog telefona 189,60 eura; da je kupoprodajna cijena mobilnog telefona „S. N. 3“, 379,00 eura, da je navedeni telefon bio u upotrebi jednu godinu, sa stopom amortizacije od 20%, te da je procijenjena vrijednost navedenog telefona 303,20 eura. Kupoprodajna cijena mobilnog telefna marke „S. G. G. P. VE“, utvrđena je i data na osnovu cijenovnika oštećene firme „C. T.“, dok je za mobilni telelefon marke „S. N. 3“, utvrđena i data cijena na osnovu cjenovnika firme DOO „M. S.“ P..</span>
</p>
<p>
<span>Iz potvrde UP PJ P. od 22.07.2016. godine, o privremeno oduzetim predemtima, proizilazi da je istog dana od lica C. S. privremeno oduzet mobilni telefon marke „S. N. 3“ IME 354xxxxx827/5.</span>
</p>
<p>
<span>Iz potvrde UP PJ P. o privremeno vraćenim predmetima od 22.07.2016. godine, proizilazi da su istog dana službena lica policije, licu D. M., privremeno vratila mobilni telefon marke „S. N. 3“IMEI 354xxxxx827/5.</span>
</p>
<p>
<span>Iz presude Osnovnog suda u Podgorici K.br.05/915 od 05.10.2009. godine( koja je pravosnažna 31.03.2010. godine), proizilazi da je okrivljeni oglašen krivim zbog produženog krivičnog djela teške krađe iz čl. 240.st.1 tač.1 u vezi čl. 49 Krivičnog zakonika Crne Gore, i osuđen na kaznu zatvora u trajanju od 1 godine.</span>
</p>
<p>
<span>Iz presude Osnovnog suda u Podgorici K.br. 1373/2006 od 05.10.2009. godine (koja je pravosnažna 28.10.2009. godine), proizilazi da je istom okrivljeni oglašen krivim zbog krivičnog djela krađa iz čl. 239.st.1 Krivičnog zakonika Crne Gore i osuđen na kaznu zatvora u trajanju od 40 dana.</span>
</p>
<p>
<span>Iz presude Osnovnog suda u Podgorici K.br.09/1271 od 05.10.2009. godine, koja je pravosnažna dana 31.10.2009. godine, proizilazi da je okrivljeni oglašen krivim, zbog produženog krivičnog djela prikrivanje iz čl. 256.st.1 u vezi čl. 49 Krivičnog zakonika i osuđen na kaznu zatvora u trajanju od 30 dana. d</span>
</p>
<p>
<span>Iz dopisa administratora Osnovnog suda u Podgorici od 19.09.2016. godine, proizilazi da nije moguće dostavljanje izvoda iz Ke za bilo kog okrivljenog pa i u konkretnoj situaciji, budući da je sistem baze podataka u kvaru.</span>
</p>
<p>
<span> Iz izjašnjenja sudskog vještaka medicinske struke dr G. Ž., proizilazi da je okrivljeni osoba prosječnih intelektualnih kapaciteta, da ne pokazuje simptome i znake trajne duševne bolesti ili druge teže duševne poremećenosti. Da se primarno radi o karakterološkim promjenama u ličnosti, na nivou poremećaja ličnosti  i zavisnosti o heroinu. Da se u vrijeme odigravanja događaja okrivljeni nalazio u staju intoksikacije nedozvoljenim supstancijama, prevashodno o heroinu, srednjeg stepena. Mišljenje vještaka je, da su sposobnosti okrivljenog da shvati značaj svog djela i mogućnosti upravljanja svojim postupcima bile smanejne, ali ne bitno. Da imajući u vidu neposredni interviju i medicinsku dokumentaciju, koja se prikazuje u sudskim spisima, smatra da postoji ozbiljna društvena opasnost da u budućnosti usljed dejstva nedozvoljenih suptanci narkotika, okrivljeni izvrši slično ili teže krivično djelo, pa vještak cijeni i predlaže, da sud okrivljenom izrekne mjeru bezbijednosti obaveznog liječanja od zavisnosti od narkotika.</span>
</p>
<p>
<span>Okrivljeni je u prethodnom postupku, priznao izvršenje obje djelatnosti produženog krivičnog djela krađe iz. 239.st.1 u vezi čl. 49 .st.1 Krivičnog zakonika Crne Gore, opisujući način, mjesto i vrijeme izvršenja. Tako je okrivljeni u prethodnom postupku, istakao da je dana 04.07.2016. godine, oko 17 časova, u ulici S., ušao u prodajni objekat CG T. i razgledao mobilne telefone. Da je tom prilikom uzeo jedan mobilni telefon marke „S.“ bijele boje, pa je sa zadnje strane makao poklopac na koji je bio priključen alarm, te je, kada se uvijerio da se alarm ne oglašava, telefon stavio u džep i izašao iz prodavnice. Zatim je pošao u TC „G.“, gdje je navedeni telefon prodao u radnji mobilnih telefona, vlasnika P. P.. Nadalje, okrivljeni je u prethodnom postupku, istakao da se dana 20.07.2016. godine, negdje oko 17,30 časova, nalazio u kafe baru „C. L.“, koji se nalazi u naselju S. A. i da je u jednom trenutku prišao šanku, i kako za istim nije bilo nikoga, niti u njegovoj blizini, sa šanka je otuđio mobilni telefon marke „S.“, a zatim napustio pomenuti lokal. Nakon toga otišao je u TC „G.“, gdje je navedeni telefon prodao u prodavnici mobilnih telefona „M.“. Ovakvu odbranu okrivljenog, u prethodnom postupku, sud je cijenio kao istinitu, jer je okrivljeni opisao način,  mjesto i vrijeme obje djelatnosti predmetnog krivičnog djela, a iz spisa predmeta proizilazi da je okrivljeni u prethodnom postupku saslušan uz sve procesne garancije, pa ovakvu njegovu odbranu sud cijeni kao istinitu. Nadalje okrivljeni na glavnom pretresu, ostaje pri navodima svoje odbrane u prethodnom postupku, u kom djelu je sud odbranu okrivljenog i na glavnom pretresu cijenio kao istinitu. Međutim, okrivljeni na glavnom pretresu navodi da telefon otuđen iz poslovnice CG „T.“ nije prodao u radnji P. P., već pored radnje, ali ne zna kom licu, pa upitan da pojasni razlike u kazivanju u odnosu na ovu činjenicu, okrivljeni je ostao pri navodima svoje odbrane na glavnom pretresu, a sud njegovu odbranu na glavnom pretresu u odnosu na ovu činjenicu, cijeni kao neistinitu, jer je okrivljeni u prethodnom postupku, a kada mu je sjećanje bilo svježije i bliže događaju, pojasnio da je navedeni telefon prodao u radnji P. P. u poslovnom centru „G.“. Odbrane okrivljenog u prethodnom postupku i onaj dio odbrane na glavnom pretresu, kome je sud poklonio vjeru, potvrđene su iskazom ovlašćenog predstavnika oštećenog C. T., J. N., koji su cijeni kao istinit, i iz koga je utvrđeno da je dana 04.07.2016. godine, oko 17,20 časova, iz prodajnog objekta C. T., u ul. S. u P., otuđen telefon marke „S. G. G. P. VE“, dok je iz određenog svjedočkog iskaza svjedoka – oštećene M. D., utvrđeno da je dana 20.07.2016. godine, oko 18,00 časova, dok je kao konobar radila u kafe – igraonici „C. L.“ u naselju S. A., nepoznato lice sa šanka otuđilo telefon marke „S. N. 3“, pa kada se iskazi ovlašćenog predstavnika i ove oštećene dovedu u logičku vezu sa navodima </span><span>odbrane okrivljenog iz prethodnog postupku i onog dijela sa glavnog pretresa, kome je sud poklonio vjeru, sasvim je jasno da je odbrana okrivljenog u prihvaćenom dijelu istinita, da je potpuna, i da se događaj odigrao onako kako je to okrivljeni predstavio u prihvaćenom dijelu njegove odbrane. Procijenjenu vrijednost protivpravno oduzetih i prisvojenih pokretnih stvari, sud je utvrdio na osnovu nalaza i mišljenja vještaka komercijalne struke Đ. D., koji je cijenio kao stručan jasan i objektivan. Sud je u sklopu ocjene dokaza cijenio i potvrde UP PJ Podgorica o privremeno oduzetim pedmetima, i privremeno vraćenim predmetima od 22.07.2016. godine, pa je našao da su vjerodostojne, te ima je sud, kao takvim poklonio vjeru.</span>
</p>
<p>
<span>Cjeneći subjektivni odnos okrivljenog prema izvršenom krivičnom djelu, sud je našao, da je okrivljeni bio svjestan krivičnog djela, htio je njegovo izvršenje, sve u namjeri da sebi pribavi protivpravnu imovinsku korist, pa je postupao sa direktnim umišljajem, kao oblikom vinosti.</span>
</p>
<p>
<span>Okrivljeni je izvršio dva ista krivična djela, u vremenskoj povezanosti, koja predstavljaju cjelinu zbog jedinstva mjesta i prostora i jedinstvenog umišljaja, pa je izvršio produženo krivičnog djela krađe iz čl. 239.st.1 Krivičnog zakonika Crne Gore, jer su zato ispunjeni uslovi iz čl. 49 st.1 Krivičnog zakonika Crne Gore.</span>
</p>
<p>
<span>Odlučujući o kazni za okrivljenog, sud je cijenio sve okolnosti iz čl. 42 Krivičnog zakonika Crne Gore, pa je kao olašavajuće okolnosti cijenio porodične prilike okrivljenog, odnosno da je otac jednog maloljetnog djeteta, dok je kao otežavajuću okolnost cijenio raniju osuđivanost okrivljenog, koju je utvrdio iz presuda Osnovnog suda u Podgorici,( koje su navedene u izreci presude) iz kojih se utvrđuje da je okrivljeni ranije osuđivan, kao u izreci presude, dakle, da je specijalni povratnik u izvršenju krivičnih djela protiv imovine, pa je sud okrivljenog, imajući u vidu navedene okolnosti, osudio na kaznu zatvora u trajanju od 8 mjeseci, nalazeći da je navedena kazna bravedan balans između zahtjeva za individulazicijom kazne i svhe kažnjavanja, i da se istom osim svrhe kažnjavanja iz čl. 32.st.2 KZCG, ima ostvariti i svrha propisivanja i izricanja krivičnih sankcija iz čl. 4.st.2 KZCG. U navedenu kaznu, sud je okrivljenom uračunao vrijeme provedeno u pritvoru, kao u izreci presude, osnovom čl. 51.st. 1 Krivičnog zakonika Crne Gore.</span>
</p>
<p>
<span>Ukazuje se braniocu okrivljenog da stanje u koje se okrivljeni doveo konzumiranjem droga, ne može biti okolnost koja se istom može cijeniti kao olakšavajuća, niti je bilo zakonskog osnova da se okrivljenom izrekne mjera bezbijednosti obeveznog psihijatrijskog liječenja i čuvanja u zdravstvenoj ustanovi.</span>
</p>
<p>
<span>Sud je okrivljenom, imajući u vidu nalaz i mišljenje vještaka psihijatra, izrekao mjeru bezbijednosti obavezno liječenje narkomana, na osnovu čl. 71.st.1,2,3 i 4 Krivičnog zakonika Crne Gore, koja će se izvršiti u ustanovi za izvršenje kazne, ima trajati dok postoji potreba za liječenjem, može trajati i duže od izrečene kazne, ali njeno ukupno trajanje ne može biti duže od tri godine, s tim što se vrijeme provedeno u ustanovi za liječenje uračunava u kaznu zatvora. Sud je ovakvu mjeru okrivljenom izrekao prihvatajući izjašnjenje vještaka psihijatra, koji je između ostalog, istakao da smatra da postoji ozbiljna društvena opasnost da bi, usljed dejstva psihoaktivnih supstanci okrivljeni u budućnosti mogao izvršiti slično ili teže krivično djelo, a da je predmetno krivično djelo izvršio usljed zavisnosti od psihoaktivnih supstanci, pa sud nalazi da se </span><span>ovakom mjerom bezbjednosti može ostvariti svha mjera bezbijednosti iz čl. 66 Krivičnog zakonika Crne Gore.  </span>
</p>
<p>
<span>Sud je odluku o imovisko- pravnom zahtjevu, temeljio na odredbi čl. 239.st.2 Zakonika o krivčnom postupku, pa je usvojio imovinsko- pravni zahtjev oštećenog „C.T.“ AD P., i obavezao okrivljenog da ovom oštećenom, na ime naknade štete, uplati novčani iznos od 189,69 eura, u roku od 2 mjeseca po pravosnažnosti presude. </span>
</p>
<p>
<span>Sud je odluku o troškovima postupka donio na osnovu čl. 227.st.2 i 229.st.1 Zakonika o krivičnom postupku, pa je obavezao okrivljenog da ovom sudu na ime troškova postupka uplati novčani iznos od 143,00 eura, u roku od 15 po pravosnažnosti presude ( ovi troškovi se odnose i to: 82,50 eura na ime nagrade vještaku psihijatru i 60,50 eura, na ime nagrade vještaku komercijalne struke), kao i paušal od 30,00 eura, u istom roku, dok je sud obavezao okrivljenog  da snosi troškove postupka nagrade braniocu po službenoj dužnosti, o čijoj visini će sud odlučiti posebnim rješenjem. Visinu paušala, kao u izreci presude, sud je odmjerio shodno imovnom stanju okrivljenog, dužini trajanja i složenosti krivičnog postupka.</span>
</p>
<p>
<span>Imajući u vidu navedeno, primjenom citiranih Zakonskih propisa, odlučeno ja kao u izreci presude.</span>
</p>
<p style="text-align:center;">
<span>OSNOVNI SUD U PODGORICI</span>
</p>
<p style="text-align:center;">
<span>Dana 27.09.2016. godine</span>
</p>
<p style="text-align:right">
<span>SUDIJA </span>
</p>
<p style="text-align:right">
<span>Goran Đuković, s.r.</span>
</p>
<p>
<span>   </span>
</p>
<p>&nbsp;</p>
<p>
<span>ZTO: Radević Sanja</span>
</p>
<p>&nbsp;</p>
<p>&nbsp;</p>
</div>
</div>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span class="span1">K. br. 466/17</span>
</p>
<p>&nbsp;</p>
<p style="text-align:center;">
<span class="span1"></span>
</p>
<p style="text-align:center;">
<span class="span1">U IME CRNE GORE</span>
</p>
<p>
<span class="span1">OSNOVNI SUD U PODGORICI, po sudiji Goranu Đukoviću, uz učešće Radević Sanje, kao zapisničara, u krivičnom predmetu protiv okrivljenog M. B. iz P., zbog krivičnog djela nasislje u porodici ili porodičnoj zajednici iz čl. 220 st. 2 u vezi st. 1 Krivičnog zakonika Crne Gore, rješavajući po optužnom predlogu ODT Podgorica, Kt. br. 639/17 od 16.juna 2017. godine, koji je zastupao državni tužilac u Osnovnom državnom tužilaštvu Boričić Nikola, nakon održanog glavnog i javnog pretresa, održanog dana 12.03.2018. godine, u prisustvu stranaka oštećene M. S. i branilaca okrivljenog M. B., adv. M. V. i adv. Z. B., donio je i istog dana javno objavio,</span>
</p>
<p>&nbsp;</p>
<p style="text-align:center;">
<span class="span1">PRESUDU</span>
</p>
<p>
<span class="span1">Okrivljeni: M. B., sa JMBG ..., od oca M. i majke B., rodjene V., rodjen ...1950. godine u P., gdje i prebiva ulica Vita Nikolića broj 4, državljanin Crne Gore, završio pedagošku akademiju, oženjen, otac dvoje djece, srednjeg imovnog stanja, neosudjivan</span>
</p>
<p>&nbsp;</p>
<p style="text-align:center;">
<span class="span1">KRIV JE</span>
</p>
<p>&nbsp;</p>
<p>
<span class="span1">Zato što je:</span>
</p>
<p>&nbsp;</p>
<p>
<span class="span1">Dana 12.05.2017. godine, u dvorišnom dijelu svoje porodične kuće, u selu C., mjesto P., u P., svjestan svoga djela, čije je izvršenje htio, znajući da je isto zabranjeno, primjenom grubog nasilja narušio tjelesni integritet člana svoje porodice - sestre od strica, M. S., na način što je, nakon verbalnog sukoba sa oštećenom, sredstvom podobnim da tijelo teško povrijedi ili zdravlje teško naruši - drvenim dizalom od metle, istoj zadao više udaraca u predjelu vrata i lijeve ruke, nanoseći joj lake tjelesne povrede, u vidu oguljotine lijeve podlaktice i krvnog podliva lijeve strane vrata prečnika oko 1 cm,</span>
</p>
<p>&nbsp;</p>
<p>
<span class="span1">- čime je izvršio krivično djelo nasilje u porodici ili porodičnoj zajednici iz člana 220 st. 2 u vezi stava 1 Krivičnog zakonika Crne Gore.</span>
</p>
<p>&nbsp;</p>
<p>
<span class="span1">Pa sud okrivljenom primjenom citiranih zakonskih propisa te čl. 3, 4, 5, 13, 15, 32, 42, 52, 53 i 54 Krivičnog zakonika Crne Gore, te čl.226, 229, 239 i 374 Zakonika o krivičnom postupku</span><span class="span1"></span>
</p>
<p>
<span class="span1">I z r i č e :</span>
</p>
<p style="text-align:center;">
<span class="span1">USLOVNU OSUDU</span>
</p>
<p>&nbsp;</p>
<p>
<span class="span1">Kojom mu prethodno utvrđuej kaznu zatvora u trajanju od 3 (tri) mjeseca i istovremeno određuje da se ista neće izvršiti ukoliko okrivljeni u roku od 1 (jedne) godine po pravosnažnosti presude ne izvrši novo krivično djelo.</span>
</p>
<p>
<span class="span1">Obavezuje se okrivljeni da ovom sudu na ime troškova krivičnog postupka uplati novčani iznos od 143,00 eura kao i 30,00 eura na ime paušala u roku od 15 dana po pravosnažnosti presude.</span>
</p>
<p>&nbsp;</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>
<span class="span1">Optužnim predlogom Osnovnog državnog tužilaštva iz Podgorice Kt. br. 639/17 od 16. juna 2017. godine, okrivljenom M. B. stavljeno je na teret krivično djelo nasilje u porodici ili porodičnoj zajednici iz čl. 220 st. 2 u vezi st. 1 Krivičnog zakonika Crne Gore.</span>
</p>
<p>
<span class="span1">U završnoj riječi zastupnik optužbe je ostao pri optužnom aktu i predložio je sudu da okrivljenog oglasi krivim i osudi po zakonu.</span>
</p>
<p>
<span class="span1">Oštećena M. S. u završnoj riječi je podržala završnu riječ zastupnika optužbe.</span>
</p>
<p>
<span class="span1">Branilac okrivljenog advokat Z. B. u završnoj riječi je istakao da je okrivljeni dugogodišnji prosvjetni radnik bez ijedne mrlje u karijeri. Izvedenim dokazima nije utvrdjeno da je okrivljeni izvršio krivično djelo za koje se tereti, a sama oštećena je potvrdila da ga je kritičnog dana provocirala i omalovažavala. Predložio je sudu da okrivljenog oslobodi od optužbe.</span>
</p>
<p>
<span class="span1">Okrivljeni je u završnoj riječi podržao završnu riječ branioca, advokata B. Z..</span>
</p>
<p>
<span class="span1">Iznoseći odbranu na glavnom pretresu okrivljeni je ponovio navode odbrane iz prethodnog pretresa pa je još i dodao da svaki dogadjaj ima svoje posledice i uzroke i da je u dijalektičkoj povezanosti. Pojasnio je da je njegov otac sa svojim bratom, ocem ovdje oštećene imao problema i da ovi problemi sežu daleko u prošlost. Predmetnog dana bio je napadnut od strane roditelja oštećene, osjećao se loše i loše mu je i dalje. </span>
</p>
<p>
<span class="span1">U prethodnom postupku okrivljeni je izjavio da sa stricom M. M. i strinom M. J. već tri decenije ima nesporazum i da nijesu u zboru, da je njegova sestra od strica M. S. prije nekih 10-tak godina prestala da kontaktira sa njim, a da su razlog svih ovih nesporazuma neriješeni imovinski odnosi. Dana 12.05.2017. godine nalazio se u staroj porodičnoj kući u selu C. u P.. Pojasnio je da dio te porodične kuće pripada njem,u a dio njegovom stricu M. M., te da se kuća nalazi pod jednim krovom i ima dva ulaza. Kritičnog dana u dvorištu kuće radio je uobičajene poslove i u jednom trenutku je uzeo jedne velike makaze i njima otkinuo grane koje se prelazile u njegov dio dvorišta dok se stablo tog drveta nalazi u dijelu dvorišta koje pripada njegovom stricu M. . Grane sa ovog drveta je otkinuo iz razloga jer je prijetila opasnost da iste dohvate kablove struje, odnosno, iste su već bile dotakle kablove od struje pa je prijetila opasnost da dodje do havarije. Nakon što otkinuo ove grane ušao je u kuću da bi ubrzo nakon toga došli njegov stric M., strina J. i sestra od strica S., koji su počeli da ga vrijedjaju. Zatim je izašao na prag ispred kuće kada mu je sestra od strica S. M. uputila sledeće riječi: ''pičko jedna, zašto dolaziš ovdje, đe ti je žena, ne dolazi sa tobom, ne možeš više da je j...., ni kćerke tvoje ne dolaze, kurve koje nemaju vremena''. Na te riječi je odreagovao, kada su njegov stric M., strina J. i sestra od strica S. uzeli grumenje od zemlje i kamenčiće i počeli da ga gadjaju, a tada ga je grumen zemlje ili kamen pogodio u predjelu glave. Tom prilikom, oni su bili udaljeni od njega nekih 5-6 metara. Nakon toga M. S. je uzela jednu drvenu motku dužine nekih 1,5 metara i istom je krenula da ga udari, pa ga je i udarila 2-3 puta u predjelu ruku i ledja. Tada je uhvatio tu drvenu motku i sa S. se otimao oko nje, uspio je da je otme i bacio je negdje u dvorište. Zatim je otišao u svoju kuću dok su M., J. i S. nastavili da gadjaju u pravcu njegove kuće zemljom, kamenčićima i izmetom od mačaka koji su upadali u hodnik njegove kuće. To </span><span class="span1">je trajalo nekih minut-dva pa ih je riječima upozorio da to ne rade, na što mu je S. kazala da baca ''govna na govna'', pa je zatim uzeo metlu i počeo da čisti hodnik kuće na način što je sve ovo skupljao u tzv. djubretaru. Nakon toga je počeo da čisti beton ispred kuće kada mu je prišla S. koja ga je slikala mobilnim telefonom, našto je on kazao da to ne radi, kada je ista istakla da će sve to da pošalje prosvjetnoj inspekciji. S. je i dalje nastavila da ga snima mobilnim telefonom, kada je drvenom metlom koju je držao u rukama, istu udario metlom u predjelu ruke, jer mu je cilj bio da ista prestane da ga snima. Zatim je ušao u kuću i pozvao policiju. Istakao je da je bio izrevoltiran ponašanjem S., a pogotovo kada je počela da vrijedja njegovu suprugu koja je bolesna i gotovo nepokretna. Naveo je da je kritičnom prilikom zadobio tjelesne povrede za što posjeduje medicinsku dokumentaciju. Pojasnio je da kritičnog dana nije rezao bilo kakvo stablo koje se nalazi u dijelu dvorišta njegovog strica. </span>
</p>
<p>&nbsp;</p>
<p>
<span class="span1">Sud je u dokaznom postupku saslušao svjedoka oštećenu M. S., pročitao izvještaj ljekara specijaliste Kliničkog centra CG na ime M. S. broj protokola 8500 od 12.05.2017. godine, pročitao izvještaj ljekara specijaliste KCCG na ime M.B. broj 8507 od 12.05.2017. godine, pročitao nalaz i mišljenje sudskog vještaka medicinske struke od 15.06.2017. godine, pročitao izvod iz KE za okrivljenog izdat od odeljenja PRIS-a Osnovnog suda u Podlgorici broj 1207/2017, saslušao je sudskog vještaka medicinske struke dr Š. M., saslušao je vještaka psihijatra dr G. Ž., saslušao svjedoke M. J. i M. M. .</span>
</p>
<p>&nbsp;</p>
<p>
<span class="span1">Sud je odbio predlog oštećene M. S. da se u dokaznom postupku izvrši uvid u medicinsku dokumentaciju povodom pogoršanja njenog zdrastvenog stanja u pogledu diskus hernije, jer taj dokaz ne bi vodio utvrdjenju odlučnih činjenica, pa je zatim odbio da se izvrši uvid u fotografije koje je snimila sestra oštećene a koje se tiču predmetnog dogadjaja jer nisu sačinjeniu u skladu sa odredbama Zakonika o krivičnom postupku, i odbijen je predlog oštećene da se izvrši uvid u fotografije dvorišnog dijela kuće okrivljenog, jer navedene fotografije nijesu sačinjene u skladu sa odredbama ZKP-a i ne mogu biti dokaz na koje se može zasnovati sudska odluka.</span>
</p>
<p>&nbsp;</p>
<p>
<span class="span1">Saslušana na glavnom pretresu svjedok oštećena M. S. je ponovila svoj iskaz na prethodnom postupku, pa je još istakla da se pridružuje krivičnom gonjenju protiv okrivljenog, ali ne ističe imovinsko pravni zahtjev. Ne zna da li je ranije snimala ovdje okrviljenog mobilnim telefonom, pa je istakla da ga nikada nije snimala mobilnim telefonom, a možda da ga je ovom prilikom snimala mobilnim telefonom. Istakla je da je tačno da je kritičnom prilikom vrijedjala okrivljenog, zato što je on vrijedjao nju, da mu je izgovorila riječi ''pičko'' zato što se decenijama ponaša tako i što decenijama maltretira njene roditelje. Da je kritičnom prilikom okrivljeni udario metlom sa kojom je meo izmet od mačaka i da ju je udario drvenim dijelom. Istakla je da ima psihičkih smetnji od ovog dogadjaja, a da ranije nije išla kod psihijatra i da nije imala psihičkih smetnji. Pojasnila je da je okrivljeni udario metlom na kojoj je bilo izmeta od mačaka i da okrivljeni drži 15 mačaka i da je taj izmet bio u njenom dvorištu, da ima zdravstvenih problema i da joj je strašno bitno da ima svjež vazduh i da je osjetljiva na te mirise. Tom prilikom, čim je došla ispred svog dijela kuće osjetila je miris tj. smrad pa je pokupila taj izmet i vratila u dvorišni dio okrivljenog jer taj izmet potiče od njegovih mačaka. U prethodnom postupku, svjedok je posvjedočila da je njena porodica sa okrivljenim u lošim odnosima unazad nekih 20-tak godina, a da su razlog loših odnosa imovinski odnosi. Dana 12.05.2017. godine, sa svojim roditeljima došla je u selo C. u P. . U selu posjeduju dio kuće, dok drugi dio kuće pripada njenom bratu od strica B., a predmetna kuća je pod </span><span class="span1">jednim krovom i sa dva ulaza. Čim su došli ispred kuće vidjeli su da je B. otkinuo njihovu voćku odnosno dio voćke tj. grane, a ta voćka se nalazi u njihovom dijelu dvorišta. Pošto su njeni roditelji vezani za tu ''voćku'' jer su je gajili, to ih je pogodilo i tada je njena majka rekla B. da će mu otkinuti loze, kada je došlo do verbalne svadje izmedju nje i njenih roditelja sa jedne strane i B. sa druge strane. Tom prilikom došlo je do raznovsnih uvreda pa su vrijedjali B., a on je vrijedjao njih. Sjeća se da je B. govorio da su ona i njena sestra ''kurve'' na što mu je ona kazala da je njegova žena pitala za nekog nastavnika iz škole M. G. . U jednom trenutku B. je uzeo metlu i krenuo da mete trotoar ispred svoje kuće kada je počela svojim mobilnim telefonom da ga snima. Istom prilikom je rekla B. da će ovo pokazati prosvjetnoj inspekciji, a tim činom je htjela da ga iznervira na što joj je B. rekao ''jebem i tebe i prosvjetnu inspekciju'', a nakon toga je drvenom metlom krenuo da je udari. Tom prilikom je tom drvenom metlom, i to drvenim dijelom udario dva puta u predjelu vrata i jednom u predjelu lijeve ruke. Zatim se povukla i otišla ka svom dijelu kuće dok je B. otišao svojoj kući. Nakon nekih 20 minuta došla je policija.</span>
</p>
<p>&nbsp;</p>
<p>
<span class="span1">Iz iskaza svjedoka M. J. proizilazi da su odnosi okrivljenog i njene porodice vrlo poremećeni, a da je kuća njene porodice i kuća okrivljenog pod jednim šljemenom. Ispred predmetne kuće posadila je jednu voćku - prasku, a koju u tom selu nema niko osim nje. Dana 11.05.2017. godine, M. B. nakon što se naljutio, htio je da posječe stablo, ali mu nije dala. Tada su se i posvadjali. Zatim su ona i suprug pošli do grada gdje su i prenoćili, a dana 12.05.2017. godine došli su do sela C. gdje ih je dovezla kćerka M. S. . Tada je vidjela da je okrivljeni posjekao predmetnu voćku i bilo joj je žao pa su se zatim posvadjali njena kćerka M. S. i okrivljeni, medjusobno su se vrijedjali, kada je okrivljeni udario njenu kćerku metlom u predjelu vrata. Pojasnila je da je bila zbunjena i da su naravno ona i njen suprug počeli da brane kćerku i da je M. B. udarala u predjelu noge. Nadalje je pojasnila da predmetna voćka nije potpuno oštećena, već da su ostale dvije gornje grančice, ali da ista više ništa ne valja. Iza te voćke postojao je kabal za struju, ali ona nije smetala kablu. Nadalje je pojasnila da kada su ona, kćerka i muž došli i vidjeli da je okrivljeni posjekao voćku, počeli su da ga vrijedjaju, oni njega i on njih, a da su ona i suprug počeli da udaraju okrivljenog kako bi odbranili kćerku. Pojasnila je da su njena kćerka i okrivljeni prvi započeli svadju, da su tu padale uvredljive riječi. Ne zna da li je njena kćerka snimala telefonom okrivljenog, jer je bila zbunjena zbog predmetne voćke koju je donijela iz roda. Nije se mogla izjasniti o tome da li je njena kćerka prebacivala neki izmet, a istakla je da joj je žao što se svadjaju rodjena braća od stričeva, njen suprug i ovdje okrivljeni. </span>
</p>
<p>&nbsp;</p>
<p>
<span class="span1">Saslušan na glavnom pretresu, svjedok M. M. je posvjedočio da su odnosi izmedju njega i okrivljenog od ranije poremećeni, da je kritičnog dana sa suprugom J. bio u gradu pa ih je iz grada svojim automobilom vratila njihova kćerka. Sjedio je na stolici ispred kuće, zna da je bila neka rasprava izmedju J. i okrivljenog, u vezi nekog drveta - praske koju je okrivljeni posjekao. Sjeća se da je njegova kćerka u rukama držala telefon i jednu špatlicu za smeće. Zatim je vidio da je okrivljeni jednom metlom nekoliko puta udario njegovu kćerku u glavu, pa je došao i okrivljenom oteo tu metlu. Nije čuo da je njegova kćerka upućivala okrivljenom bilo kakve uvredljive riječi. Čini mu se da je njegova kćerka bacila neki izmet na trotoar, a okrivljeni drži 15 mačaka ako ne i više. Tom prilikom od njegove porodice B. niko nije udario bilo čim, a nije vidio da su ga udarile njegova supruga i kćerka. Tog dana nije vrijedjao okrivljenog samo mu je kazao ''sram te bilo, što činiš to''. </span>
</p>
<p>&nbsp;</p>
<p>
<span class="span1">Saslušan na glavnom pretresu dr Š. M. je u cjelosti ostao pri osnovnom nalazu i mišljenju pa je izjavio da u predmetnom dogadjaju M. S. zadobila dvije povrede i to: oguljotinu lijeve podlaktice i krvni podliv lijeve strane vrata, da promjeri oguljotine nijesu navedeni, a da je krvni podliv prečnika oko 1 cm. Ove povrede su tzv. nespecifične mehaničke povrede, i u principu vrstu povrednog orudja je teško odrediti. I jedna i druga povreda su mogle nastati držalom od metle. Oguljotina lijeve podlaktice je posledica jednog udarca, a krvni podliv lijeve strane vrata posljedica je drugog udarca. Krvni podliv je prečnika oko 1 cm i mogao je nastati stiskanjem prstiju šake, ali se i to smatra kao mehanizam udarca, a na pitanje suda šta je veća vjerovatnoća, odnosno, na koji način je nastao predmetni podliv, udarcem tupim predmetom ili stiskanjem vrata šakom, vještak je izjavio da nije moguće opredijeliti šta je pretežni mehanizam nastanka ove povrede. </span>
</p>
<p>&nbsp;</p>
<p>
<span class="span1">Saslušan na glavnom pretresu, psihijatar dr G. Ž. je izjavio da je okrivljeni M. B. osoba prosječnih intelektualnih kapaciteta, da ne pokazuje simptome i znake duševnog oboljenja, ili eventualno druge teže duševne poremećenosti, i da se radi o duševno zdravoj osobi. U vrijeme odigravanja kritičnog dogadjaja, a imajući u vidu opis deliktne situacije može se zaključiti da je okrivljeni bio u stanju afekta, razdraženosti i bijesa srednjeg intenzita jer do detalja opisuje okolnosti kritičnog dogadjaja, odnosno svoje ponašanje u deliktnoj situaciji i u tim okolnostima nema amnezije odnosno zaboravnosti za sam tok deliktne situacije, niti je afektivno stanje kod okrivljenog dovelo do kvalitativnih poremećaja svijesti na nivou suženja, pomućenja ili sumračne svijesti. Mišljenja je da su sposobnosti okrivljenog da shvati značaj svog djela i mogućnost da upravlja svojim postupcima bile smanjenje, ali ne bitno. Nadalje, vještak je dao nalaz i mišljenje i po zadatku suda u stavu II, ukoliko se prihvate navodi da ga je oštećena snimala mobilnim telefonom i izgovarala uvredjive riječi ''pičko jedna'', vještak smatra da se u tom slučaju okrivljeni nalazio u stanju afekta razdraženosti i bijesa jakog intenziteta, da ova okolnost usljed afekta razdraženosti jakog intenziteta, dovodi okrivljenog do situacije da je u vrijeme deliktne situacije njegova sposobnost da shvati značaj svog djela i mogućnost da upravlja svojim postupcima su bile bitno smanjene.</span>
</p>
<p>&nbsp;</p>
<p>
<span class="span1">Iz izvještaja ljekara specijaliste Kliničkog centra CG na ime oštećene M. S. od 12.05.2017. godine proizilazi da je ista pregledana u KBCG i da je konstatovana dijagnoza na latinskom jeziku Excoriatio regio antebrachi l.sin posttraumatica. Hematoma regio cervicalis.</span>
</p>
<p>&nbsp;</p>
<p>
<span class="span1">Iz izvještaja Kliničkog centra CG Urgentnog centra broj protokola 8507 od 12.05.2017. godine na ime M. B. proizilazi da je istog dana pregledan u KCCG i da je konstotovana dijagnoza na latinskom jeziku Contusio capitis regio parietalis l.sin. Excoriatio brachi l.dex. Contusio regio scapularis L.sin.</span>
</p>
<p>&nbsp;</p>
<p>
<span class="span1">Iz nalaza i mišljenja vještaka medicinske struke dr Š. M. proizilazi da je u predmetnom dogadjaju M. S. zadobila sljedeće povrede: oguljotinu lijeve podlaktice i krvni podliv lijeve strane vrata prečnika oko 1 cm. Navedene povrede posledica su dva udarca tupinom zamahnutog mehaničkog orudja (moguće držalo od metle) na odgovarajuće predjele tijela. Povreda podlaktice mogla je nastati kao tzv. odbrambena povreda. Navedene povrede predstavljaju i pojedinačno i u svom zbiru laku tjelesnu povredu. Dakle, u vrijeme odigravanja predmetnog dogadjaja M. S. je zadobila laku tjelesnu povredu. Nadalje proizialzi da je u predmetnom dogadjaju M. B. zadobio sljedeće povrede: nagnječenje lijevog tjemenog predjela; nagnječenje desne nadlaktice </span><span class="span1">promjera oko 16x7 cm i nagnječenje lijevog slabinskog predjela promjera oko 18x9 cm. Navedene povrede posledica su tri udarca tupinom zamahnutog mehaničkog orudja na odgovarajuće predjele tijela. Povrede nadlaktice i slabine mogle su nastati udarcima drvenom motkom ali ne i držalom od metle. Navedene povrede predstavljaju i pojedinačno i u svom zbiru laku tjelesnu povredu. Takođe, u vrijeme odigravanja predmetnog dogadjaja M. B. je zadobio laku tjelesnu povredu.</span>
</p>
<p>&nbsp;</p>
<p>
<span class="span1">Iz izvoda iz KE za okrivljenog izdatog od Odeljenja PRIS-a Osnovnog suda u Podgorici pod poslovnom oznakom 1207/2017 proizilazi da okrivljeni ne prolazi kroz kaznenu evidenciju.</span>
</p>
<p>&nbsp;</p>
<p>
<span class="span1">Okrivljeni je tokom čitavog postupka negirao izvršenje krivičnog djela, ističući da kritičnog dana prema članu svoje porodice, sestri do strica, ovdje oštećenoj M. S. nije primijenio grubo nasilje na način bliže predstavljen izrekom presude, pojašnjavajući da je kritičnom prilikom drvenom metlom koju je držao u rukama, oštećenu jednom udario u predjelu ruke, kako bi ista prestala da ga snima. Odbranu okrivljenog u ovom dijelu sud je cijenio kao neistinitu i sračunatu na izbjegavanje krivice, a ovo iz razloga što je ista obesnažena prevashodno izvještajem ljekara specijaliste KCCG od 12.05.2017. godine, nalazom i mišljenjem vještaka medicinske struke dr Š. M., te izjašnjenjem ovog vještaka datog na glavnom pretresu, koje je sud cijenio kao jasne, stručne i objektivne, a iz kojih je utvrdio da je oštećena kritičnom prilikom zadobila lake tjelesne povrede, i to oguljotinu lijeve podlaktice i krvni podliv lijeve strane vrata, prečnika oko 1 cm, koje su, kako je vještak istakao u svom izjašnjenju, nastale svaka ponaosob kao posljedica po jednog udarca, moguće držalom metle, a koje se u vrijeme nanošenja pojedinačno i zbirno kvalifikuju kao laka tjelesna povreda. Prednje navedeno, potvrđuje se i iskazom oštećene, čiji iskaz je sud cijenio kao istinit, a iz koga je utvrđeno da ju je kritičnom prilikom okrivljeni udario drškom drvene metle dva puta u predjelu vrata i jednom u predjelu lijeve ruke.</span>
</p>
<p>&nbsp;</p>
<p>
<span class="span1">Dakle,  citirani dio odbrane okrivljenog sud nije prihvatio jer okrivljeni nije predstavio događaj onako kako se isti zaista i odvijao, za razliku od dijela njegove odbrane u kome je opisao događaj koji je prethodio predmetnom, koji sud prihvata kao istinit, a ovaj dio njegove odbrane je osnažen izvještajem ljekara specijaliste KCCG od 12.05.2017. godine koji glasi na ime okrivljenog, nalazom i mišljenjem vještaka medicinske struke dr Š. M., iz kog je sud utvrdio da je kritičnom prilikom okrivljeni zadobio lake tjelesne povrede i to u vidu nagnječenja lijevog tjemenog predjela, nagnječenja desne nadlaktice promjera 6x7cm i nagnječenja lijevog slabinskog predjela, oko 18x9 cm, koje povrede su posljedica tri udarca tupinom zamahnutog mehaničkog oruđa, a povrede nadaktice i slabine mogle su nastati udarcima drvenom motkom, pa mehanizam nastanka ove dvije povrede koje je kritičnom prilikom okrivljenizadobio, upućuju na zaključak da je navedeni dio njegove odbrane istinit.</span>
</p>
<p>&nbsp;</p>
<p>
<span class="span1">U konkretnom slučaju, okrivljeni je aludirao da je prema oštećenoj postupao u nužnoj odbani, braneći se od nje i njenih roditelja koji su ga napali ispred njegovog dijela kuće, na način što su ga gađali izmetom od mačaka, kamenčićima i grumenjem zemlje, dok ga je oštećena udarila drvenom motkom dva do tri puta u predjelu ruku i leđa.</span>
</p>
<p>&nbsp;</p>
<p>
<span class="span1">Međutim, pitanje da li se okrivljeni uspješno može pozivati na pravni institut nužne odbrane je kompleksno, zavisi od okolnosti konkretnog slučaja koji se mora analizirati sveobuhvatno od samog započinjanja pa do završetka predmetnog životnog događaja, </span><span class="span1">a prilikom te ocjene nijesu bez značaja i raniji odnosi okrivljenog, oštećene i njene porodice. Naime, u postupku je iz svih personalih dokaza nesumnjivo utvrđeno da su interpersonalni i porodični odnosi okrivljenog sa oštećenom i njenom porodicom duboko poremećeni i to dugi niz godina, da dijele istu kuću u predmetnom selu, ali da imaju zasebne ulaze i zasebne djelove dvorišta, i da redovno dolaze u kontakt, koji kontakti se okončavaju svađama, pa je ocjena ovog suda da je u tim okolnostima njihov sukob i u konkretnoj situaciji bio pretpostavljen i očekivan, a stanovište je sudske prakse da se lica koja učestvju u tuči ili svađi ne mogu uspješno pozivati na pravni institut nužne odbrane. </span><span class="span1">Nadalje, posmatrajući predmetni događaj u njegovoj kompleksnosti, uključujući i ono što mu je prethodilo, sud je imao u vidu činjenicu da je okrivljeni posjekao grane od drveta za koje je majka oštećene emotivno vezana, da je potom nastala svađa između okrivljenog, oštećene i njene porodice, koja je u jednom trenutku okončana tako što se svaka od strana povukla u svoj dio kuće, da bi potom okrivljeni izašao ispred kuće da mete izmete od mačaka koje mu je oštećena sa svog dijela imanja prebacila na njegov dio, da tada počinje deliktna situacija bliže opisana izrekom presude. Međutim, i pored navedenog, ne može se zanemariti da je okrivljeni muškarac korpulentne građe, a oštećena žena krhke građe, u što se sud uvjerio neposrednim opažanjem na glavnom pretresu, tako da, iako je u postupku utvrđeno da mu je kritičnom prilikom oštećena izgovorila riječ "pičko" i da ga je snimala mobilnim telefonom kako je sama istakla na glavnom pretresu, pa i pored činjenice duboke poremećnosti odnosa između članova porodice, takvo ponašanje oštećene u datom trenutku po ocjeni ovog suda ne daje za pravo okrivljenom da oštećenu udara drškom od metle i nanosi joj tjelesne povrede, a udario ju je više puta, a ne jednom kako to neosnovano želi predstaviti.</span>
</p>
<p>&nbsp;</p>
<p>
<span class="span1">Da je oštećena kritičnom prilikom zadobila više udaraca, kako je to predstavljeno izrekom presude, utvrđeno je upravo iz iskaza svjedoka oštećene, koja se u iskazu datom u prethodnom postupku, pri kom je ostala i na glavnom pretresu, određeno izjasnila da ju je orkivljeni kritičnom prilikom udario drvenim dijelom metle dva puta u predjelu vrata i jednom u predjelu lijeve ruke, ali oštećena nije od svih zadobijenih udaraca zadobila tjelesne povrede, već samo od dva udarca, na način bliže predstavljen izrekom presude, a kako je to utvrđeno na temelju nalaza i mišljenja, te izjašnjenja vještaka medicinske struke.</span>
</p>
<p>&nbsp;</p>
<p>
<span class="span1">U sklopu ocjene dokaza, sud je cjelokupno izjašnjenje vještaka psihijatra dr G. cijenio kao jasno, stručno i objektvno, ali je našao da je za presuđenje relevantna druga varijanta ovog izjašnjenja iz koje je sud utvrdio da je okrivljeni zbog uvredljive riječi „pičko“ upućene mu od strane oštećene i činjenice da ga je oštećena snimala telefonom, nalazio u stanju afekta razdraženosti i bijesa jakog stepena, pa su sposobnosti okrivljenog da shvati značaj svog djela i da upravlja svojim postupcima bile bitno smanjene. Sud je stava da navedeno utvrđenje ne dovodi u pitanje oblik vinosti okrivljenog, jer je pitanje umišljaja pitanje činjeničnog utvrđenja, a sud iz navedene dokaza i činjenice da se okrivljeni određeno izjašnjavao o toku čitavog događaja, izvodi zaključak da je okrivljeni bio svjestan krivičnog djela i da je htio njegovo izvršenje, pa je u konkretnoj situaciji postupao sa direktnim umišljajem kao oblikom vinosti. Dakle, prethodno prihvaćeno izjašenjenje vještaka ne može uticati na utvrđeni oblik vinosti, ali isto nije bez pravnog značaja, već se isto ima cijeniti prilikom odlučivanja o kriivčnoj sankciji, o čemu će biti riječi u tom segmentu presude.</span>
</p>
<p>&nbsp;</p>
<p>
<span class="span1">Nadalje, u sklopu ocjene dokaza sud je cijenio i iskaze svjedoka M. J. i M. M., majke i oca oštećene pa je našao da su isti neistiniti jer su selektivni i subjektivni.</span>
</p>
<p>
<span class="span1">Okrivljeni je postupajući na način kao u izreci presude i udarajući oštećenu više puta drvenim držalom od metle u predjelu vrata i lijeve ruke, primjenom grubog nasilja, narušio tjelesni i duševni integritet člana svoje porodice – sestre od strica M. S. na koji način je ostvario sve bitne elemente bića krivičnog djela nasilje u porodici ili u porodičnoj zajednici iz čl. 220.st.2 u vezi st.1 Krivičnog zakonika Crne Gore. Kvalifikatornu okolnost u odnosu na osnovno krivično djelo nasilje u porodici ili porodičnoj zajednici iz čl. 220 st.1 Krivičnog zakonika Crne Gore, okrivljeni je ostvario na način što je prilikom izvršenja osnovnog krivičnog djela koristio sredstvo podobno da tijelo teško povrijedi ili zdravlje teško naruši - drveno držalo od metle, a da je okrivljeni prema oštećenoj kao članu porodice konkretnom prilikom primijenio grubo nasilje, utvrđuje se iz činjenice da je oštećena kritične zgode zadobila lake tjelesne povrede bliže opisane izrekom presude, iako lake tjelesne povrede nijesu bitno obilježje bića krivičnog djela.</span>
</p>
<p>
<span class="span1">Cijeneći subjektivni odnos okrivljenog prema predmetnom krivičnom djelu, sud je našao da je okrivljeni prilikom izvršenja predmetnog krivičnog djela bio svjestan svog djela i njegovo izvršenje htio, pa je postupao sa direktnim umišljajem kao oblikom vinosti (a utvrđeni oblik vinosti je sud prednje obrazložio), na način što je </span><span class="span1">dana 12.05.2017. godine, u dvorišnom dijelu svoje porodične kuće, u selu C., mjesto P., u P., svjestan svoga djela, čije je izvršenje htio, znajući da je isto zabranjeno, primjenom grubog nasilja narušio tjelesni integritet člana svoje porodice - sestre od strica, M. S., na način što je, nakon verbalnog sukoba sa oštećenom, sredstvom podobnim da tijelo teško povrijedi ili zdravlje teško naruši - drvenim dizalom od metle, istoj zadao više udaraca u predjelu vrata i lijeve ruke, nanoseći joj lake tjelesne povrede, u vidu oguljotine lijeve podlaktice i krvnog podliva lijeve strane vrata prečnika oko 1 cm.</span>
</p>
<p>&nbsp;</p>
<p>
<span class="span1">Odlučujući o krivičnoj sankciji za okrivljenog, sud je cijenio sve okolnosti iz čl. 42 Krivičnog zakonika Crne Gore, koje utiču na to da kazna bude manja ili veća, pa je u odsustvu otežavajućih, kao olakšavajuće okolnosti cijenio raniju neosuđivanost okrivljenog koju je utvrdio iz citiranog izvoda iz KE, te činjenicu bitno smanjene uračunjivosti na strani okrivljenog u vrijeme izvršenja krivičnog djela, koju je sud utvrdio iz prihvaćenog dijela izjašnjenja vještaka psihijatra dr Golubović Željka, </span><span class="span1">pa je</span><span class="span1"> sud okrivljenom izrekao uslovnu osudu </span><span class="span1">kojom mu je prethodno utvrdio kaznu zatvora u trajanju od 3 (tri) mjeseci i istovremeno odredio da se utvrdjena kazna neće izvršiti ukoliko okrivljeni u roku od 1 (jedne) godine po pravosnažnosti presude ne izvrši novo krivično djelo. </span><span class="span1">Sud je stanovišta da se ovakvom krivičnom sankcijom ima ostvariti svrha uslovne osude iz čl. 52.st.2 Krivičnog zakonika Crne Gore, u okviru opšte svrhe propisivanja i izricanja krivičnih sankcija iz čl. 4.st.2 Krivičnog zakonika Crne Gore.</span>
</p>
<p>&nbsp;</p>
<p>
<span class="span1">Sud je odluku o troškovima temeljio na odredbi čl. 229 st.1 Zakonika o krivičnom postupku pa je obavezao okrivljenog da ovom sudu na ime troškova krivičnog postupka uplati novčani iznos od 143,00 eura, a koji troškovi postupka se odnose na nagradu vještaku medicinske struke dr Šoć Miodragu u iznosu od 60,50 eura, te nagradu vještaku psihijatru dr Golubović Željku u iznosu od 82,50 eura, dok je visinu paušala u iznosu od 30,00 eura temeljio na odredbi čl. 226 st.3 Krivičnog zakonika Crne Gore, čiju visinu je odmjerio shodno imovnom stanju okrivljenog i dužini trajanja i složenosti postupka.</span>
</p>
<p>&nbsp;</p>
<p>
<span class="span1">Shodno navedenom, primjenom citiranih zakonskih propisa sud je odlučio kao u izreci presude.</span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U PODGORICI</span><span class="span1">Dana, 12.03.2018. godine.</span>
</p>
<p>&nbsp;</p>
<p style="text-align:right">
<span class="span1">                                                                                            </span>
</p>
<p style="text-align:right">
<span class="span1">  SUDIJA</span><span class="span1">Goran Đuković</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1">DN-a:</span><span class="span1">-ODT-u Podgorica</span><span class="span1">- okrivljenom M. B.</span><span class="span1">- braniocima okrivljenog, adv. V. M. i adv. Z. B.</span>
</p>
<p>&nbsp;</p>
<p>
<span class="span1">Postupljeno dana________________</span><span class="span1">Namještenik suda________________</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:right">
<span class="span1">, s.r.</span>
</p>
<p>&nbsp;</p>
<p>
<span class="span1">PRAVNA POUKA: </span><span class="span1">Protiv ove presude može se izjaviti žalba u roku</span><span class="span1"></span><span class="span1">od 8 dana od dana prijema pismenog otpravka,</span><span class="span1"></span><span class="span1">Višem sudu u Podgorici a preko ovog suda.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">ZTO</span><span class="span1">Radević Sanja</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
&nbsp;
<div style="text-align: center">
	&nbsp;&nbsp; U IME NARODA!<br>
	&nbsp;</div>
&nbsp;&nbsp;&nbsp;&nbsp;&nbsp;&nbsp;&nbsp; Posl.br.K.204/08<br>
<br>
OSNOVNI SUD U HERCEG NOVOM,u vijeću sastavljenom od sudije Leković Branislava,te Martinović Ilije i Špindler Bruna,kao članova vijeća, uz učešće zapisničara Vujačić Jelene, u krivičnom predmetu protiv&nbsp; okrivljenog J.B., zbog krivičnog djela teška tjelesna povreda iz čl.151.stav 1.KZ i dr., povodom optužnice ODT Herceg Novi KT.br. 267/07 od 10.09.2008 godine, nakon održanog usmenog i javnog glavnog pretresa od 20.05.2011 godine, u prisustvu okrivljenog J.B.,njegovog branioca adv.I.M. i zamjenika ODT Herceg Novi Stijović Rista, donio je i dana 24.05.2011 godine, javno objavio sljedeću<br>
<div style="text-align: center">
	P R E S U D U<br>
	&nbsp;</div>
&nbsp; Okrivljeni:<br>
<br>
J.B.<br>
K R I V&nbsp;&nbsp; JE<br>
<br>
Što je:<br>
<br>
1. Dana 02.11.2007 godine oko 12,00 sati u prostorijama Osnovnog suda u Herceg Novom, u čekaonici ispred kancelarije za ovjeru, lako tjelesno povrijedio oštećenog R.R., na način što je nakon kraćeg verbalnog sukoba sa oštećenim, istog udario desnom rukom u predjelu usta i nosa, od kojeg udarca se oštećeni zateturao i pao na stolicu, a zatim ga ponovo pesnicom udario u predjelu grudi, te u predjelu vilice, pa kada je oštećeni pokušao da ustane, istog udario nogama na kojima je imao čizme, koje su sredstvo podobno da tijelo teško povrijedi ili zdravlje teško naruši, u predjelu leđa ispod lopatice&nbsp; sa desne strane i u predjelu desne šake koja se nalazila u visini glave oštećenog kojom se štitio od udaraca, kojom prilikom je oštećeni zadobio lake tjelesne povrede i to crvenilo linearnog oblika u predjelu leđa ispod desne lopatice i otok desne šake,<br>
<br>
- čime je izvršio krivično djelo laka tjelesna povreda iz čl.152.stav 2. u vezi stava 1.Krivičnog zakonika.<br>
<br>
2. Istog dana, kasnije oko 13,30 sati u Herceg Novom ispred zgrade Uprave policije PJ Herceg Novi - prijemnog odjeljenja, gdje je oštećeni došao da prijavi raniji napad, teško tjelesno povrijedio oštećenog R. R., tako što je prišao oštećenom i zatvorenom pesnicom lijeve ruke snažno ga udario u predjelu nosa i usta od kojeg udarca se oštećeni zanio i udario u kameni zid i pao na pod,kojom prilikom mu je nanio tešku tjelesnu povredu i to potres mozga sa otokom u potiljačnom predjelu veličine 3x4cm,<br>
<br>
- čime je izvršio krivično djelo teška tjelesna povreda iz čl.151.stav 1 Krivičnog zakonika,<br>
<br>
pa mu se, prethodno na osnovu čl.4, 32, 36, 42 KZ za krivično djelo laka tjelesna povereda iz čl.152. stav 2. u vezi stava 1 KZ utvrđuje kazna zatvora u trajanju od 3 (tri) mjeseca, a za krivično djelo teška tjelesna povreda iz čl. 151 st.1. KZ&nbsp; utvrđuje kazna zatvora u trajanju od 7 (sedam) mjeseci.<br>
<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp; te mu na osnovu citiranih zakonskih propisa i primjenom čl.48. stav 1 i stav 2. tačka 2 KZ, te čl.52, 53. i 54. KZ izriče<br>
<div style="text-align: center">
	USLOVNU OSUDU<br>
	&nbsp;</div>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; kojom mu utvrđuje jedinstvenu kaznu zatvora u trajanju od 8 (osam) mjeseci i istovremeno određuje da se utvrđena kazna neće izvršiti ako za vrijeme od 4 godine ne izvrši novo krivično djelo.<br>
<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Na osnovu čl.212.stav 2.ZKP-a oštećeni Roganović Ratko se upućuje na parnični postupak radi ostvarivanja imovinsko-pravnog zahtjeva.<br>
<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp; Na osnovu čl.202.stav 1.ZKP-a,okrivljeni je dužan ovom sudu nadoknaditi troškove krivičnog postupka u iznosu od 215,oo eura,koji se odnose na troškove provedenih medicinskih vještačenja, kao i iznos od 50,oo eura na ime paušala .<br>
<br>
<br>
O b r a z l o ž e n j e<br>
<br>
<br>
ODT H.Novi podnio je ovom sudu optužnicu Kt.br. 267/07 od 10.09.2008 godine protiv&nbsp; okrivljenog J.B., zbog krivičnog djela nasilničko ponašanje iz čl.399 KZ&nbsp; i zbog krivičnog djela teška tjelesna povreda iz čl.151. stav 1. KZ. Konačno je tužilac na glavnom pretresu precizirao činjenični opis djela pod tačkom 1 i predložio da sud okrivljenog oglasi krivim i osudi na kaznu po zakonu.<br>
<br>
Okrivljeni J.B. je u svojoj odbrani bitnom izjavio da je dana 02.11.2007 godine bio na redovnoj dužnosti na obezbjedjenju zgrade Osnovnog suda u Herceg Novom, sa kolegom D.T., te da ga je oko 12 časova koleginica D. J. pozvala da joj pomogne oko ovjere nekog dokumenta. Dalje je naveo da nije znao da je D. J. predhodno imala verbalni sukob sa oštećenim, pa je otišao do službenika R. Z., koji je radio na ovjerama, a pri tom se obratio svima prisutnima koji su čekali ispred kancelarije rekavši im da ide kod službenika za uplate. Pojasnio je da nije imao nikakvu namjeru da remeti red ispred šaltera za ovjeru, te da je tada i ušao kod pomenutog službenika koji mu je sav posao završio za nepuni minut. Dalje je naveo da je u momentu kada je izlazio iz te kancelarije u čekaonici sa stolice energično ustao oštećeni R. R., rekavši tom prilikom „ nećete, majku vam majčinu jebem“, pri tom je prijetio prstom i stao na izlaz od vrata nedajući mu da prodje. Dodao je da se tom prilikom oštćenom obratio kulturno i blagim tonom riječima „ gospodine, ovo nema nikakve veze sa vama“, te da mu je na to oštećeni odgovorio „ ima, ima, majku vam jebem“. Pojasnio je da je oštećenom na to&nbsp; odgovorio „ vjerujte gospodine, ovo nema nikakve veze sa vama“, a oštećeni mu je odgovorio riječima „ nećete bez preko mene mrtvog“, ne dajući mu (okrivljenom)&nbsp; pri tom da prodje i gurajući ga prema vratima.&nbsp; Istakao je da je nakon toga oštećenog odgurnuo od sebe, nakon čega je oštećeni krenuo da ga napadne, a što je on uzvratio tako što ga je odgurnuo još jače, a to kako bi odbio napad od sebe. Dalje je naveo da je zatim izašao iz zgrade i telefonom prijavio slučaj nadležnoj službi, a da je oštećeni pošao za njim obraćajući&nbsp; mu se riječima „majku ti jebem ustašku, špijune, ubiću te, pustite me da odem za pištolj ubiću ga“, a sve to u prisustvu&nbsp; većeg broja ljudi i službenika sudske straže M. V.. Dalje je naveo da je nakon toga dao izjavu u zgradi policije u H.Novom, pa kad je iz iste krenuo prema izlazu, a ne znajući da se ispred zgrade nalazi R., isti mu je presjekao put prema šalter sali i krenuo prema njemu sa raširenim rukama govoreći „šta je majku ti jebem“, a pri tom ga je oštećnog&nbsp; gurao tijelom, pa da je zbog toga oštećenog odgurnuo od sebe, a usled čega je oštećeni pao. Dodao je da je okrivljeni tom prilikom nastavio da ga vrijedja te da mu prijeti da će ga odrobijati, te tražio&nbsp; da ga prisutni policajci puste da ode za pištolj.<br>
Na glavnom pretresu je dodao da je u prvom događaju u zgradi suda,nakon što je njega oštećeni odgurnuo, on zatim odgurnuo oštećenog još jače, pa da je usljed toga oštećeni pao na stoliceu blizini, te da se razbilo prozorsko staklo, te da je oštećeni leđima pao na staklo, a zatim opet licem prema podu. Dodao je da ne zna zašto u istrazi nije pominjao da je oštećeni pao i da se slomilo staklo na prozoru. Istakao je da nikakvog motiva nije imao da verbalno ili fizički napadne oštećenog, te da do svega nije trebalo doći, ali da ga je oštećeni isprovocirao svojim reagovanjem. Objasnio je da je toga dana na nogama imao službene čizme, ali da nije oštećenog udarao nogama. Naglasio je da ga je oštećeni kritičnog dana više puta izazivao da se fizički obračunaju, te da je to ponovio i na prvom glavnom pretresu u sudnici.<br>
<br>
Sud je u postupku proveo dokaze saslušanjem svjedoka D. T., V. D., F.M. i K. J., te na saglasan predlog stranaka čitanjem iskaza svjedoka R.R., V. Z., M. V., R. Z., R. M., O. M., R. D. i M. D., te čitanjem izvještaja dežurnog ljekara Doma zdravalja H.Novi br.4091 od 02.11.2007 godine, te izvještaja ljekara bolnice Nikšić br.809 od 02.11.2007 godine, te na saglasan predlog stranaka čitanjem nalaza i mišljenja vještaka sudske medicine dr.Č.D. i čitanjem dopisa Osnovnog suda u Podgorici K.9012/00 od 10.11.2010 godine i izvoda iz KE.<br>
<br>
&nbsp; Analizirajući provedene dokaze,te dovodeći ih u vezu jedne sa drugima i sa odbranom okrivljenog, sud je utvrdio činjenično stanje kao u izreci presude,te našao da je okrivljeni izvršio krivično djelo laka tjelesna povreda iz čl.152.stav 2, u vezi stava 1 KZ i krivično djelo teška tjelesna povreda iz čl.151.stav 1. KZ.<br>
<br>
Oštećeni u svojstvu svjedoka R. R. je u bitnom izjavio da je dana 02.11.2007 godine oko 11,30 časova bio u prostoriji Osnovnog suda u H.Novom, odnosno u čekaonici za ovjeru dokumenata, a gdje je zajedno sa svojom strankom M. D. čekao ovjeru punomoćja. Pojasnio je da je tada 7 ili 8 osoba čekalo u redu za ovjeru, a da je on sa D. stao na začelju tog reda. Dodao je da su zatim u čekaonicu ušle dvije ženske osobe i pitale su ga ko je poslednji na šta im je odgovorio da su one, a da je on prije njih. Dodao je da je nakon toga malo kasnije, ta ženska osoba sa kojom je razgovarao, sa šatiranom kosom je izašla iz čekaonice, a nakon toga je u čekaonicu ušao okrivljeni J. i odmah ušao u prostoriju u kojoj se nalazi službenik koji vrši ovjere, a pri tom se ostalima obratio riječima „samo da nešto platim“, ali je po izlasku iz te kancelarije okrivljeni pozvao ženu sa šatiranom kosom, govoreći joj&nbsp; da dodje da nešto potpiše. Istakao je da je on tada reagovao govoreći „ zaista nema smisla i ne dozvoljavam da neko prije mene završava poslove dok ja ne dodjem na red, a na to mu je okrivljeni odgovorio „može, može“. Dodao je da je okrivljenom tada rekao „nećemo raspravljati“ a da mu je tada okrivljeni prišao i desnom pesnicom ga udario u predjelu usta i nosa, usled kog udarca se zateturao unazad i pao na stolicu, te tom prilikom glavom ili laktom razbio staklo na šalterskom prozoru. Objasnio je da je zatim pokušao da ustane, ali ga je okrivljeni ponovo udario zatvorenom pesnicom u predjelu grudi, te da je on krenuo u pravcu okrivljenog, ali da nije uspio da uzvrati udarac, te ga je okrivljeni ponovo udario u predjelu lica nakon čega je on pao na tlo. Dalje je naveo da je pokušavao da ustane sa poda,a&nbsp; da ga je u tom momentu okrivljeni udario nogom obuvenom u čizmu i to u predjelu ledja ispod lopatice sa desne strane, pa je usled toga izgubio dah i ponovo pao na pod, te zatim desnom rukom pokrio glavu, a u kom momentu ga okrivljeni udara nogom u predjelu desne šake. Nakon par sekundi vidio je oko sebe grupu ljudi koji mu pomažu da ustane, a nakon toga je izašao van zgrade, kada je okrivljeni opet krenuo prema njemu, ali su ga u tome spriječili dvojica ili trojica ljudi, a tom prilikom mu je okrivljeni uputio razne uvrede govoreći mu „jebem ti majku, pizdo stara, pokazaću ja tebi“. Dodao je da je okrivljenom uzvratio i žešće uvrede, te da mu je rekao ako je muško da izvoli da se potuku. Objasnio je da se tada okrivljeni udaljio sa lica mjesta,a da je on pitao drugog policajca D. da mu kaže kako se zove okrivljeni, te ga zamoliio da pozove okrivljenog da dodje da muški podijele megdan, te da će se na tome sve završiti. Objasnio je da je cijeli dogadjaj gledala M. D. koja je morala i mogla sve vidjeti, ali da je ista izbjegla korektno kazivanje i da je pokušala da amortizuje situaciju. Dalje je naveo da je istog dana oko 13,30 časova došavši ispred zgrade policije, a po pozivu kako bi sa nekim od starješina obavio razgovor u vezi predmetnog dogadjaja, pa mu je jedna službenica rekla da sačeka ispred prijemnice, što je on i učinio. Objasno je da je stajao naslonjen na zid, te da je primijetio u jednom momentu da okrivljeni ide u njegovom pravcu, ali kako je to učinio sasvim mirno, to nije slutio da će ga okrivljeni ponovo napasti, pa kada je okrivljeni došao ispred njega,isti ga je&nbsp; lijevom rukom – pesnicom&nbsp; udario u predjelu usta i nosa, usled kog udarca je on potiljačnim dijelom glave udario od kameni zid i pao. Dodao je da je izgubio svjest i nakon par sekundi kada se osvjestio vidio je okrivljenog iznad sebe kako zamahuje nogom, a tada je on pozivao okrivljenog da ga udara govoreći mu „ udaraj majku ti jebem“, smatrajući da tako iskoristi situaciju, te udari i obori okrivljenog, ali u tome nije uspio. Objasnio je da je tada nekoliko policajaca koji su bili pored njega pokušavalo da ga smiri, obzirom da mu se nešto slično nikad nije desilo. Pojasnio je da je zatim razgovarao sa starješinom R. o događaju, te da je tada&nbsp; R. telefonom pozvao svjedoka M. D. i da je čuo kako D. odgovara da je adv.R. brutalno pretučen na pravdi boga, a zatim mu je R. rekao da je D. potvrdila sve njegove navode. Istakao je da se pridružuje krivičnom gonjenju i da postavlja imovinsko pravni zahtjev.<br>
<br>
Svjedok D.T.&nbsp; je u bitnom izjavio da je kritičnog dana radio u Osnovnom sudu H.Novi na poslovima obezbjedjenja zajedno sa okrivljenim , te da je oko 12 časova otišao na pauzu, a da je oko 12,30 časvoa okrivjeni ga pozvao telefonom i rekao da je imao problema sa jednim advokatom ispred sudske pisarnice. Dalje je naveo da se vratio u zgradu suda i da je u sudskom hodniku zatekao sudskog stražara M.V., pored koga je stajao oštećeni, koga do tada nije poznavao, a koji je tada glasno govorio „ jebaću mu majku, neće ga on više raditi“. Dodao je da je tada oštećenog upozorio da prestane sa galamom, a isti je zatražio prijem kod predsjednika suda i pitao ga je kako se zove okrivljeni i dodao „ ako je toliki mudonja da se nadjemo na nekoj livadi i da ovo riješimo“. Na glavnom pretresu svjedok je objasnio da je kritičnom prilikom oštećeni bio vidno uzrujan, da je prijetio i upućivao razne psovke okrivljenom, te da je njega pitao može li im ugovoriti i srediti da se on i okrviljeni nadju i fizički obračunaju.&nbsp;<br>
<br>
Svjedok V.D. je u bitnom naveo da je kritičnog dana bio u blizini zgrade policije i da je vidio okrivljenog J. kako ide sa nekim papirima, ali da nije vidio šta se poslije dogadjalo, te da je jedino kasnije čuo galamu i da je oštećeni R. bio vidno uzrujan i tražio je da se fizički obračuna sa J.. Objasnio je da prije dogadjaja nije vidio&nbsp; kako se ponašao okrivljeni jer mu je ugao zgrade zaklanjao pogled. Dodao je da je čuo kako je oštećeni psovao, prijetio da će prebiti i ubiti okrivljenog, te tražio od njega i ostalih policajaca da ga puste da se obračuna sa okrivljenim.<br>
<br>
Svjedok V.Z. je u bitnom izjavio da je službenik Osnovnog suda u H.Novom, i da se u kritično vrijeme nalazio u kancelariji izvršne pisarnice, pa je u&nbsp; jednom momentu čuo lom stakla u hodniku, a kada je izašao zatakao je oštećenog kako kleči na podu, dok je iza njega bio razbijen prozor. Dalje je naveo da je vidio da oštećni krvari iz nosa, pa je prišao istom da mu pomogne, a tu je bio i O.R. i još jedan njegov radnik. Dalje je naveo da je oštećeni zatim krenuo prema izlaznim vratima, a da je on krenuo za njim kako bi ga smirio, te da je oštećeni sa izlaznih vrata suda vikao okrivljenom „špijune, stani da se pobijemo kao ljudi“, ali da mu okrivljeni nije odgovarao već se kretao od suda prema naselju Karača. Objasnio je da nije bio prisutan dogadjaju ispred zgrade policije, a nije vidio ni momenat kada se odigrao dogadjaj u zgradi suda.<br>
<br>
Svjedok M.V. je u bitnom izjavio da se kritičnog dana oko 12,30 časova nalazio na svom radnom mjestu u Osnovnom sudu Herceg Novi, a kao radnik obezbjedjenja. Istakao je da je u jednom momentu začuo kako neko iz pravca pisarnice viče i psuje „ jebem ti mater, možeš samo preko mene mrtvog“. Istako je da je tada ustao da vidi šta se dešava i da je tada vidio okrivljenog kako ide prema izlaznim vratima, a da je za njim išao oštećeni R.R. i tom prilikom govorio okrivljenom „ sačekaj me pičko, jebaću ti majku“. Dalje je naveo da je okrvijeni izašao iz zgrade suda a da je on stao na vrata i spriječio oštećenog da izadje za okrivljenim. Dalje je naveo da je oštećeni ostao u zgradi suda da čeka prijem kod predsjednika,te da je nastavio da psuje okrivljenog i da je tom prilikom pitao policajca D. kako se zove okrivljeni te mu tražio da im zakaže boks meč.&nbsp;<br>
<br>
Svjedok R.D. je u bitnom izjavio da je službenik uprave policje PJ H.Novi, te da je kritičnog dana od strane okrivljenog obavješten da ima nekih problema sa nekom strankom u zgradi suda, pa je okrivljenom rekao da dodje u zgadu policije da sačini službenu zabilješku povodom tog dogadjaja, što je isti i učinio. Objasnio je da je nakon toga okrivljeni se uputio porema prijavnici u zgradi policije, a tada ga je službenica sa prijavnice obavjestila da je došao i oštećeni R., pa je on pošao za okrivljenim plašeći se da nebi opet došlo do kontakta izmedju njih dvojice. Istakao je da je ispred ulaza u prijavnicu vidio oštećenog koji je bio oslonjen ledjima na zid , te da je vidio i okrivljenog J. koji je lagano prolazio pored oštećenog i da je u jednom momentu napravio nagli pokret, ali da nije siguran čime, obzirom da je okrivljenog gledao sa ledja. Naglasio je da je odmah nakon tog pokreta okrivljenog, oštećeni napravio pokret glavom unazad i pao. Objasnio je da nije čuo nikakvu raspravu izmedju okrivljenog i oštećenog te da je odmah prišao oštećenom da ga podigne a da je okrivljeni otišao u prijavnicu, te da je za to vrijeme oštećeni nešto psovao, a da se okrivljeni na momenat zaustavio, te odmah zatim produžio dalje. Dalje je naveo da je nakon toga uzeo izjavu od oštećenog u vezi oba dogadjaja, te pozvao telefonom svjedokoa M.D. koja mu je tom prilikom rekla da je advokat R. brutalno napadnut od strane okrivljenog u zgadi suda, ali dalje je nije pitao o detaljima.<br>
<br>
Svjedok O. M. je u bitnom izjavio da se kritičnog dana oko 13,30 časova nalazio ispred zgrade policije, te da je bio ledjima okrenut prema toj zgradi. Istakao je da je u jednom momentu začuo riječi „ šta ćeš ti stara džukelo“, a kada se okrenuo vidio je oštećenog koji je ležao pored prozora od kancelarije, dok je u istom momentu okrivljeni J. išao prema šalter sali. Objasnio je da se nakon toga okrivljeni ponovo vraćao prema oštećenom kada su iz dežurne službe izašli policajci V. i R. D. i još nekoliko policajaca koji su pomagali oštećenom da ustane.<br>
<br>
Svjedok M.D. je u bitnom izjavila da je kritičnog dana sa svojim adv.R. R. bila u Osnovnom sudu H.Novom, te da su sjedili u hodniku ispred kancelarije i čekali red. Dodala je da je u jednom momentu primijetila kako je jedan policajac u uniformi ušao u navedenu kancelariju za ovjere, a zatim odmah izašao i nekog pozvao. Istakla je da je tada oštećni R. ustao i rekao „ neće moći“, na što je taj policajac odgovorio „oće moći“ .Objasnila je da je tada bila veoma uplašena zbog navedene situacije, te da se ne može izjasniti da li su okrivljeni i oštećeni još nešto jedan drugom rekli, ali da je vidjela kada je policajac rukama odgurnuo oštećenog ,te da je u tom momentu ona okrenula glavu prema ulaznim vratima hodnika i nije vidjela na koji način je okrivljeni odgurnuo oštećenog. Istakla je da je tada čula lom stakla iza stolica na kojima su sjedjeli ona i oštećeni te da je vidjela oštećnog kako leži na podu. Dodala je da je odmah izašla iz zgrade i da je čula unutra trku i gužvu. Objasnila je da je vidjela kako su tri četiri čovjeka izveli okrivljenog iz suda, a da je za njim ubrzo izašao oštećeni da mu je nos bio natečen i crven i da je imao tragove krvi po košulji. Dodala je da joj dalje ništa nije poznato.<br>
<br>
Svjedok K. J. je u bitnom izjavila da je kritičnog dana došla u Osnovni sud H.Novi radi ovjere nekog punomoćja,&nbsp; te da je u hodniku ispred šaltera zatekla veći broj gradjana koji su čekali na ovjere dokumenata. Objasnila je da joj se žurilo, pa je htjela da procijeni koliko će još vremena čekati, pa je zbog toga pitala&nbsp; „ ko je poslednji“, a da joj je tada oštećeni rekao svadljivim glasom i pojačanim tonom „ ti si poslednja“. Dalje je navela da je u medjuvremenu naišao njen kolega iz policije okrivljeni J. koji je inače radio kao sudski stražar, pa je tada okrivljenog zamolila da joj pomogne da završi ovjeru ranije, jer joj se žurilo. Dalje je navela da je zatim oktivljeni ušao u kancelariju za ovjere, te da je ubrzo izašao i pozvao nju i drugaricu da udju. Istakla je da je u tom momentu oštećni skočio tako što se unio u lice okrivljenom govoreći mu „neće preko mene, oca joj jebem“ i sl, a da mu je okrivljeni odgovrio „hoće“ i tražio od&nbsp; oštećenog da se pomjeri kako bi njih dvoje mogli ući u kancelariju. Dalje je objasnila da je oštećeni ponovo nešto psovao okrivljenom unoseći mu se u lice, kada ga je okrivljeni odgurnuo od sebe, ali da tom prilikom oštećeni nije pao. Objasnila je da se tada jako uzrujala, kao i njena prijateljica T., pa su obje krenule hodnikom prema sudskoj pisarnici i ušle u neku od prostorija, a za to vrijeme je čula kako oštećeni prijeti okrivljenom „dođi ovamo jebaću ti majku . Dodala je da je nakon krećeg vremena u pisarnicu došao sudski stražar D. T. koji je vidio da je ona uplašena pa je izveo iz suda. Na glavnom pretresu je dodala da je u početku dogadjaja oštećeni se unio u lice okrivljenom uz psovke i prijetnje i da je odgurnuo okrivljenog, te da je to isto izjavila i u istrazi, ali da to vjerovatno nije unijeto u zapisnik.<br>
<br>
Sud je prihvatio i cijenio kao uvjerljive iskaze oštećenog kao svjedoka R.R., te svjedoka R. D., O. M., V.D.,V.Z., D.T., M. D. i K. J. datog u istrazi, jer su konkretni, nedvosmisleni, međusobno saglasni u odnosu na odlučne okolnosti i uvjerljivi, a osim toga potkrijepljeni su pismenim dokazima u spisu- medicinskom dokumentacijom o povredama kod oštećenog i nalazom i mišljenjem vještaka sudske medicine dr. Č.D.. Sud nije našao okolnosti koje bi dovele u pitanje iskaze ovih svjedoka.<br>
<br>
Iskazom svjedoka –oštećenog R.R., koji je potkrijepljen medicinskom dokumentacijom, se utvrđuje da je sa okrivljenim prvo imao verbalni sukob te da mu nije dozvolio da završi ovjeru dokumenata prije njega, da su se međusobno vrijeđali, te da mu je zatim okrivljeni nanio predmetne povrede, na način opisan u izreci presude i to u prvom događaju udarcima pesnicama i nogama obuvenim u čizme, a u drugom događaju udarcem pesnicom usled čega je udario potiljkom glave od zid.<br>
<br>
Iskazima svjedoka M.D., K.. (iz istrage), M.V. i V. Z. se potvrđuje da je okrivljeni u zgradi suda imao prvo verbalni sukob sa oštećenim,a zatim i fizički sukob, te da je oštećeni nakon toga imao vidne povrede, a osim toga iz iskaza ovih svjedoka utvrđuje i doprinos oštećenog nastanku kritičnog događaja u zgradi suda.<br>
Iskazom svjedoka R.D. potvrđuje se da je okrivljeni u drugom događaju ispred zgrade policije udario oštećenog, usljed čega je okrivljeni udario glavom nazad u zid i pao na tlo, a isto proizilazi i iz iskaza svjedoka O. M..<br>
<br>
Svjedok F.M. je u bitnom izjavio da se kritičnog dana kao službenik nalazio ispre zgrade policije a da se njegov kolega V.D. nalazio u službenom vozilu takodje negdje ispred zgrade. Dodao je da je tom prilikom vidio oštećenog R. ispred ulaza u prijavnicu i da se nervozno šetao, a da je u jednom momentu iz zgrade policije izašao okrivljeni noseći u ruci neki papir, pa u momentu kada je prolazio pored R., isti je krenuo prema okrivljenom govoreći mu „ šta si mi ovo uradio majku li ti jebem“ držeći pri tom obje ruke usmjerene prema svom licu. Istakao je da ga je tada okrivljeni objema rukama odgurnuo od sebe i otišao, a da je oštećeni usled toga udario ledjima u obližnji zid i pao. Objasnio je da je nakon toga oštećeni vikao, psovao i prijetio okrivljenom, te da je odmah ustao sa zemlje, a policajci R. i V. su ga sprečavali da ide za okrivljenim. Dalje je naveo da su on i V. oštećenog povezli vozilom u dom zdravlja, te da on kod oštećenog nije vidio nikakve povrede.<br>
<br>
Sud nije prihvatio iskaz svjedoka F.M.koji je naveo da je okrivljeni u drugom događaju ispred zgrade policije odgurnuo oštećenog, a isti usled toga pao i iskaz svjedoka K.J. sa glavnog pretresa, jer su neuvjerljivi i nelogični, te u bitnom kontradiktorni pismenim dokazima - medicinskoj dokumentaciji o povredama kod oštećenog, kao i nalazu i mišljenju vještaka sudske medicine dr.Č.D..<br>
Naime,navedeni iskaz svjedoka F.M. je obezvrijeđen iskazima svjedoka R.D. i oštećenog R.R., koji su saglasni u odnosu na odlučnu okolnost-da je okrivljeni kritičnom prilikom ispred zgrade policije udario oštećenog ,usljed kog udarca je isti pao. Naime,R. ističe da je okrivljeni kada je prolazio pored oštećenog napravio nagli pokret, ali da nije siguran čime, a da je odmah nakon tog pokreta okrivljenog, oštećeni napravio pokret glavom unazad i pao. S tim&nbsp; vezi oštećeni je istakao da ga je okrivljeni udario pesnicom u predjelu usta i nosa, te da je usled toga udario potiljkom glave od zid i pao. Ovakvi iskazi svjedoka R. i oštećenog R. su u skladu sa pismenim dokazima - medicinskoj dokumentaciji o povredama kod oštećenog i nalazu i mišljenju vještaka sudske medicine u odnosu na vrstu i mehanizam nastanka povreda kod oštećenog .<br>
Iskaz svjedoka K. J. sa glavnog pretresa, gdje je navela da je u prvom događaju u zgradi suda prvo oštećeni odgurnuo okrivljenog, a zatim okrivljeni njega, obezvrijeđen je iskazom svjedoka M.D., koja je istakla da je u početku događaja nakon verbalnog sukoba, prvo okrivljeni odgurnuo oštećenog,ali da nije vidjela na koji način je to uičinio, jer je zatim okrenula glavu obzirom da se uplašila, ali da je začula lom stolica i stakla na šalterskom prozoru i da je zatim vidjela oštećenog kako leži na podu. U odnosu na tu okolnost oštećeni je istakao da udario pesnicom u predjelu usta i nosa, usled čega je pao na stolice i laktom razbio staklo na prozoru.<br>
<br>
Sud je cijenio iskaze svejdoka R.Z. i R. M., pa je našao da nisu od značaja u konkretnom slučaju, obzirom da su ovi svjedoci izjavili da nisu bili očevidci događaja i da nemaju neposrednih saznanja o kritičnom događaju.<br>
<br>
Naime, svjedok R.Z. je u bitnom izjavio da je kritičnog&nbsp; dana bio na svom radnom mjestu u Osnovnom sudu Herceg Novi u kancelariji gdje se zavodi prijemna pošta, te da je u jednom trenutku začuo neki udarac, ali kako nije znao o čemu se radi, to je nastavio sa svojim poslom. Dodao je da je nakon kraćeg vremena došao do prozora i vidio par službenika i neke stranke, ali da nije vidio događaj niti čuo verbalnu raspravu izmedju okrivljenog i oštećenog.<br>
<br>
Svjedok R.M. je u bitnom izjavio da je kritičnog dana oko 12,20 časova bio na svom radnom mjestu u Osnovnom sudu Herceg Novom u kancelariji na ovjeri dokumenata. Dodao je da je sa njim u kancelariji bio prisustan kolega R.Z.. Istakao je da nije vidio nikakvu tuču, niti je čuo bilo kakvu svadju vezano za predmetni dogadjaj. Objasnio je da se svakog dana u hodniku ispred njegove kancelarije čuje galama i buka, pa na takve stvari ne obraća pažnju.<br>
<br>
Iz izvještaja ljekara doma zdravlja H.Novi br.4091 od 02.11.2007 godine i iz izvještaja ljekara neurologa bolnice Nikšić br.809 od 02.11.2007 godine proizilazi da je oštećeni R.R., pregledan u navedenim zdrastvenim ustanovama, te da su pregledima kod istog konstatovane povrede u vidu otoka i crvenila vrha nosa, otoka gornje usne, nagnječenja i oguljotine sluzokože gornje usne, otoka u potiljačnom predjelu, potresa mozga, crvenila na desnoj slijepoočnici veličine 2 x5 cm, 3 krvna podliva u gornjoj trećini lijeve nadlaktice, ogrebotina i crvenilo na grudnom košu sa desne strane ispod desne miške, crvenilo linearnog oblika u predjelu ledja ispod desne lopatice i otok desne šake.<br>
<br>
Sud je prihvatio navedene pismene dokaze kao vjerodostojne jer su izdati od strane nadležnih zdravstvenih ustanova. Navedeni pismeni dokazi su od značaja za provjeru odbrane okrivljenog, te se istim potvrđuje da je okrivljeni kritičnog dana nanio oštećenom opisane tjelesne povrede.<br>
<br>
Iz nalaza i mišljenja vještaka sudske medicine dr.D.Č. od 22.07.2008 godine proizilazi da je oštećeni R.R. zadobio povrede u vidu otoka i crvenila vrha nosa sa tragovima krvi, otoka gornje usne, nagnječenja i oguljotine sluzokože gornje usne, naspram prednja 2 zuba veličine oko 3-4 cm, otoka u potiljačnom predjelu, potresa mozga, crvenila na desnoj slijepoočnici veličine 2 x5 cm, tri krvna podliva u gornjoj trećini lijeve nadlaktice veličine 2x2 cm, jedan iznad drugoga, ogrebotina i crvenilo na grudnom košu sa desne strane ispod desne miške veličine oko 10 cm, crvenilo linearnog oblika u predjelu ledja ispod desne lopatice dužine oko 20 cm i otok desne šake iznad malog prsta sa spoljašnje strane. U zaključku se navodi da se navedene povrede u zbiru kvalifikuju kao teška tjelesna povreda, jer je potres mozga sam za sebe teška tjelesna povreda. U nalazu je istaknuto da su povrede nastale višekratnim djelovanjem tupine mehaničkog oruđa&nbsp; u koje spada šaka stisnuta u pesnicu, stopalo i drugo. Dakle, iz ovog nalaza se utvršuje da su povrede koje je oštećeni zadobio u prvom događaju u zgradi suda - crvenilo linearnog oblika u predjelu leđa ispod desne lopatice i otok desne šake, lake tjelesne povrede,dok je povreda koju je oštećeni zadobio u drugom događaju ispred zgrade policije – potres mozga sa otokom u potiljačnom dijelu glave teška tjelesna povreda.<br>
<br>
Sud je prihvatio navedeni nalaz vještaka sudske medicine, jer je zasnovan na medicinskoj dokumentaciji, kao materijalnom dokazu u spisu, a dat je prema pravilima struke i nauke, od strane kompetentnog vještaka, a pored toga na isti ni stranke nisu imali primjedbe. Ovim nalazom se obezvrjeđuje odbrana okrivljenog da u prvom događaju nije udarao nogama oštećenog,te da istog tom prilikom nije udarao pesnicama, već da ga je samo odgurnuo. Osim toga,ovim nalazom se potvrđuju tvrdnje oštećenog da mu je okrivljeni predmetne povrede u prvom i u drugom događaju nanio na opisani način.<br>
<br>
Iz dopisa Osnovnog suda u Podgorici K. 9012/00 od 10.11.2010 godne, proizilazi da je okrivljeni J.B. ranije osuđivan i to presudom&nbsp; Osnovnog suda u Podgorici 2003. godine zbog krivičnog djela zlostavljanje u vršenju službe iz čl.48 KZ RCG, te da mu je izrečena uslovna osuda kojom mu je utvrdjena kazna zatvora od 5 mjeseci i istovemeno odredjeno da se ista neće izvršiti ako okrivljeni u roku od 2 godine po pravosnažnosti presude ne izvrši novo krivično djelo. Naglašeno je da je navedena presuda postala pravosnažna dana 23.06.2003 godine.<br>
<br>
Sud je prihvatio odbranu okrivljenog u dijelu gdje opisuje okolnosti pod kojima je nastao kritični događaj u zgradi Osnovnog suda,da je nakon njegovog izlaska iz kancelarije za ovjeru dokumenata, oštećeni energično ustao, ne dozvoljavajući mu da u kancelariju uvede K.J., te da je tom prilikom rekao „neće moći,samo preko mene mrtvog i sl“, te da mu je u ovom događaju uputio uvrede. Ovo obzirom jer je u tom dijelu njegova odbrana uvjerljiva i logična, te potvrđena iskazima svjedoka K.J., M.D., M.V., D.T. i V. Z., kao i oštećenog R.R..<br>
<br>
Međutim, sud nije prihvatio odbranu okrivljenog u dijelu gdje je naveo da je u prvom događaju oštećenog samo odgurnuo, te da ga nije udarao pesnicama niti nogama, te da u drugom događaju ispred zgrade policije oštećenog nije udario pesnicom, već da ga je samo odgurnuo od sebe. Ovo obzirom da je njegova odbrana u ovom dijelu obezvrijeđena izvedenim dokazima - iskazima svjedoka R.D., te medicinskom dokumentacijom o povredama kod oštećenog i nalazom i mišljenjem vještaka sudske medicine.<br>
<br>
S obzirom da se okrivljeni brani da je oštećeni prvi započeo napad, u konkretnom slučaju je bilo potrebno utvrditi da li je okrivljeni postupao u nužnoj odbrani.<br>
<br>
Nužna je ona odbrana koja je neophodno potrebna da učinilac od svog dobra ili dobra drugog odbije istovremen ili neposredno predstojeći protivpravan napad.<br>
<br>
Međutim izvedenim dokazima nesumnjivo je utvrđeno da su okrivljeni i oštećeni voljno stupili u verbalni konflikt, te da je zatim nakon verbalnog sukoba okrivljeni udario oštećenog pesnicom u predjelu usta i nosa od kog udara je isti pao.<br>
<br>
S tim u vezi, iako je verbalni sukob započeo oštećeni, isti nije udario okrivljenog niti istog odgurnuo, već je tokom svađe okrivljeni izudarao oštećenog te se u takvoj situaciji ne može se prihvatiti stav okrivljenog da je postupao u nužnoj odbrani, jer se ne može pozivati na nužnu odbranu onaj koji započinje napad, ili dobrovoljno stupa u tuču.<br>
<br>
Polazeći od naprijed provedenih i analiziranih dokaza, te pismenih dokaza u spisu, sud je nesumnjivo utvrdio da je okrivljeni u vrijeme, na mjestu i na način kako je to bliže opisano u izreci ove presude u prvom događaju lako tjelesno povrijedio oštećenog R.R. a tako što ga je nakon kraćeg verbalnog sukoba sa oštećenim, istog udario desnom rukom u predjelu usta i nosa, od kojeg udarca se oštećeni zateturao i pao na stolicu, a zatim ga ponovo pesnicom udario u predjelu grudi ,te u predjelu vilice,pa kada je oštećeni pokušao da ustane, istog udario nogama na kojima je imao čizme,koje su sredstvo podobno da tijelo teško povrijedi ili zdravlje teško naruši, u predjelu leđa ispod lopatice&nbsp; sa desne strane i u predjelu desne šake koja se nalazila u visini glave oštećenog kojom se štitio od udaraca,kojom prilikom je oštećeni zadobio lake tjelesne povrede i to crvenilo linearnog oblika u predjelu leđa ispod desne lopatice i otok desne šake. Takođe&nbsp; je utvrđeno da je okrivljeni u drugom događaju ispred zgrade policije istog dana teško tjelesno povrijedio oštećenog tako što mu je prišao i zatvorenom pesnicom lijeve ruke snažno ga udario u predjelu nosa i usta od kojeg udarca se oštećeni zanio i udario u kameni zid i pao na pod, kojom prilikom mu je nanio tešku tjelesnu povredu i to potres mozga sa otokom u potiljačnom predjelu veličine 3x4cm.<br>
<br>
U naprijed opisanim radnjama okrivljenog sud je našao sva bitna obilježja krivičnog djela laka tjelesna povreda iz čl.152. stav 2. u vezi stava 1.KZ i krivičnog djela teška tjelesna povreda iz čl.151. st. 1.KZ ,jer je okrivljeni u prvom događaju opisanom pod tačkom 1 izreke presude,lako tjelesno povrijedio oštećenog,na način što ga je udarao nogama obuvenim u čizme,koje su sredstvo podobno da se tijelo teško povrijedi ili zdravlje teško naruši, dok je u drugom događaju opisanom pod tačkom 2 izreke presude teško tjelesno povrijedio oštećenog,udarivši ga pesnicom u predjelu usta i nosa, usled čega je okrivljeni potiljkom glave udario u zid i pao, a u kojim događajima je oštećeni zadobio opisane povrede.<br>
<br>
Sud nije prihvatio pravnu kvalifikaciju tužioca da je okrivljeni u prvom događaju,opisanom pod tačkom 1 optužnice, izvršio krivično djelo nasilničko ponašanje iz čl.399 KZ&nbsp; već je sud ocijenio da je okrivljeni izvršio krivično djelo laka tjelesna povreda iz čl.152. stav 2. u vezi stava 1.KZ,pa je činjenični opis djela prilagodio utvrđenom činjeničnom stanju, ne prelazeći time granice optužbe. Naime, krivično djelo nasilničko ponašanje predstavlja nemotivisano nasilje, koje se ogleda u njegovoj bezrazložnosti i činjenici da je ono bez objektivne povezanosti sa ponašanjem oštećenog, pa je kao takvo rezultat obijesti i iživljavanja okrivljenog, odnosno da je takvo ponašanje samo sebi cilj. S toga je sud kod utvrđivanja da li se radi o nasilničkom ponašanju ili o djelu iz čl.152.stav 2. u vezi stava 1 KZ imao u vidu motiv okrivljenog i sve okolnosti kritičnog događaja, pa je našao da je u konkretnom slučaju umišljaj okrivljenog bio usmjeren na nanošenje tjelesne povrede oštećenom,a ne na izazivanje tuče i remećenje javnog reda i mira.<br>
<br>
U odnosu na oblik vinosti, sud je utvrdio da je okrivljeni oba navedena krivična djela počinio sa umišljajem jer je u prvom događaju bio svjestan da udara oštećenog nogama obuvenim u čizme koje su sredstvo podobno da se tijelo teško povrijedi ili zdravlje teško naruši,te da oštećenog može tjelesno povrijediti, pa je na to pristao, te obzirom da je u drugom događaju bio svjestan da udarajući oštećenog na opisani način istog može teško tjelesno povrijediti,pa je na to pristao.<br>
<br>
Odlučujući o vrsti i visini krivične sankcije koju okrivljenom treba izreći za počinjeno krivično djelo, sud je cijenio sve okolnosti iz čl.42 KZ CG.<br>
<br>
Shodno navedenom zakonskom propisu sud je okrivljenom kao olakšavajuće okolnosti cijenio to što je porodičan čovjek,otac dvoje maloljetne djece,koje je u obavezi da izdržava, te njegove materijalne prilike, te okolnosti pod kojima je djela izvršio i doprinos oštećenog nastanku kritičnog događaja što se ogleda u tome što je započeo verbalni sukob u prvom događaju, ne dozvoljavajući okrivljenom da prije njega završi ovjeru dokumenata, govoreći nećete bez preko mene mrtvog, te psujući i vrijeđajući okrivljenog, a nakon tog događaja i zahtjevanjem da mu svjedok D. ugovori fizički obračun sa okrivljenim. Od otežavajućih okolnosti sud je okrivljenom cijenio raniju osuđivanost, pri čemu je imao u vidu da je od pravosnažnosti te osude prošlo više od 7 godina.<br>
<br>
Kada se ima u vidu ukupnost svih olakšavajućih okolnosti i da je od ranija osude prošlo više od 7 godina, sud je mišljenja da nije nužno, s obzirom na ličnost&nbsp; okrivljenog, prema njemu&nbsp; primjeniti kaznu, jer se osnovano može očekivati da će i samo upozorenje uz prijetnju kaznom dovoljno uticati na njega da ubuduće ne vrši krivična djela.<br>
Zbog toga je sud primjenom članova 52, 53 st. 1. i čl. 54. st.1 i 4. KZ CG istovremeno odredio da se utvrđena jedinstvena kazna zatvora u trajanju od po 8 (osam) mjeseci neće izvršiti ako okrivljeni za vrijeme od 4 (četiri) godine ne izvrši novo krivično djelo, s time što je vrijeme provjeravanja odmjereno u skladu sa visinom utvrđene kazne i ličnosti okrivljenog.<br>
<br>
Na osnovu čl.212. stav 2 ZKP-a oštećeni R.R. je upućen na parnični postupak radi ostvarivanja imovinsko pravnog zahtjeva,jer podaci u ovom postupku nisu pružali osnov ni za djelimično presuđenje, a njihovo pribavljanje bi vodilo odugovlačenju postupka.<br>
<br>
Sud je u smislu čl.202. st.1.ZKP-a okrivljenog obavezao da nadoknadi troškove krivičnog postupka u ukupnom iznosu od 215,oo eura, koji se odnose na troškove provedenog medicinskog vejštačenja, kao i da na ime paušala plati iznos od 50,oo eura, a koji iznos je odmjeren u skladu sa složenošću i dužinom trajanja krivičnog postupka i imovnim stanjem okrivljenog.<br>
<br>
OSNOVNI SUD U HERCEG NOVOM<br>
Dana&nbsp; 24.05.2011.godine.<br>
<br>
&nbsp;&nbsp; Zapisničar&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Predsjednik vijeća-Sudija<br>
Vujačić Jelena&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Branislav Leković<br>
<br>
Pravna pouka:<br>
Protiv ove presude dozvoljena je žalba<br>
u roku od 15 dana od dana prijema,<br>
Višem sudu u Podgorici, a preko ovog<br>
suda.<br>
<br>
<br>
DNA:<br>
-ODT H.Novi<br>
-okrivljenom<br>
-braniocu adv.Ivanović Mladenu<br>
-oštećenom<br>
-u spise<br>

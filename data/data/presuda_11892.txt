<strong>K.br.326/09-08</strong><br>
&nbsp;<br>
<h5 align="center">
	<em>U IME CRNE GORE</em></h5>
&nbsp;<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Osnovni sud u Kolašinu kao prvostepeni krivični po predsjedniku suda Arsenu Popoviću uz učešće zapisničara Mrdak Ljiljane, u krivičnom predmetu protiv optuženog V.B. iz P. zbog krivičnog djela teško djelo protiv bezbjednosti javnog saobraćaja iz čl.348.st.4. u vezi čl.339.st.3. u vezi st.1. Krivičnog zakonika, po optužnici ODT iz Kolašina Kt.br.311/08 od 12.10.2009. godine, nakon održanog glavnog javnog pretresa dana 25.06.2012. godine u prisustvu ODT iz Kolašina Grujić Vojislava, optuženog V.B. i njegovog branioca adv. N. Lj. te punomoćnika oštećene porodice Š. adv. R. G., dana 28.06.2012. godine u prisustvu optuženog V. B.i njegovog branioca adv. N. Lj.donio je i javno objavio,-<br>
<h6 align="center">
	P R E S U D U</h6>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; <strong>Optuženi:</strong><br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br>
<strong>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; V. B.</strong>, od oca M. i majke Z. rodj. B., rodjen …. godine u P., gdje je i nastanjen – N. D., Crnogorac, državljanin CG, po zanimanju dipl.ekonomista, oženjen bez djece, vojsku nije služio, srednjeg imovnog stanja, do sada neosudjivan.<br>
&nbsp;<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Na osnovu čl.373.st.1.t.2. ZKP-a,-<br>
&nbsp;<br>
<h4 align="center">
	OSLOBADJA SE OD OPTUŽBE</h4>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; <strong>D a&nbsp; j e:</strong><br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Dana&nbsp; 28.11.2008. godine oko 17,15 časova na dijelu magistralnog puta Mojkovac – Kolašin, u mjestu Babljak – Opština Kolašin, upravljajući putničkim vozilom marke “Wolsvagen Golf IV” reg.br. PG … vlasništvo M.p. i s.CG,&nbsp; ne pridržavajući se saobraćajnih propisa tako ugrozio saobraćaj da je doveo u opasnost život ljudi na način što je vozilom upravljao protivno čl.27 ZOBS-a na putevima i to tako&nbsp; što krećući se iz pravca Mojkovca u pravcu Kolašina nije održavao bezbjedan smjer kretanja vozila što bliže desnoj ivici kolovoza i na tolikoj udaljenosti od nje da sobzirom na brzinu kretanja vozila, uslove saobraćaja i karakteristike puta ne ugrožava druge učesnike u saobraćaju, već je u fazi mimoilaženja sa putničkim vozilom marke “Wolsvagen Pasat” reg.br. BP … kojim je upravljao Š.V., prešao na prostor lijeve kolovozne trake, usled čega je došlo do kontakta čeone lijeve regije “Golfa IV” sa čeonom lijevom regijom “Pasata”, kojom prilikom je vozač vozila marke “Pasat” Š.V. zadobio teške i po život opasne tjelesne povrede usled kojih je kod istog nastupila smrt a zbog iskrvavljenja iz rascjepa srčane kese i srčanog mišića te rascjepa jetre i raskidanih krvnih sudova oko preloma kostiju, dok je njegova saputnica Š. D. zadobila lake tjelesne povrede u vidu nagnječine kože lijevog jagodičnog predjela i brade, nagnječine kože lijevog ramena i nagnječine kože poglavine u tjemenom dijelu glave sa desne strane,<br>
<ul>
	<li>
		čime bi izvršio krivično djelo teško djelo protiv bezbjednosti javnog saobraćaja iz čl.348.st.4. u vezi čl.339.st.3. u vezi st.1. Krivičnog zakonika.</li>
</ul>
&nbsp;<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Troškovi krivičnog postupka u iznosu od 7517,50 € padaju na teret budžetskih sredstava.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Oštećena porodica Š.kao i oštećena Š.D., upućuju se da svoj imovinsko-pravni zahtjev ostvare u parničnom postupku.<br>
&nbsp;<br>
&nbsp;<br>
<h5 align="center">
	<em>O b r a z l o ž e nj e</em></h5>
&nbsp;<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; ODT iz Kolašina svojom optužnicom Kt.br.311/08 od 12.10.2009. godine, a koja je precizirana na glavnom pretresu održanom 25.06.2012. godine od strane zastupnika optužnice ODT iz Kolašina Grujić Vojislava, stavio je na teret V. B. iz Podgorice da je počinio krivično djelo teško djelo protiv bezbjednosti javnog saobraćaja iz čl.348.st.4. u vezi čl.339.st.3. u vezi st.1. Krivičnog zakonika.&nbsp; ODT iz Kolašina Grujić Vojislav u završnoj riječi je istakao da je dokazima provedenim na glavnom pretresu u svemu dokazano da je V.B. izvršio krivično djelo stavljeno mu na teret, te da takav zaključak temelji prije svega na zapisniku o uvidjaju Osnovnog suda u Kolašinu, skici lica mjesta i foto-elaboratu, izvršenoj rekonstrukciji predmetne saobraćajne nezgode i konačno na nalazu i mišljenju vještaka Centra za saobraćajno-mašinska vještačenja pri M. fakultetu P.. Da se iz tih provedenih dokaza nameće zaključak da je do predmetne saobraćajne nezgode došlo usled propusta od strane okrivljenog V.B. tj.da je isti postupao protivno čl.27 ZOBS-a na putevima usled čega je prešao na suprotnu kolovoznu traku i izazvao predmetnu saobraćajnu nezgodu. ODT Grujić Vojislav smatra da su nalazi vještaka saobraćajne struke Č.M. i I. “K. S.” nepotpuni i suprotni jedan drugom, te nejasni i proizvoljni i da ne mogu poslužiti kao osnov za donošenje sudske odluke, a sa razloga što ti nalazi dolaze do istog zaključka tj. da je do nezgode došlo usled propusta u vožnji poč. Š.V. a da se pri tom vještak Č. M. u svom nalazu i mišljenju poziva na materijalne tragove (djelovi otpalog stakla i farbe sa putničkih vozila) dok se I.“K. S.” u svom nalazu i mišljenju&nbsp; nije pozivao na te pokretne tragove koji su opredjelili vještaka Č. M..&nbsp; Na kraju završne riječi ODT Grujić Vojislav još jednom je ponovio da u radnjama optuženog V.B. stoje svi bitni elementi bića krivičnog djela stavljenog mu na teret, te je predložio da se optuženi oglasi krivim i kazni u okviru Zakonom predvidjenog raspona za predmetno krivično djelo.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Optuženi V.B. u svojoj odbrani datoj na glavnom pretresu 17.09.2010. godine i pred istražnim sudijom 29.11.2008. godine u bitnom je istakao da su njegova osjećanja prema tom slučaju bila strašna jer je u pitanju ljudski život koji je nestao, te da je samo bio grešan što se u tom momentu našao pod tim parčetom neba na svoj strani kolovoza držeći se propisa o bezbjednosti saobraćaja. Nadalje je komentarisao tok vodjenja istrage navodeći&nbsp; da je uvidjajna ekipa konstatovala ograničenje brzine 40 km/h a da je taj znak ograničenja postavljen na nekih 750 metara prije mjesta udesa i da se&nbsp; prije mjesta udesa a gledano iz pravca Mojkovca nalaze tri raskrsnice a da prema propisima znak ograničenja brzine važi izmedju ostalog i do prve naredne raskrsnice. Nadalje je istakao da se na skici lica mjesta ne uočava materijal koji je otpao sa vozila a koji materijal je on primjetio na licu mjesta. Što se tiče same saobraćajne nezgode optuženi je naveo da je kritičnog dana sjedio sa svojim prijateljima u Motelu “Djevojački most” i da je oko 5,15 časova pošao ka Podgorici, da kada je ušao u kola vidio je da je temperatura 4,5 stepeni a da kada je došao do kapele na Drijenku primjetio da je temperatura 4 stepena, naveo je da je asfalt bio suv a vrijeme bez kiše, da je išao svojom kolovoznom trakom i da&nbsp;&nbsp; nije primjetio da iza njega ili iza vozila koje mu dolazi u susret ide neko drugo vozilo.&nbsp; Naveo je da mu je vidno polje bilo nekih 300 metara a da je vozilo koje mu je dolazilo u susret vidio na udaljenosti nekih 150 metara tj. da je tada vidio farove, da je pratio kretanje tog vozila i da je to vozilo koje mu je dolazilo u susret na nekih 5 metara udaljenosti odjednom izmijenilo pravac kretanja tako što je krenulo ka njegovom vozilu i tada dolazi do saobraćajne nezgode. Nadalje je naveo da na tom rastojanju od 5 metara nije mogao reagovati.&nbsp; Da do momenta naglog skretanja tog vozila koje mu je dolazilo u susret nije primjetio nikakve anomalije u njegovom kretanju. Nadalje je naveo da je od tog udara izgubio svijest a da se kasnije osvijestio i da mu je pomoć ukazao jedan čovjek koji mu je pomogao da&nbsp; izadje iz vozila a sve je to trajalo otprilike nekih pola minuta dok mu je još pola minuta trebalo da dodje od svog auta do bolničkog koje je bilo parkirano na sredini puta, te da je tada vidio po kolovozu staklo, plastiku tj.rasuti materijal. Naveo je da su ga ta bolnička kola odvela do Doma zdravlja u Kolašinu a nakon ukazane intervencije i uzetog alko-testa otpremljen je u Urgentni centar u Podgoricu&nbsp; sa istim bolničkim vozilom, te da mu je&nbsp; odmah nakon dolaska u Urgentni centar uzeta krv i urin za analizu. Naveo je da je u predmetnoj saobraćajnoj nezgodi zadobio težak potres mozga. U završnoj riječi je naveo da prihvata iskaz svog branioca koji je dao u završnoj riječi.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Branilac optuženog adv. N. Lj.u završnoj riječi je istakao da na osnovu sadržine izvedenih dokaza traži od suda donošenje jedine moguće odluke u ovom predmetu i to oslobadjajuće presude za njegovog branjenika V.B. a sa razloga što je sasvim sigurno da isti nije svojim radnjama uzrokovao predmetnu saobraćajnu nezgodu.&nbsp; Da bez obzira na uporno nastojanje od strane zastupnika optužbe pa i od strane oštećene porodice da se dodje do zaključka da se predmetna saobraćajna nezgoda&nbsp; dogodila&nbsp; na saobraćajnoj traci kojom se kretalo vozilo sada poč. Š. V., nema te sile koja može mjesto nezgode izmjestiti sa saobraćajne trake gdje se i dogodila saobraćajna nezgoda tj. sa saobraćajne trake kojom se kretao optuženi V.B.. Nadalje je naveo da rezultati uvidjaja i rekonstrukcije te sve ono što je dokumentovano , kao i saobraćajno vještačenje dipl.saobraćajnog inžinjera Č. M. i saobraćajno vještačenje I. “K. S.” a izvršen od strane komisije sastavljene od trojice dipl.inžinjera saobraćaja, govore u prilog tvrdnji da optuženi V.nije kriv za predmetnu saobraćajnu nezgodu. Nasuprot toj činjenici komisija vještaka C.za saobraćajno-mašinska vještačenja M. fakulteta P. sastavljena je bila od tri člana od kojih je jedan član bio dipl.inžinjer saobraćaja – vještak Č. koji nije zaposlen u navedenom pravnom licu već u ZOIL-u “L.”, dok su ostala dva člana komisije po struci dipl.ing. mašinstva čije se znanje po braniocu ne koristi za ovakvu vrstu vještačenja. Na kraju završne riječi&nbsp; branilac optuženog adv. N.Lj. još jednom je istakao da iz sadržine izvedenih dokaza proizilazi samo osnov za donošenje oslobadjajuće presude, te da u ime optuženog traži naknadu troškova postupka.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Sud je u dokaznom postupku po saglasnom predlogu stranaka pročitao iskaz oštećene Š.D. dat na glavnom pretresu 17.09.2010. godine, saslušao ovlašćenog predstavnika oštećene porodice Š., pročitao zapisnik o uvidjaju Osnovnog suda u Kolašinu Kri.br.153/08 od 28.11.2008. godine sa foto-elaboratom i skicom lica mjesta,pročitao službenu zabilješku Uprave policije – Ispostave Kolašin od 29.11.2008. godine,&nbsp; pročitao&nbsp; izvještaj KC CG – Odeljenje za sudsku medicinu br.2082 od 01.12.2008. godine o analizi prisustva alkohola u krvi na ime Š. V., pročitao izvještaj KC CG – Odeljenja za sudsku medicinu br.2087 od 02.12.2008. godine o izvršenoj analizi prisustva alkohola u krvi na ime V. B., pročitao obdukcioni zapisnik KC CG – Odeljenje za sudsku medicinu S.br.245/08, pročitao zapisnike o izvršenim tehničkim pregledima putničkih vozila reg.oznaka PG … i BP … uradjenih od strane DOO “SM” servisa iz Kolašina, izvršio uvid u ugovor o kupoprodaji nepokretnosti br.01-4883/1,&nbsp; pročitao zapisnik o rekonstrukciji predmetne saobraćajne nezgode Osnovnog suda u Kolašinu Ki.br.31/08 od 19.12.2008. godine sa skicom lica mjesta i foto-elaboratom, pročitao nalaz i mišljenje vještaka medicinske struke dr. B. B.od 06.05.2011. godine,&nbsp; pročitao nalaz i mišljenje vještaka saobraćajne struke Č.M. od 03.03.2009. godine te iskaz istog vještaka dat na glavnom pretresu od&nbsp; 15.12.2010. godine, pročitao ekspertizu saobraćajne nezgode C.za saobraćajno-mašinska vještačenja M. f. iz P. od 16.09.2009. godine te iskaz njihovog predstavnika vještaka Č. G. dat na glavnom pretresu 15.12.2010. godine,&nbsp; pročitao zapisnik sa glavnog pretresa od 15.12.2010. godine na kojem je vršen pokušaj usaglašavanja nalaza i mišljenja&nbsp; obavljenih saobraćajnih vještačenja od strane vještača Č.M. i C.&nbsp; za saobraćajno-mašinska vještačenja M. f.iz P., pročitao ekspertizu saobraćajne nezgode I.“K. S.” iz B. iz novembra 2011 godine,&nbsp; te neposredno na glavnom pretresu održanom 25.06.2012. godine saslušao predstavnika I. “K. S.”&nbsp; ing. G. D. te pročitao izvod iz kaznene evidencije na ime V.B. izdat od PJ Podgorica 10.12.2008. godine. Tokom postupka sud je odbio&nbsp; predlog ODT iz Kolašina za angažovanje nove institucije kao što je I.saobraćajnog fakulteta B. ili N.S.a radi davanja novog nalaza i mišljenja u predmetnoj krivično-pravnoj stvari te odbio predlog ODT iz Kolašina za novom rekonstrukcijom predmetne saobraćajne nezgode,&nbsp; a sa razloga što je po ocjeni suda činjenično stanje u predmetu dovoljno razjašnjeno i što bi provodjenje predloženih dokaza samo vodilo odugovlačenju postupka i povećanju troškova istog.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Oštećena Š. D. u svom iskazu datom na glavnom pretresu 17.09.2010. godine u bitnom je navela da se kritičnog dana nalazila na mjestu suvozača u vozilu kojim je upravljao njen suprug poč. Š. V., da su se vraćali iz Podgorice i kretali ka Mojkovcu. Da je njen suprug vozio strogo svojom stranom. Da se prilikom davanja&nbsp; svog iskaza u istrazi sjećala samo detalja do Crkvina ali da joj se zbog proteka vremena vratio film tako da se sjeća da su nakon Crkvina svratili na pumpu kada je suprugu predlagala da svrate u Kolašin ali da tamo nijesu svraćali. Što se tiče samog udesa tvrdi da je njen suprug vozio strogo svojom stranom i da je do udesa došlo naglo i to u jednoj sekundi da je bila kao neka eksplozija i da se desilo kao da je neko bačen u&nbsp; njihovo vozilo, te da se drugih detalja ne može sjetiti.&nbsp; Oštećena je nadalje navela da njen suprug nedelju dana prije kritičnog dogadjaja nije konzumirao alkohol i da to pominje sa razloga što je čula glasine da je optuženi bio pod dejstvom alkohola, te pojašnjava da su na dan udesa došli ujutru u Podgoricu i da su bili kod svoje djece gdje su i ručali a da je nakon toga pošla sa suprugom na plac gdje prave kuću kada su radnicima ponijeli ručak te da se tamo nijesu zadržali više od deset minuta da bi nakon toga nastavili put za Mojkovac. Oštećena je u svom iskazu nadalje navela da joj je nakon saobraćajne nezgode ljekarska pomoć ukazana u Domu zdravlja Kolašin a da je odatle&nbsp; svojim kolima povezao brat u KC Podgorica gdje su joj konstatovali potres mozga i ugruvanost, ali da nije imala lomova. Pridružila se krivičnom gonjenju protiv optuženog V. B. i istakla imovinsko-pravni zahtjev.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Punomoćnik oštećene porodice Š. u svom iskazu se pridružio krivičnom gonjenju protiv optuženog V. B. i istakao imovinsko-pravni zahtjev, dok je u završnoj riječi u bitnom naveo da je u svemu saglasan sa završnom riječi ODT Kolašin te da su nalazi vještaka Č. M.i I. “K. S.”, iako jedinstveni pri zaključku o uzroku saobraćajne nezgode, medjusobno suprotni pogotovu u bitnim djelovima oko brzine kretanja vozila te mjesta sudara&nbsp; dva vozila. Nadalje je naveo&nbsp; da je nevjerovatno kako je utvrdjena brzina od strane vještaka Č. od 40 km/h za koju je utvrdio da se kretao vozač “Golfa”, te da je prosto zapanjujuće u nalazu I.“K. S.” da nema bližih parametara proračuna i drugih pokazatelja bitnih za vremensko-prostornu analizu saobraćajne nezgode. Naveo je da navedeni nalazi i mišljenja vještaka Č. i I. “K. S.” sadrže i druge mnoge primjedbe koje nije ponavljao sa razloga što je iste istakao u završnoj riječi ODT iz Kolašina.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Iz zapisnika o uvidjaju Osnovnog suda u Kolašinu Kri.br.153/08 od 28.11.2008. godine sa skicom lica mjesta i foto-elaboratom, utvrdjeno je da se predmetna saobraćajna nezgoda dogodila 28.11.2008. godine oko 17,15 časova na dijelu magistralnog puta Mojkovac – Kolašin u mjestu zv. Babljak, a da su učesnici predmetne saobraćajne nezgode putničko motorno vozilo marke “Wolcvagen Pasat” reg.br. BP … kojim vozilom je u trenutku nezgode upravljao Š. V. iz M. dok je saputnik u istom vozilu bila Š. D.iz M. i putničko motorno vozilo marke “Wolcvagen Golf IV” reg.br. PG … vlasništvo M. . . a kojim vozilom je u momentu nezgode upravljao V.B. iz P.. Da se saobraćajna nezgoda dogodila na pravom dijelu puta koji je podijeljen isprekidanom uzdužnom linijom sa uzdužnim nagibom gledano iz pravca Kolašina u pravcu Mojkovca. Da je kolovoz izgradjen od asfaltnog zastora, srednje hrapavosti, koji je u momentu nezgode bio suv, da je doba dana noć i da postoji ulična rasvjeta. Ograničenje brzine na tom dijelu puta iznosi 40 km/h iz pravca Mojkovca u pravcu Kolašina, a iz pravca Kolašina u pravcu Mojkovca nema saoboraćajnog znaka o ograničenju brzine. Utvrdjeno je da u trenutku vršenja uvidjaja na licu mjesta nijesu zatečeni učesnici saobraćajne nezgode sa razloga što su isti transportovani u Dom zdravlja Kolašin radi ukazivanja ljekarske pomoći, a u predmetnoj nezgodi smrtno je stradao vozač vozila “Wolcvagen Pasat”&nbsp; Š.V.dok je njegov saputnik Š. D. zadobila lakše tjelesne povrede,&nbsp; dok je i vozač putničkog vozila “Wolcvagen Golf IV” V.B.zadobio tjelesne povrede. Ponalogu istražnog sudije tijelo poč. Š.V. upućeno je u KC CG radi obdukcije, a zbog velikih oštećenja na vozilima ista su upućena na vanredni tehnički pregled.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Iz službene zabilješke Uprave policije – Ispostave Kolašin od 29.11.2008. godine, utvrdjeno je da se predmetna saobraćajna nezgoda dogodila dana 28.11.2008. godine u 17,15 časova na magistralnom putu Kolašin&nbsp; - Mojkovac u mjestu Babljak&nbsp; , te da su učesnici saobraćajne nezgode putničko motorno vozilo marke “Wolcvagen Pasat” reg.br. BP .. kojim je u momentu nezgode upravljao Š. V. iz M. dok je sa istim u vozilu na mjestu suvozača bila njegova supruga Š.D. iz M., te putničko motorno vozilo marke “Wolcvagen Golf IV” reg.br. PG .. vlasništvo M. sa kojim je u momentu nezgode upravljao V.B.iz P.. Mjesto nezgode je pravi dio puta podijeljen na dva jednaka dijela isprekidanom uzdužnom linijom i sa uzdužnim nagibom gledano iz pravca Kolašina u pravcu Mojkovca. Kolovoz je izgradjen od asfaltnog zastora, srednje hrapavosti, koji je u momentu nezgode bio suv a doba dana noć. Da je&nbsp; ograničenje brzine na tom dijelu puta 40 km/h gledano iz pravca Mojkovca u pravcu Kolašina, dok iz pravca Kolašina u pravcu Mojkovca nema saobraćajnog znaka o ograničenju brzine. Konstatovano je da izlaskom na lice mjesta saobraćajne nezgode nijesu zatečeni učesnici iste sa razloga što su transportovani u Dom zdravlja Kolašin. U ovoj nezgodi smrtno je stradao vozač putničkog vozila “Wolcvagen Pasat” Š.V., dok je njegov saputnik u vozilu Š.D.zadobila lake tjelesne povrede, a tjelesne povrede zadobio je i vozač putničkog vozila “Wolcvagen Golf IV” V.B.. Konstatovano je da su na vozilima nastupila velika materijalna oštećenja.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Iz izvještaja KC CG – Odeljenja za sudsku medicinu br.2082 od 01.12.2008. godine o analizi prisustva alkohola u krvi na ime Š. V., utvrdjeno je da je isti bio u trijeznom stanju tj. da je koncetracija apsolutnog alkohola u krvi 0,00 mmo/1.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Iz izvještaja KC CG – Odeljenja za sudsku medicinu br.2087 od 02.12.2008. godine o analizi prisustva alkohola u krvi na ime V.B., utvrdjeno je da je isti bio u trijeznom stanju tj. da je koncetracija apsolutnog alkola u krvi 0,00 mmo/1.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Iz obdukcionog zapisnika KC CG – Odeljenja za sudsku medicinu S.br.245/08, utvrdjeno je da je kod Š. V.nastupila smrt&nbsp; dana 28.11.2008. godine, a da je smrt nasilna i da je nastupila usled iskrvavljenja iz rascjepa srčane kese i srčanog mišića te rascjepa jetre i raskidanih krvnih sudova oko preloma kostiju, a da u vrijeme umiranja nije postojalo stanje alkoholisanosti.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Iz zapisnika o tehničkog pregledu putničkog vozila “Wolcvagen Golf IV” reg.br. PG …, a koji tehnički pregled je uradio DOO “S&amp;M” Servis iz Kolašina,&nbsp; utvrdjena su sledeća oštećenja na vozilu i to: veze motora i pogonskih uredjaja sa osloncima, mehanička oštećenja karoserije i kovira, veze točkova i opruga sa karoserijom, točkova i zastora u točkovima, veze kutije upravljača sa osloncima, oštećenja gumenih djelova uredjaja za upravljanje, oštećenja kočne instalacije i sile kočenja radne kočnice kao i pomoćne parkirne kočnice,&nbsp; uredjaja za osvjetljavanje vozila, uredjaja za označavanje vozila, uredjaja za davanje svjetlosnih signala, vjetrobransko staklo i vozačevo ogledalo, izduvne cijevi, unutrašnji prostor vozila, vrata i brava na vratima, poklopci i dr.vrste zatvarača, pneumatici, blatobrani, branici i akomulator. Na kraju zapisnika je konstatovano da je vozilo neispravno da je tehnički pregled bio vanredan, a da zbog oštećenosti vozila nije bilo moguće uraditi silu kočenja.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Iz zapisnika o tehničkkog pregledu putničkog vozila “Wolcvagen Pasat” reg.br. BP …, a kji tehnički pregled je uradio&nbsp; DOO “S&amp;M” Servis iz Kolašina utvrdjena su sledeća oštećenja na vozilu&nbsp; i to: veze motora i pogonskih uredjaja sa osloncima, oštećenje karoserije i okvira, veze točkova i&nbsp; opruga sa karoserijom, točkovi i zastori u točkovima, veze kutije upravljača sa osloncima, oštećenja gumenih djelova uredjaja za upravljanje, mehanička oštećenja kočne instalacije, oštećenje gumenih djelova uredjaja za zaustavljanje, zaptivenost kočione instalacije, hod komandi i vraćanje u prvobitni položaj, sila kočenja radne kočnice, oštećenje vremena odziva kočnih komandi, oštećenje sile kočenja pomoćne – parkirne kočnice, uredjaja za osvjetljenje vozila, uredjaja za označavanje vozila, uredjaja za davanje svjetlosnih signala, vjetrobransko staklo i brisač vjetrobrana, vozačko ogledalo, brzinomjer sa putomjerom, kontrola plave lampe za veliko svijetlo, signalizator kontrole rada pokazivača pravca, izduvni sistem, unutrašnji prostor vozila, vrata i brava na vratima, poklopci i druge vrste zatvarača, pneumatici, blatobrani, branici i akomulator. Na kraju zapisnika je konstatovano da je vozilo neispravno da je tehnički pregled bio vanredan, a da zbog oštećenosti vozila nije bilo moguće uraditi silu kočenja.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Iz zapisnika o rekonstrukciji predmetne saobraćajne nezgode Osnovnog suda u Kolašinu Ki.br.31/08 od 19.12.2008. godine sa skicom lica mjesta i foto-elaboratom, utvrdjeno je da je rekonstrukcija obaljena dana 19.12.2008. godine u prisustvu istražnog sudije Čepić Mirjana, zamjenika ODT Kolašin Šćepanović Maje, vještaka saobraćajne struke Č. M., predstavnika oštećene porodice Š., oštećene Š.&nbsp; D., osumnjičenog V. B. i njegovog branioca adv. N. Lj. i ovlašćenih službenika Uprave policije – Ispostave Kolašin. Rekonstrukcija predmetne saobraćajne nezgode obavljena je prema skici lica mjesta koja je sačinjena nakon saobraćajne nezgode, vozila sličnih karakteristika postavljena su u položaj koji su imala putnička vozila u predmetnoj saobraćajnoj nezgodi. Na licu mjesta sačinjena je nova skica lica mjesta i foto-elaborat, a vještaku je dat zadatak da utvrdi podužni nagib, radius krivine i neravnine na kolovozu. Na rekonstrukciji je utvrdjeno da širina kolovozne trake gledano&nbsp; iz pravca Mojkovca u pravcu Kolašina iznosi 3,10 metara a širina kolovozne trake gledano iz pravca Kolašina u pravcu Mojkovca iznosi 3,81 metar. Vještak saobraćajne struke je utvrdio radius krivine koji na 10 metara iznosi 0,15 metara, utvrdjen je podužni pad koji iznosi 4 % a poprečni nagib takodje 4 %, dok radius krivine na 30 metara iznosu 0,17 metara a podužni pad i poprečni nagib 5 %, na kraju mjerenja tj.&nbsp; na 50 metara utvrdjen je radius krivine od 0,13 metara a podužni pad i poprečni nagib 5 % sve gledano iz pravca Kolašina u pravcu Mojkovca.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Iz ugovora o kupoprodaji nepokretnosti br.01-4883/1, utvrdjeno je da je&nbsp; isti ugovor zaključen izmedju M..i .a kao prodavca i B.M. kao kupca, da je predmet ugovora prodaja putničkog vozila marke “Wolcvagen Golf IV” proizveden 2002. godine zapremine motora 1896/74.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Iz nalaza i mišljenja vještaka medicinske struke dr. B.B.od 06.05.2011. giodine, utvrdjeno je&nbsp; da je Š. D. dana 28.11.2008. godine u saobraćajnom udesu zadobila lake tjelesne povrede manifestovane u vidu nagnječine kože lijevog jagodičnog predjela i brade, nagnječine kože lijevog ramena i nagnječine kože poglavine u tjemenom dijelu glave sa desne strane, te da su navedene povrede nastale u vrlo kratkom intervalu jedna za drugom.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Iz nalaza i mišljenja vještaka saobraćajne struke Č.M. od 03.03.2009. godine, konstatuje se&nbsp; da se predmetna saobraćajna nezgoda dogodila u blagoj preglednoj desnoj krivini gledano iz pravca Kolašina, radijusa oko 295 metara&nbsp; gdje je magistralni put izgradjen sa blagim podužnim usponom od oko 3% koji se povećava do oko 5 %. Da za smjer kretanja vozila “Pasat” brzina nije ograničena saobraćajnim znakom&nbsp; a za smjer kretanja vozila “Golf” ograničena je na 40 km/h, da je u vrijeme nezgode kolovoz bio suv i da se nezgoda dogodila u noću u uslovima osvijetljenosti svijetlima ulične rasvjete. Da je mjesto i način nezgode utvrdjen na osnovu prirode i položaja materijalnih tragova ostalih tokom nezgode, da su u sudaru na oba vozila oštećena čeono-bočne lijeve strane tako što je na vozilu “Pasat” prednji točak izvaljen ukrivo a pneumatik prednjeg lijevog točka je izduvan i skinut sa felme-donji postroj je prelomljen iz kojeg se izlivalo ulje iz motora a čeonobočni lijevi dio je smaknut ulijevo, dok je na vozilu “Golf” oštećen čeoni lijevi dio na kom je polomljeno staklo lijevog fara a djelovi su deformisani i zgužvani oko prednjeg lijevog točka čiji je pneumatik ostao naduvan. Da je tokom sudara vozila putničko vozilo “Pasat” prekinulo putanju kretanja putničkog vozila “Golf” i potisnulo ga unazad tako da je putničko vozilo “Golf” rotiralo zadnjim točkovima udesno pri čemu su nastala dva traga zanošenja i to tragovi na skici lica mjesta označenim br.3 i 4 i u toj rotaciji vozilo “Golf” se okrenulo za oko 150 stepeni, dok se vozilo “Pasat” tokom sudara odbijalo u desno a oštećeni prednji lijevi točak ostavljao je trag zanošenja i paranja kolovoza te u zoni te putanje ostalo je i ulje koje se izlivalo iz motora. Da su zbog sudara vozila otpali djelovi istih na kolovoz a koji su koncetrisani na lijevoj kolovoznoj traci&nbsp; gledano iz pravca putničkog vozila “Golf”, dok su u sekundarnoj fazi kontakta vozila (kada je vozilo “Pasat” nastavljalo naprijed i ulijevo potiskujući vozilo “Golf” unazad) polomljeni djelovi sa vozila rasuti po pravcu udarnih sila i zatečeni su u sve širem frontu po lijevoj kolovoznoj traci i do lijeve ivice kolovoza. Konstatuje se izračunata brzina kretanja putničkih vozila i to za vozilo “Pasat” 40 km/h a koja brzina je dijelom neutralisana deformacionim radom u sudaru sa vozilom “Golf”, dok je brzina kretanja vozila “Pasat” u momentu sudara sa vozilom “Golf” iznosila oko 52,5 km/h, a da brzinu&nbsp; vozila “Golf” u momentu nastanka opasne saobraćajne situacije nije moguće precizirati ali se može procijeniti na oko&nbsp; 43 km/h. Na kraju svog nalaza predmetni vještak je dao mišljenje da je u saobraćajnoj situaciji kada je predstojalo mimoilaženje putničkog vozila “Pasat” i putničkog vozila “Golf”, vozač putničkog vozila “Pasat” izgubio upravljivost nad vozilom tako što je bočno izmicano u lijevo prelazeći tako sa desne na lijevu kolovoznu traku krećući se čeonom lijevom stranom&nbsp; prema dolazećem putničkom vozilu “Golf”, čime je stvorena pokretna i bliska prepreka na putanji kretanja vozila “Golf”, zbog čega je došlo do čeonog sudara čeonim lijevim stranama oba putnička vozila na kolovoznoj traci namjenjenoj za smjer kretanja vozila “Golf”. Nadalje se konstatuje da utvrdjina brzina kretanja putničkog vozila “Pasat” nije razlog za nastanak predmetne nezgode niti je to vozilo na putu opasnosti intezivno kočeno pa vještak smatra da&nbsp; tehničko stanje vozila “Pasat” nije izazvalo gubitak upravljivosti nad vozilom, već da su u pitanju neki drugi razlozi – subjektivni (npr. nepažnja vozača i sl) koji su generisali gubljenje upravljivosti nad vozilom “Pasat”.&nbsp; U takvoj opasnoj saobraćajnoj situaciji vozač putničkog vozila “Golf” upravljao je vozilom pravilnom putanjom svojom desnom kolovoznom trakom, a upravljanjem vozilom “Golf” brzinom neznatno većom od dozvoljene moglo je neznatno doprinijeti posledicama predmetne nezgode. Pojašnjavajući svoj nalaz na glavnom pretresu održanom 15.12.2010. godine vještak saobraćajne struke Č.M. je istakao da bi trag ulja&nbsp; isteklog iz motora počeo ostajati na kolovozu neophodno je prvo da taj motor pretrpi deformaciju koja će napraviti pukotinu pa iz te pukotine početi isticati ulje i spuštati se sa visine motora preko obloga do kolovoza da bi se tek onda pojavilo na kolovozu, dok za svo to vrijeme vozilo iz čijeg motora to ulje ističe kreće se brzinom preko 50 km/h i prelazi odredjeni put, što znači da mjesto na kom je došlo do primarnog kontakta vozila je značajno i za mjesta gdje se pojavljuje rasuto ulje po kolovozu. Vještak je nadalje pojasnio da je na fotografijama vidljivo da je vjetrobransko staklo na vozilu “Golf” ostalo nepolomljeno dok je to vjetrobransko staklo sa vozila “Pasat” u sudaru odbačeno i to u smjeru kojim je bilo usmjereno i vozilo “Pasat” i onoliko daleko kolika je bila sudarna brzina vozila “Pasat”, tako da je to staklo sa vozila “Pasat” uširokom polju rasuto po lijevoj kolovoznoj traci posmatrano u smjeru kretanja vozila “Pasat”. Vještak je nadalje pojasnio da je proračun brzine kretanja vozila “Pasat” izvršio&nbsp; primjenom&nbsp; matematičkih algoritama i to tako što se energija kretanja vozila “Pasat” trošila u tri dijela, prvo u deformacionom radu u sudaru sa vozilom “Golf”, drugo prilikom potiskivanja vozila “Golf” ispred sebe i u lijevo od sebe, te treći dio otporima na daljem kretanju naprijed uz bočno izmicanje u desno do oslonca na ivičnjaku, pa tako ta tri dijela ugrošene energije sumarno daju brzinu vozila “Pasat” od 52,5 km/h. Vještak je nadalje pojasnio da je vozilo “Golf” svu svoju&nbsp; brzinu kretanja potrošilo u deformacionom radu jer je njegovo kretanje naprijed prekinuto sudarom sa vozilom “Pasat”. Vještak Č.M.je u cjelosti ostao pri pismenom nalazu i mišljenju.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Iz ekspertize saobraćajne nezgode C.za saobraćajno-mašinska vještačenja M. f. iz P. od 16.09.2009. godine konstatuje se&nbsp; da se predmetna saobraćajna nezgoda dogodila na magistralnom putu Kolašin – Mojkovac u mjestu Babljak, da je na mjestu nezgode kolovoz podijeljen uzdužno isprekidanom linijom na dvije saobraćajne trake sa podužnim padom od 3-5 % posmatrano prema Kolašinu, da je širina kolovoza na mjestu nezgode 6,91 metar - desne saobraćajne trake 3,1 metar a lijeve 3,81 metar posmatrano prema Kolašinu da je u vrijeme nezgode kolovoz suv, da su bili noćni uslovi vožnje a da je put osvijetljen uličnom rasvjetom. Da na mjestu nezgode prema Kolašinu važi ograničenje brzine od 40 km/h a da za suprotni smjer ne postoji znak ograničenja brzine. Da su na vozilima “Golf” i “Pasat” oštećeni prednji lijevi djelovi vozila sa jačim intezitetom i potiskivanjem prema vozačevom prostoru. Da su na licu mjesta od materijalnih tragova pronadjeni tragovi zanošenja nastali od “Golfa” i “Pasata” koji su locirani na lijevoj i desnoj kolovoznoj traci označeni sa rednim brojevima 3, 4 i 5 na skici lica mjesta. Konstatuje se&nbsp; da su mjesto i način kontakta odredjeni na osnovu&nbsp; tragova koje su ostavila vozila na kolovozu i to početak tragova zanošenja vozila “Pasat”, tragova zanošenja vozila “Golf”, gabarita vozila i krajnjeg položaja vozila.&nbsp; Konstatuje se&nbsp; da je analizom oštećenja na vozilima, tragova formiranih u nezgodi, dimenzije vozila te krajnjeg položaja vozila u odnosu na formirane tragove, odredjeno da je kontakt “Golfa” sa “Pasatom” nastupio čeonom lijevom regijom “Golfa” sa čeonom lijevom regijom “Pasata”,&nbsp; te da je vozilo “Pasat” nakon kontakta zarotirano za oko 60 stepeni u smjeru suprotnom kretanju kazaljke na satu a vozilo “Golf” je nakon kontakta zarotirano za oko 150 stepeni u smjeru suprotnom kretanju kazaljke na satu.&nbsp; Na kraju ekspertize predmetne saobraćajne nezgode iznijeto je mišljenje da je analizom materijalnih podataka i spisa utvrdjeno&nbsp; da je&nbsp; vozilo “Pasat” neposredno prije sudara voženo brzinom od oko 69 km/h a što je ispod dozvoljene brzine za smjer njegovog kretanja gdje važi opšte ograničenje brzine za magistralne puteve od 80km/h, dok je brzina voženja vozila “Golf” neposredno prije sudara bila oko 68 km/h što je iznad dozvoljene brzine gdje važi ograničenje od 40 km/h za smjer njegovog kretanja. Iz mišljenja predmetne ekspertize se nadalje konstatuje&nbsp; da je na osnovu analize zatečenih materijalnih tragova na kolovozu, oštećenja na vozilima i njihovih zatečenih zaustavnih pozicija, je utvrdjeno da je do sudara došlo na desnoj saobraćajnoj traci koja pripada smjeru vožnje “Pasata”, kao i to da je “Pasat”neposredno prije sudara vožen sredinom svoje saobraćajne trake u smjeru prema Mojkovcu, dok je “Golf” koji je vožen u smjeru prema Kolašinu u trenutku sudara većim dijelom zašao na suprotnu saobraćajnu traku a samim tim i u put vožnje “Pasatu”. Na osnovu izloženog se smatra da je saobraćajna nezgoda nastala kao posledica propusta vozača koji je upravljao sa vozilom “Golf”, a da se takav postupak vozača “Golfa” može objasniti nepažnjom ili dekoncetracijom vozača za upravljačem ili drugim subjektivnim faktorom. Na strani vozača “Pasata” nije bilo propusta niti doprinosa za nastanak predmetne nezgode, vozač “Pasata” vozio je svoje vozilo pravilno svojom desnom kolovoznom trakom u granicama dozvoljene brzine posmatrano za smjer njegovog kretanja. Predstavnik Centra za saobraćajno-mašinska vještačenja M.f. iz P. – vještak Č.G. saslušan je na glavnom pretresu 15.12.2010. godine&nbsp; kada je u bitnom istakao&nbsp; da u cjelosti ostaje pri datom nalazu i mišljenju u ime komisije C.za saobraćajno-mašinska vještačenja, da je komisiju&nbsp; za takav nalaz i mišljenje opredjelio jedan trag i to trag prednjeg lijevog točka “Pasata”, navodeći&nbsp; da za slučaj da se sudar desio na lijevoj saobraćajnoj traci smjera kretanja “Golfa” vozilo “Pasat” ne bi bio odbačen u desno posmatrano za smjer njegovog kretanja već bi&nbsp; po pravilu išao lijevo a što se u konkretnom slučaju nije dogodilo.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Uvidom u zapisnik sa glavnog pretresa održanog dana 15.12.2010. godine sud je utvrdio da je na istom izvršen pokušaj usaglašavanja nalaza i mišljenja obavljenih saobraćajnih vještačenja od strane vještaka Č.M. i predstavnika C.za saobraćajno-mašinska vještačenja M.f. iz P., te da do usaglašavanja nalaza nije došlo. Naime, vještak Č. M. je na navedenom pretresu istakao da je upoznat sa sadržinom ekspertize M.fakulteta iz P.i da je uočio puno različitosti u odnosu na njegov nalaz a da je razlog tome nenaučno analiziranje brojnih tragova koji su ostali tokom nezgode i izdvajanjem – favorizovanjem samo jednog traga od strane komisije M. f., tj. M. f. je svoju ekspertizu zasnovao na tragu prikazanom na skici lica mjesta pod brojem 5 koji je po njima reprezent primarnog kontakta vozila i da u laičkom osvrtu na skicu to se možda tako može i prihvatiti, medjutim tu ekspertizu M.f. ne obraćaju pažnju na fotografije iz foto-dokumentacije na kojima je vidljivo da na mjestu označenog početka traga 5 ne počinje ništa jer je i lijevo i desno od tog početka vidljivo prisustvo rasutog stakla i rasutog ulja. Vještak je naveo da položaj vjetrobranskog stakla koje je odbačeno sa vozila “Pasat” govori o tome, a uzimajući u obzir ekspertizu M. f., da bi prvo vjetrobransko staklo sa vozila “Pasat” bez ikakvog razloga samo ispalo iz ležišta i palo na kolovoz a da bi se tek onda vozilo “Pasat” sudarilo što je fizički nemoguće. Vještak Č. se nadalje nije složio sa ekspertizom Mašinskog fakulteta i nakon što je pogledao animaciju u programu PC-CRASH koju je sačinio M. f., jer po vještaku ni jedan od tragova ne bi bio na mjestima na kojima su nadjeni ako su vozila imala primarni kontaktni položaj kako to animacija Mašinskog fakulteta prikazuje. Kao i vještak Č. M., tako se i predstavnik C. za saobraćajno-mašinska vještačenja M. f. iz P. Č. G.nije složio sa nalazom i mišljenjem vještaka Č. M. navodeći na glavnom pretresu da su od svih materijalnih tragova koji su evidentirani na kolovozu za njih kao vještake najbitnije tragovi tj. trag koji je označen na skici lica mjesta sa rednim br.5. a da je to trag zanošenja vozila “Pasat”. Nadalje navodi da su ostali materijalni tragovi, rasuti komadići stakla,&nbsp;&nbsp; pokretni tragovi koji mogu biti pomjereni. Naveo je da za slučaj da se sudar desio na lijevoj saobraćajnoj traci smjera kretanja “Golfa” tada ni ugao sudara ova dva vozila ne bi bio takav i “Pasat” ne bi bio bačen u desno posmatrano za smjer njegovog kretanja već bi po pravilu išao lijevo a što u konkretnom slučaju nije moguće, a što u svom nalazu tvrdi vještak Č.M.. Na kraju je istakao da u cjelosti ostaje pri&nbsp; ekspertizi C. za saobraćajno-mašinska vještačenja M.f.iz B..<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; U ekspertizi saobraćajne nezgode uradjene od strane I. “Ki. S.” iz B. iz novembra 2011 godine konstatuje se da se predmetna saobraćajna nezgoda dogodila dana 28.11.2011. godine na magistralnom putu Kolašin – Mojkovac u mjestu Babljak, da se taj dio kolovoza magistralnog puta najprije pruža u pravcu a zatim u vidu blage desne krivine i u usponu 4-5%, a sve gledano u pravcu Mojkovca. Da je kolovoz uzdužnom isprekidanom linijom podijeljen na dvije kolovozne trake, da je na tom dijelu magistralnog puta širina kolovoza 6,91 metar pri čemu je lijeva kolovozna traka 3,1 metar a desna 3,81 metar. Da je&nbsp; kolovoz u vrijeme i na mjesto nezgode bio suv, vidljivost noćna, a na mjestu nezgode postoji ulična rasvjeta. Da iz pravca Mojkovca ka Kolašinu važi ograničenje brzine do 40 km/h a za vozila koja se kreću iz pravca Kolašina nema saobraćajnog znaka ograničenja brzine. U ekspertizi se nadalje konstatuje&nbsp; da se iz spisa predmeta nedvosmisleno uočavaju tragovi ostvarenog sudara “Golfa” i “Pasata” i to njihovim prednjim lijevim djelovima, pri čemu bi čeone strane vozila bile preklopljene za oko 0,5 metara, a uzdužno ose vozila zakpale ugao od oko 8 stepeni. Da su tragovi zanošenja na skici lica mjesta označena brojevima 3 i 4&nbsp; nastali od zadnjih točkova “Golfa”, a da je trag zanošenja na skici lica mjesta označen sa brojem 5 nastao od prednjeg lijevog točka “Pasata”, sa kojih razloga je njihovo mišljenje da se mjesto sudara “Golfa” i “Pasata” nalazi izmedju početka traga zanošenja “Golfa” (na skici lica mjesta označen sa br.4.) i početka traga zanošenja “Pasata” ( na skici lica mjesta označen sa br.5.). Konstatuje se, imajući u vidu medjusobni položaj vozila u trenutku sudara i zaustavne pozicije vozila nakon sudara, da u toku samog sudara nije došlo do potpunog zaustavljanja ni jednog od vozila već da su težišta oba vozila nastavila kretanje unaprijed i u svoju desnu stranu uz znatnu rotaciju oba vozila oko svoje vertikalne ose u smjeru suprotnom od smjera okretanja kazaljke na satu. U ekspertizi se nadalje konstatuje da trag na skici lica mjesta označen sa brojem 5 nije mogao nastati u toku i neposredno posle sudara sa razloga što težište “Pasata” nastavlja kretanje unaprijed i u desno uz rotaciju vozila oko svoje vertikalne ose, pa ukoliko bi tada nastao lični trag zanošenja taj trag bi morao biti sa ispupčenim lukom ka Kolašinu a što u konkretnom nije bio slučaj, pa su predstavnici I.“K.S.” mišljenja da je “Pasat” prednjim lijevim točkom dospio na početak svog traga zanošenja nakon završetka rotacije oko svoje vertikalne ose za oko 150%, a da je zatim nastavio kretanje duž traga zanošenja lučno unazad ka svojoj zaustavnoj poziciji. Zbog toga smatraju da je mjesto sudara na lijevoj kolovoznoj traci gledano iz pravca “Pasata” na oko 0,9 metara od uzdužne isprekidane linije koja razdvaja kolovozne trake, a da je u trenutku sudara “Golf” bio na svojoj desnoj kolovoznoj traci na oko 0,4 metra od uzdužne isprekidane linije koja razdvaja dvije kolovozne trake. U ekspertizi se konstatuje da je brzina “Golfa” u trenutku sudara bila oko 65,5 km/h a nakon sudara oko 33 km/h, dok je brzina “Pasata” u trenutku sudara bila oko 67,8 km/h a nakon sudara 37,4 km/h. Da bi ukupan zaustavni put za brzinu “Golfa” od 65,5 km/h bio oko 45,8 metara, dok bi zaustavni put za brzinu “Pasata” od 67,8 km/h bio oko 48,4 metra. Na kraju ekspertize predstavnici I.“K. S.” dali su i mišljenje o uzrocima predmetne saobraćajne nezgode, te naveli da je analizom svih okolnosti predmetne nezgode opasna situacija nastala kao posledica djelimičnog prelaska “Pasata” na lijevu kolovoznu traku ispred i u blizini nailazećeg “Golfa”, te da je na taj način “Pasat” na putanju “Golfa” stvorio iznenadnu blisku i pokretnu prepreku, a što je propust vozača “Pasata” za nastanak predmetne nezgode. Naveli su da razlog takvog načina vožnje vozača “Pasata” nije u domenu saobraćajno-tehničkog vještačenja a da bi razlog mogao biti nepažnja,&nbsp; pogrešna procjena, greška u upravljanju ili neki drugi razlog. Vožnja “Golfa” brzinom većom od dozvoljene predstavljao bi propust vozača “Golfa” koji nebi bio u vezi sa stvaranjem opasnosti i nastankom predmetne saobraćajne nezgode.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Na glavnom pretresu održanom 25.06.2012. godine saslušan je član komisije I. “K. S.” iz B.G. D. koji&nbsp; je radio na predmetnoj ekspertizi&nbsp; i koji je odgovarajući na pitanja stranaka u bitnom naveo da ostaje u cjelosti pri pismenoj uradjenoj ekspertizi I., te da su za utvrdjivanje medjusobnog položaja vozila u trenutku sudara imali u vidu prevashodno oštećenje “Golfa” i “Pasata” a za utvrdjivanje mjesta sudara koristili su prije svega tragove zanošenja od vozila koji tragovi su definisani skicom lica mjesta, da bi na osnovu tako utvrdjenih elemenata utvrldili i brzine vozila u trenutku sudara.&nbsp; Da tragove iz foto-elaborata a koji se odnose na rasuto staklo plastiku i tečnost nijesu direktno koristili prilikom izrade elaborata. Da su za odredjivanje dužine vozila korišćeni podaci iz kompjuterskog programa u kojem postoje podatci dužine vozila “Golf” kao i za mnoga druga vozila, a da su prilikom odredjivanja mase vozila uzeli u obzir i putnike u tim vozilima i da su po njima težine vozila bile približne što svakako nije uticalo prilikom odredjivanja&nbsp; brzine vozila. Predstavnik I. je nadalje pojasnio da tragovi 3 i 4 iz skice lica mjesta nijesu nikako mogli nastati od prednjih točkova “Golfa” već jedino od zadnjih i da su ti tragovi nastali nakon sudara “Golfa” i “Pasata” a u fazi rotacije “Golfa” oko svoje vertikalne ose, dok se vozilo “Golf” u odnosu na središnu osu kolovoza a u trenutku kada je počeo da ostavlja navedeni trag nalazilo pod uglom od 10%. Pojasnio je da su u jednom trenutku zadnji točkovi “Golfa” morali biti i van kolovoza a imajući u vidu pravac pružanja tragova zanošenja 3 i 4 te zaustavnu poziciju “Golfa”. Položaj vozila u trenutku sudara utvrdjen je na osnovu oštećenja na vozilima, a u trenutku sudara došlo je do znatne deformacije prednjeg čeonog lijevog bočnog dijela “Pasata” kao i prednjeg lijevog točka zajedno sa vješanjem a zbog kojih deformacija je nastao trag zanošenja na skici lica mjesta označen sa brojem 5 jer to je i nesporno iz razloga što se završetak tog traga nalazi baš ispod oštećenog prednjeg lijevog točka, tako da je taj trag sigurno nastao od pneumatika vozila “Pasat”. Predstavnik I. je nadalje pojasnio da u trenutku sudara dolazi do rotacije vozila oko svoje vertikalne ose a da istovremeno&nbsp; dolazi i do izdizanja zadnjeg dijela vozila, i da tek nakon potpunog spuštanja vozila ponovo na kolovoz počinju da nastaju tragovi zanošenja koji su označeni na skici pod brojem 5 u trenutku kada se taj dio pneumatika dovoljno zagrije da može da ostavlja takav trag zbog trenja na prednjem lijevom dijelu vozila koje je sada okrenuto u suprotnom smjeru. Nadalje je pojasnio&nbsp; da što se tiče “Pasata” isti je imao jednu rotaciju a da je zatim kada se završila rotacija usled otpora a koji je bio na tom lijevom dijelu vozila “Pasat” svoje kretanje nastavilo hodom unazad ka mjestu gdje je zatečen nakon sudara, dok je “Golf” imao takodje jednu rotaciju u smjeru suprotnom okretanju kazaljke na satu a što je odredjeno uzimajući u obzir mjesto sudara i činjenicu da je nakon sudara “Golf” zatečen čeonom stranom u pravcu Mojkovca. Predstavnik I. je još jednom pojasnio da je oštećenje na čeonom prednjem lijevom dijelu vozila “Pasat” i položaj lijevog prednjeg pneumatika bilo takvog inteziteta da je uticalo na zaustavljanje rotacije “Pasata” nakon sudara i nastavak kretanja hodom unazad i u svoju desnu stranu ka zaustavnoj poziciji.&nbsp; Da je&nbsp; karakterističan materijalni trag na skici lica mjesta označen sa brojem 5&nbsp; koji se lučno pruža u desnu stranu sa ispupčenjima prema Mojkovcu što nikako nije moglo nastati kao posledica sudara sa “Golfom” a da nije došlo do predhodne rotacije “Pasata” oko svoje vertikalne ose u smjeru suprotnom okretanju kazaljke na satu, sa kojih razloga je stav komisije vještaka&nbsp; da se može isključiti mogućnost da je nezgoda nastala na traci “Pasata” već da je nezgoda nastala na njegovoj lijevoj kolovoznoj traci a kojom se kretao “Golf”. Predstavnik I. je nadalje pojasnio&nbsp; da je&nbsp; praksa I. “K. S.” da u svojim nalazima ne stavljaju&nbsp; proračun na osnovu kojih se došlo do utvrdjenih brzina kretanja vozila a sa razloga nepotrebnog opterećenja samog nalaza, te da na poseban zahtjev mogu dostaviti takve proračune. Na kraju je pojasnio&nbsp; da su slike koje su u nalazu uradjene uz upotrebu programa PC-CRASH (demo verzija tog programa) koje su služile jedino za vizuelni prikaz onoga što su opisali u tekstu a sa razloga da bi tekst bio jasniji.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Iz izvoda iz kaznene evidencije na ime V.B. izdat od PJ Podgorica 10.12.2008. godine, utvrdjeno je da imenovani do sada nije osudjivan.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Na osnovu&nbsp; nalaza i mišljenja vještaka Č.M. i njegovog&nbsp; iskaza datom na glavnom pretresu te na osnovu ekspertize saobraćajne nezgode I.“K.S.” iz B.i iskaza njegovog predstavnika datog na&nbsp; glavnom pretresu,&nbsp; utvrdjeno je&nbsp; da je vozač putničkog motornog vozila “ Pasat” kritične prilike izgubio upravljivost nad vozilom tako što je&nbsp; vozilo bočno izmicao u lijevo prelazeći sa desne na lijevu kolovoznu traku čime je stvorena opasna situacija jer je vozilo “Pasat” postalo pokretna i bliska prepreka na putanji kretanja putničkog motornog vozila “Golf” usled čega je došlo do sudara čeonim lijevim stranama oba vozila na kolovoznoj traci namjenjenoj za smjer kretanja vozila “Golf”. Da brzina kretanja vozila “Pasat” nije izazvala gubitak upravljivosti nad vozilom već da je u pitanju&nbsp; propust vozača a koji razlozi su subjektivne prirode – nepažnja, pogrešna procjena isl. Da je vozač vozila “Golf” upravljao vozilom pravilnom putanjom svojom desnom kolovoznom trakom, a da upravljanje vozila “Golf” brzinom većom od dozvoljenje nije u vezi&nbsp; sa nastankom opasne saobraćajne situacije i nastankom same nezgode.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;Do&nbsp; ovakvog zaključka vještak M. Č. je došao na osnovu prirode i položaja materijalnih tragova ostalih tokom nezgode, a I. “K. S.” do istog zaključka je došao koristeći se prvenstveno oštećenjima utvrdjenim na vozilima i tragovima zanošenja vozila. Koristeći različite metode a dolazeći do istog zaključka o uzrocima predmetne saobraćajne nezgode takvi nalazi i mišljenja vještaka Č. i I. “K. S.” poslužili su sudu da upotpuni cjelokupnu sliku nastanka i uzroka predmetne saobraćajne nezgode.&nbsp; Naime, vještak M.Č. je našao da je mjesto i način nezgode utvrdjen na osnovu prirode i položaja materijalnih tragova ostalih tokom nezgode pa je tako utvrdjeno&nbsp; da su u sudaru oba vozila oštećena i to njihove čeono-bočne lijeve strane i da je tokom sudara vozilo “Pasat” prekinulo putanu kretanja vozila “Golf” i potisnulo ga unazad a koje vozilo je zbog toga ostavilo svoje tragove zanošenja na skici lica mjesta označenim br.3 i 4, dok se vozilo “Pasat” tokom sudara odbijalo u desno kojom prilikom je oštećen prednji lijevi točak ostavljao trag zanošenja označen na skici lica mjesta br.5.&nbsp; Utvrdjeno je da su zbog sudara vozila otpali djelovi istih na kolovoz a koji su koncetrisani na lijevoj kolovoznoj traci kojom se kretalo vozilo “Golf” dok su u sekundarnoj fazi nezgode kada je vozilo “Pasat” nastavljalo naprijed i u lijevo potiskujući vozilo “Golf” unazad polomljeni djelovi sa vozila rasuti po pravcu udalnih sila i zatečeni&nbsp; u širokom frontu po lijevoj kolovoznoj traci i do lijeve ivice kolovoza gledano iz pravca kretanja “Golf”. Nadalje je utvrdjeno&nbsp; da se trag ulja isteklog iz motora vozila “Pasat” koji je ostao na kolovozu&nbsp; nalazi značajno iza mjesta primarnog kontakta vozila, a sa razloga što da bi&nbsp; ulje ostavilo trag na kolovozu neophodno je prvo da se stvori pukotina na motoru koji trpi deformaciju pa da iz te pukotine počne isticati ulje i počne se spuštati sa visine motora preko obloga do kolovoza pa tek onda da ostavi trag na kolovozu a za svo to vrijeme vozilo iz čijeg motora to ulje ističe kreće se brzinom preko 50 km/h i samim tim prelazi odredjeni put.&nbsp; Vještak Č.je nadalje utvrdio da je vjetrobransko staklo sa vozila “Pasat” u sudaru odbačeno i to u smjeru kojim je bilo usmjereno samo vozilo i onoliko daleko kolika je bila sudarna brzina, tako da je to staklo sa vozila “Pasat” u širokom polju rasuto po lijevoj kolovoznoj traci posmatrano u smjeru kretanja vozila “Pasat”. Iz svih navedenih parametara utvrdjeno je da je vozač vozila “Pasat” izgubio upravljivost nad vozilom tako što je bočno izmicao na lijevo prelazeći sa desne na lijevu kolovoznu traku kojom se kretalo vozilo “Golf” a zbog čega je došlo i do sudara ta dva vozila.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; I. “K. S.” iz B. do istog zaključka je došao koristeći pri izradi svog nalaza oštećenje na vozilima i tragove zanošenje vozila, pa je tako utvrdjeno da su tragovi zanošenja na skici lica mjesta označeni brojevima 3 i 4 nastali od zadnjih točkova vozila “Golf” a da je trag zanošenja na skici lica mjesta označen sa brojem 5 nastao od prednjeg lijevog točka vozila “pasat” a iz čega proizilazi da se mjesto sudara nalazi izmedju početka traga zanošenja vozila “Golf” i početka traga zanošenja vozila “Pasat”. Utvrdjeno je da&nbsp; trag na skici lica mjesta označen sa brojem 5 nije mogao nastati u toku i neposredno posle sudara sa razloga što težište vozila “Pasat” nastavlja kretanje unaprijed i u desno uz rotaciju vozila oko svoje vertikalne ose, pa ukoliko bi tada nastao trag zanošenja taj trag bi morao biti sa ispupčenim lukom ka Kolašinu a što u konkretnom nije bio slučaj, jer trag na skici lica mjesta označen sa brojem 5 lučno se pruža u desnu stranu sa ispupčenjima prema Mojkovcu što govori o tome da je prvo došlo do rotacije vozila “Pasat” oko svoje vertikalne ose u smjeru suprotnom okretanju kazaljke na satu, pa taj zaključak govori da se isključuje mogućnost da je nezgoda nastala na kolovoznoj traci po kojoj se kretalo vozilo “Pasat” već da je nezgoda nastala na lijevoj kolovoznoj traci tj. na onoj kojom se kretalo vozilo “Golf”. Tako je utvrdjeno da je opasna saobraćajna situacija nastala kao posledica djelimičnog prelaska vozila “Pasat” na lijevu kolovoznu traku kojom se kretalo vozilo “Golf” te da je na taj način vozilo “Pasat” stvorio iznenadnu blisku i pokretnu prepreku koja je dovela do saobraćajne nezgode.&nbsp; Na kraju je utvrdjeno&nbsp; da je položaj vozila u trenutku sudara odredjen na osnovu oštećenja vozila “Golfa” i “Pasata” a da je mjesto sudara odredjeno na osnovu tragova zanošenja oba vozila a koji tragovi su definisani skicom lica mjesta.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Sud je u potpunosti poklonio vjeru nalazima&nbsp; vještaka saobraćajne struke M. Č. i I.“K. S.” iz B. jer su u svojim nalazima i mišljenjima dali&nbsp; vrlo široku, logičnu i uvjerljivu argumentaciju datu na osnovu saobraćajno-tehničke dokumentacije, analize pronadjenih tragova saobraćajne nezgode pribavljenih prilikom uvidjaja&nbsp; i izvršene rekonstrukcije kojoj je prisustvovao vještak M.Č.. Stoga su njihovi nalazi i mišljenja jasni, potpuni i stručni&nbsp; te zasnovani na ustaljenim naučnim metodama i saglasni&nbsp; sa materijalnim tragovima opaženim na licu mjesta,zapisniku o uvidjaju i foto-dokumentaciji, te zapisniku o rekonstrukciji dogadjaja na licu mjesta obavljenoj nakon saobraćajne nezgode.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Takodje je nesporno utvrdjeno od svih koji su vršili saobraćajna vještačenja u ovom predmetu&nbsp; da su tragovi na skici lica mjesta označenim br. 3 i 4 nastali od vozila “Golf” a trag na skici lica mjesta označen br. 5 od vozila “Pasat”, da se vozilo “Pasat” kretalo u granicama dozvoljene brzine a da je vozilo “Golf” prekoračilo brzinu kretanja, da je kontakt vozila nastupio čeonim lijevim regijama i da su se oba vozila nakon kontakta rotirala i to u smjeru suprotnom okretanju kazaljke na satu, te da je&nbsp; prednji lijevi pneumatik vozila “Pasat” izduvan i skinut sa felme.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Medjutim, sud je&nbsp; cijenio nalaz i mišljenje C.za saobraćajno-mašinska vještačenja M. f. iz P., ali tom nalazu nije mogao pokloniti vjeru u dijelu koji je u suprotnosti sa nalazima vještaka M.Č. i I.“K. S.”, sa razloga što je vještak Č. najprije vršio vještačenje u ovoj krivično-pravnoj stvari a takodje bio i prisutan rekonstrukciji saobraćajne nezgode, koji je opovrgao zaključak Centra za saobraćajno-mašinska vještačenja M.f.iz P. ( a koji su svoj zaključak dali prvenstveno uzimajući u obzir trag zanošenja vozila na skici lica mjesta označen sa brojem 5), ističući da sa tragom na skici lica&nbsp; mjesta označenim sa brojem 5 ne počinje ništa jer i lijevo i desno od tog traga vidljivo je prisustvo rasutog stakla i rasutog ulja a i položaj vjertobranskog stakla koje je odbačeno sa vozila “Pasat” govori o tome, a uzimajući u obzir ekspertizu M. f., da bi prvo vjetrobransko staklo sa vozila “Pasat” bez ikakvog razolga ispalo samo iz ležišta i palo na kolovoz a da bi&nbsp;&nbsp; tek nakon toga došlo do sudara što je fizhički nemoguće. Nalaz C. za saobraćajno-mašinska vještačenja M.f.iz P. opovrgnut je i od strane I. “K. S.” koji su naveli da se&nbsp; trag od vozila “Pasat” na skici lica mjesta označen sa brojem 5 lučno pruža u desnu stranu sa ispupčenjem prema Mojkovcu a koji trag nije mogao nastati kao posledica sudara sa vozilom “Golf” a da nije došlo do predhodne rotacije vozila “Pasat” oko svoje vertikalne ose u smjeru suprotnom okretanju kazaljke na satu zbog čega je nezgoda mogla jedino nastati na lijevoj kolovoznoj traci&nbsp; gledano iz pravca smjera kretanja vozila “Pasat”.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Sud je&nbsp; prihvatio&nbsp; pismene dokaze&nbsp; jer se radi o javnim ispravama i zvaničnim izvještajima, takodje je prihvatio nalaz i mišljenje vještaka medicinske struke B. dr. B. a prihvatio je i izvještaj KC CG – Obdukcione zapisnike i analize prisustva alkohola u krvi učesnika predmetne saobraćajne nezgode kao i&nbsp; službenu zabilješku Uprave policije – Ispostave Kolašin.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Sud je cijenio i iskaz&nbsp; oštećene Š.D.ali isti nije mogao prihvatiti u dijelu koji se tiče nastanka same saobraćajne nezgode jer je&nbsp; kao takav u suprotnosti sa nalazima i mišljenjima vještaka M. Č.i I. “K. S.” iz B..<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Sud je cijenio i odbranu optuženog V. B. koju je u cjelosti prihvatio obzirom da je ista u saglasnosti sa nalazom i mišljenjem vještaka Č. M.i I. “K. S.”, te o nastanku opasne saobraćajne situacije i same saobraćajne nezgode govore na isti način tj.da je vozilo “Pasat” prešlo na lijevu kolovoznu traku tj. na kolovoznu traku kojom se kretalo vozilo “Golf” čime je stvorena opasna situacija i pokretna bliska prepreka na putanji kretanja vozila “Golf” kojim je upravljao optuženi a zbog čega je došlo i do sudara vozila.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Na osnovu svega izloženog zaključak je suda da ni jedan od provedenih dokaza, a koje je sud u potpunosti prihvatio, nije pružio osnov da optuženog oglasi krivim i krivično-pravno odgovornim, pa samim tim nije utvrdjeno da je optuženi V. B.počinio krivično djelo teško djelo protiv bezbjednosti javnog saobraćaja iz čl. 348.st.4. u vezi čl.339.st.3. u vezi st.1. Krivičnog zakonika a kako je bliže opisano izrekom presude, sa kojih razloga je sud optuženog u nedostatku dokaza oslobodio od optužbe shodno čl.373.st.1.t.2. ZKP-a.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Shodno čl. 226 i 230.st.1. ZKP-a sud je odlučio da troškovi krivičnog postupka u iznosu od 7515,50 € padaju na teret budžetskih sredstava. Isti troškovi se odnose na isplate za izvršena vještačenja vještaku saobraćajne struke M. Č. u iznosu od 650,00 €, I. “K. S.” u iznosu od 650,00 €, C. za saobraćajno-mašinska vještačenja M. f. iznos od 797,50 €, vještaku medicinske struke za dati nalaz i mišljenje iznos od 77,00 €, vještaku saobraćajne struke M. Č. za prisustvo rekonstrukciji i izradu pismenog nalaza i mišljenja povodom istog iznos od 198,00 €, za prisustvo predstavnika I. “K. S.” glavnom pretresu i angažovanje predstavnika I. “K. S.” iznos od 410,00 €, te za nužne izdatke i nagrade braniocu optuženog iznos od 5105,00 €.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Shodno čl.239.st.3. u vezi st.1. ZKP-a oštećena porodica Š. i oštećena Š.D. upućuju se da svoj imovinsko-pravni zahtjev ostvare u parničnom postupku.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Sa izloženog je odlučeno kao u izrci presude.<br>
&nbsp;<br>
<strong>OSNOVNI SUD U KOLAŠINU,</strong><br>
<strong>Dana,&nbsp; 28.06.2012. god.</strong><br>
&nbsp;<br>
&nbsp;<br>
<strong>Zapisničar,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; PREDSJEDNIK SUDA,</strong><br>
<strong>Mrdak Ljiljana s.r.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp; Arsen Popović&nbsp; s.r.</strong><br>
&nbsp;<br>
&nbsp;<br>
&nbsp;<br>
<strong>PRAVNA POUKA: Protiv ove presude dozvoljena je žalba u roku od 15. dana od dana prijema iste, Višem sudu u Bijelom Polju a preko ovog suda.</strong><br>
&nbsp;<br>
&nbsp;<br>

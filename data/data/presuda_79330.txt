<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{color:#FF0000;font-family:'Arial'}
.span3{color:#262626;font-family:'Arial'}
.span4{;font-family:'Arial';font-weight:800}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:center;">
<span>       </span>
</p>
<p style="text-align:center;">
<span></span>
</p>
<p style="text-align:right">
<span class="span1">Posl.br.K. 33/14/12</span>
</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">Osnovni sud u Kotoru, kao nadležni prvostepeni krivični, po sudiji Danijeli Samardžić, uz učešće zapisničara Aleksandre Čolan,  u krivičnom predmetu protiv okrivljenih J. Ž. i M. Č., zbog krivičnog djela učestvovanje u tuči iz čl. 153 Krivičnog zakonika, koji se vodi po optužnom predlogu ODT-a Kotor Kt. br. 815/10 od 25.12.2012. godine, nakon održanog glavnog i javnog pretresa dana 20.03.2014. godine u prisustvu zamjenika ODT Kotor Žarka Pajkovića i okrivljenih,  donio je i javno objavio dana 24.03.2014.</span><span class="span2"> </span><span class="span1">godine, sljedeću</span>
</p>
<p>&nbsp;</p>
<p style="text-align:center;">
<span class="span1">PRESUDU</span>
</p>
<p>&nbsp;</p>
<p>
<span class="span1">Okrivljeni J. Ž., od oca V. i majke D., rođene Đ., rođen dana 07.05.1984. godine u N., stalno nastanjen u N., L., državljanina CG, pismenog, sa završenom SSS, radnika, neoženjenog, srednjeg imovnog stanja, ranije </span><span class="span3">osuđivan presudom </span><span class="span1">Osnovnog suda u Nikšiću posl.br. K 161/07 od 27.10.2008.godine za krivično djelo iz čl.240 st.1 t.2 KZCG, kojom je osuđen na kaznu  zatvora u trajanju od 4 mjeseca, protiv kojeg se ne vodi postupak za neko drugo krivično djelo.</span>
</p>
<p>
<span class="span1">i</span>
</p>
<p>
<span class="span1">Okrivljeni M. Č., od oca D. i majke O., rođene B., rođen dana 04.11.1979. godine u N., živi u B. I. bb, radnik,  sa završenom osnovnom školom, oženjen, otac četvoro maloljetne djece, lošeg imovnog stanja, ranije osuđivan presudom Osnovnog suda u Nikšiću posl.br. K273/98 od 25.10.2002.godine, za krivično djelo iz čl.145 KZCG, kojom je osuđen na kaznu  zatvora u trajanju od tri mjeseca, uslovno na dvije godine, presudom Osnovnog suda u Nikšiću posl.br. K 34/2001 od 01.03.2005.godine, za krivično djelo iz čl.145 st.1 t.1KZCG, kojom je osuđen na kaznu zatvora u trajanju od tri mjeseca, presudom Osnovnog suda u Nikšiću posl.br. K 148/07 od 20.07.2007.godine  za krivično djelo iz čl.339 st.3 KZCG, kojom je osuđen na kaznu zatvora u trajanju od 30 dana, presudom Osnovnog suda u Danilovgradu posl.br. K 23/08 od 13.06.2010.godine, za krivično djelo iz čl.348 st.3 u vezi čl.339 st.3 u vezi st.1 KZCG, kojom je osuđen na kaznu zatvora u trajanju od 30 dana, protiv kojeg se navodno ne vodi neki drugi krivični postupak za drugo krivično djelo. </span>
</p>
<p>&nbsp;</p>
<p style="text-align:center;">
<span class="span1">K r i v i    su</span>
</p>
<p>
<span class="span1">Što su,</span>
</p>
<p>
<span class="span1">Dana 04.12.2010. g. oko 02,10 časova ispred noćnog kluba "T." u B. učestvovali u tuči u kojoj je oštećeni L. M. iz B</span><span class="span1">.</span><span class="span1"> zadobio teške tjelesne povrede na način što je poslije prepirke koja je nastala između, sa jedne strane okrivljenih J. i M. sa oštećenim Lekićem u noćnom klubu "T.", došlo do fizičkog obračuna između njih ispred noćnog kluba "T.", </span><span class="span1">kojom prilikom su razmijenjivali udarce i uslijed kojih je oštećeni L. zadobio teške tjelesne povrede u vidu preloma nosnih kostiju sa dislokacijom, pomjeranjem prelomljenih koštanih odlomaka sa deformitetom nosne piramide i sa krvarenjem iz nosa i nagnječine u lijevoj polovini čeonog predjela, pri čemu su bili svjesni svog djela i njegove zabranjenosti a čije izvršenje su htjeli,</span>
</p>
<p>&nbsp;</p>
<p>
<span class="span1">-čime su učinili krivično djelo učestvovanja u tuči iz čl.153. Krivičnog zakonika.</span>
</p>
<p>&nbsp;</p>
<p>
<span class="span1">Pa ih sud na osnovu naprijed navedene krivičnopravne odredbe i čl. 3, 4, 5, 13, 15, 32, 36, 36a, 42, 45 i 46 Krivičnog zakonika CG i čl. 227, 229, 368 i 374. Zakonika o krivičnom postupku</span>
</p>
<p style="text-align:center;">
<span class="span1">O  S U Đ U J E</span>
</p>
<p>&nbsp;</p>
<p>
<span class="span1">Na kaznu zatvora u trajanju od po 30(trideset) dana, koju će okrivljeni izdržati nakon pravosnažnosti presude, s tim što se istovremeno određuje da će se ova kazna  izvršiti u prostorijama u kojima stanuje.</span>
</p>
<p>&nbsp;</p>
<p>
<span class="span1">Osuđeni kojima je odredjeno izvršenje kazne zatvora u prostorijama u kojima stanuje, ne smiju napuštati prostorije u kojima stanuju, osim u slučajevima propisanim zakonom kojim se uredjuje izvršenje krivičnih sankcija.Ukoliko osudjeni jednom u trajanju preko 6 časova, ili dva puta u trajanju do 6 časova samovoljno napuste prostorije u kojima stanuju sud će odrediti da ostatak kazne zatvora izdrži u Zavodu za izvršenje krivičnih sankcija. </span>
</p>
<p>&nbsp;</p>
<p>
<span class="span1">Dužni su okrivljeni da na ime sudskog paušala uplate iznos od po 50,00 eura u korist Budžeta Crne Gore na žiro račun br. 832-16-52, u roku od 15 dana od dana pravosnažnosti presude.</span>
</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>
<span class="span1">ODT iz Kotora podnio je ovom sudu optužni predlog Kt.br.815/10 od 25.12.2012. godine protiv J. Ž. i M. Č. zbog izvršenja krivičnog djela učestvovanje u tuči iz čl. 153 Krivičnog zakonika. </span>
</p>
<p>&nbsp;</p>
<p>
<span class="span1">Postupajući po ukudnom rješenju Višeg suda u Podgorici Kž.br.168/14 od 05.02.2014.godine sud je zakazao i održao glani pretres dana 20.03.2014.godine i dana 24.03.2014.godine donijeta je odluka u ovoj krivičnopravnoj stvari.</span>
</p>
<p>
<span class="span1"> </span>
</p>
<p>
<span class="span1">U svojoj odbrani optuženi J. Ž. je izjavio da ne priznaje krivično djelo koje mu se stavlja na teret i krivicu za isto. Dalje je izjavio da se pred policijom branio ćutanjem jer nije znao što drugo da napravi, jer je osjetio da se nešto oko njega "muti". Tvrdi da nije udario L. i spreman je to u lice da mu kaže, i misli da će i on sam to potvrditi, jer je te večeri L. njega napao bez razloga. Naime, prvo je bio u kaficu B. sa drugom M. i drugaricama B. B. i M. O., pa kada je stigao L. sa nekim njemu nepoznatim drugom, izgleda da mu je bilo krivo što je vidio B. koja je njegova bivša djevojka. On nije ni znao da su oni bili u vezi i kada je vidio da priča sa njim, postao je ljubomoran. Da ne bi došlo do problema oni su se iz navedenog lokala preselili u T., ali su ubrzo njih dvojica stigli i sjeli preko puta njihovog stola i nastvali fiksirati pogledom, kao što su to radili u B.. Bilo </span><span class="span1">mu je neprijatno jer se nije zabavljao sa B., a ni njoj nije bilo prijatno što on tako gleda i pokušava da provocira. U jednom trenutku kad su krenuli kući ispred objekta dok je bio sa Ob. prišao mu je L. drug i počeo da govori nešto u smislu da nema potrebe da se svađaju. Nije ni uspio da mu odgovori na to, i isti ga je već u sledećem trenutku udario u grudi, i to istovremeno kada se iz daljine iz pravca svojih kola zatrčao na njega držeći u ruci ključ za odvrtanje šarafa, i udario ga istim po licu, zatim po lijevom ramenu,</span><span class="span4"> </span><span class="span1">nakon čega je pao, pa su ga obojica udarali rukama i nogama. Vidio je da ga je O. branila, i da je pokušavala da ih odgurne, a potrčao je i M. nakon nekoliko trenutaka. Ista je uspjela da ga izvuče dok je obilno krvario iz glave i nosa, nakon čega je taksijem otišao u stan. Ujutro ga je pozvala policija na saslušanje i saopštila mu da ga je L. prijavio da mu je slomio nos. Dalje je izjavio da istog nije prstom taknuo, jer su ga njegovi udarci ključem oborili. Misli da mu je nos slomio neko drugi, i nije mu je jasno zašto je njega prijavio za to. Zna da je sa inspektorima policije Budva u dobrim odnosima, i možda ga je neko od njih tome podučio. Najvjerovatnije se plašio da će on njega prijaviti za povrede, pa je naučen pošao da ga preduhitri, i sad on odgovara, a L. je navodno žrtva. </span>
</p>
<p>&nbsp;</p>
<p>
<span class="span1">U svojoj odbrani optuženi M. Č. je izjavio da ne priznaje krivično djelo koje mu se stavlja na teret i krivicu za isto. Kritične večeri je samo razdvajao J. i L.. Dalje je izjavio da su prvo on i J. bili u kafiću B., da je tamo bio M. L. kojeg je on poznavao od ranije pa ga je pozvao da dođe za njihov sto, obzirom da je sa njima u društvu bila L. bivša djevojka, pa je on na taj način pokušao da ih pomiri. Međutim tada je J.počeo da se svađa sa L., te ih je on razdvojio, nakon čega su on i J. otišli u T</span><span class="span1">.</span><span class="span1"> i sa njima je otišla M. O. i bivša djevojka M. L. B. B.. Kada su došli u Torine nakon njih je došao L. sa drugom i Ć. A., i ponovo je došlo do prepirke između M. i Ž., da bi se sukob nastavio ispred T.. Vidio je da L. ima ključ od točkova u rukama, a zatim je vidio da djevojka koja je bila sa njim u društvu, koja se kako se sjeća zove B., povukla za kosu Ć. A. i on je prišao da ih razdvoji, obzirom da je B. oborila A. na pod, tako da je on odvojio B. i stavio je u taksi. Nije vidio ko je L. nanio povredu, da li je J. ili obezbjeđenje koje se umiješalo kako bi razdvojilo odnosno prekinulo tuču. Misli da ga nije udario ni J., obzirom da je vidio da J. drže dvojica i to L. drug i još jedan momak iz obezbjeđenja, tako da smatra da nije imao mogućnosti da udari L.. </span>
</p>
<p>&nbsp;</p>
<p>
<span class="span1">U dokaznom postupku koji je proveden radi rasvjetljenja ove krivično pravne stvari i krivice optuženog sud je proveo sljedeće dokaze: na saglasan predlog stranaka pročitan je iskaz svjedoka - oštećenog L. M., na saglasan predlog stranaka pročitan je iskaz svjedoka O. M. i Ć. A., izvještaj ljekara za HMP u Budvi br.15438 od 04.12.2010. godine, na ime L. M., izvještaj JZU bolnice Risan od 04.12.2010.g, na ime L. M., na saglasan predlog stranaka pročitan je nalaz i mišljenje vještaka medicinske struke dr K. N. od 29.12.2010. godine, izvod iz kaznene evidencije za optužene UP Nikšić br.1177 od 03.07.2013.g J.Ž. i M. Č.. </span>
</p>
<p>&nbsp;</p>
<p>
<span class="span1">Svjedok-oštećeni L. M. je izjavio da je kritične večeri bio pijan, kao i J. i cijelo njegovo društvo jer su mijenjali lokale i konzumirali alkohol. Do sukoba je došlo zbog njegove bivše djevojke B. B., i zbog toga mu je žao što se to uopšte desilo. Pošto su bili pijani proradila je ljubomora i na izlazu iz T. došlo je do fizičkog obračuna između njega i Ž.. Pretrpio je tjelesnu povredu i dugo vremena je mislio da mu je povredu nanio J., i sa tim saznanjem je otišao u policiju i protiv istog podnio krivičnu prijavu, ali pošto se tu nalazio </span><span class="span1">i M. Č. koji ih je razdvajao i smirivao, i zapravo ga je on povrijedio. Kasnije je čuo da je M. pričao da ga je on povrijedio dok ih je razdvajao, i da mu je bilo žao, ali u trenutku kada se to desilo on nije znao, i bio je ubijeđen da ga je udario J.. Čuo je od prijatelja da je M. pričao da ga je nenamjerno udario i on u to vjeruje, pa je pošao u policiju Budva i tražio od inspektora da povuče krivičnu prijavu protiv J., ali su mu rekli da je kasno jer je predmet već stigao kod tužioca ili u sud. Sada kada je sve prošlo, i kada se osjeća dobro, ne želi da se postupak nastavi ni protiv M., jer vjeruje da nije imao lošu namjeru, i ne može da prežali što se sve desilo zbog B.. Prilikom suočenja sa okr.J. izjavio je da je siguran da mu on nije nanio tjelesnu povredu, dok je prilikom suočenja sa okr.M. izjavio da su oko njega bili M.i J., da je prvo mislio da ga je udario J. a kasnije je čuo da je M. pričao da ga je on udario, ali da je siguran da ga je udario jedan od njih dvojice, jer nije imao ko treći, iako ni M. ni J. to ne priznaju. Kao oštećeni nije se pridružio krivičnom gonjenju i nije postavio imovinskopravni zahtjev.</span>
</p>
<p>&nbsp;</p>
<p>
<span class="span1">Svjedok Ć. A. je izjavila da je kritične večeri izašla u provod sa momkom L. M., nekim njegovim drugom i drugaricom, da su bili u dva kafića i da su naišli na društvo u kome je bila njegova bivša djevojka B. B., kojoj je to smetalo jer je izgleda bila ljubomorna što su oni zajedno, pa je da bi im naprkosila u T. došla i sjela L. u krilo. Osjetila se poniženo i povrijeđeno pa je instiktivno počupala za kosu a onda izašla vani, i za njom su izašli njeni drugovi i momci iz B. društva. Došlo je do galame, zatim do guranja i tuče, i nije vidjela što se tačno dešava jer se nalazila na drugom dijelu na oko 20 m, ali zna da je M. dobio batine. Svi su bili bijani, i sve se dešavalo zbog B. B.. </span>
</p>
<p>&nbsp;</p>
<p>
<span class="span1">Svjedok O. M. je izjavila da je kritične večeri bila sa M. i B. Br. u lokalu DR, gdje su pili alkohol i bili u dobrom raspoloženju. U jednom trenutku njihovom stolu je prišao M. L. pa mu je nakon nekoliko minuta konverzacije M. rekao da ode od njihovog stola, što je on i poslušao. Kada su stigli u lokal T., stigao je i L. sa svojim društvom i stao za stolom do njihovog. Tako je nešto kasnije došlo do verbalnog sukoba između J. i L., pa je situaciju smirio M.. Kada su krenuli kući, dok je J.stajao i pričao sa nekim momkom, vidjela je L. kako je uzeo metalni ključ kojim se odvijaju šarafi i krenuo na J.. Uspjela je da vidi da je isti podigao ruke da zaštiti glavu, ali nije vidjela da li je udario L., nakon čega se umiješao M. razdvojio ih. Svi momci su bili pijani, sem pomenutih ostala lica nije upamtila niti zna ko su. </span>
</p>
<p>&nbsp;</p>
<p>
<span class="span1">Iz izvještaja ljekara za HMP u Budvi br.15438 od 04.12.2010. godine, na ime L. M. proizilazi da </span><span class="span1">se imenovani javio u navedenu ustanovu nakon tuče, gdje su mu konstatovane povrede, upostavljena dijagnoza i upućen u Bolnicu Risan. </span>
</p>
<p>&nbsp;</p>
<p>
<span class="span1">Iz izvještaja JZU bolnice Risan od 04.12.2010.g, na ime L. M. proizilazi da </span><span class="span1">se imenovani javio u navedenu ustanovu nakon tuče, gdje su mu konstatovane povrede i to prelom kostiju nosa, te upostavljena dijagnoza i izvršena operacija. </span>
</p>
<p>&nbsp;</p>
<p>
<span class="span1">Iz nalaza i mišljenja vještaka medicinske struke dr K. N. od 29.12.2010.g, proizilazi da je L. M. zadobio prelom nosnih kostiju sa dislokacijom pomjeranjem prelomljenih koštanih odlomaka, sa deformitetom nosne piramide i sa krvarenjem iz nosa, a što predstavlja tešku tjelesnu povredu, i nagnječinu u lijevoj polovini čeonog predjela a što predstavlja laku tjelesnu povredu. Navedene povrede u svom zbiru predstavljaju tešku tjelesnu </span><span class="span1">povredu, nanešenu dejstvom tupine akrivno zamahnutog mehaničkog oruđa, u šta bi spadalo: stisunuta pesnica, šaka, noga i sl.</span>
</p>
<p>&nbsp;</p>
<p>
<span class="span1">Iz izvoda iz kaznene evidencije za okrivljene UP Nikšić br.1177 od 03.07.2013.g  proizilazi da je J. Ž. osuđivan presudom Osnovnog suda u Nikšiću posl.br. K 161/07 od 27.10.2008.godine, za krivično djelo iz čl.240 st.1 t.2 KZCG, kojom je osuđen na kaznu  zatvora u trajanju od 4 mjeseca, a da je  M. Č. osuđivan presudom Osnovnog suda u Nikšiću posl.br. K273/98 od 25.10.2002.godine, za krivično djelo iz čl.145 KZCG, kojom je osuđen na kaznu  zatvora u trajanju od tri mjeseca, uslovno na dvije godine, presudom Osnovnog suda u Nikšiću posl.br. K 34/2001 od 01.03.2005.godine, za krivično djelo iz čl.145 st.1 tač.1 KZCG, kojom je osuđen na kaznu zatvora u trajanju od tri mjeseca, presudom Osnovnog suda u Nikšiću posl.br. K 148/07 od 20.07.2007.godine, za krivično djelo iz čl.339 st.3 KZCG, kojom je osuđen na kaznu zatvora u trajanju od 30 dana, presudom Osnovnog suda u Danilovgradu posl.br. K 23/08 od 13.06.2010.godine, za krivično djelo iz čl.348 st.3 u vezi čl.339 st.3 u vezi st.1 KZCG, kojom je osuđen na kaznu zatvora u trajanju od 30 dana.</span>
</p>
<p>
<span class="span1"> </span>
</p>
<p>
<span class="span1">Na osnovu svih izvedenih dokaza, cijeneći ih pojedinačno i u uzajamnoj povezanosti u skladu sa članom 370 st.3 Zakonika o krivičnom postupku, sud je utvrdio činjenično stanje navedeno u izreci odluke. </span>
</p>
<p>&nbsp;</p>
<p>
<span class="span1">Ovakvo činjenično stanje sud je utvrdio na osnovu provedenih dokaza, a prvenstveno iskaza oštećenog, saslušanih svjedoka i medicinske dokumentacije. Naime,  oštećeni </span>
</p>
<p>
<span class="span1">L. M. je objasnio da je kritične večeri bio pijan, kao i J. i cijelo njegovo društvo jer su mijenjali lokale i konzumirali alkohol, da je do sukoba došlo zbog njegove bivše djevojke B. B., i zbog toga mu je žao što se to uopšte desilo, da je iz razloga što su bili pijani  proradila ljubomora i na izlazu iz T. došlo je do fizičkog obračuna između njega i Ž. J., da se tu nalazio i M. Č. koji ih je razdvajao i smirivao, te da je tom prilikom zadobio tjelesnu povredu za koju je prvo mislio da mu je nanio J., ali kasnije je čuo da mu je zapravo nanio M., međutim bio je siguran da jeste jedan od njih dvojice jer su oni bili oko njega i povredu mu nije mogao niko treći. iskaz oštećenog sud je u potpunosti prihvatio jer je isti u saglasnosti sa medicinskom dokumentacijom i nalazom vještaka medicinske struke iz kojeg je sud utvrdio da je oštećeni L. kritične prilike zadobio  tešku tjelesnu povredu u vidu preloma nosnih kostiju sa dislokacijom pomjeranjem prelomljenih koštanih odlomaka, sa deformitetom nosne piramide i sa krvarenjem iz nosa i nagnječinu u lijevoj polovini čeonog predjela, koji  nalaz je sud u cjelosti prihvatio, cjeneći ga preciznim i stručnim, dat po pravilima struke. I svjedoci Ć. A. i O. M., koje su bile očevidci  kritičnog događaja potvrdile su da je kritične prilike došlo do svađe i tuče, odnosno svjedok Ć. je objasnila da je bila u društvu sa ošt.L., njegovim drugom i drugaricom, da su bili u dva kafića i tamo sreli društvo u kojem je bila bivša L. djevojka B. B., zbog koje je i došlo do tuče u kojoj  je ošt.L. zadobio povrede, što je potvrdila i svjedok O. koja je objasnila da je bila u društvu sa J., M. i B. B. u lokalu .., da je prišao L., a zatim otišao, da su nakon toga otišli u T.i tamo se ponovo sreli sa društvom ošt.L., da je tamo došlo do verbalnog sukoba između J. i L., da je situaciju smirivao M., da bi kada su krenuli kući vidijela da dok je J. pričao sa nekim momkom L. je uzeo ključ od točkova i krenuo prema J. koji je podigao ruke ali nije vidijela da ga je udario, nakon čega se umiješao i M..    </span>
</p>
<p>
<span class="span1">Sud nije mogao prihvatiti odbranu okr.Jovanovića koji je negirao izvršenje krivičnog djela navodeći da on nije zadao udarac oštećenom da nije ni imao vremena jer je on sam zadovio udarac ključem za odvrtanje šrafa, a da su  okr.M. i svjedok O. pokušavali da mu pomognu, obziriom da je ovakva odbrana opovrgnuta svim ostalim dokazima odnosno iskazima oštećenog i saslušanih svjedoka, pa čak i samom odbranom okr.M. koji je izjavio da se okr.J. svađao sa oštećenim L. u lokalu u B. gdje su bili sa M. O. i B. B., bivšom djevojkom ošt.L., da ih je on razdvojio, a da su se zatim ponovo našli u  T. i da je tamo ponovo došlo do prepirke između L. i J., da se sukob nastavio ispred T., međutim naveo je da nije vidio da je J. udario  L., a negirao je i da mu je on zadao udarac već je tvrdio da ih je on samo razdvajao. Ovakve odbrane okrivljenih sud nije mogao prihvatiti, jer su iste očigledno usmjerene na izbjegavanje krivice, a iste su opovrgnute iskazima  svjedoka Ć. A. i O. M. koje su očevici kritičnog događaja, a koje su potvrdile su da je došlo do guranja i tuče isper lokala "T." između okrivljenih i oštećenog, a zbog B. B., te iskazom oštećenog, pa je očigledno da je kritične prilike došlo do fizičkog obračuna između s jedne strane okrivljenih i oštečenog, kojom prilikom je  oštećeni L. M. zadobio tešku tjelesnu povredu kako to proizilazi iz nalaza i mišljenja vještaka medicinske struke kojeg je sud u cjelosti prihvatio. </span>
</p>
<p>&nbsp;</p>
<p>
<span class="span1">Dakle, sud je nesporno utvrdio da su okrivljeni svojim radnjama ostvarili sva bitna obilježja krivičnog djela učestvovanje u tuči iz čl. 153 KZ, s obzirom da su isti direktno učestvovali u fizičkom obračunavanju, </span><span class="span1">pri čemu su djelovali sa umišljajem, obzirom da su se svjesno i voljno upustili u tuču, u kojoj je ošt. L. nanijeta teška tjelesena povreda</span><span class="span1">. </span>
</p>
<p>&nbsp;</p>
<p>
<span class="span1">Prilikom odluke o vrsti i visini kazne sud je pošao od toga da je krivično djelo učestvovnja u tuči iz čl.153 Krivičnog zakonika propisana kazna zatvora od tri mjeseca do tri godine. </span><span class="span1">Prilikom odluke o vrsti i visini kazne u smislu čl. 42 Krivičnog zakonika, sud je kao olakšavajuću okolnosti na strani okrivljenih  cijenio činjenicu da se oštećeni nije pridružio krivičnom gonjenju koju okolnost je cijenio i kao naročito olakšavajuću okolnost,</span><span class="span1"> a kao otežavajuću okolnosti na strani okrivljenih sud je cijenio njihovu raniju osuđivanost, </span><span class="span1">pa ih je osudio na kaznu zatvora u trajanju od po 30 dana</span><span class="span1"> pri čemu je primijenio odredbe čl.45 i 46 KZ o ublažavanju kazne,</span><span class="span1"> koju će izdržati nakon pravosnažnosti presude i istovremeno odredio da će se izrečena kazna izvršiti tako što će je okrivljeni izdržavati u prostorijama u kojima stanuju. Krivični zakonik Crne Gore odredbom čl. 36 a propisao je način izvršenja ove kazne, tako da je odredjeno da osudjeni ne smije napuštati prostorije u kojima stanuje osim u slučajevima propisnanih zakonom kojim se uredjuje izvršenje krivičnih sankcija, i istovremeno odredio da ukoliko osudjeni jednom u trajanju preko 6 časova, ili dva puta u trajanju do 6 časova samovoljno napusti prostorije u kojima stanuje sud će odrediti da ostatak kazne zatvora izdrži u Zavodu za izvršenje krivičnih sankcija. Sud je mišljenja da je izrečena kazna zatvora koju će osudjeni izdržavati u prostorijama u kojima stanuju adekvatna ličnosti okrivljenih i stepenu krivice, te da će se upravo ovakvom ublaženom kaznom ostvariti svrha kažnjavanja iz čl. 32 KZ, u okviru opšte svrhe krivičnih sankcija iz čl. 4. KZ.</span>
</p>
<p>&nbsp;</p>
<p>
<span class="span1">Na osnovu napred navedene krivično pravne odredbe i čl. 3, 4, 5, 13, 15, 32, 36, 36a, 42, 45 i 46 Krivičnog zakonika  CG i čl. 227, 229, 368 i 374. Zakonika o krivičnom postupku, riješeno je kao u izreci. </span>
</p>
<p>
<span class="span1"> </span>
</p>
<p>
<span class="span1">Sud je obavezao okrivljene da na ime sudskog paušala uplate iznos od po 50,00 eura u roku od dva mjeseca od dana pravosnažnosti presude u korist budžeta Crne Gore na žiro račun br. 832-16-52, </span><span class="span1">a dokaz o uplati potrebno je da dostavi ovom sudu s pozivom na broj K.33/14/12. </span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U KOTORU</span>
</p>
<p style="text-align:center;">
<span class="span1">Dana, 24.03.2014. godine</span>
</p>
<p>&nbsp;</p>
<p>
<span class="span1">Zapisničar,                                                                               Sudija,</span>
</p>
<p>
<span class="span1">Aleksandra Čolan                                                          Danijela Samardžić s.r.</span>
</p>
<p>
<span class="span1">  </span>
</p>
<p>&nbsp;</p>
<p>
<span class="span1">PRAVNA POUKA:</span><span class="span4"> </span><span class="span1">Protiv ove</span><span class="span4"> </span><span class="span1">presude ima se pravo žalbe Višem sudu u Podgorici, u roku od 8 dana od dana prijema iste, a preko ovog suda.</span>
</p>
<p>&nbsp;</p>
<p>&nbsp;</p>
</div>
</div>


</body>
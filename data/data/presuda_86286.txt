<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{color:#FF0000;font-family:'Arial'}
.span3{;font-size:12pt;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p>&nbsp;</p>
<p>&nbsp;</p>
<p>&nbsp;</p>
<p style="text-align:right">
<span></span>
</p>
<p>&nbsp;</p>
<p>&nbsp;</p>
<p style="text-align:right">
<span class="span1">K.br.4/13</span>
</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">OSNOVNI SUD U PODGORICI, kao prvostepeni, krivični, po sudiji Larisi Mijušković- Stamatović, uz učešće Valentine Vukašinović, kao zapisničara, u krivičnom postupku protiv okrivljenog S.A., iz Podgorice, zbog produženog krivičnog djela krađa iz člana 239 st. 1 u vezi čl. 49 st. 1 Krivičnog zakonika, odlučujući o optužnom predlogu ODT-a Podgorica Kt.br. 1249/10 od 26.12.2012. godine, kojeg na glavnom pretresu zastupala Julija Jaganjac, savjetnik na radu kod ODT-a Podgorica, nakon glavnog i javnog pretresa, održanog dana 20.06.2014. godine, u prisustvu stranaka, donio je, a dana 23.06.2014. godine i javno objavio,</span>
</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>
<span class="span1">Okrivljeni:</span>
</p>
<p>&nbsp;</p>
<p>
<span class="span1">S.A., od oca I. i majke Z., rodjene B., rodjen .......... godine u Podgorici, sa prebivalištem u mjestu rodjenja u ul. ......, državljanin Crne Gore, nezaposlen, razveden, pismen, srednjeg imovnog stanja, ranije osudjivan presudom Osnovnog suda u Podgorici K.br. 839/12 od 28.11.2012 godine, zbog krivičnog djela iz čl. 239 st. 1 u vezi čl. 23 KZ-a na kaznu zatvora u trajanju od dva mjeseca uslovno na jednu godinu, </span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">K R I V   J E</span>
</p>
<p>
<span class="span1">Zato što je:</span>
</p>
<p>&nbsp;</p>
<p>
<span class="span1">1. Dana 09.09.2010 godine, oko 13,00 časova, u Podgorici u ul. Slobode, u prodavnici "G.T.", vlasništvo oštećenog M.J., zajedno i po prethodnom dogovoru sa maloljetnim M.D., tudju pokretnu stvar oduzeo drugom u namjeri da sebi pribavi protivpravnu imovinsku korist, na način što je skrenuo pažnju radnica J.B. i S.R., za koje vrijeme je mldb. M.D., koristeći njihovu nepažnju i odsustvo, iz police pored kase oduzeo novac u iznosu od 475,00 €, koji su nakon toga podijelili, pri čemu je bio svjestan svog djela čije je izvršenje htio, znajući da je njegovo djelo zabranjeno,</span>
</p>
<p>&nbsp;</p>
<p>
<span class="span1">2. Dana 14.09.2010 godine, oko 10,00 časova, u Podgorici, u ul. Put Radomira Ivanovića, u kiosku u kome se nalaze poker aparati, tudju pokretnu stvar oduzeo drugom, u namjeri da sebi pribavi protivpravnu imovinsku korist u iznosu preko 150,00 €, na način što je iskoristivši nepažnju radnice u kiosku, M.M., prišao šanku, odakle je oduzeo njenu torbicu, u kojoj se nalazilo 55,00 €, vlasništvo oštećene M.P., pri čemu je bio svjestan svog djela čije je izvršenje htio, znajući da je njegovo djelo zabranjeno, </span>
</p>
<p>&nbsp;</p>
<p>
<span class="span1">- čime je izvršio produženo krivično djelo krađa iz člana 239 st. 1 u vezi čl. 49 st. 1 Krivičnog zakonika,</span>
</p>
<p>&nbsp;</p>
<p>
<span class="span1">P</span><span class="span1">a mu Sud primjenom citiranog zakonskog propisa te čl. 2, 3, 4, 5, 13, 15, 32, 33, 36, 42,</span><span class="span2"> </span><span class="span1">52, 53 i 54 Krivičnog zakonika, te čl. 226, 227, 229 i 374 Zakonika o krivičnom postupku, i z r i č e,</span>
</p>
<p>&nbsp;</p>
<p style="text-align:center;">
<span class="span1">USLOVNU OSUDU</span>
</p>
<p>&nbsp;</p>
<p>
<span class="span1">Kojom mu utvrdjuje kaznu zatvora u trajanju od 6 (šest) mjeseci, i istovremeno odredjuje da se utvrdjena kazna neće izvršiti ukoliko okrivljeni u roku od 2 (dvije) godine po pravnosnažnosti presude ne izvrši novo krivično djelo. </span>
</p>
<p>&nbsp;</p>
<p>
<span class="span1">Obavezuje se okrivljeni da na ime troškova krivičnog postupka uplati iznos od 99,00 € (devedesetdeveteura), te na ime paušala iznos od 50,00 € (pedeseteura) na račun Budžetskih sredstava Crne Gore, sve prednje u roku od 15 dana po pravnosnažnosti presude pod prijetnjom prinudne naplate.</span>
</p>
<p>&nbsp;</p>
<p>
<span class="span1">Sud okrivljenom, primjenom čl. 70 st. 3 Krivičnog zakonika i z r i č e  i </span>
</p>
<p>&nbsp;</p>
<p style="text-align:center;">
<span class="span1">MJERU BEZBJEDNOSTI</span>
</p>
<p style="text-align:center;">
<span class="span1"> OBAVEZNOG PSIHIJATRIJSKOG LIJEČENJA NA SLOBODI</span>
</p>
<p>&nbsp;</p>
<p>
<span class="span1">Koja se ima sprovesti u Centru za mentalno zdravlje Doma zdravlja u Podgorici i koja će trajati dok postoji potreba liječenja, ali ne duže od tri godine. </span>
</p>
<p>&nbsp;</p>
<p style="text-align:center;">
<span class="span1">O b r a z l o ž e n j e</span>
</p>
<p>&nbsp;</p>
<p>
<span class="span1">Optužnim predlogom ODT-a Podgorica Kt.br.1249/10 od 26.12.2012. godine okrivljenom S.A.u stavljeno je na teret da je izvršio produženo krivično djelo krađa iz člana 239 st. 1 u vezi čl. 49 st. 1 Krivičnog zakonika. Zastupnik optužbe je  prije davanja završnih riječi precizirala dispozitiv optužnog predloga na način kao u izreci presude, pa je ostala pri tako preciziranom optužnom predlogu, i u završnoj riječi predložila Sudu da okrivljenog oglasi krivim i osudi po Zakonu za krivično djelo stavljeno mu na teret, te da se u odnosu na okrivljenog shodno čl. 70 st. 3 Krivičnog zakonika primijeni mjera bezbjednosti obaveznog psihijatrijskog liječenja na slobodi.  </span>
</p>
<p>&nbsp;</p>
<p>
<span class="span1">Okrivljeni S.A. je u navodima odbrane, kako u prethodnom postupku, tako i na glavnom pretresu naveo da je dana 09.09.2010 godine  u popodnevnim časovima krenuo prema gradu zajedno sa M.D. koji ga je pitao gdje će, i koji je nakon što mu je on rekao da ide da kupi neke igračke za brata pošao zajedno sa njim. Dalje je naveo da su došli u Centar grada, blizu fontane, da je ušao u prodavnicu, a da je M.D. ostao ispred da ga čeka. Pojasnio je da je nakon što je razgledao igračke koje su bile skupe, te kako nije imao para  i nije mogao kupiti ni jednu, te kako je u medjuvremenu ušao M.D. u prodavnicu, a nakon što su izašli, isti mu je pokazao preko 400,00 eura novca, ne zna tačno koliko. Napomenuo je da mu je M.D. rekao da je to uzeo iz te prodavnice, njemu je dao 115,00 eura a ostatak zadržao i ponio kući. Nakon što ga je pitao zašto je to uzeo, da to treba da vrate, M.D. mu je na to odgovorio da ne smije da ide tamo, da će ga uhvatiti, jer tamo ima kamera. Dodao je da mu je M.D. obećao da će mu dati još 50,00 eura preko ovih, ali ga je slagao, te da su se nakon toga razdvojili i pošli svojim kućama. </span>
</p>
<p>
<span class="span1">U odnosu na dogadjaj od 14.09.2010 godine, izjavio je da je u jutarnjim časovima negdje oko 10,00 časova otišao u Distributivni centar na poker aparate, da je u džepu imao 10,00 eura, koje je izgubio na poker aparatu dok je igrao. Istakao je da je kada je završio sa igrom primijetio jednu crnu torbicu na šanku i jednu radnicu za koju mu se učinilo da je spavala. Pojasnio je da je tada neopaženo prišao, uzeo torbicu, izašao vani i otišao u obližnji park na trim stazu. Tu je otvorio torbicu i vidio da u njoj ima 55,00 eura novca. Nakon toga, torbicu je odbacio na trim stazu, pare uzeo i stavio u džep, od kojih je 15,00 eura, vratio dug za patike, za 10,00 eura kupio trenerku, a ostalo potrošio. Dodao je da je sjutradan kada je za njega došla policija, zajedno sa njima pošao na trim stazu, te da su </span><span class="span1">tom prilikom pronašli torbicu koju je prethodnog dana odbacio. Izjavio je da se kaje što je to uradio, te da će nastojati da vrati 50,00 eura, koje je ukrao toj ženi. </span>
</p>
<p>&nbsp;</p>
<p>
<span class="span1">U završnoj riječi okrivljeni je naveo da nema šta dodati navodima odbrane, izuzev toga da se kaje.</span>
</p>
<p>&nbsp;</p>
<p>
<span class="span1">Sud je u dokaznom postupku: na saglastan predlog stranaka pročitao svjedočke iskaze svjedoka M.M., sa zapisnika o saslušanju pred istražnim sudijom Kri.br. 10/1088 od 05.04.2012 godine, svjedoka S.R., sa zapisnika o saslušanju pred istražnim sudijom Kri.br. 10/1088 od 17.11.2010 godine i M.D. sa zapisnika o saslušanju svjedoka pred istražnim sudijom Kri.br. 10/1088 od 17.07.2012 godine, pročitao službenu zabilješku UP PJ Podgorica Ku.br. 8156/2010 od 16.09.2010 godine, pročitao potvrdu o privremeno oduzetim predmetima UP PJ Podgorica Ku.br. 815/2010 od 16.09.2010 godine, na ime S.A., pročitao potvrdu o vraćanju privremeno oduzetih predmeta UP PJ Podgorica Ku.br. 815/2010 od 16.09.2010 godine, na ime M.M., pročitao nalaz i mišljenje stalnog sudskog vještaka neuropsihijatra prof. dr. Stanka Milića od 17.09.2013 godine, pročitao izvod iz KE za okrivljenog izdat od UP CB Podgorica pod br. 29-245/13-319/2-107 od 17.01.2013 godine, izvršio uvid u video zapis iz prodavnice "G.T." od 09.09.2010 godine. </span>
</p>
<p>&nbsp;</p>
<p>
<span class="span1">Sledstveno izloženom, a na osnovu razultata cjelokupne dokazne gradje, Ovaj sud je utvrdio da navodi optužnog predloga imaju pouzdano uporište u svim provedenim dokazima tokom postupka sa kojih razloga je Sud prvenstveno utvrdio krivičnu odgovornost okrivljenog, a potom imajući u vidu sve okolnosti predmetnog dogadjaja, te vrijednujući prirodu i značaj olakšavajućih i otežavajućih okolnosti, istom izrekao krivičnu sankciju kao u dispozitivu presude. </span>
</p>
<p>&nbsp;</p>
<p>
<span class="span1">Svjedok S.R. je u postupku pred istražnim sudijom Ovog suda navela da je zaposlena u radnji "J G. T.", koja se nalazi u poslovnom centru R. Izjavila je da je kritičnog dana, 09.09.2010 godine sa koleginicom J.B. bila u smjeni, kada su u radnju ušla dva NN muškarca romske nacionalnosti, od kojih je jedan razgledao igračke, a drugi iskoristio njihovu nepažnju, te je iz jedne police, koja se nalazi pored kase otudjio pazar od prethodnog dana, odnosno ukupno 475,00 €. Dalje je navela da radnja ima video nadzor, da je snimak izuzela policija, pa je na osnovu toga identifikovala učinioca. Napomenula je da su prethodno pomenuta lica mladje starosne dobi, te da se iz video zapisa jasno vidi momenat kako jedno od ta dva lica otudjuje novac iz pomenute police. Istakla je da sam momenat otudjivanja novca nije vidjela ni ona ni koleginica, već su shvatile da su pokradene tek po izlasku tih lica  iz objekta. Nakon toga su odmah obavijestile policiju koja je vrlo brzo došla i izvršila uvidjaj. </span>
</p>
<p>&nbsp;</p>
<p>
<span class="span1">Svjedok M.M. je u prethodnom postupku pred istražnim sudijom Ovog suda navela da je kritičnog dana 14.09.2010 godine bila na poslu, tj. radila u jednom kiosku koji ima poker aparate, a ujedno se služi i piće. Istakla je da lokal inače drži M.P., te da obzirom da se na poker aparatima ubacuje sitnina 0,50 €, to je njoj gazdarica ostavila depozit novac sitan, tj. bilo je dvije novčanice po 20 eura, a ostalo koliko se sjeća sve u apoenima od 0,50 €, što je činilo ukupan iznos od 55,00 €. U jednom trenutku u taj kiosk je ušao jedan mladić otprilike oko 16 - 17 godina, romske nacionalnosti,  bio je smedj, imao je repić na potiljku, i igrao je na poker aparatima. Pojasnila je da je kod sebe imala malu tašnicu poput pederuše u kojoj je držala taj novac. Tu tašnu je stavila u šank i on nije mogao da je vidi sa mjesta na kojem je stajao pored poker aparata. Dalje je navela da je jedna žena pozvala da joj donese kafu, pa je izašla iz kioska na nekih 20 metara od istog kako bi joj ponijela kafu, kada je na vratima kioska taj mladić pitao da li ima sitno, a ona je pošto je htjela da ga otkači, odgovorila da nema, nakon čega je on otrčao govoreći da će on usitniti. Dodala je da je kada se vratila za šankom  onako slučajno pogledala u isti i primijetila da je nestala njena tašnica sa novcem. Pokušala je da ga stigne, tj. išla je do </span><span class="span1">rampe, ne bi li ga pronašla, ali u tome nije uspjela. Odgovarajući na pitanja suda, navela je da joj je poznato da je nakon nekoliko dana od predmetnog dogadjaja kod njene gazdarice sa tim mladićem dolazila majka i vratila joj novac u iznosu od 50,00 eura, dok im je gazdarica oprostila dug od pet eura, jer oni u tom trenutku iste nijesu imali.</span>
</p>
<p>&nbsp;</p>
<p>
<span class="span1">Saslušan u prethodnom postupku pred istražnim sudijom ovog suda u prisustvu zakonskog zastupnika svjedok mldb. M.D. je izjavio da se sjeća da je prije dvije godine bio sa S.A. koji mu je tom prilikom rekao da je u jednoj prodavnici igračaka vidio 200,00 eura u fioci u toj radnji. Zbog toga su otišli u tu radnju igračaka, pa je on iz te fioke uzeo 200,00 eura. Po izlasku iz te radnje, S.A. je njemu dao 50,00 eura. Dalje je naveo da, obzirom da je tamo bila kamera koja je snimila kako on uzima ovaj novac, njih pronašla policija dva dana nakon toga. Pojasnio je da on nije uzeo taj novac, niti je pokazivao bilo kakav novac S.A., pa su nakon toga izašli iz te radnje jer on nije imao novca kod sebe. Obzirom na navedeno, izjavio je da on nije ni mogao dati Sahitiju bilo kakav novac, već je Sahiti njemu tom prilikom dao 50,00 eura, a nakon što je iz te radnje prethodno oduzeo 200,00 eura. </span>
</p>
<p>&nbsp;</p>
<p>
<span class="span1">Iz službene zabilješke UP PJ Podgorica Ku.br. 816/2010 od 16.09.2010 godine, proizilazi da su ovlašćeni policijski službenici Centra bezbjednosti Podgorica dana 15.09.2010 godine, oko 10,30 časova, postupajući po operativnoj informaciji pronašli lice S.A. od oca I. i majke Z., rodjene B., rodjen ... godine u Podgorici, nastanjen u Podgorici, ulica ......., a koji je dana 14.09.2010 godine oko 09,30 časova na Kamionskoj pijaci  otudjio sa tezge M.M. crnu platnenu torbicu - pederušu crne boje, u kojoj se nalazilo oko 50,00 eura novca. Dalje proizilazi da je ovlašćeni policijski službenicima navedeno lice priznalo da je otudjilo torbicu, da je odbacio u parku preko puta Kamionske pijace, da je službenike odveo na lice mjesta, gdje su navedenu torbicu pronašli. O svemu je upoznata Ekspozitura za dežurstvo "M-63" i od lica uz uredno izdatu potvrdu o oduzimanju torbice oduzeli istu, a lice i torbicu predali u PJ Podgorica na dalji postupak.</span>
</p>
<p>&nbsp;</p>
<p>
<span class="span1">Iz potvrde o privremeno oduzetim predmetima UP PJ Podgorica Ku.br. 815/2010 od 16.09.2010 godine na ime S.A. proizilazi da su policijski službenici od lica S.A. izvršili privremeno oduzimanje crne platnene torbice - pederuše.</span>
</p>
<p>&nbsp;</p>
<p>
<span class="span1">Iz potvrde o vraćanju privremeno oduzetih predmeta UP PJ Podgorica Ku.br. 815/2010 od 16.09.2010 godine na ime M.M. proizilazi da su policijski službenici licu M.M. izvršili vraćanje crne platnene torbice - pederuše. </span>
</p>
<p>&nbsp;</p>
<p>
<span class="span1">Iz nalaza i mišljenja stalnog sudskog vještaka medicinske struke neuropsihijatra prof dr. Milić Stanka proizilazi da je vještak uvidom u medicinsku dokumentaciju naveo da se može zaključiti da okrivljeni S.A. ispoljava simptome poremećaja ličnosti, sa epizodičnim psihotičnim ponašanjem, koje se klasifikuje kao teži duševni poremećaj.  Dalje proizilazi da je sposobnost shvatanja značaja djela i mogućnost upravljanja svojim postupcima u vrijeme izvršenja krivičnog djela kod okrivljenog bila bitno smanjena, te da obzirom da isti ispoljava simptome povremenog psihotičnog vladanja, koje može preći u manifestnim stanjima u društveno opasno ponašanje, vještak je mišljenja da ima indikacija za primjenu mjere bezbjednosti obaveznog psihijatrijskog liječenja na slobodi, koje se može provesti u Centru za mentalno zdravlje Doma zdravlja u Podgorici. </span>
</p>
<p>&nbsp;</p>
<p>
<span class="span1">Iz izvoda iz kaznene evidencije izdatog od UP PJ Podgorica na ime okrivljenog S.A. pod br. 29-245/13-619/2-107 od 23.01.2013. godine proizilazi da je isti ranije osuđivan: presudom Osnovnog suda u Podgorici K.br. 839/12 od 28.11.2012. godine zbog krivičnog djela iz člana 239 st. 1 u vezi čl. 23 KZ-a na kaznu zatvora u trajanju od 2 mjeseca uslovno na jednu godinu. </span>
</p>
<p>&nbsp;</p>
<p>
<span class="span1">Uvidom u video zapis iz prodavnice "G.T." od 09.09.2010 godine, proizilazi da na snimku egzistira lice koje u jednom trenutku dolazi iza pulta pored kase i oduzima novac.</span>
</p>
<p>&nbsp;</p>
<p>
<span class="span1">U odnosu na dogadjaj od 09.09.2010 godine, okrivljeni S.A.  je odlučne činjenice vezano za predmetni dogadjaj predstavio na način da je tom prilikom M.D. ušao u prodavnicu "G.T.", i koji je njemu nakon što su izašli ispred pokazao preko 400,00 eura novca, govoreći mu da je to uzeo iz navedene prodavnice, da je njemu dao 115,00 eura, a ostatak zadržao i ponio kući. Medjutim, odbrana okrivljenog u odnosu na navedeni dogadjaj obesnažena je iskazom svjedoka M.D. ,  koji je naveo da je upravo S.A. predmetnog dana iz te fioke oduzeo novac, te da je upravo on svjedoku M.D. po izlasku iz radnje dao 50,00 eura. Nadalje, odbrana okrivljenog S.A. u odnosu na navedeni dogadjaj opovrgnuta je i uvidom u video zapis, te iskazom svjedoka S.R., koja je posvjedočila da je predmetnog dana dok je jedan od dva lica razgledao igračke, drugi iskoristio njihovu nepažnju, pa je iz jedne police koja se nalazi pored kase otudjio pazar od prethodnog dana u iznosu od 475,00 eura, a koje iskaze svjedoka M.D. i svjedoka S.R. je Sud prihvatio, cijenio ih kao istinite, ali i medjusobno saglasne. </span>
</p>
<p>&nbsp;</p>
<p>
<span class="span1">U odnosu na dogadjaj od 14.09.2010 godine okrivljeni S.A. nije sporio da je predmetnog dana oko 10,00 časova otišao u Distributivni centar na poker aparate, pa je kada je završio sa igrom  primijetio jednu crnu torbicu, i radnicu za koju mu se učinilo da je spavala, pa je neopaženo prišao, uzeo torbicu, izašao vani i otišao u obližnji park na trim stazu. Nakon toga je otvorio torbicu i vidio da u njoj ima 55,00 eura, torbicu je odbacio a pare uzeo i stavio u džep. Navodi odbrane okrivljenog u odnosu na dogadjaj od 14.09.2010 godine, potvrdjeni su i iskazom svjedoka M.M., koja je posvjedočila da je predmetnog dana torbicu stavila u šank, te da je na vratima kioska jedan mladić upitao da li ima sitno, i koji je nakon što mu je ona rekla da nema, otrčao govoreći da će on usitniti, te kada se vratila za šank sasvim slučajno je pogledala u isti i primijetila je da joj je nestala torbica sa novcem, a koji iskaz je Sud cijenio istinitim, pa mu je kao takvom poklonio svoju punu vjeru. U prilog toj činjenici ide i okolnost da su ovlašćeni policijski službenici upravo od okrivljenog S.A. 15.09.2010 godine oduzeli crnu platnenu torbicu - pederušu u kojoj se nalazilo 50,00 eura novca, a koje je na lice mjesta gdje je predmetnom prilikom odbacio navedenu torbicu odveo upravo okrivljeni S.A. </span>
</p>
<p>&nbsp;</p>
<p>
<span class="span1">Pravno kvalifikujući utvrdjeno činjenično stanje, Ovaj sud nalazi da su se u radnjama okrivljenog ostvarili svi subjektivni i objektivni elementi bića produženog krivičnog djela kradja iz čl. 239 st. 1 u vezi čl.49 st. 1 Krivičnog zakonika, u odnosu na koje je okrivljeni postupao sa direktnim umišljajem, obzirom da je bio svjestan svog djela i htio njegovo izvršenje. </span>
</p>
<p>&nbsp;</p>
<p>
<span class="span1">Vrednujući sve okolnosti iz čl. 42 Krivičnog zakonika, koje su od uticaja da kazna bude manja ili veća, Sud je od otežavajućih okolnosti na strani okrivljenog cijenio njegovu raniju osudjivanost utvrdjenu uvidom u izvod iz kaznene evidencije i to za istovrsno krivično djelo, dok je od olakšavajućih okolnosti na strani okrivljenog cijenio njegovo loše imovno stanje, činjenicu da je uračunljivost okrivljenog u momentu izvršenja krivičnog djela bila bitno smanjena, pa je, imajući u vidu navedene okolnosti i njihov medjusobni odnos, Sud mišljenja da radi krivično - pravne zaštite nije neophodno da okrivljeni utvrdjenu kaznu zatvora i efektivno izdržava, već da će se i samim upozorenjem uz prijetnju kaznom, a u paralelnom djelovanju sa izrečenom mjerom bezbjednosti obaveznog psihijatrijskog liječenja na slobodi, u dovoljnoj mjeri uticati na okrivljenog da ubuduće ne vrši ovakva ili slična krivična djela, čime će se u potpunosti ostvariti svrha propisivanja i izricanja uslovne osude iz čl. 52 Krivičnog zakonika, a u okviru opšte svrhe propisivanja i izricanja krivičnih sankcija iz čl. 4 st. 2 Krivičnog zakonika. </span>
</p>
<p>&nbsp;</p>
<p>
<span class="span1">Sud je primjenom čl. 70 Krivičnog zakonika okrivljenom Sahitiju izrekao i mjeru bezbjednosti obavezno psihijatrijsko liječenje na slobodi - Centru za mentalno zdravlje Doma zdravlja Podgorica koja će trajati dok postoji potreba liječenja, ali ne duže od tri godine, rukovodeći se nalazom i mišljenjem vještaka medicinske struke - neuropsihijatra, koji je našao da postoje indikacije za primjenu izrečene mjere bezbjednosti, pa je Sud uvjerenja da će se izrečenom mjerom bezbjednosti otkloniti stanja i uslovi koji su od uticaja da učinilac ubuduće ne vrši krivična djela.  </span>
</p>
<p>&nbsp;</p>
<p>
<span class="span1">Odluku o troškovima krivičnog postupka Sud je donio na osnovu čl. 226, 227 i 229 ZKP-a, pa je obavezao okrivljenog da na račun Budžetskih sredstava Crne Gore na ime troškova krivičnog postupka uplati iznos od 99,00 eura, a koji troškovi se odnose na izradu nalaza i mišljenja vještaka neuropsihijatra u iznosu od 60,50 eura, kao i troškove paušala u visini od 50,00 eura, koji iznos je odmjeren shodno trajanju, složenosti postupka i imovinskim prilikama okrivljenog. </span>
</p>
<p>&nbsp;</p>
<p>
<span class="span1">Na osnovu izloženog, a shodno čl. 374 ZKP-a odlučeno je kao u izreci presude. </span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U PODGORICI</span>
</p>
<p style="text-align:center;">
<span class="span1">Dana, 23.06.2014. godine</span>
</p>
<p>&nbsp;</p>
<p>&nbsp;</p>
<p>
<span class="span1">      ZAPISNI</span><span class="span1">ČAR</span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1">SUDIJA</span>
</p>
<p>
<span class="span1">Valentina Vukašinović </span><span class="span1"></span><span class="span1"></span><span class="span1">              Larisa Mijušković Stamatović </span>
</p>
<p>&nbsp;</p>
<p>&nbsp;</p>
<li style="display: block;">
<span class="span3">DN-a</span>
</li>
<li style="display: block;">
<span class="span3">Primjerak presude dostaviti:</span>
</li>
<li style="display: block;">
<span class="span3">- ODT-u Podgorica</span>
</li>
<li style="display: block;">
<span class="span3">- Okrivljenom</span>
</li>
<p>&nbsp;</p>
<li style="display: block;">
<span class="span3">     S u d i j a, </span>
</li>
<li style="display: block;">
<span class="span3">___________________</span>
</li>
<li style="display: block;">
<span class="span3">Postupljeno dana______________</span>
</li>
<li style="display: block;">
<span class="span3">Namještenik__________________</span>
</li>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
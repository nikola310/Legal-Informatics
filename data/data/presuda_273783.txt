<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt;font-family:'Arial'}
.span2{color:#FF0000;font-size:12pt;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p>
<span></span>
</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:right">
<span class="span1">K. br. 419/16</span>
</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">Osnovni sud u Podgorici, sudija pojedinac Rade Ćetković, uz učešće zapisničarke Edine Kraje, u krivičnom postupku protiv okrivljenog M. M., zbog krivičnog djela nasilničko ponašanje iz čl. 399 u vezi čl. 23 st. 2 Krivičnog zakonika Crne Gore, nakon održanog javnog glavnog pretresa od 28.11.2017. godine, u prisustvu državne tužiteljke Romine Vlahović, okrivljenog i njegovog branioca advokata M. B. po zamjeničkom punomoćju advokata D. L., dana 04.12.2017. godine izrekao je i objavio, </span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>&nbsp;</p>
<p>
<span class="span1">Okrivljeni: M. M., JMB ..., od oca M. i majke Z., rođene G., rođen ... godine u P., sa prebivalištem u P. , državljanin C. G., razumije crnogorski jezik, koji je i njegov jezik, nezaposlen, neoženjen, bez djece, pismen, završio osnovnu školu, lošeg imovnog stanja, osuđivan presudama Višeg suda u Podgorici K. br. 41/2015 od 25.02.2016. godine zbog krivičnog djela razbojništvo iz čl. 242 st. 4 u vezi st. 1 i 2 u vezi čl. 23 Krivičnog zakonika Crne Gore (3 godine zatvora) i Osnovnog suda u Baru K. br. 193/14 od 11.04.2016. godine zbog krivičnog djela učestvovanje u tuči iz čl. 153 Krivičnog zakonika Crne Gore (uslovna osuda), protiv kojeg se ne vodi postupak za drugo krivično djelo.</span>
</p>
<p>
<span class="span1"> </span>
</p>
<p style="text-align:center;">
<span class="span1">Kriv je</span>
</p>
<p>
<span class="span1"> </span>
</p>
<p>
<span class="span1">Što je:</span>
</p>
<p>
<span class="span1">Dana 27.10.2015. godine, oko 00,30 časova, ispred U.O. "..", u mjestu G., u P., svjestan svoga djela čije je izvršenje htio i znajući da je isto zabranjeno, u grupi sa dva nepoznata muška lica, vršenjem nasilja prema drugom, drskim i bezobzirnim ponašanjem ugrozio spokojstvo građana i remetio javni red i mir, na način što je prišao taksi vozilu udruženja ".. taksi", u kome se kao vozač nalazio oštećeni G. Ž., a zatim otvorio vrata, govoreći mu: "kako to skrećeš, jebem ti mater", nakon čega ga je udario pesnicom u predjelu lica, da bi ga potom izvukao iz vozila i zadao mu dva udarca nogom u predjelu glave i tijela, od kojih udaraca je oštećeni pao na betonsku podlogu, te dok je oštećeni ležao na podu, okrivljeni mu je zajedno sa dva nepoznata lica zadao više udaraca rukama i nogama u predjelu glave i tijela, nanoseći mu tako laku tjelesnu povredu u vidu krvnog podliva u predjelu kosmatog dijela glave, krvnog podliva nosa, praćenog krvarenjem iz nosa i oguljotine spoljašnje strane lijevog koljena, da bi u daljem vršenju nasilja prema oštećenom bili spriječeni od strane svjedoka S. S.,</span>
</p>
<p>
<span class="span1">- čime je izvršio krivično djelo nasilničko ponašanje iz čl. 399 Krivičnog zakonika Crne Gore. </span>
</p>
<p>&nbsp;</p>
<p>
<span class="span1">Pa ga sud na osnovu čl. 4 st. 2, čl. 32, čl. 36, čl. 42 st. 1 Krivičnog zakonika Crne Gore, te čl. 226, čl. 229, čl. 239 i čl. 374 Zakonika o krivičnom postupku,</span>
</p>
<p>&nbsp;</p>
<p style="text-align:center;">
<span class="span1">O S U Đ U J E</span>
</p>
<p>&nbsp;</p>
<p>
<span class="span1">Na kaznu zatvora u trajanju od 7 (sedam) mjeseci.</span>
</p>
<p>&nbsp;</p>
<p>
<span class="span1">Obavezuje se okrivljeni da plati na ime troškova krivičnog postupka iznos od 292,00 €, u roku od 15 dana po pravosnažnosti presude, pod prijetnjom prinudnog izvršenja.</span>
</p>
<p>&nbsp;</p>
<p>
<span class="span1">Shodno čl. 239 st. 2 Zakonika o krivičnom postupku, sud oštećenog Ž. G. upućuje da imovinskopravni zahtjev može ostvariti u parničnom postupku.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>&nbsp;</p>
<p>
<span class="span1">Optužnim predlogom Osnovnog državnog tužilaštva Podgorica Kt. br. 1195/15 od 30.06.2016. godine, okrivljenom M. M. stavljeno je na teret da je kao saizvršilac izvršio krivično djelo nasilničko ponašanje iz čl. 399 u vezi čl. 23 st. 2 Krivičnog zakonika Crne Gore. Državna tužiteljka je na glavnom pretresu izmijenila činjenični opis dispozitiva optužnog predloga na način predstavljen u izreci presude, dok je u završnoj riječi predložila sudu da okrivljenog oglasi krivim i osudi po zakonu.</span>
</p>
<p>
<span class="span1">Okrivljeni M. M.se u prethodnom postupku branio ćutanjem. U odbrani datoj na glavnom pretresu je u bitnom naveo je da je</span><span class="span1"> </span><span class="span1">kritične večeri bio u društvu sa braćom P. i sa P. B.. Parkirali su se ispred lokala "..", u namjeri da popiju još po jedno piće, a bili su u alkoholisanom stanju. Tu je bio taj taksista kojeg je jedno desetak momaka udaralo. Kada su njegovi drugovi i on došli i izašli iz vozila, vidio je da u isto vrijeme iz lokala izlaze ti momci, a tu je bio i taj taksista, koji je sjedio u vozilu iz kojeg je izašao kada su mu se primakli ti momci. Vidio je da se taj taksista raspravljao sa jednim visočijim momkom, plave kose, a nakon toga su im prišli i ostali momci. Zatim je naveo da želi da se ispravi, pa je rekao da nije vidio da su ti momci udarali tog taksistu, već samo da su se raspravljali. Stajao je u blizini, a nakon toga je došla policija i tada se udaljio sa lica mjesta. Sledećeg jutra je došla policija po njega i privela ga na razgovor. Dok je sa oba brata P. i P. B. sjedio u hodniku i čekao prozivku, došao je oštećeni Ž. G. i sjeo je pored njih i pitao ih da li je gužva. Čekali su da ih inspektor prozove, a kada je inspektor izašao pitao je oštećenog G. "Šta ćeš ti tu?", nakon čega je oštećenog pomjerio od njih. U policiji je bio primoran da prizna to krivično djelo, iako ga nije učinio. Inspektor mu je rekao da zna tačno da je učinio predmetno krivično djelo, da nema potrebe da ga laže, unosio mu se u facu i vikao na njega. Nakon toga priznao je inspektoru da je učinio predmetno krivično djelo, s tim što ne može da objasni iz kog razloga je to učinio, da bi posle toga dobio poziv od tužioca, kojem je iznio sve što je naveo na glavnom pretresu, odnosno da nije udarao oštećenog i da to mogu potvrditi njegovi drugovi. Nakon što mu je predočeno da se u prethodnom postupku branio ćutanjem i da nije želio da odgovara na postavljena pitanja, okrivljeni je pojasnio da ne zna zašto je kod tužioca konstatovano da se branio ćutanjem, kada je istom sve ispričao kao na glavnom pretresu. Potvrdio je da se na zapisniku koji mu je predočen nalazi njegov potpis. Vidio je prilikom potpisivanja šta potpisuje, ali nije obraćao pažnju šta tu piše, niti je čuo šta je tužilac diktirao u zapisnik. Oštećenom kritične večeri nije prilazio, već je samo stajao u njegovoj blizini, a sa istim se ne poznaje, niti je oštećeni imao razloga da ga lažno optuži. </span>
</p>
<p>
<span class="span1">Branilac okrivljenog, advokat M. B., po zamjeničkom punomoćju advokata D. L., je u završnoj riječi naveo da nije dokazano da je okrivljeni učinio krivično djelo, pa je predložio da se isti oslobodi optužbe. </span>
</p>
<p>
<span class="span1">Sud je u dokaznom postupku saslušao svjedoka oštećenog Ž. G., te svjedoke P. B., M. P., M. P. i S. S., pročitao medicinsku dokumentaciju KC CG Urgentni centar Podgorica na ime oštećenog,</span><span class="span1"> </span><span class="span1">na saglasan predlog stranaka pročitao nalaz i mišljenje </span><span class="span1">vještaka sudske medicine dr N. R. od 04.01.2016. godine,</span><span class="span2"> </span><span class="span1">na saglasan predlog stranaka pročitao nalaz i mišljenje vještaka psihijatrijske struke dr Ž. G. od 19.07.2017. godine, pročitao službenu zabilješku UP CB Podgorica Ku. br. 878/15 od 26.11.2015. godine, zapisnik Osnovnog državnog tužilaštva u Podgorici o prepoznavanju lica Ktr. br. 1298/15 od 03.11.2015. godine, dopis Ministarstva unutrašnjih poslova - Službe za informacione tehnologije 43 broj 053/17-67520/2 od 10.11.2017. godine, izvršio uvid u fotodokumentaciju UP CB Podgorica broj 64-28-244-2022/2988 od 03.11.2015. godine,</span><span class="span1"> </span><span class="span1">i u fotodokumentaciju UP CB Podgorica broj 64-28-244-1961/2988 od 27.10.2015. godine, te pročitao</span><span class="span1"> </span><span class="span1">izvod iz registra kaznenih evidencija Ministarstva pravde KE 1145/2016 od 22.07.2016. godine.</span>
</p>
<p>
<span class="span1">Svjedok oštećeni Ž. G. je u iskazu datom u prethodnom postupku i na glavnom pretresu u bitnom saglasno naveo da je 27.10.2015. godine radio noćnu smjenu u udruženju "... taksi". Nekih pola sata nakon ponoći od dispečerske službe je dobio nalog da preuzme stranke kod pečenjare u mjestu C.. Otišao je na tu lokaciju i sačekao neko vrijeme. Tada je vidio jedno vozilo koje je velikom brzinom prošlo pored njega. U jednom trenutku, kod vrata njegovog vozila, primijetio je 2-3 momka, da bi jedan od njih otvorio njegova vrata i rekao “Kako to skrećeš jebem ti mater”, nakon čega ga je udario pesnicom u predjelu lica i potom ga je taj momak izvukao iz vozila. Pokušavao je da tog momka pita u čemu je problem, ali mu je isti bez bilo kakvog razgovora zadao udarac nogom u predjelu glave. Dobio je još jedan udarac, negdje u tijelo, takođe nogom, a da bi se zaštitio, pokrio je glavu rukama. Tada ga je taj momak oborio na asfalt, nakon čega je dobio više udaraca rukama i nogama, u predjelu glave i tijela. Nije mogao da vidi ko ga sve udara, odnosno da li ga udara samo momak koji ga je udario dok je bio u vozilu i kada ga je izvukao napolje ili su u tom udaranju učestvovali i momci koji su bili sa njim. Čuo je da neko viče “Što ga udarate?”, nakon čega ga je neko uhvatio za ruke, podigao i sjeo na zadnje sjedište njegovog vozila, te zatvorio vrata, pa je tako spriječio dalji napad na njega. Dok je ležao na zadnjem sjedištu, momak koji ga je prvi put udario i izvukao iz vozila, ponovo je prišao vratima vozila, otvorio i rekao “Ustaj pičko” i još jednom udario u glavu pesnicom, ali ga je neko od prisutnih tada odvojio od vozila i zatvorio vrata i spriječio da ga i dalje udara. Pokušao je da se vozilom odveze sa lica mjesta, ali je upao u neku livadu, gdje mu se vozilo zaglavilo, nakon čega je istrčao iz vozila i vidio je kako neki momci trče prema njemu, pa se uplašio da ga ponovo ne napadnu, zbog čega je pobjegao i sakrio se u neko žbunje. Kada je procijenio da je bezbjedno, otišao je do jedne kuće i zatražio pomoć, pa je čovjek kojem se obratio pozvao telefonom policiju. Lik momka koji mu je zadao prvi udarac je dobro zapamtio, i istog je uspio da prepozna kasnije u policiji dok je taj momak stajao u posebnoj prostoriji sa još 4 njemu nepoznata momka. Ne zna razlog zbog kojeg je napadnut, a svojim ponašanjem nije dao povoda za tako nešto. Na glavnom pretresu je dodao da je sledećeg jutra podnio krivičnu prijavu u Centru bezbjednosti Podgorica, i tom prilikom je razgovarao sa nekim inspektorom, a dobro se sjeća da tu nije bio prisutan okrivljeni. Par dana kasnije su ga zvali iz policije da se izvrši prepoznavanje i tom prilikom je prepoznao okrivljenog. Naglasio je da u policiji nije vidio okrivljenog prije izvršenog prepoznavanja. Izjašnjavajući se na iskaz svjedoka S. S. naveo je da je za vrijeme dok se nalazio u vozilu osjetio da su se ponovo otvorila zadnja vrata i osjetio jedan udarac, nakon čega se u magnovenju prebacio na prednji sic i vozilom otišao u obližnju livadu. Pridružio se krivičnom gonjenju protiv okrivljenog i postavio je imovinskopravni zahtjev u iznosu od 3.000 eura, a taj iznos se odnosi na nematerijalnu štetu koju je pretrpio zbog zadobijenih povreda.</span>
</p>
<p>
<span class="span1">Svjedok P. B. je u iskazu datom u prethodnom postupku u bitnom naveo da je dana 27.10.2015. godine, u kasnim večernjim satima, sa poznanicima okrivljenim M. M., M. i M. P., vozilom kojim je upravljao okrivljeni, išao iz G.u pravcu P.. U jednom trenutku, dok su prolazili kroz mjesto Mahala, blizu ugostiteljskog objekta “..”, odjednom im je jedno taksi vozilo presjeklo putanju kretanja, tako što je iz suprotnog pravca skretalo prema </span><span class="span1">pomenutom ugostiteljskom objektu. Tada su iz vozila izašli okrivljeni i M. P., koji su se uputili prema tom taksi vozilu i vidio je da je okrivljeni pokušavao da izvuče taksistu iz vozila, na način što je otvorio vozačeva vrata, ali se taksista držao rukama za volan i na taj način pokušavao da ostane u vozilu. Vidio je da je okrivljeni ošamario tog taksistu u predjelu glave, odnosno zadao mu je samo jedan šamar. S obzirom da je okrivljeni bio ispred vozačevih vrata, M. P. nije uspio da priđe taksisti. Nakon toga je on izašao iz vozila sa M. P., nakon čega su obojica pokušali da okrivljenog i M. P. udalje od taksiste, jer je znao da ukoliko izvuku taksistu iz vozila, da će početi da ga udaraju. Znao je da su njih dvojica agresivne prirode, a malo prije predmetnog događaja okrivljeni je izašao iz zatvora. U tom trenutku iz ugostiteljskog objekta “..” su izlazili gosti lokala, koji su njega i M. P. udaljili sa lica mjesta, misleći da su i oni htjeli da udare taksistu, iako je njihova namjera bila samo da okrivljenog i M. P. odvoje od taksiste. Tada je taksista uspio da stavi vozilo u pogon i da se približi lokalu “..”, nakon čega ne zna šta se dešavalo sa taksistom. Osim jednog šamara koji je okrivljeni zadao taksisti u predjelu glave, nije vidio da okrivljeni i P. udaraju taksistu, niti su istog kritičnom prilikom uspjeli izvući iz vozila. U iskazu datom na glavnom pretresu je različito naveo da se kritične večeri vozilo u kojem se nalazio sa okrivljenim i braćom P. zamalo sudarilo sa jednim taksi vozilom. Vozila su se zaustavila jedno naspram drugog i sjeća se da se taj taksista tada malo vratio u rikverc i došao sa strane njihovog vozila i počeo da psuje. M. P., koji je upravljao vozilom, parkirao je isto sa strane i potom su izašli. Kada je izašao, primjetio je da je došlo do nekog guranja, ali se ne sjeća ko se sa kim gurao. Sjeća se da niko nikoga nije udarao. Odmah je na lice mjesta došlo više ljudi koji su bili u lokalu koji se zove »..« i pretpostavlja da su oni mislili da je došlo do udesa, pa su zbog toga izašli i prišli na lice mjesta. Nastala je velika gužva, jer je bilo dosta ljudi i svi su počelli da se guraju, a ubrzo je došla i policija. Tada su se svi razišli i policija je počela da privodi neka lica. Pozvan je telefonom da se javi u stanicu policije u Z. i odazvao se nakon određenog vremena, odnosno sat ili dva nakon tog događaja. U stanici policije su bili prisutni pored njega, braća P. i okrivljeni, a njih četvorica su ušli u jednu kancelariju gdje su davali izjavu i pošto je prvi završio sa davanjem izjave, rekli su mu da može da izađe i dok je izlazio sreo je tog taksistu. Taksista nije prethodno bio sa njima dok su čekali da daju izjavu u policiji, a ne zna da li se taksista kasnije sreo sa još nekim od njegovih drugova. Objašnjavajući razliku u iskazima naveo je da je iskaz kod tužioca dao u prisustvu taksiste, odnosno smatra da je tužilac sadržinu njegovog iskaza sačinio na osnovu kazivanja taksiste. Ništa od onog što je izjavio, tužilac nije diktirao na zapisnik, već mu je rekao samo da potpiše zapisnik koji je bio sačinjen i isti je potpisao na 4 mjesta. Tužilac nije htio da mu pročita šta je napisano. Htio je tužiocu da saopšti primjedbe na taj zapisnik, ali mu je isti rekao da nije njegovo da misli i da je slobodan i rukom mu pokazao prema vratima kancelarije. To što je konstatovano na zapisniku da je izjavio da je vidio da je okrivljeni ošamario oštećenog sigurno nije tačno i to nije izjavio. Nije vidio da je bilo ko od pristunih udarao taksistu, osim što je primijetio da je dosta ljudi prišlo i da su nešto pričali.</span>
</p>
<p>
<span class="span1">Svjedok M. P. je u iskazu datom u prethodnom postupku u bitnom naveo da je kritičnom prilikom bio sa bratom M. P. i drugovima okrivljenim M. M. i P. B., te da su vozilom kojim je upravljao njegov brat M., došli do kafića “..”, koji se nalazi u mjestu C.. Zaustavili su se ispred tog lokala i odmah je izašao iz vozila i krenuo stepenicama prema lokalu. Njegov brat i drugovi su ostali kod vozila. Ušao je u lokal i vidio da je u toku zatvaranje, na šta su mu ukazali i konobari, a i sam je vidio da gosti odlaze, s obzirom da je bilo kasno, zbog čega je odlučio da se vrati. Kada je došao do vozila primijetio je neku gužvu, a osim njegovog brata i drugova, na licu mjesta je bilo još nekih 4-5 njemu nepoznatih momaka, kao i jedno vozilo taksi firme “... taksi”. U tom vozilu je bio vozač i nije obraćao pažnju na njega, ali je zaključio da se nešto dogodilo, upravo zbog te gužve koja se tu stvorila. U jednom trenutku taksista je krenuo sa vozilom i otišao prema jednom </span><span class="span1">parkingu tog kafića, a kasnije je čuo da je neko izudarao vozača taksi vozila. Nije vidio šta se dogodilo, a u njegovom prisustvu niko nije tukao tog taksistu. Vrlo brzo je došla patrola policije, pa je on sa bratom i drugovima napustio lice mjesta. U iskazu na glavnom pretresu je različito naveo da nije ulazio u ugostiteljski objekat, jer je vidio da su vrata lokala sa prednje strane zatvorena, nakon čega je krenuo da uđe sa zadnje strane, gdje takođe postoji ulaz na koji se ulazi posle ponoći, ali je i taj ulaz bio zatvoren. Kada se vratio do vozila, nije primjetio bilo kakav taksi, odnosno ne sjeća se da je tada bilo nekog taksija, sem da je došla policija i da su se razišli sa lica mjesta. Objašnjavajući razliku u iskazima naveo je da se predmetni događaj desio prilično davno, te da se ne sjeća kakvu je izjavu dao kod tužioca, iako je na tom zapisniku koji mu je predočen, njegov potpis. Ako je rekao tako kao što piše na tom zapisniku koji je potpisao, stoji iza svake svoje riječi i tako je bilo. Nakon predmetnog događaja, bili su u policiji da daju izjave, a kod njih su kući dolazili policajci iz G., koji su ih uputili da daju iskaz u CB Podgorica. Sjeća se da su, pored njega, u CB-u bili i njegov brat, okrivljeni i svjedok P. B.. Ne sjeća se da je bilo ko drugi osim njih bio prisutan u tom trenutku u CB-u. Ne sjeća se da je tom prilikom vidio svjedoka S. S., niti oštećenog taksistu, a ne zna kako taj čovjek izgleda i do glavnog pretresa ga nije vidio. </span>
</p>
<p>
<span class="span1">Svjedok M. P. je u iskazu datom u prethodnom postupku u bitnom naveo da je kritične večeri bio sa svojim bratom M. i drugovima okrivljenim M. M  . i P.B., sa kojima je došao do mjesta C., s namjerom da svrate u lokal “..”. Do tog lokala su došli vozilom kojim je upravljao njegov brat M. P.. Čim su stigli ispred lokala, izašao je iz vozila i krenuo stepenicama prema lokalu. U jednom trenutku je primijetio gužvu, odnosno začuo je galamu i kada se okrenuo, vidio je taksi vozilo žute boje. Nije vidio taksistu, već samo oko vozila gužvu. Nije vidio da je bilo ko tukao taksistu, a kako je te večeri dosta popio, to se mnogih detalja ne sjeća, pa ni toga da li je svog brata i drugove vidio u blizini tog taksi vozila, odnosno gdje su oni bili u trenutku kada se sve dešavalo. Zna jedino da se odmah vratio u vozilo, sjeo za upravljač i zajedno sa bratom i drugovima napustio lice mjesta. U iskazu na glavnom pretresu je različito naveo je da je on upravljao vozilom kojim su prišli ugostiteljskom objektu i tada nije bilo nikakve ekscesne situacije, odnosno sasvim su normalno prišli lokalu, parkirali vozilo i krenuli da uđu u lokal. Sjeća se samo da je ispred lokala bilo dosta ljudi, sigurno tridesetak i po tome je zaključio da je rad tog lokala pri kraju, ali su i pored toga, njih četvorica zajedno otišli da provjere može li se ući u isti. Kada su došli do ulaza, gazda im je rekao da je lokal zatvoren, nakon čega su se uputili prema njihovom vozilu, ušli u isto i otišli kućama. Tom prilikom nije primjetio da je bilo neke gužve ili tuče. Takođe, nije primjetio da je tu bila policija. Objašnjavajući razliku u iskazima naveo je da nije izjavio bilo šta od onoga što je konstatovano na zapisniku kod tužioca, odnosno da je i u policiji i kod tužioca i na glavnom pretresu naveo da je on upravljao vozilom i da nije primjetio bilo kakvo taksi vozilo. Slušao je šta tužilac diktira na zapisnik i na zapisniku se nalazi njegov potpis. Ne sjeća se da li je tužilac tom prilikom izdiktirao bilo šta što nije izjavio. Kada su došli u CB Podgorica da daju izjave, nije primjetio bilo koje drugo lice koje je bilo prethodne noći ispred tog lokala. Nije primjetio da je tu bio taj taksista, a nakon što je dao izjavu u policiji, ponovo je naknadno dolazio na prepoznavanje.  </span>
</p>
<p>
<span class="span1">Svjedok S. S. je u iskazu datom u prethodnom postupku u bitnom naveo da se kritični događaj desio u oktobru 2015. godine, te da je tom prilikom bio u kafiću “.” na C.. Koliko se mogao sjetiti, negdje oko 01:30 časova, pošto je lokal završio sa radom, izašao je napolje sa namjerom da ide kući, kada je ispred lokala primijetio tuču, odnosno 2-3 momka su bila pored jednog taksi vozila firme “... taksi” i tukla jednog momka. Taj momak kojeg su tukli je ležao na zemlji i primao je udarce, a momci koji su ga udarali su to činili uglavnom rukama i nije primijetio da li su ga udarali nogama, niti da su kod sebe imali bilo kakav predmet kojim su ga udarali. Odmah je pritrčao i odvukao te momke, pa ih je tako spriječio da dalje udaraju oštećenog, za kojeg je kasnije zaključio da je vozač pomenute </span><span class="span1">taksi firme. Čim ih je razdvojio, momci su se udaljili, ali nije primijetio gdje su pošli, dok je taksista sjeo u vozilo i pošao prema jednoj livadi, gdje se zaustavio, odnosno gdje mu se vozilo zaglavilo. Vidio je da je taksista izašao iz svog vozila i da je pobjegao. Tražio ga je da bi vidio o čemu se radi, s obzirom da je ostavio vozilo nezaključano sa upaljenim motorom, ali nije uspio da ga pronađe. Na glavnom pretresu je dodao da se kritični događaj desio nakon ponoći, te da je te večeri bio gost u ugostiteljskom objektu, ispred kojeg, koliko zna, nisu česte tuče, a takođe ne zna koliko udaraca je zadobio oštećeni kritičnom prilikom. Oštećeni je nakon razdvajanja prvo ušao i sjeo na zadnja sjedišta u taksi vozilu. Bio je non stop na licu mjesta i nije vidio da je bilo ko pokušao da uđe u to vozilo i da oštećenom zada još neki udarac. Nakon kraćeg vremena je oštećeni prešao na vozačevo sjedište i vozilo stavio u pogon. Dok je on bio na licu mjesta, u vozilo oštećenog niko nije ulazio niti je neko oštećenog udarao, nakon što je isti ušao u vozilo.</span>
</p>
<p>
<span class="span1">Iz službene zabilješke UP CB Podgorica Ku. br. 878/15 od 26.11.2015. godine, proizilazi da je ista sačinjena od strane ovlašćenih policijskih službenika povodom izlaska na lice mjesta u mjestu M., u blizini lokala »..«, na koje su dana 27.10.2015. godine oko 00:25 časova upućeni od strane dežurne službe CB Podgorica. Radilo se o telefonskoj prijavi N. P., koji je pozvao dežurnu službu i naveo da je njegov kolega napadnut od strane više lica ispred pomenutog lokala. Dolaskom na lice mjesta, zatekli su N. P., koji im je naveo da je njegovog kolegu napalo više lica i da se isti udaljio vozilom stotinak metara od mjesta događaja i upao u neki kanal, ali da istog nije zatekao u vozilu. Pregledom lica mjesta, u neposrednoj blizini lokala »..«, sa dvorišne strane, ispod kuće zatekli su taksi vozilo marke »Hyundai«, žute boje, registarskih oznaka PG .., koje je bilo upaljeno i koje je imalo oštećenje sa prednje strane u predjelu branika. </span>
</p>
<p>
<span class="span1">U fotodokumentaciji UP CB P. broj 64-28-244-1961/2988 od 27.10.2015. godine, koja je sačinjena povodom fotografisanja vozila registarskih oznaka PG .., vlasništvo taksi udruženja “.. taksi”, koje je koristio oštećeni, u mjestu M., je na 14 fotografija prikazan širi i bliži izgled lica mjesta gdje se nalazilo pmv, kao i spoljašnji i unutrašnji izgled vozila, izgled mrlje nalik na krv na prednjem lijevom sjedištu i izgled kapljice nalik na krv koja se nalazila na naslonu između prednjih sjedišta.</span>
</p>
<p>
<span class="span1">Iz zapisnika Osnovnog državnog tužilaštva u Podgorici o prepoznavanju lica Ktr. br. 1298/15 od 03.11.2015. godine, proizilazi da je isti sačinjen u skladu sa odredbom čl. 115 Zakonika o krivičnom postupku, navedenog dana, u prostoriji UP CB Podgorica, te da je isto izvršeno od strane svjedoka oštećenog Ž. G. koji je prethodno opisao okrivljenog, a zatim ga sa nesumnjivom sigurnošću prepoznao dok je okrivljeni sa još četiri slična lica stajao u prostoriji za propoznavanje, a što je sve prikazano u fotodokumentaciji  UP CB Podgorica od 03.11.2015. godine. </span>
</p>
<p>
<span class="span1">Iz dopisa Ministarstva unutrašnjih poslova - Službe za informacione tehnologije 43 broj 053/17-67520/2 od 10.11.2017. godine, proizilazi da je materijal od 27.10.2015. godine sa video kamera koje pokrivaju hol i prostorije Stanice policije za javni red i mir, prepisan novim video materijalom i da isti nije moguće preuzeti. </span>
</p>
<p>
<span class="span1">Iz medicinske dokumentacije na ime oštećenog Ž. G. i to iz izvještaja ljekara specijaliste neurohirurga KCCG UC broj protokola 21521 od 27.10.2015. godine, izvještaja ljekara specijaliste ORL KC CG br. 3331 od 27.10.2015. godine, izvještaja ljekara specijaliste ortopeda KCCG UC br. 10154 od 27.10.2015. godine, izvještaja ljekara specijaliste hirurga KCCG UC br. 21521 od 27.10.2015. godine, dva RTG i jednog CT nalaza Centra za radiološku dijagnostiku KCCG svi od 27.10.2015. godine, proizilazi da se oštećeni zbog udaraca koje je zadobio u predjelu glave i tijela, rukama i nogama od strane njemu nepoznatih osoba javio na ukazivanje medicinske pomoći u navedenu zdravstevenu ustanovu, kojom prilikom su mu postavljene dijagnoze date na latinskom jeziku.   </span>
</p>
<p>
<span class="span1">Iz nalaza i mišljenja vještaka sudske medicine dr N. R.od 04.01.2016. godine, utvrđeno je da je oštećeni Ž. G., dana 27.10.2015. godine, pregledan od strane ljekara </span><span class="span1">Urgentnog centra Crne Gore, i da su mu dijagnostifikovane sledeće tjelesne povrede: krvni podliv u predjelu kosmatog dijela glave; krvni podliv nosa, praćen krvarenjem iz nosa, koje povrede su posledica dejstva tupine mehaničke sile i iste su nastale usled dvokratnog dejstva aktivno zamahnutog mehaničkog oruđa – dva udarca, moguće pesnicama ili za to nekim drugim pogodnim oruđem; oguljotina spoljašne strane lijevog koljena, koja povreda je posledica dejstva tupine mehaničke sile i ista je mogla nastati usled jednokratnog direktnog dejstva aktivno zamahnutog mehaničkog oruđa – udarca, moguće nogom ili za to nekim drugim pogodnim oruđem, ali i usled pada i udara o tvrdu i neravnu podlogu. Zbirno posmatrano, u vrijeme nanošenja, sve zadobijene povrede se kvalifikuju kao laka tjelesna povreda.</span>
</p>
<p>
<span class="span1">Iz nalaza i mišljenja vještaka psihijatrijske struke dr Ž. G. od 19.07.2017. godine, koji je vještak dao na osnovu neposrednog pregleda okrivljenog, utvrđeno je da je okrivljeni osoba prosječnih intelektualnih kapaciteta, koja ne pokazuje simptome i znake trajne duševne bolesti ili privremene duševne poremećenosti. Primarno se radi o epizodičnoj sklonosti prema alkoholu po dipsomanskom tipu. Ne uočava se psihotična fenomenologija u smislu postojanja sumanutih sadržaja i čulnih obmana. Klinička slika akutnog pijanstva može da odstupi od običnog prosječnog pijanstva po kvantitetu i kvalitetu. U sudskopsihijatrijskoj terminologiji, tada se govori o komplikovanom i patološkom pijanstvu. Međutim, isto predstavlja idiosinergičnu reakciju osobe koja se nalazi u stanju alkoholne intokcikacije, koja je praćena kvalitativnim poremećajima svijesti (konfuzno stanje, sumračno stanje), sa prisutnom amnezijom – nesjećanjem i ponašanje koje odudara od kliničke slike jednostavnog pijanstva, koja je prisutna kod većine osoba u stanju alkoholne intoksikacije. U konkretnom slučaju, ponašanje okrivljenog u vrijeme izvršenja krivičnog djela, ukazuje da nisu bile prisutne navedene kliničke manifestacije na nivou patološke reakcije na alkohol (komplikovano, patološko pijanstvo), a isto tako klinička slika ne upućuje na stanje naročito teškog stepena alkoholne intoksikacije u vrijeme izvršenja krivičnog djela i pored navedene količine pića. Cijeneći ponašanje okrivljenog u vrijeme izvršenja krivičnog djela, kako je prikazano u sudskom spisu od strane okrivljenog, vještak je zaključio da akutno alkoholizirano stanje po kvanitetu i kvalitetu ne odstupa od tzv. jednostavnog pijanstva, odnosno da se okrivljeni nalazio u stanju akutne intoksikacije alkoholom srednjeg stepena.  U tim okolnostima, ponašanje okrivljenog upućuje da nisu bili prisutni poremećaji svijesti, s obzirom da postoji očuvano globalno sjećanje za okolnost krivičnog djela. Vještak je mišljenja da su sposobnosti okrivljenog da shvati značaj djela i upravljanja svojim postupcima u vrijeme izvršenja djela bile smanjene, ali ne bitno. Okrivljeni je duševno zdrava osoba, odnosno radi se o uračunljivoj osobi u vrijeme neposredno prije dovođenja u alkoholisano stanje, i u tim okolnostima isti je mogao da shvati da ukoliko sebe dovede u stanje alkoholisanosti da njegovo ponašanje prema okolini, usled dejstva alkohola, može biti izmijenjeno. Nema indikacija za primjenu mjere bezbjednosti.</span>
</p>
<p>
<span class="span1">Nakon savjesne ocjene svakog dokaza pojedinačno i u vezi sa ostalim dokazima, dovodeći ih u vezu sa odbranom okrivljenog, utvrđeno je da je okrivljeni M. M. učinio krivično djelo u vrijeme, mjestu i na način kako je to predstavljeno u izreci presude.</span>
</p>
<p>
<span class="span1">Činjenično stanje je utvrđeno iz iskaza svjedoka oštećenog Ž. G. i svjedoka S. S., koji su međusobno saglasni po pitanju odlučnih činjenica, a potvrđeni su i materijalnim dokazima. Iz iskaza svjedoka oštećenog Ž. G., koji se na jasan i dosledan način tokom čitavog postupka izjašnjavao o odlučnim činjenicama, utvrđeno je da je on 27.10.2015. godine, nekih pola sata nakon ponoći, bio na radnom mjestu, kao vozač taksi udruženja »... taksi« i da je čekao stranku u blizini pečenjare u mjestu C., kada je kod vrata njegovog vozila primijetio je 2-3 momka, od kojih je jedan, kojeg je kasnije u policiji prepoznao kao okrivljenog M. M., otvorio njegova vrata i rekao “Kako to skrećeš jebem ti mater?”, nakon čega ga je udario pesnicom u predjelu lica i potom ga izvukao iz vozila i bez bilo kakvog razgovora zadao udarac nogom u predjelu glave, a zatim još jedan </span><span class="span1">udarac nogom u predjelu tijela, dok je on da bi se zaštitio pokrio glavu rukama, nakon čega ga je okrivljeni oborio na asfalt, gdje je nastavio da zadobija više udaraca rukama i nogama, u predjelu glave i tijela, s tim što nije mogao da vidi ko ga sve udara, odnosno da li ga udara samo okrivljeni ili su u tom udaranju učestvovali i momci koji su bili sa njim, ali je uspio da čuje da neko viče “Što ga udarate?”, nakon čega ga je neko uhvatio za ruke, podigao i sjeo na zadnje sjedište njegovog vozila i zatvorio vrata, pa je tako spriječio dalji napad na njega. Iskaz oštećenog je potvrđen iskazom svjedoka S. S., iz kojeg je utvrđeno da se predmetni događaj desio kritične večeri negdje posle ponoći, kada je svjedok S. nakon što je ugostiteljski objekat “..” završio sa radom, izašao napolje sa namjerom da ide kući, i ispred lokala primijetio tuču, odnosno 2-3 momka koji su se nalazili pored jednog taksi vozila firme “... taksi” kako uglavnom rukama tuku oštećenog koji je ležao na zemlji i primao udarce, pa im je odmah pritrčao i odvukao ih i tako spriječio da dalje udaraju oštećenog, za kojeg je kasnije zaključio da je vozač pomenute taksi firme, a nakon što ih je razdvojio ti momci su se udaljili, dok je taksista sjeo u svoje vozilo i pošao prema jednoj livadi, gdje se zaustavio. Sud je prihvatio iskaze svjedoka oštećenog i svjedoka S. kao istinite, jer osim što se radi o iskazima koji nisu protivrječni sami sebi, ali ni međusobno, već naprotiv saglasni po pitanju odlučnih činjenica, isti su potvrđeni sadržinom službene zabilješke UP CB Podgorica Ku. br. 878/15 od 26.11.2015. godine i fotodokumentacijom UP CB Podgorica 64-28-244-1961/2988 od 27.10.2015. godine. Iz navedenih materijalnih dokaza je utvrđeno da je dežurnoj službi UP CB Podgorica kritični događaj prijavljen dana 27.10.2015. godine oko 00:25 časova, nakon čega su policijski službenici izašli na lice mjesta u naselju G., odnosno mjestu M. u neposrednoj blizini ugostiteljskog objekta „..“, gdje su sa dvorišne strane, zatekli taksi vozilo vlasništvo udruženja „... taksi“, marke »Hyundai«, žute boje, registarskih oznaka PG ..., koje je bilo upaljeno i koje je imalo oštećenje sa prednje strane u pregledu branika, u kojem su zatečeni kapljičasti tragovi nalik na krv na prednjem lijevom sijedištu i na naslonu između prednjih sjedišta. Iskaz oštećenog u dijelu da je upravo okrivljenog M. M. prepoznao kao učinioca predmetnog krivičnog djela je potvrđen i sadržinom zapisnika Osnovnog državnog tužilaštva u Podgorici o prepoznavanju lica Ktr. br. 1298/15 od 03.11.2015. godine i pratećom fotodokumentacijom od 03.11.2015. godine, iz kojih je utvrđeno da je prepoznavanje obavljeno na zakonit način, i da je svjedok oštećeni nakon što je prethodno opisao okrivljenog, istog sa nesumnjivom sigurnošću prepoznao među pet lica koja su se nalazila u prostoriji posebno namijenjenoj u tu svrhu, tako da lice koje je predmet prepoznavanja ne može da vidi svjedoka, niti svjedok može da vidi to lice prije nego što se pristupi prepoznavanju. Prilikom utvrđivanja činjeničnog stanja, sud je posebno imao u vidu da je i iz odbrane okrivljenog, ali i iskaza svjedoka P. B., M. P. i M. P., nesumnjivo utvrđeno da su njih četvorica bili zajedno u kritičnoj situaciji, pa sud nije imao razloga da odbranu okrivljenog i iskaze navedenih svjedoka u tom dijelu ne prihvati kao istinite. Kada se taj dio iskaza dovede u vezu sa iskazom oštećenog i iskazom svjedoka S. da je bilo više lica koja su zadavala udarce oštećenom, odnosno da su to činila 2 – 3 lica, za sud je nesumnjivo da je okrivljeni predmetno krivično djelo učinio u grupi. U konačnom i svjedok P.B. je u iskazu datom u prethodnom postupku naveo da su okrivljeni M. M. i M. P. pokušali da izvuku oštećenog iz vozila, te da mu je tom prilikom okrivljeni zadao udarac u predjelu glave, nakon čega su i on i svjedoka M. P. krenuli da im priđu, jer su znali da su okrivljeni i svjedok M. P. agresivni i da će udarati oštećenog, ali ih je neko od prisutnih razdvojio. Imajući u vidu da dio iskaza ovog svjedoka potvrđuje navode oštećenog da mu je okrivljeni zadao udarac u glavu i potom ga izvukao iz vozila, kao i navode svjedoka Stijepovića da je uspio da razdvoji lica koja su udarala oštećenog i da ih spriječi u daljem vršenju nasilja, to je sud u tom dijelu prihvatio navode iskaza svjedoka Babovića date u prethodnom postupku. </span>
</p>
<p>
<span class="span1">Da je u kritičnom događaju oštećeni Ž. G. zadobio laku tjelesnu povredu, sud je utvrdio iz medicinske dokumentacije na ime oštećenog, te nalaza i mišljenja vještaka </span><span class="span1">medicinske struke dr N. R., iz kojeg je utvrđen i mehanizam nastanka istih, a navedeni nalaz i mišljenje je sud prihvatio kao jasan, objektivan, logičan i u svemu dat shodno pravilima medicinske struke. Iz ovih dokaza je utvrđeno da je oštećeni kritičnom prilikom zadobio laku tjelesnu povredu u vidu krvnog podliva u predjelu kosmatog dijela glave; krvnog podliva nosa, praćenog krvarenjem iz nosa, koje povrede su posledica dejstva tupine mehaničke sile i iste su nastale usled dvokratnog dejstva aktivno zamahnutog mehaničkog oruđa – dva udarca, moguće pesnicama ili za to nekim drugim pogodnim oruđem; oguljotinu spoljašne strane lijevog koljena, koja povreda je posledica dejstva tupine mehaničke sile i ista je mogla nastati usled jednokratnog direktnog dejstva aktivno zamahnutog mehaničkog oruđa – udarca, moguće nogom. Navedeni mehanizam nastanka povreda u potpunosti potvrđuje iskaz svjedoka oštećenog da je zadobio više udaraca pesnicama i nogama u predjelu glave i tijela.</span>
</p>
<p>
<span class="span1">Imajući u vidu da nasilničko ponašanje predstavlja grubo i bezobzirno u osnovi nehumano ponašanje prema drugom licu koje se najčešće naziva silejdžijstvom i predstavlja ponašanje i djelatnost učinioca upravljenu ka grubom vrijeđanju ili zlostavljanju drugoga, vršenju nasilja, izazivanju tuče, a kojim se ugrožava spokojstvo građana ili remeti javni red i mir, po ocijeni suda ponašanje okrivljenog koji je u grupi sa još dva lica, prvo prišao oštećenom i zadao mu udarac pesnicom dok je sjedio u vozilu, a zatim ga izvukao iz istog i zadao mu još dva udarca nogom u predjelu glave i tjela, nakon čega ga je oborio na tlo i sa još dva lica nastavio da mu zadaje udarce rukama i nogama, se razložno može smatrati drskim i bezobzirnim ponašanjem. Naime, opisano vršenje nasilja prema oštećenom od strane grupe lica koju je predvodio okrivljeni, osim što je drsko, jer oštećeni apsolutno svojim ponašanjem nije dao povoda za takvu količinu ispoljenog nasilja, je i posebno bezobzirno zbog činjenice da više lica napada jedno lice i pritom iskazuje posebnu upornost koristeći stanje bespomoćnosti oštećenog, demonstrirajući silu nad njim. Kada se ima u vidu da se o</span><span class="span1">vakvo ponašanje okrivljenog desilo na javnom mjestu, odnosno ispred ugostiteljskog objekta iz kojeg su izlazili gosti, između ostalih i svjedok S. S. koji je reagovao u cilju sprečavanja daljeg vršenja nasilja, evidentno je da je došlo do remećenja javnog reda i mira, ali i do ugrožavanja spokojstva građana, i to ne samo oštećenog, već nesumnjivo i svjedoka S..</span>
</p>
<p>
<span class="span1">Cijeneći subjektivni odnos okrivljenog M. M. prema izvršenom krivičnom djelu, sud je posebno imao u vidu nalaz i mišljenje vještaka neuropsihijatra dr Ž. G., a koji je sud u potpunosti prihvatio ocijenivši ga kao jasan, objektivan i stručan. Iz navedenog nalaza i mišljenja je utvrđeno da se okrivljeni upotrebom alkohola doveo u stanje u kojem su njegove sposobnosti da shvati značaj svog djela i upravlja svojim postupcima bile smanjene, ali ne bitno, te da je okrivljeni duševno zdrava osoba, na osnovu čega je sud zaključio da uračunljivost okrivljenog, iako je bila smanjena usled upotrebe alkohola, nije bila isključena, pa se samim tim ne može isključiti ni njegova vinost. Imajući u vidu navedeno, a posebno ponašanje okrivljenog u kritičnoj situaciji, sud nalazi da je okrivljeni postupao sa direktnim umišljajem, odnosno isti je bio svjestan da čini zabranjenu djelatnost, odnosno da sa još dva lica djeluje kao grupa, i da tako </span><span class="span1">vrši nasilje prema oštećenom, te da drskim i bezobzirnim ponašanjem ugrožava spokojstvo građana i remeti javni red i mir, s obzirom da je krivično djelo učinio na javnom mjestu u prisustvu drugih lica, što je u konkretnom slučaju i htio, čime su se pored objektivnih stekli i subjektivni elementi bića krivičnog djela nasilničko ponašanje iz čl. 399 Krivičnog zakonika Crne Gore.</span>
</p>
<p>
<span class="span1">Sud je cijenio i odbranu okrivljenog da je kritične večeri kada je došao na lice mjesta vidio kako desetak momaka udara oštećenog, ali istu nije mogao prihvatiti imajući u vidu da je ista protivrječna sama sebi, jer je okrivljeni odmah nakon toga naveo da nije vidio da su ti momci udarali oštećenog, već da su se samo raspravljali. Osim toga, ovakva odbrana je opovrgnuta iskazom svjedoka oštećenog koji je naveo da je upravo okrivljeni vršio nasilje nad njim, da je sa njim bilo još nekoliko lica i da je dok je zadobijao </span><span class="span1">udarce, držeći ruke na glavi da bi se zaštitio, čuo nekoga kako viče: „Što ga udarate?“. Takođe, ovakva odbrana je opovrgnuta i iskazom svjedoka P. B. koji je u prethodnom postupku naveo da je upravo okrivljeni zajedno sa svjedokom M. P. prišao oštećenom, zadao mu jedan udarac u predjelu glave i pokušao da ga izvuče iz vozila, a da su taj svjedok i svjedok M.P. krenuli da im priđu jer su znali da će oni udarati oštećenog. Ovakva odbrana je u suprotnosti i sa iskazima svjedoka M. i M. Pejkovića koji su takođe naveli da nisu vidjeli da je bilo ko udarao oštećenog. Sud nije mogao prihvatiti ni odbranu okrivljenog da se sreo sa oštećenim u policiji prije izvršene radnje prepoznavanja, jer osim što je takva odbrana opovrgnuta jasnim i decidiranim iskazom svjedoka oštećenog da nije vidio okrivljenog u policiji prije prepoznavanja, ista je u suprotnosti i sa iskazima svjedoka M. i M. P. koji su saglasno naveli da za vrijeme dok su sa okrivljenim čekali da daju obavještenje policiji sa njima nije bio oštećeni, niti su ga vidjeli u policiji, ali i sa iskazom svjedoka P. B. koji je naveo da je sa okrivljenim i sa svjedocima P. zajedno davao obavještenja policiji i da je prvi završio i izašao iz te prostorije i da je tada navodno vidio oštećenog koji nije prethodno bio sa njima dok su čekali da daju izjave. Cijenjena je i odbrana okrivljenog da je u prethodnom postupku državnom tužiocu iznio odbranu u kojoj je naveo da nije udarao oštećenog i da to mogu potvrditi i njegovi drugovi, a da je u policiji bio primoran da prizna da je izvršio krivično djelo, ali sud ovakvu odbranu nije mogao prihvatiti, jer je ista protivrječna odbrani okrivljenog iz prethodnog postupka, kada je iskoristio zakonsko pravo i brani se ćutanjem ne želeći da odgovara na postavljena pitanja. Njegovo objašnjenje da nije čuo šta državni tužilac diktira u zapisnik, kao i da nije obraćao pažnju na to šta piše u zapisniku kada je isti potpisivao, je po nalaženju suda potpuno neubjedljivo i nelogično, posebno kod činjenice da se potpisao na više mjesta u zapisniku, da je saslušavan u svojstvu osumnjičenog, te da mu to nije bilo prvi put da daje takvu vrstu iskaza, s obzirom da su protiv njega ranije već vođena dva krivična postupka. Imajući u vidu sve navedene protivrječnosti i nelogičnosti, sud nalazi da je ovakva odbrana sračunato data jedino u cilju izbjegavanja krivice. </span>
</p>
<p>
<span class="span1">Takođe, po ocjeni suda sasvim su neosnovane i primjedbe branioca okrivljenog istaknute u završnoj riječi. Njegov stav da su iskazi svjedoka oštećenog i svjedoka S. S. kontradiktorni, protivrječni i potupuno nepouzdani, te sračunati s ciljem svaljivanja krivice na okrivljenog, je po nalaženju suda potpuno neodrživ. Kako je to već navedeno iskazi ovih svjedoka su saglasni po pitanju svih odlučnih činjenica od kojih zavisi odluka o krivici i postojanju predmetnog krivičnog djela. Branilac ukazuje na nesaglasnost iskaza svjedoka S. S. iz prethodnog postupka kada je naveo da se događaj odigrao oko 01:30 časova. Međutim, branilac gubi iz vida da tom prilikom svjedok S. S.. nije bio izričit, već da je rekao da je vremensku odrednicu dao onako kako se to mogao sjetiti prilikom davanja iskaza, što po nalaženju suda nikako njegov iskaz ne čini protivrječnim sa iskazom datim na glavnom pretresu kada je rekao da se događaj desio nakon ponoći. Uostalom, takvo vremensko određenje ne samo da je saglasno sa iskazom svjedoka oštećenog, već je potvrđeno i sadržinom službene zabilješke UP CB Podgorica. Branilac ukazuje na razlike u iskazima svjedoka oštećenog i svjedoka Stijepovića u načinu izvršenja krivičnog djela, ali tom prilikom ponovo gubi iz vida da se svjedok oštećeni izjašnjavao o kritičnom događaju od samog početka istog, dok se svjedok Stijepović izjašnjavao samo od momenta kada je primjetio nasilničko ponašanje okrivljenog i lica koja su bila sa njim, a to je bio momenat kada je oštećeni već ležao na zemlji i zadobijao udarce. Razlika na koju je ukazao branilac, a koja se odnosi na dio iskaza oštećenog u kojem je naveo da je nakon ulaska u vozilo osjetio još jedan udarac, dok je svjedok S. istakao da nije vidio da se to desilo, se po ocjeni suda mora posmatrati u svijetlu činjenice da je oštećeni prije toga zadobio više udaraca u predjelu glave, te da se, kako je to sam naveo na glavnom pretresu, nakon toga nalazio "u magnovenju", odnosno da je svakako morao biti ošamućen zbog zadobijenih udaraca, ali i pri činjenici da svjedok S. u tom trenutku nije sprečavao samo okrivljenog da nastavi sa napadom na oštećenog, već su </span><span class="span1">pored okrivljenog tu bila po njegovim navodima još dva lica, što je samim tim dovelo do situacije u kojoj pažnja svjedoka S. nije mogla biti u svakom trenutku usredsređena na svako od tih lica pojedinačno. Sud posebno naglašava da se ukazana razlika odnosi na dio događaja koji nije obuhvaćen optužbom, odnosno na dio događaja koji se desio neposredno nakon kritičnog događaja, pa se ni izjašnjenje svjedoka u tom pravcu ne može smatrati izjašnjenjem o odlučnim činjenicama. Iz navedenih razloga sud nalazi da razlika na koju je ukazano nije takvog kvaliteta da bi mogla opravdati zaključak branioca okrivljenog da su iskazi svjedoka oštećenog protivrječni i potpuno nepouzdani. Posebno je neosnovana primjedba branioca da su iskazi navedenih svjedoka sračunati na svaljivanje krivice na okrivljenog, jer za takav zaključak ne postoji nijedan valjan razlog, a ovo kod činjenice da je i sam okrivljeni naveo da oštećenog ne poznaje od ranije te da isti nije imao niti jednog razloga da neistinito svjedoči, kao i  kod činjenice da je svjedok S. S. potpuno neutralan, pa se iz tog razloga njegov iskaz mora prihvatiti kao objektivan. Branilac je istakao primjedbu koja se odnosi na zapisnik o prepoznavanju koji je sačinjen od strane Osnovnog državnog tužilaštva u Podgorici navodeći da je tokom postupka od strane odbrane navodno traženo da isti bude izuzet iz spisa kao pravno nevaljan dokaz. Međutim, radi se o očiglednom previdu branioca, jer odbrana tokom postupka nije tražila da sud navedeni dokaz izuzme iz spisa predmeta, dok se primjedbe na izvršenu radnju prepoznavanja baziraju isključivo na tvrdnji okrivljenog da se prije prepoznavanja sreo sa oštećenim, ali takva tvrdnja ne samo da je opovrgnuta sadržinom zapisnika o prepoznavanju, koje je po ocjeni suda izvršeno u svemu na zakonit način, već nije potvrđena ni iskazima prijatelja okrivljenog, odnosno svjedoka P. B. i M. i M. P.. Primjedbe branioca da u konkretnom slučaju nije došlo do remećenja javnog reda i mira, jer se kritični događaj odigrao ispred noćnog kluba su potpuno nejasne, kod činjenice da se kritični događaj dogodio na javnom mjestu koje se nalazi u neposrednoj blizini magistralnog puta i gdje je svakom licu slobodan pristup, pa je samim tim nužno za posljedicu imao i remećenje javnog reda i mira. Za postojanje ugroženog spokojstva oštećenog na psihološkom planu nije bilo neophodno sprovoditi dokaz vještačenjem od strane vještaka relevantne struke kako to navodi branilac, jer je više nego evidentno da je vršenjem nasilja od strane grupe prema oštećenom nesumnjivo došlo do ugrožavanja ne samo njegovog fizičkog integriteta, već svakako i do njegovog spokojstva. Već je navedeno da je u konketnom slučaju umišljaj okrivljenog bio usmjeren na narušavanje javnog reda i mira, pa iz tog razloga ne stoje primjedbe branioca u tom pravcu, jednako kao što ne stoje ni primjedbe da se ponašanje okrivljenog, koji iz samo njemu znanih razloga prilazi oštećenom, zadaje mu udarac, izvlači ga iz vozila i nastavlja da vrši nasilje prema njemu u grupi sa još dva lica, ne može okarakterisati kao huliganstvo. Primjedba branioca da je u konkretnom slučaju postojao lični motiv za izvršenje predmetnog krivičnog djela je bez uticaja na drugačije presuđenje, jer motiv ne predstavlja bitno obilježje krivičnog djela nasilničko ponašanje iz čl. 399 Krivičnog zakonika Crne Gore. </span>
</p>
<p>
<span class="span1">Sud je cijenio i izmjenjeni iskaz svjedoka P. B. dat na glavnom pretresu, u kojem je naveo da je zamalo došlo do sudara sa vozilom koje je vozio taksista i to tako što su se vozila zaustavila jedno naspram drugog, nakon čega je taksista vozilom došao sa strane njihovog vozila i počeo da psuje, pa su izašli iz vozila, nakon čega je došlo do guranja, ali se ne sjeća ko se sa kim gurao, s tim što niko nikoga nije udarao. Međutim, sud takav iskaz nije mogao prihvatiti kao istinit, i to iz razloga što je takav iskaz protivrječan sa iskazom ovog svjedoka koji je dao u prethodnom postupku i u kojem nije pominjao da su se vozila zaustavila jedno naspram drugog i da se taksista vratio do njihovog vozila, već da im je taksi vozilo presjeklo put, pa su okrivljni i svjedok M.P. prvi izašli iz vozila i krenuli prema oštećenom i da je tada okrivljeni pokušavao da izvuče oštećenog iz vozila, te da je vidio da je okrivljeni zadao jedan šamar oštećenom u predjelu glave. Osim navedenog, ovakav iskaz nije mogao biti prihvaćen i zbog činjenice da svjedoci M. i M. P. u svojim iskazima, ali ni okrivljeni u odbrani, nisu navodili da je umalo došlo do sudara sa taksi </span><span class="span1">vozilom na način da su se vozila zaustavila jedno naspram drugog, nakon čega je taksista vozilom došao sa strane njihovog vozila i počeo da psuje, što sigurno ne bi zaboravili da navedu da je do toga zaista i došlo. Objašnjenje kojim je svjedok B. pokušao opravdati razlike u iskazima, odnosno da nije tačno da je kod državnog tužioca izjavio da je vidio da je okrivljeni ošamario oštećenog, već da je državni tužilac od njega uzimao iskaz u prisustvu svjedoka oštećenog i da nije unio u zapisnik ništa od onog što je on naveo, te da mu je na kraju tražio da potpiše zapisnik koji je već bio pripremljen, pritom odbijajući da u isti unese primjedbe, je po nalaženju suda potpuno nelogično, jer da se to zaista tako i dogodilo onda svjedok ne bi imao niti jednog razloga da svojim potpisima na više mjesta ovjeri sadržinu zapisnika i time garantuje da je istina sve što je u istom sadržano. Takođe, sud je cijenio i da je svjedok P. B. u prethodnom postupku naveo da je okrivljeni zadao udarac oštećenom u predjelu glave i to otvorenim dlanom, odnosno da ga je ošamario, te da okrivljeni i svjedok M. P. nisu uspjeli izvući oštećenog iz vozila, ali taj iskaz u tom dijelu nije mogao biti prihvaćen, jer je opovrgnut iskazom svjedoka oštećenog da ga je okrivljeni tom prilikom udario pesnicom, a što je potvrđeno i nalazom i mišljenjem vještaka medicinske struke, te da ga je okrivljeni izvukao iz vozila i nastavio da vrši nasilje nad njim, a što je potvrdio i svjedok S. navodeći da je grupa lica vršila nasilje nad oštećenim koji je ležao na tlu, odnosno koji se nalazio van vozila. Po ocijeni suda, svjedok B. je na takav način pokušao olakšati položaj okrivljenom time što je želio predstaviti da je isti nanio znatno blaži udarac oštećenom, te da njegovo ponašanje nije bilo toliko grubo vršenje nasilja.</span>
</p>
<p>
<span class="span1">Cijenjeni su i iskazi svjedoka M. P. i M. P., koje sud takođe nije mogao prihvatiti imajući u vidu da su isti protivrječni sami sebi u raznim fazama postupka, ali i međusobno. Naime, svjedoka M. P. je u prethodnom postupku naveo da je odmah po dolasku na lice mjesta krenuo ka ugostiteljskom objektu i kad je ušao u isti vidio je da je u toku zatvaranje na šta su mu ukazali i konobari, nakon čega se vratio do vozila i primjetio neku gužvu, kao i jedno taksi vozilo firme „... taksi“, ali nije bilo nikakve tuče, odnosno niko nije udarao oštećenog. Na glavnom pretresu je izmjenio iskaz navodeći da nije ulazio u ugostiteljski objekat, iako je to pokušao da učini i na ulazu sa prednje, ali i sa zadnje strane objekta, a kad se vratio nije primjetio bilo kakvo taksi vozilo. I iskazi svjedoka M. P. su bili kontradiktorni. Taj svjedok je u prethodnom postupku naveo da je odmah po dolasku na lice mjesta krenuo da uđe u ugostiteljski objekat, ali se u jednom trenutku okrenuo i primjetio gužvu i jedno žuto taksi vozilo, ali nije bilo tuče, niti je primjetio gdje su mu u tom trenutku bili brat i drugovi, iako je odmah nakon toga sa njima ušao u vozilo i napustio lice mjesta. Na glavnom pretresu mjenja svoj iskaz, navodeći da sa okrivljenim i svjedocima M. P. i P. B. bez bilo kakve ekcesne situacije vozilom prilazi lokalu, parkiraju se i sva četvorica kreću da uđu u ugostiteljski objekat, ali im gazda govori da je zatvoreno, nakon čega se oni vraćaju u vozilo i odlaze sa lica mjesta, a tom prilikom nije primjetio bilo kakvu gužvu ili tuču, niti da je tu bilo parkirano taksi vozilo. Imajući u vidu navedene kontradiktornosti, ali i činjenicu da su iskazi ovih svjedoka i međusobno protivrječni po pitanju mnogih detalja, te posebno činjenicu da se radi o drugovima okrivljenog, sud nalazi da su iskazi ovih svjedoka sračunato usmjereni na pružanje pomoći okrivljenom da izbjegne krivicu.</span>
</p>
<p>
<span class="span1">Sud je cijenio i dopis MUP Službe za informacione tehnologije od 10.11.2017. godine, ali je našao da je isti bez uticaja na donošenje drukčije odluke.</span>
</p>
<p>
<span class="span1">Imajući u vidu da sud shodno čl. 446 u vezi čl. 369 st. 2 Zakonika o krivičnom postupku nije vezan za predlog tužioca u pogledu pravne ocjene djela, to u konkretnom slučaju nije prihvaćena pravna kvalifikacija iz optužbe, odnosno da se radi o krivičnom djelu izvršenom u saizvršilaštvu u smilsu odredbi čl. 23 st. 2 Krivičnog zakonika Crne Gore, jer je predmetno krivično djelo izvršeno u grupi od tri lica, a takvo djelovanje je bilo obuhvaćeno i umišljajem okrivljenog, što predstavlja jedan od oblika izvršenja krivičnog djela nasilničko ponašanje iz čl. 399 Krivičnog zakonika Crne Gore.</span>
</p>
<p>
<span class="span1">Prilikom odmjeravanja kazne, a imajući u vidu svrhu kažnjavanja, sud je u smislu čl. 42  st. 1 Krivičnog zakonika Crne Gore, cijenio sve okolnosti koje su od uticaja da kazna bude manja ili veća, pa je na strani okrivljenog kao olakšavajuće okolnosti cijenio njegove lične prilike, odnosno da se radi o nezaposlenom licu koje je lošeg imovnog stanja, dok je od otežavajućih okolnosti cijenio njegov raniji život i s tim u vezi raniju osuđivanost presudama navedenim u izreci, koja je utvrđena iz izvoda iz registra kaznenih evidencija Ministarstva pravde KE 1145/2016 od 22.07.2016. godine, pa je imajući u vidu prethodno navedene okolnosti, a shodno čl. 36 Krivičnog zakonika Crne Gore, sud okrivljenog osudio na kaznu zatvora u trajanju od 7 (sedam) mjeseci, nalazeći da je ista neophodna i srazmjerna težini izvršenog krivičnog djela i ličnosti okrivljenog kao učinioca, koji je do sada već dva puta osuđivan zbog krivičnih djela sa elementima nasilja, te da će se jedino sa ovako odmjerenom kaznom zatvora na okrivljenog u dovoljnoj mjeri uticati da ubuduće ne čini krivična djela, kao i uticati na druge da ne čine krivična djela, čime će se sa uspjehom ostvariti ciljevi kako specijalne, tako i generalne prevencije, a time i svrha kažnjavanja iz čl. 32 Krivičnog zakonika Crne Gore u okviru opšte svrhe propisivanja i izricanja krivičnih sankcija iz čl. 4 st. 2 Krivičnog zakonika Crne Gore.</span>
</p>
<p>
<span class="span1">Sud je shodno čl. 239 st. 2 Zakonika o krivičnom postupku, oštećenog Ž.G. uputio da imovinskopravni zahtjev može ostvarivati u parničnom postupku, jer činjenice utvrđene u krivičnom postuku ne pružaju pouzdan osnov ni za potpuno ni za djelimično presuđenje, a njihovo utvrđivanje bi vodilo znatnom odugovlačenju postupka.</span>
</p>
<p>
<span class="span1">S obzirom na to da je okrivljeni M. M. oglašen krivim, sud ga je obavezao da na ime troškova krivičnog postupka plati iznos od 292,00 €, od čega se iznos od 181,50 € odnosi na ime nagrade vještaku psihijatru, a iznos od 60,50 € na ime nagrade vještaku medicinske struke i iznos od 50,00 € na ime sudskog paušala kao dijela troškova krivičnog postupka, koji je odmjeren srazmjerno trajanju i složenosti postupka i imovnom stanju okrivljenog, sve shodno čl. 226 i čl. 229 Zakonika o krivičnom postupku.</span>
</p>
<p>
<span class="span1">Na osnovu navedenog, a shodno čl. 374 Zakonika o krivičnom postupku, odlučeno je kao u izreci presude. </span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U PODGORICI</span>
</p>
<p style="text-align:center;">
<span class="span1">Dana 04.12.2017. godine</span>
</p>
<p>&nbsp;</p>
<p>
<span class="span1">ZAPISNIČARKA                                                                           S U D I J A</span>
</p>
<p>
<span class="span1"> Edina Kraja,s.r.                                                                         Rade Ćetković,s.r.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1">        PRAVNA POUKA: Protiv ove presude dozvoljena je</span>
</p>
<p>
<span class="span1">                                     žalba u roku od 8 dana od dana </span>
</p>
<p>
<span class="span1">                                     prijema prepisa iste, Višem sudu</span>
</p>
<p>
<span class="span1">                                     u Podgorici, a preko ovog suda.</span>
</p>
<p>&nbsp;</p>
<p>&nbsp;</p>
<p>
<span class="span1">                                                    ZTO. Edina Kraja</span>
</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
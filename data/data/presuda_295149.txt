<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:13pt;font-family:'Times New Roman';font-weight:800}
.span2{;font-size:13pt}
.span3{;font-size:13pt;font-weight:800}
.span4{;font-size:13pt;font-family:'Times New Roman'}
.span5{;font-size:13pt;font-style:italic }
.span6{color:#FF0000;font-size:13pt;font-family:'Times New Roman'}
.sup1{;font-size:13pt}
</style>
</head>
<body class="b1" style="background: #aaa;">
<div class="window1">
<div class="page1">
<li style="text-align:right">
<span class="span1">      K br. 243/17</span>
</li>
<p>&nbsp;</p>
<p>
<span class="span2">                                                    </span><span></span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span3">U IME CRNE GORE</span>
</p>
<li>
<span class="span1">     </span><span class="span1"></span>
</li>
<li>
<span class="span1"> OSNOVNI SUD U BARU</span><span class="span4">, kao prvostepeni krivični, sudija Goran Šćepanović, kao sudija pojedinac, sa zapisničarom M</span><span class="span4">ili</span><span class="span4">janom Minić, u krivičnom predmetu okrivljenog </span><span class="span1">S. M.</span><span class="span4">, zbog krivičnog ugrožavanje javnog saobraćaja iz čl. 339 st. 3 u vezi st 1 Krivičnog zakonika, po optužnom predlogu Osnovnog državnog tužilaštva u B. Kt.br. ... od 06.12.2017. godine, nakon održanog glavnog javnog pretresa u prisustvu savjetnika u Osnovnom državnom tužilaštvu u B. Š. D. i okrivljenog, dana 15.03.2018. godine donio je i javno objavio</span>
</li>
<li>
<span class="span4">   </span>
</li>
<li style="text-align:center;">
<span class="span1">PRESUDU</span>
</li>
<p>
<span class="span2"></span>
</p>
<p>
<span class="span2">Okrivljeni S. M., JMB ..., od oca D. i majke C., rodjene V., rodjen 08,05. 1976. godine u BiH Opština M., selo K., sa boravištem u B., D. V., podstanar kod S. M.,  razumije crnogorski jezik, govori srpskim jezikom, po zanimanju vozač u DOO »R.« u B., oženjen, otac jednog djeteta, završio srednju šumarsku školu, lošeg imovnog stanja, neosuđivan, </span>
</p>
<p>&nbsp;</p>
<p style="text-align:center;">
<span class="span3">K r i v   j e :</span>
</p>
<p>&nbsp;</p>
<p>
<span class="span2">Što je:</span>
</p>
<p>&nbsp;</p>
<p>
<span class="span2">Dana 01.07.2017.godine, oko 07,40 časova, na magistralnom putu B. – V., u mjestu D. - O., Opština B., upravljajući u saobraćaju teretnim motornim vozilom „M. A.“ reg. ozn BR ..., ne pridržavajući se saobraćajnih propisa, ugrozio saobraćaj i doveo u opasnost život oštećene K. J. , olako držeći da do posljedice neće doći, na način što je protivno odredbama čl. 49 st. </span><span class="span2">3</span><span class="span5"> </span><span class="span2">tač. 5 ZOBS-a na putevima (službeni list RCG 33/12), započeo preticanje vozila koje se kretalo ispred vozila kojim je upravljao, a da se nije uvjerio da po izvršenom preticanju ne bi mogao da se vrati u saobraćajnu traku kojom se kretao prethodno bez ometanja i ugrožavanja ostalih učesnika u saobraćaju, pa je sa vozilom sa desne kolovozne trake, prešao na lijevu kolovoznu traku, u trenutku kada se lijevom kolovoznom trakom iz pravca P. kretalo PMV marke „P.“ reg, ozn. SA ..., tada okrivljeni pokušava da se sa vozilom vrati u desnu kolovoznu traku, kojom se prethodno kretao, ali ne uspijeva u tome, kojom prilikom desnim dijelom vozila udara u zadnji lijevi dio vozila marke „A.“ reg, ozn. BR ..., kojim je upravljao S.N., koji se vozilom kretao ispred vozila kojim je upravljao okrivljeni, usljed čega PMV marke „A.“ gubi kontrolu i ostvaruje kontakt desnom stranom vozila sa odbojnom gredom koja se  nalazi po desnoj strani puta gledano iz </span><span class="span2">pravca B. u pravcu P., usljed čega je oštećena J. K. koja se nalazila kao saputnik na zadnjem sjedlštu vozila „A.</span><sup class="sup1">”</sup><span class="span2"> zadobila lake tjelesne povrede u vidu krvnog podliva kože sa otokom u desnom sljepoočnom predjelu,</span>
</p>
<p>&nbsp;</p>
<p>
<span class="span2">čime je izvršio krivično djelo </span><span class="span3">ugrožavanje javnog saobraćaja iz čl.339.st.3. u </span>
</p>
<p>
<span class="span3">vezi st.1.Krivičnog zakonika Crne Gore</span>
</p>
<p>&nbsp;</p>
<p>
<span class="span2">Pa mu sud primjenom čl. 4, 32, 36, 42, 52, 53 i 54 Krivičnog zakonika i čl. 226, 229 i 374  Zakonika o krivičnom postupku,  i z r i č e</span>
</p>
<li>
<span class="span4">      </span>
</li>
<li style="text-align:center;">
<span class="span1">USLOVNU OSUDU</span>
</li>
<li>
<span class="span4">        </span>
</li>
<p>
<span class="span2">           Kojom mu utvrđuje kaznu zatvora u trajanju od 30 (trideset) dana i istovremeno određuje da se kazna neće izvršiti ukoliko okrivljeni u roku od 1 (jedne) godine, od dana pravosnažnosti, ne učini novo krivično djelo.</span>
</p>
<p>
<span class="span2">          </span>
</p>
<li>
<span class="span4">Okrivljeni je dužan da plati troškove krivičnog postupka u iznosu od 310,00 € u roku od 15 dana od dana pravosnažnosti, pod prijetnjom izvršenja.</span>
</li>
<p>&nbsp;</p>
<li style="text-align:center;">
<span class="span1">O b r a z l o ž e n j e</span>
</li>
<p>&nbsp;</p>
<li>
<span class="span4">        </span><span class="span4">Optužnim predlogom Osnovnog državnog tužilaštva u B. Kt.br. ... od 06.12.2017. godine stavljeno je na teret okrivljenom izvršenje krivičnog djela bliže opisanog u izreci presude. </span>
</li>
<li>
<span class="span4">Okrivljeni je u svojoj odbrani izjavio da je državljanin B. i H. i zadnjih par godina živi u B. i radi kao vozač u preduzeću DOO „R.“ u B., koje sa bavi izvođenjem građevinskih radova i u vlasništvu posjeduje teretno motorno vozilo „M. „A.“ reg.ozn. BR ... kojim on upravlja. On je dana 01.07.2017. godine, sa teretnim motornim vozilom „M. A.“ krenuo iz D. V. u 17,40 časova, u namjeri da pođe u M. jer je trebao da utovari šljunak. Kada je izašao iz tunela „S.“, krećući se prema mjestu O. pretekao je kamionom auto koji se kretalo ispred njega, to je auto bilo marke „G.“ bijele boje, Ispred vozila marke „G.“  bijele boje se kretalo vozilo marke „A.“, on je uspio da pretekne vozilo „G.“ i ostao je i dalje na suprotnoj traci gdje se kreću vozila iz pravca P. u pravcu B. i vidio je vozilo marke „P.“ koje se kreće iz pravca P. i to vozilo je nesmetano prošlo pored njegovog vozila jer je imalo dosta prostora da prođe i da se mimoiđu. On, iako se vozilo marke „P.“ kretalo u njegovom pravcu nije skretao sa vozilom nego je i dalje išao u pravcu P. trakom koja pripada vozilima koja se kreću iz tog pravca, vidio je da je vozilo „A.“ izgubilo kontrolu, udarilo je u bankinu po desnoj strani puta i to vozilo se zaustavilo možda na nekih 100m ispred njegovog vozila, vidio je da je vozilo oštećeno i on je nastavio kretanje kamionom prema P.. Otišao je do naselja P. koje pripada G., utovario je šljunak, nakon sat vremena on se vratio kamionom u pravcu B.. Nazvao ga je njegov gazda E. R. i rekao mu da se neki čovjek raspituje u vezi boje kamiona i broja reg.tablica, pitao ga je da li su njihove tablice BR ..., on je rekao da jesu, i pitao ga je da li je on neki auto udario, on je rekao da nije koliko on zna i tu je završen razgovor izmedju njega i gazde i on je nastavio put prema B..  Dolaskom u mjesto O. vidio je policijski auto i vozilo „A.“ koje je bilo na mjestu </span><span class="span4">gdje je bilo i zaustavljeno kada se on kamionom kretao u pravcu P.. Tu se nalazilo i pmv marke „P.“ koje se kretalo iz pravca P. u pravcu B. kada je on preticao vozilo „G.“ koje se kretalo ispred njega. Policajac ga je zaustavio, on je izašao iz vozila, policija je fotografisala kamion na braniku kojim je upravljao konstatovana su oštećenja i to po desnoj strani kamiona u predjelu branika. On nije pobjegao sa lica mjesta iako je vidio da je vozilo „A.“ udarilo u bankinu tj ogradu i sigurno tako klizilo nekih 100m, vidio je da je vozilo oštećeno, ali je nastavio i dalje kretanje u pravcu P..</span>
</li>
<li>
<span class="span4">Na glavnom pretresu je dodao da još jednom navodi da je on zaista započeo preticanje vozila, ali ne predmetnog vozila već vozila koje se kretalo iza njega i da se on kretao sa lijeve strane predmetnog vozila marke „A.“, ali on tom prilikom nije pokušao da se vrati na svoju traku, jer na tom dijelu puta postoji traka koja je namjenjena za kretanje njegovog vozila, iza lijeve  ivice postoji još jedna traka koja je bila potpuno slobodna i treća traka namijenjena za kretanje vozila iz suprotnog smjera. On tom prilikom nije imao potrebu da se vraća. Ta treća traka iza lijeve ivice kolovoza namijenjena je za zaustavljanje i dužine je nekih 100 tinak metara. On jeste vidio da je vozač vozila marke „A.“ izgubio kontrolu, on nije ostvario nikakav kontakt sa njim. Prije svega želi da navede i to da je on i prilikom prve odbrane naveo da vozilo kojim je on upravljao je bilo oštećeno u prednjem desnom dijelu, ne zna da li je to ušlo u zapisnik, ali o tome se može izjasniti vlasnik kamiona. Osim toga kada se ima u vidu u kojoj mjeri je oštećen kamion, nemoguće je je vozilo „A.“ pretrpjelo tako mala oštećenja i konačno, postoji velika razlika u visini između branika kamiona koji je oštećen i dijela vozila „A.“ na kome su u zadnjem lijevom dijelu vidljiva oštećenja tako da takva oštećenja nisu mogla nastati od branika kamiona.</span>
</li>
<li>
<span class="span4">U dokaznom postupku na saglasan predlog stranaka pročitan je iskaz svjedokinje oštećene K. J. , svjedoci S.N., R. E. i M. R., na saglasan predlog stranaka pročitani su iskazi svjedoka A. N., P. S. i K. M. iz prethodnog postupka, pročitani su : zapisnik o   uviđaju saobraćajne nezgode UP CB B. br. ...   od 03.07.2017. godine sa skicom lica mjesta i fotodokumentacijom, zapisnik o izvršenoj kontroli prisustva alkohola u organizmu br. ... izdat na ime S. N. dostavljen od UP CB B., nalaz i mišljenje vještaka saobraćajne struke  Mr. M. Č. Kt br.... od 12.07.2017. godine, izještaj ljekara Jedinlce za HMP u B. br. ... od 01.07.2017. godine izdat na ime S. N., izvještaj ljekra jedinice za HMP u B. br. ... od 01.07.2017. godine izdat na ime K. J. , izvještaj ljekara specijaliste Opšte bolnice B. br. ... od 01.07.2017. godine, izdat na ime  N. S., izvještaj ljekara specijaliste Opšte bolnice B. br. ... od 01.07.2017. godine, izdat na ime J. K., otpusna lista JZU Opšte bolnice B. sa epikrizom br. ... od 02.07.2017. godine, izdata na ime K. J. , izvještaj ljekara specijalise Opšte bolnlce u B. br. ... od 05.07.2017. godine izdat na ime K. J. , izvještaj ljekara specijalise Opšte bolnice u B. br. ... od 05.07.2017. godine izdat na ime J. K., otpusna lista sa epikrizom br. ... od 02.07.2017. godine, izdata na ime S. N., nalaz i mišljenje vještaka medicinske struke dr. K. N. od 28.07.2017. godine, dopis Uprave policije CB B. od 05.12.2017.godine, izvod iz kaznene evidencije na ime okrivljenog MUP R S.  PS M. broj ... od 10.01.2018. godine, saslušan je vještak saobraćajne struke Č. M.. </span>
</li>
<li>
<span class="span4">Svjedokinja oštećena K. J. je izjavila da je dana 01.07.2017.godine, sa prijateljem N. S. krenula iz B. oko 06,00 časova sa njegovim vozilom marke „A.“ reg.ozn. BR .... Vozilom je upravljao S.N., ona se nalazila na sjedištu iza suvozača, dok se na mjestu suvozača nalazila N. A.. Vozilom su izašli iz tunela „S.“ i nastavili </span><span class="span4">kretanje prema P.. Kada su vozilom stigli u mjestu O., primijetila je da je kamion započeo preticanje vozila kojim je upravljao N., a zatim je primijetila da iz pravca P. nailazi vozilo marke „P.“ i da su se u njemu nalazile dvije ženske osobe i u momentu kada je postojala opasnost da dodje do direktnog sudara izmedju kamiona i „P.“, kamion je skrenuo u desno i udario u lijevi dio vozila u kojem se ona nalazila na zadnjem sjedištu, zatim je odgurnuo vozilo tako da je udarilo u bankinu, a zatim je počeo da ih gura vozilom tako da ih je gurao uz bankinu nekih možda 30-50 m kada se vozilo zaustavilo. Ona je bila u šoku, vidjela je da je to vozilo ne zaustavljajući se nastavilo kretanje u pravcu P.. N. vozilo nije pomjerao nego je ostavio gdje se i zaustavilo nakon kontakta sa kamionom. N. je čim su izašli iz vozila nazvao policiju, a prije toga upisao registarski broj kamiona, vidjeli su da se i vozilo „P.“ zaustavilo i te ženske osobe su bile u šoku, one su im prišle i pitale su da li treba pomoć, jer su vidjele da je vozilo oštećeno i ostale su do dolaska policije da bi ispričaie šta se zaista desilo. Te osobe je vidjela prvi put u životu i rekli su da su iz S. i da su došle u C. G. na odmor. N. je policiju zvao više puta, ali su policajci valjda kazali da nemaju koga trenutno da pošalju na lice mjesta, tako da su čekali sigurno dva sata da se izvrši uvidjaj. Dok je policija vršila uvidjaj, oni su ispričali šta se sve desilo da je kamion udario u vozilo 30m prije mjesta gdje se vozilo zaustavilo, međutim, oni su rekli da oni vrše uvidjaj tu gdje je vozilo zaustavijeno. Dok je policija vršila uvidjaj, iz pravca P. je naišao kamion koji je udario tog dana u vozilo kojim je upravljao N.. To su primijetile i dvije ženske osobe koje su se nalazile u „P.“ . Oštećenja na vozilu je primijetila i policija. Ona je nakon kontakta N. vozila sa kamionom glavom udarila u naslonjač sjedišta suvozača, a zatim je udarila kada je vozilo odbačeno o bankinu u staklo desnih zadnjih vrata. Nakon udesa njoj je počela glava da otiče, osjećala je jak bol u predjelu desne strane glave i vrata i ona je saopštila policiji da se ne osjeća dobro i da treba da joj se ukaže ljekarska pomoć, tada su oni rekli da moraju da mijenjaju zapisnik i da su to trebali da saopšte da imaju povrede na početku. Kada su se javili u hitnu pomoć oni su ih uputili u Opštu bolnicu u B., gdje su N. i ona zadržani i ona je ostala do 20,00 časova tog dana, a N. je ostao još jedan dan na liječenje. Ona je nakon nezgode imala hematom i to u vidu otekline u predjelu desnog dijela glave. Ona se kao oštećena ne pridružuje krivičnom gonjenju niti postavlja imovinsko pravni zahtjev.</span>
</li>
<li>
<span class="span4">Svjedok S.N., je izjavio da je dana 01.07.2017. godine oko 06,20 časova, krenuo sa pmv „A.“ reg.ozn.BR ..., njegovo vlasništvo, iz pravca B. u pravcu P.. Po izlasku iz tunela S., dolaskom u mjesto O., primijetio je kamion marke „M.”, koji se kretao iza njegovog vozila i krenuo je u preticanje njegovog vozila. Kada je uočio da ne može da izvrši bezbjedno preticanje jer se iz suprotnog smjera kretalo vozilo marke „P.“ iz pravca P. u pravcu B., a u kom trenutku se nalazio kamion koji je vršio preticanje, tada je kamion da bi izbjegao direktan sudar sa vozilom „P.“, reg.ozn. ŠA ..., koje je dolazilo njemu u susret, vozač kamiona je pokušao tada da se vrati u traku u kojoj se on kretao svojim vozilom, međutim, pošto nije uspio krenuo je kamionom u desno i udario u zadnji lijevi dio njegovog vozila i to iznad zadnjeg lijevog točka. Njegovo vozilo je tada odgurnuto u ivičnjak popeo ga je na ivičnjak i vukao sigurno nekih 30-50m i nakon toga njegovo vozilo se zaustavilo, međutim, taj kamion je nakon kontakta sa vozilom i nakon što je vidio da je njegovo vozilo zaustavljeno i da je izazvao nesreću nastavio kretanje svojim kamionom u pravcu P.. U njegovom </span><span class="span4">vozilu su se nalazile J. K. i A. N. i to J. se nalazila na zadnjem sjedištu vozila, a A. na mjestu suvozača. On je odmah istog momenta pozvao policiju u 06,20 časova javio se neko u dežurnoj službi i tada mu je saopštio da nema niko sada u policiji slobodan da može izaći na iicu mjesta. Oni su nakon nekog vremena ponovo pozvali policiju i čekali kako on tako i saputnice koje su se nalaziie u njegovom autu, kao i lica koja su se nalazila u vozilu marke „P.” reg.ozn ŠA .... Oni su policiju čekali do 07,45 kada su došla službena lica koja su izvršila uviđaj. Njegovo vozilo do momenta dolaska policije nije pomijerano sa lica mjesta. On je takodje kao i lica koja su se nalazila u „P.” pokazivali mjesto gdje je kamion udario njegovo vozilo, policija je rekla da oni vrše uvidjaj na mjestu gdje oni zateknu vozilo. Dok je policija vršila uvidjaj lica koja su se nalazila u vozilu „P.“ su prepoznali kamion kao i lice koje ga je udarilo i koje je izazvalo saobraćajnu nezgode, a kako je on nakon što je kamion pobjegao sa lica mjesta uspio da zapiše broj kamiona utvrdio je da se radilo se o vozilu marke „M. A.“ BR ... i vidio je da je upravo taj kamion koji je udario u njegovo vozilo. Policija je odmah zaustavila kamion, legitimisala vozača, ustanovila da je lice u pripitom stanju da je u 09,00 časova u toku uvidjaja imao 0,90 promila alkohola u krvi, a pitanje je koliko je to lice imalo promila alkohola u krvi u 06,20 časova kada je došlo do kontakta, On je nakon nezgode oko 07,00 časova pozvao komšiju na broj telefona V. M. ... i on je odmah reagovao i došao, on je njemu opisao kakav je kamion i rekao je mu reg.broj pošto se te kamiondžije sve medjusobno poznaju, on je počeo sve redom da zove kako bi provjerio u čijem je vlasništvu to vozilo.Tada je policija konstatovala oštećenja na braniku teretnog motornog vozila „M.“ i rekli su vozaču kamiona da izadje iz vozila, i dodje do službenog vozila policije. Tada je to lice alkotestirano i zna da je dreger pokazao da se radi o alkoholisanosti u promilima 0,94 promila alkohola u krvi, i policija mu je rekla da će mu biti oduzeta vozačka dozvola. Policija je kada su kazali da moraju zatražiti medicinsku pomoć, njih pitala zašto to ranije nisu rekli jer sad moraju da mijenjaju cijeli zapisnik, potom su pošli do Hitne službe, a zatim su dobili uput za Opštu bolnicu i nakon pregleda u Opštoj bolnici zadržani su na dalje liječenje u Opštoj bolnici u B., gdje je on ostao oko 48 sati, a koleginica J. je puštena istog dana oko 20,00 časova, On je osjećao jak bol u uhu i jaku glavobolju dok je njegova koleginica J. imala glavobolju. Vozilo marke „A.“ BR ... je kupio u februaru mjesecu 2017.godine za iznos od 4.000,00 eura, a šteta uslijed nastale saobraćajne nezgode je od strane ovlašćenog servisa „R.“ procijenjena na 3.300,00 eura, a amortizacija s obzirom na godine starosti krajnja šteta iznosi 2.500,00 eura. On se kao oštećeni ne pridružuje krivičnom gonjenju, i ne postavlja imovinskopravni zahtjev.</span>
</li>
<li>
<span class="span4">Svjedok R. E. je izjavio da je vlasnik preduzeća DOO R. B., a teretno vozilo koje je učestvovalo u saobraćajnoj nezgodi je vlasništvo preduzeća. On je predmetno vozilo kupio u Z. 6 do 7 mjeseci prije saobraćajne nezgode i prije nego što je on vozilo kupio njemu je prethodni vlasnik poslao fotografije vozila  i on je na prednjem desnom braniku tog vozila vidio jedno malo oštećenje, tačnije skinutu farbu i s obzirom da se radilo o sitnom oštećenju on je vozilo kupio. Vozilo u tom dijelu on nije popravljao i u istom stanju nalazi se i danas, a u vrijeme kada se dogodila saobraćajna nezgoda na tom braniku se nalazila i rđa. U pitanju je metalni branik koji je zbog skidanja sloja farbe bio zahvaćen procesom korozije.</span>
</li>
<li>
<span class="span4">Svjedok M. R. je izjavio da su dana kada se odigrala saobraćajna nezgoda kolega A. i on od strane dežurne službe obavješteni da se na saobraćajnici od tunela S. </span><span class="span4">do skretanja prema V. dogodila saobraćajna nezgoda, nakon čega su došli na lice mjesta. Oni su na licu mjesta zatekli samo vozilo marke „A.” i od strane lica koja su bila u tom vozilu mu su dobili informaciju da je došlo do kontakta sa jednim teretnim vozilom koje nisu vidjeli na licu mjesta. Kao što to rade oni su izradili skicu lica mjesta, prije toga zapisnik o uviđaju kojim su opisali sve što je potrebno i što inače rade kada vrše uviđaj. Za vrijeme vršenja uviđaja iz pravca P. naišlo je jedno teretno motorno vozilo za koje su lica iz vozila marke „A.” rekla da se radi o vozilu koje je učestvovalo u saobraćajnoj nezgodi. Oni su tom prilikom konstatovali oštećenja na desnoj strani vozila marke „A." i oštećenja na lijevoj strani On se ne može sjetiti da li je bilo oštećenja na teretnom vozilu, ali u svakom slučaju on je i lice mjesta i vozila fotografisao. </span>
</li>
<li>
<span class="span4">Svjedokinja A. N. je izjavila da je dana 01.07.2017. godine negdje oko 06,00 časova, ona je sa prijateljem S.N. i prijateljicom K. J. krenula iz B., N. vozilom marke „A.“, reg.ozn, BR ... za P.. Ona je sjedjela na mjestu suvozača, a na zadnjem sjedištu se nalazila J. K.. U jednom momentu je pogledala ulijevo i zapazila je da se radilo o bordo boji kamiona sa nekim sivim detaljem, to joj je ostalo u sjećanju i samo je rekla: „N., ovaj ih ubi“. Osjetila je tup udarac u vozilo kojim je N. upravljao i to u dijelu vjerovatno zadnjih vrata. Nakon tog tupog udarca vozilo je odbačeno u odbojnu gredu koja se nalazi po desnoj strani puta gledano iz pravca B. u pravcu P.. Tada je N. izgubilo kontrolu nad vozilom, odnosno to vozilo ih je guralo jedno 30m možda i 50m i nakon toga se vozilo tu i zaustavilo i vozilo više nije bilo u voznom stanju, jer su gume na vozilu bile sve iscijepane. Ona je pretrpjela šok. Kada su je odveli u bolnicu pritisak joj je bio 210 sa 120. Lice koje je upravljalo kamionom je nastavilo kretanje u pravcu P., nije se uopšte zaustavilo. Ona je nakon toga zajedno sa N. izašla iz vozila, N. joj je rekao „Pamti broj registracije“ i rekao: „BR ...“ i ponovio je broj, kojeg ona sada ne može da se sjeti i odmah je zvao policiju. Medjutim, policija nije došla, valjda je bilo vrijeme smjene, radilo se o jutarnjim satima. Oni su ostali na mjestu i dalje da čekaju, tada su im prišle dvije ženske osobe koje su se nalazile u vozilu marke „P.“, koje su kretale iz pravca P. u pravcu B. i tada su im saopštile da se kamion kretao njihovom kolovoznom trakom da bi izbjegao direktan sudar sa njima, pokušao je da se uključi u traku kojom se kretao N. sa vozilom i tom prilikom je udario u zadnji dio vozila u blatobran iznad lijevog zadnjeg točka. Oni su tu ostali sigurno do 08,00 časova, čekajući da policija izvrši uvidjaj. Dok je policija vršila uvidjaj vidjeli su kamion koji je udario u N. vozilo i izazvao saobraćajnu nezgodu kako se vraća iz pravca P. i rekli su policiji: „To je taj kamion, zaustavite ga“ nakon čega je to lice izašlo iz kamiona i oni su primijetili da ima oštećenja na desnom dijelu sa kojim je i došlo do kontakta sa vozilom kojim je upravljao N.. Nakon toga su pošli do Hitne službe i njoj je dat uput da ide u bolnicu i ona je par sati ostala na posmatranju, a J. i N. su zadržani. Nakon što je došla kući, ona je osjetila jak bol u predjelu desne strane rebara, vjerovatno od kaiša jer je bila vezana, ali nije više išla na pregled. U predmetnoj nezgodi ona nije imala vidne povrede.</span>
</li>
<li>
<span class="span4">Svjedokinja P. S. je izjavila da je sa prijateljicom K.M. krenula na more svojim vozilom “P.”, reg.oznake ŠA .... Krenuli su mjesto S.. U toku vožnje su se mijenjale. U ranim jutarnjim časovima 01.07.2017. godine, moguće je da je bilo oko 07,00 časova, kretale su se magistralnim putem. Ona je bila na mjestu suvozača kada je vidjela na njihovoj kolovoznoj traci kamion “M.“ koji je vršio preticanje putničkog </span><span class="span4">vozila “A.”. Sve to se dešavalo na bliskoj udaljenosti od njihovog vozila, vidljivost je bila normalna jer se već razdanilo, na njenom vozilu su bila upaljena svijetla, tako da joj je nejasno zašto je kamion započeo preticanje, kada mu je njeno vozilo dolazilo u susret krećući se svojom desnom kolovoznom trakom. Kako bi izbjegla kontakt M. je preduzela izmicanje u desnu stranu i to vrlo malo, jer tu nije bilo prostora, jer sa desne strane kolovoza su se nalazile stijene. Kamion koji je vršio preticanje je uspio da sa svoje lijeve kolovozne trake pređe na desnu kolovoznu traku, a da pritom ne udari u njihovo vozilo, ali je prilikom vraćanja na desnu kolovoznu traku, pretpostavlja desnim bočnim dijelom zakačio putničko vozilo koje je preticalo. To je bilo očigledno jer nakon prolaska su uočili da se vozilo “A.“ zarotiralo na kolovozu, pri čemu se zaustavilo na svojoj desnoj kolovoznoj traci pored bankine. Primijetili su da se kamion “M.“ udaljio nakon nezgode, odnosno da se uopšte nije zaustavio. Njena drugarica i ona su zaustavile vozilo, izašle do vozila “A." i tom prilikom putnici iz vozila “A.” cy izašli, a oni su im ponudili pomoć. Primijetili su da niko nije imao veće vidljive povrede, ali su se žalili na bolove. Zna da su u tom vozilu bile dvije žene i jedan muškarac i misli da je muškarac i upravljao vozilom. One su se tu zadržale do dolaska policije, ne zna ko je pozvao policiju, a sve sa namjerom da pruže podatke o onom što su vidjele. Do dolaska policije, na lice mjesta nije izlazilo vozilo hitne pomoći. Pošto su dali izjavu policiji, prijateljica i ona su krenuli ka S.. Neposredno prije nezgode putničko vozilo “A.“ pravilno se kretalo svojom desnom kolovoznom trakom i to brzinom koja je bila sasvim normalna za taj dio puta. Vidljivost je bila sasvim normalna, kolovoz nije bio vlažan. Vozač kamiona “M.“ je započeo preticanje kada za to nisu postojali uslovi, s obzirom da mu je u susret dolazilo vozilo koje se pravilno kretalo svojom kolovoznom trakom, a kojim je upravljala moja M.. Ona tačno ne može da navede reg.oznaku teretnog vozila i putničkog vozila koji su učestvovali u saobraćajnoj nezgodi.</span>
</li>
<li>
<span class="span4">Svjedokinja K. M. je izjavila da se dana 1. Jula 2017. godine sa svojim sinom i prijateljicama kretala u pravcu S. putničkim vozilom drugarice P. S. iz K., s tim što je ona upravljala vozilom. Kretala se desnom kolovoznom trakom u navedenom pravcu i u jednom momentu je uočila da teretno motorno vozilo koje je dolazilo u susret započinje preticanje vozila koje se kretalo ispred njega, a to je bilo jedno putničko vozilo, pa kada je vozač teretnog vozila najvjerovatnije shvatio da tu radnju ne može bezbjedno učiniti po ostale učesnike u saobraćaju, a prvenstveno vozilo kojim je ona upravljala, jer bi došlo do direktnog čeonog sudara, vozač teretnog vozila se ponovo vratio u svoju desnu kolovoznu traku i u tom trenutku zakačio vozilo koje se kretalo ispred njega, s tim što se ne sjeća marke, a zna da je bilo u pitanju vozilo sive boje. Nakon udara teretnog vozila u putničko putničko vozilo se odbilo i u više navrata je udarilo u bankinu, popucale su mu gume i ona je se zaustavila da eventualno ukaže pomoć nekom iz tog vozila ako je potrebno, dok se vozač teretnog vozila koje je izazvalo udes nije zaustavio na licu mjestu. Tom prilikom se niko nije žalio iz putničkog vozila marke „ A.“ na tjelesne povrede, ali su bili pod velikim stresom, no kasnije kada je odlazila da da izjavu u B. saznala je da se nalaze u bolnici na liječenju od posledica udesa. Što se tiče vremena odigravanja saobraćajne nezgode navodi da je bilo vidljivo i misli da se sve to dešavalo između 6:30 do 7:00 ujutru i to baš 1. Jula 2017. Godine.</span>
</li>
<li>
<span class="span4">Iz zapisnika o  uviđaju saobraćajne nezgode UP CB B. br. ... od 03.07.2017. godine sa skicom lica mjesta i fotodokumentacijom, utvrđeno je vrijeme i mjesto saobraćajne nezgode, vozila i učesnici u saobraćajnoj nezgodi, opis lica mjesta, povrijeđena lica i oštećenja na vozilima, izgled lica mjesta i položaj vozila nakon saobraćajne nezgode.</span>
</li>
<li>
<span class="span4">Iz zapisnika o izvršenoj kontroli prisustva alkohola u organizmu br... izdat na ime S. N. dostavljen od UP CB B., utvrđeno je da se alkometrom tipa Dreger“ utvrđeno da je okrivljeni imao 0,94 promila alkohola u organizmu. </span>
</li>
<li>
<span class="span4">Iz nalaza i mišljenja vještaka saobraćajne struke Mr. M. Č. Kt br.... od 12.07.2017.godine, utvrđeno je da se nezgoda dogodila danju, bez padavina, na dijelu magistralnog puta van naselja, na potezu u pravcu, sa kolovozom puta od asfalta, namijenjenim za dvosmjerni saobraćaj vozila, sa kolovoznim trakama od po jedne saobraćajne trake, širine 11,20 m, gdje je po kolovozu puta obilježena uzdužna razdjelna isprekidana linija između kolovoznih traka, a sa desne strane kolovoza postavljena je metalna odbojna ograda. U saobraćajnoj situaciji je „M.“ sustigao „A.“, i nastala su oštećenja na bočnoj desnoj strani u cijeloj dužini i u zadnjem  lijevom uglu „A.“, a na „M.“ nijesu nastala oštećenja, a nema podataka da su nastali bilo kakvi obrisi. Ako su oštečenja na bočnoj desnoj strani „A.“ u cijeloj dužinl nastala u kretanju „A.“ kontaktirajući metalnu odbojnu ogradu sa desne strane kolovoza (putnik A.), tada je zadnji lijevi ugao „A.“ u takvom kretanju bio u širini desne kolovozne trake puta, pa oštećenja na njemu (polomljeno zadnje lijevo stop svijetlo, uvijen zadnji lijevi blatobran) nijesu mogla istovremeno kontaktirajući metalnu odbojnu ogradu i bez učešća trećeg fizičkog tljela. Navedena oštećenja na zadnjem lijevom uglu „A.“ mogla su nastati dejstvom udarne sile prenešene sa „M.“ na A., desnim uglom prednjeg branika „M.“ u zadnje lijevo stop svijetlo i zadnji lijevi blatobran „A.“, čiji intenzitet je bio slab da proizvede oštećenje branika „M.“, a dovoljan da slomi staklo lijevog stop svijetla i da uvije zadnji lijevi blatobran „A.“, što je moglo nastati samo u slučaju da je „M.“ sustigao „A.“ neznatno većom brzinom od brzine „A.“ i da je u daljem kretanju „M.“ smanjivao brzinu ili je izmican ulijevo udaljavajući se od „A.“ ili je „A.“ izmican udesno udaljavajući se od „M.“. Izvedeno značenje ove  analize  je stav da vještak, u saobraćajno tehničkom aspektu, ne može isključiti, ni potvrditi subjektivne pokazatelje vozača i putnika „A.“ o okolnostima nastanka ove nezgode udarom prednjeg desnog ugla „M.“ u zadnji lijevi ugao „A.“. Ako je „M.“ u skraćivanju preticanja „A.“, zbog nailaska „P.“ iz suprotnog smjera, izmican bočno udesno, gubeći bezbjedno rastojanje čeono bočnom desnom stranom u odnosu na zadnji lijevi ugao „A.“, je preticao, ostvarujući udar prednjim desnim uglom „M.“ u zadnji lijevi ugao „A.“, tada je vozač „M.“ preticanjem „A.“ bez uvjeravanja da to može da učini na bezbjedan način kojim neće ometati ili ugroziti saobraćaj na putu, ne držanjem „M.“ na potrebnom bočnom rastojanju od „A.“, koga pretiče, učinio propust koji je u vezi sa izazivanjem opasnosti i nastankom ove nezgode. Ako „M.“ nije ostvario udar prednjim desnim uglom u zadnji lijevi ugao „A.“, tada je vozač „A.“ propuštanjem  da održi upravljivost vozilom putanjom desnom kolovoznom trakom i izlaskom sa  kolovoza  na bankinu sa desne strane, kontaktirajući metalnu odbojnu ogradu, učinio propust koji je u vezi sa izazivanjem opasnosti i nastankom ove nezgode.</span>
</li>
<li>
<span class="span4">Iz izvještaja ljekara Jedince za HMP u B. br.... od 01.07.2017. godine izdatog na ime S. N., izvještaja ljekara jedinice za HMP u B. br. ... od 01.07.2017.godine izdatog na ime K. J. , izvještaja ljekara specijaliste Opšte bolnice B. br. ... od 01.07.2017.godine, izdatog na ime  N. S., izvještaja ljekara specijaliste Opšte bolnice B. br. ... od 01.07.2017.godine, izdatog na ime J. K., otpusne liste JZU  Opšte bolnice B. sa epikrizom br. ... od 02.07.2017.godine, izdate na ime K. J. , izvještaja ljekara specijaliste Opšte bolnice u B. br. ... od 05.07.2017.godine izdatog na ime K. J. , izvještaja ljekara specijaliste Opšte bolnice u B. br. ... od 05.07.2017.godine izdatog na ime J. K., otpusne liste sa epikrizom br. ... od 02.07.2017. godine, izdate na ime S. N. i nalaza i mišljenja vještaka medicinske struke dr. K. N. od 28.07.2017. godine, utvrđeno je da S.N. nije zadobio tjelesnu povredu. J. K. je zadobila krvni podliv kože sa otokom u desnom sljepoočnom predjelu. Navedena povreda predstavlja u vrijeme nanošenja laku tjelesnu povredu i nastala je uslijed udara glavom K. J.  u tupo tvrde predmete u unutrašnjosti motornog vozila u kojem se imenovana nalazila.</span>
</li>
<li>
<span class="span4">Iz dopisa Uprave policije CB B. od 05.12.2017.godine, utvrđeno je da je prilikom sačinjavanja zapisnika o uviđaju došlo do tehničke greške, jer na vozilu marke „M.“ reg oznake BR ... postoje oštećenja u prednjem desnom dijelu što se može ustanoviti uvidom u fotoelaborat sačinjen prilikom vršenja uviđaja. </span>
</li>
<li>
<span class="span4">Iz izvoda iz kaznene evidencije na ime okrivljenog MUP R S.  PS M. broj ... od 10.01.2018. godine, utvrđeno je da okrivljeni nije osuđivan. </span>
</li>
<li>
<span class="span4"> Vještak saobraćajne struke Č. M. je na glavnom pretresu izjavio da ostaje pri datom nalazu i mišljenju. On je izvršio uvid u fotoelaborat koji sadrži fotografije na kojima su vidljiva oštećenja koja su nastala na putničkom vozilu, a postoje fotografije izgleda teretnog vozila, pa na osnovu analize vidljivih deformacija na vozilima nalazim da je vozilo „A.“ osim oštećenja na desnoj bočnoj strani u ovoj nezgodi imalo i oštećenja na zadnjoj bočnoj lijevoj strani u obimu od zadnjeg lijevog stop svijetla do osovine zadnjeg lijevog točka i ta oštećenja su u vidu loma stakla zadnjeg lijevog stop svijetla i značajnog deformisanja uvijanjem zadnjeg dijela blatobrana iza osovine zadnjeg lijevog točka gdje je vidljiv otisak blatobrana ka unutrašnjosti vozila, a taj potisak nije mogao nastati bez dejstva udarnog impulsa sa nekog drugog fizičkog tijela koje je bilo usmjereno kretanjem u istom smjeru kao „A.“ i koje je tokom tog kretanja imalo veću brzinu od brzine vozila „A.“ gdje se oštećenja prostiru duž desne bočne strane od zadnje ka prednjem kraju i tokom tog kontakta neki dio tog drugog fizičkog tijela je imao neko ispupčenje u donjoj zoni kontakirane površine koje je proizvodilo oštru ivicu uvijanja deformisanjem zadnjeg dijela blatobrana, a pri tome visina površine deformisanja bila je jednaka visini lijevog stop svijetla koje procjenjuje ne manje od 0,40 m, što znači da je ta površina nekog fizičkog tijela koje je proizvelo ovo deformisanje vozila „A.“ bila obla sa donjom izdiferenciranom spolja ivicom i da je imala visinu oko 0,40 m. Uporedenom analizom izgleda čeonog bočnog desnog dijela teretnog vozila „M.“ nalazi da postoje vidljive deformacije u vidu grebanja setom paralelnih linija od prednje ka zadnjoj strani horizontalno paralelnih u odnosu na kolovoz i istovremeno nalazi da je prednji desni far imao metalnu zaštitnu rešetku pa na osnovu opštih teorijskih postavki koje kumulativno znače da ne može nastati fizičko oštećenje na nekom tijelu u ovom slučaju vozilu „A.“ samo od sebe već da mora postojati udarni impuls od drugog tijela i da taj udarni impuls proizovodi silu akcije i da se toj sili akcije suprotstavlja sile reakcije tijela na koje se to odnosi u </span><span class="span4">ovom slučaju „A.“, ne mogu isključiti da je teretno vozilo „M.“ svojim čeono bočnim desnim dijelom, na kom je desni ugao oblo zaobljen, ali ima oštru metalnu konstrukciju zaštitne rešetke fara što sve ukupno dovedeno u vezi sa izgledom i obimom oštećenja na zadnjoj desnoj bočnoj strani vozila „A.“ ima izvedeno značenje da je teretno vozilo „M.“ u kretanju većom brzinom od brzine vozila „A.“ što znači u preticanju jer su se vozila kretala u istom smjeru, kontaktiralo zadnju bočnu lijevu stranu vozila „A.“ i da su kontaktne površine bile u tom fizičkom dodiru one koje su vidljive na fotografijama fotodokumentacije koja je naknadno dostavljena. Ova fotodokumentacija omogućava jednoznačna zaključivanja, jer su fotografije jasno vidljive i imaju prikaz od opšteg ka posebnog i šireg ka užem pogledu, pa omogućavaju ovu analizu koju je prethodno iznio. </span>
</li>
<li>
<span class="span4">Pregledom fotografija navedene fotodokumentacije ne može egzaktno numerički definisati dimenzije kontaktnih površina i njihove veličine, ali procjenom na osnovu vještine koju ima stečenu iskustvom i znanjem o dimenzijama vozila  izjašnjava se da procjenjuje, što znači ne utvrđuje, nego procjenjuje, da je visina čeono bočnog dijela branika „M.“ podudarna sa visinom oštećenja na zadnjem lijevom blatobranu „A.“ i istovremeno nalazi da je udaljenost od horizontalne podloge tih visina isto podudarna. S druge strane na ovom mjestu postoji metalna stopa za ulaz  lica koja bi se prevozila „M.“ na desna vrata kabine i ta metalna stopa je fizički isturena spolja bočno u desno i ima veliku površinu, a malu visinu, ta mala visina ove metalne stope mogla je proizvesti ono oštećenje koje je ranije opisao da je oštra ivica uvijanja blatobrana zadnjeg lijevog točka u njenoj donjoj visini. S obzirom na redosled fotografija u fotodokumentaciji  u kojem su prvo fotografije „A.“, on je tim redosledom i iznosio to što je našao, tako da je  premisu o oštrom uvijanja blatobrana zadnjeg lijevog točka iznio prije nego što je vidio sada da postoji metalna stopa ulaza na desna vrata vozila „M.“ bočno isturena van gabarita vozila. Kada je u pitanju različitost vidljivih deformacija na vozilima koji su bili u nekom kontaktu, to je posledica različitih energija koja su ta vozila kao fizička tijela posjedovala, a u ovom slučaju masa teretnog vozila je neuporedivo veća od mase „A.“, a on je prethodno iznio da je našao da je kontakt ostvaren kada se „M.“ kretao većom brzinom od brzine „A.“ i sada ukupno s obzirom da je energija jednaka proizvodu mase i brzine na kvadrat, to je u ovom kontaktu bila posebno izražena neravnomjernost energija u sudaru što je proizvelo da u pojavnom obliku nakon tog kontakta  je vidljivo da postoji nesrazmjera u izgledu obima oštećenja koja je privid laika, jer dubljom analizom koju je prethodno iznio se nalazi da je taj privid izazvan razlikom u veličini volumena tog teretnog vozila i putničkog, a kada se izdvoje same za sebe te kontaktne površine one su uzajamno podudarne i s druge strane zakonitost deformisanja je sledeća: onaj ko je veći i teži manje pretrpi ugrožen je slabiji i manji, kako u životu tako i u saobraćajnoj nezgodi.</span>
</li>
<li>
<span class="span4">Ocjenom izvedenih dokaza utvrđeno je da je okrivljeni izvršio krivično djelo koje mu je stavljeno na teret. Okrivljeni je dana 01.07.2017.godine, oko 07,40 časova, na magistralnom putu B. – V., u mjestu D. - O., upravljao teretnim motornim vozilom „M. A.“ reg. ozn BR .... Krećući se u pravcu u pravcu P., okrivljeni je započeo radnju preticanja vozila marke „A.“ reg. oznake BR ..., kojim je upravljao S.N., u trenutku kada se lijevom kolovoznom trakom iz pravca P. kretalo PMV marke „P.“ reg, ozn. SA .... Okrivljeni je tada pokušao da se sa vozilom vrati u desnu kolovoznu traku, </span><span class="span4">kojom se prethodno kretao, ali u tome nije uspio, kojom prilikom je desnim dijelom vozila udario u zadnji lijevi dio vozila marke „A.“, usljed čega je vozač vozila „A.“ izgubio kontrolu i ostvario kontakt desnom stranom vozila sa odbojnom gredom koja se  nalazi po desnoj strani puta gledano iz pravca B. u pravcu P.. U saobraćajnoj nezgodi oštećena J. K. koja se nalazila kao saputnik na zadnjem sjedlštu vozila „A.” zadobila je laku tjelesnu povredu u vidu krvnog podliva kože sa otokom u desnom sljepoočnom predjelu.Vrsta i težina tjelesnih povreda utvrđena je iz jasnog i stručnog nalaza i mišljenja vještaka medicinske struke K. N., koji je izrađen na osnovu medicinske dokumentacije na ime oštećene. </span>
</li>
<li>
<span class="span4">Okrivljeni u svojoj odbrani ne priznaje da je izvršio krivično djelo koje mu je stavljeno na teret navodeći u bitnom da se on jeste kretao saobraćajnicom na kojoj se dogodila saobraćajna nezgoda, da je on zaista započeo preticanje vozila marke “G.” koje se kretalo ispred njega, ispred tog vozila se kretalo vozilo marke „A.“ i da je on uspio da pretekne vozilo marke „G.“ kada je vidio da iz pravca P. nailazi vozilo marke „P.“, koje se kretalo iz pravca P. i da je to vozilo nesmetano prošlo pored njegovog vozila jer je bilo dosta prostora za mimoilaženje. On je vidio da je vozilo „A.“ izgubilo kontrolu i udarilo u bankinu po desnoj strani puta i zaustavilo se, ali on nije ostvario kontakt sa tim vozilom. Dodao je da nije logično da je njegovo teretno vozilo ostvarilo kontakt sa vozilom marke „A.“ za jer kada se imaju u vidu oštećenja na kamionu, nemoguće je da je vozilo „A.“ pretrpjelo tako malo oštećenja, a osim toga postoji velika razlika u visini između branika kamiona koji je oštećen i dijela vozila „A.“ na kome su vidljiva oštećenja s tim što je kamion kojim je on upravljao u tom dijelu branika bio oštećen i prije saobraćajne nezgode. Sud je u dokaznom postupku saslušao lica koja su učestvovala u predmetnoj saobraćajnoj nezgodi. Iz iskaza oštećene K. J.  utvrđeno je da je ona vidjela da se iz pravca P. kreće vozilo marke „P.“ sa dvije ženske osobe, da je kamion započeo preticanje vozila u kome se ona nalazila i u momentu kada je postojala opasnost da dođe do direktnog sudara između kamiona i vozila „P.“ kamion je skrenuo udesno i udario u lijevi dio vozila u kojem se ona nalazila. Navela je i to da je vozilo koje je učestvovalo u saobraćajnoj nezgodi prilikom vršenja uviđaja naišlo iz P. i da je to vozilo zaustavljeno. Iskaz oštećene potvrdio je i vozač vozila marke „A.“ S.N. koji je takođe opisao da je jedno teretno vozilo marke „M.“ koje se kretalo iza njegovog vozila započelo radnju preticanja njegovog vozila i kada je vozač vozila utvrdio da ne može da izvrši bezbjedno preticanje, jer je iz suprotnog smjera naišlo vozilo marke „P.“, teretno vozilo je u cilju izbjegavanja direktnog sudara sa tim vozilom pokušalo da se vrati u traku kojom se on kretao, međutim, kako nije uspio da se bezbjedno vrati na svoju traku udario je u zadnji lijevi dio njegovog vozila, iznad zadnjeg lijevog točka i njegovo vozilo je tada odgurnuto na ivičnjak. On je on uspio da zapiše registarski broj kamiona i za vrijeme vršenja uviđaja taj kamion je došao na lice mjesta prolazeći u pravcu B., kada je i zaustavljen. I svjedokinja A. N. koja se nalazila u vozilu marke „A.“ navela je da je primijetila sa lijeve strane jedan kamion, da je osjetila tup udarac u vozilo u kome se ona nalazila, pretpostavlja u predjelu zadnjih vrata, nakon čega je vozilo odbačeno u odbojnu gredu. Svjedokinje P. S. i K. M. su u bitnom saglasno opisale da su se vozilom marke „P.“a kretale u pravcu B. i da su u jednom trenutku vidjele na svojoj kolovoznoj traci kamion „M.“ koji je vršio preticanje vozila marke „A.“, da se sve to dešavalo na bliskoj udaljenosti i kako kamion nije uspio da se vrati na svoju traku, a u </span><span class="span4">cilju izbjegavanja kontakta sa njihovim vozilom, došlo je do kontakta između kamiona i vozila marke „A.“. Dakle, svi učesnici u saobraćajnoj nezgodi, izuzev okrivljenog saglasno su izjavili da je teretno vozilo započelo radnju preticanja vozila marke „A.“, u trenutku kada se iz suprotnog smjera kretalo vozilo marke „P.“, da vozač teretnog vozila nije uspio da se bezbjedno vrati u svoju traku, već je u cilju izbjegavanja kontakta sa vozilom marke „P.“ ostvario kontakt sa vozilom marke „A.“, nakon čega je vozilo bilo odbačeno na ivičnjak i odbojnu ogradu. </span>
</li>
<li>
<span class="span4">Sud je u dokaznom postupku pročitao zapisnik o uviđaju i dopis Uprave policije Centra bezbjednosti B. u kome je navedeno da prilikom sačinjavanja zapisnika o uviđaju,usled tehničke greške, nije navedeno da na vozilu marke „M.“ reg oznake BR ... postoje oštećenja u prednjem desnom dijelu što se može ustanoviti uvidom u fotoelaborat sačinjen prilikom vršenja uviđaja. </span>
</li>
<li>
<span class="span4">Vještak saobraćajne struke Č. M. je naveo da je moglo doći do situacije da je teretno vozilo marke „M.“ sustiglo vozilo marke „A.“ krećući se ne znatno većom brzinom i da je u daljem kretanju „M.“ smanjivao brzinu ili je izmicao ulijevo udaljavajući se od vozila „A.“ ili je vozilo „A.“ izmicano udesno udaljavajući se od vozila „M.“, što znači da on sa saobraćajno tehničkog aspekta ne može ni isključiti ni potvrditi subjektivne pokazatelje vozača i putnika vozila „A.“ o okolnostima nastanka saobraćajne nezgode, odnosno da je došlo do udara prednjeg desnog ugla vozila „M.“ u zadnji lijevi ugao vozila „A.“. U tom slučaju postupak vozača vozila marke „M.“ bio bi u vezi sa izazivanjem opasnosti i nastanka saobraćajne nezgode. Ukoliko nije došlo do kontakta između teretnog vozila i vozila marke „A.“ tada bi vozač vozila marke „A.“ propuštanjem da održi upravljivost vozilom i ostvarivanjem kontakta sa metalnom odbojnom ogradom učinio propust koji je u vezi sa izazivanjem opasnosti i nastankom saobraćajne nezgode. Sud je vještaka Č. M. saslušao i na glavnom pretresu. Vještak je ostao pri nalazu i mišljenju, međutim, vještak je na glavnom pretresu ostvario uvid i u fotoelaborat koji nije imao na raspolaganju u vrijeme kada je vršio vještačenje u prethodnom postupku. Vještak je naveo da se na desnoj strani vozila marke „M.“ nalazi metalna stopa koja se koristi za ulazak i izlazak istog vozila i ista je bočno isturena van gabarita vozila. Između teretnog vozila i vozila marke „A.“ postoje razlike vidljivih deformacija, a to je posljedica različitih energija koja su ta vozila kao fizička tijela posjedovala, a u konkretnom slučaju masa teretnog vozila je neuporedivo veća od mase putničkog vozila, a prilikom kontakta teretno vozilo se kretalo većom brzinom od brzine putničkog vozila i iz tog razloga je u navedenom kontaktu bila posebno izražena neravnomjernost energija u sudaru a samim tim i u obimu oštećenja. Vještak je naveo da je mala stopa koja se nalazi sa desne strane vozila marke „M.“, imajući u vidu njenu malu visinu mogla proizvesti oštećenja na vozilu marke „A.“. Dakle, svi saslušani učesnici u saobraćajnoj nezgodi su saglasno opisali da je teretno vozilo ostvarilo kontakt sa vozilom marke „A.“ na način što je vozač tog vozila u cilju izbjegavanja frontalnog sudara sa vozilom marke „P.“, koje je nailazilo iz suprotnog smjera, pokušao da se vrati na svoju traku, u trenutku kada se tim dijelom kolovoza kretalo vozilo marke „A.“ , koje je prethodno pretekao, usled čega je i došlo do kontakta između ovih vozila. Vještak saobraćajne struke Č. M. je u prethodnom postupku naveo dvije varijante uzroka saobraćajne nezgode i to prvu da je uzrok saobraćajne nezgode u postupanju okrivljenog, pod pretpostavkom da je on ostvario kontakt sa vozilom marke „A.“, i drugu varijantu da je uzrok saobraćajne </span><span class="span4">nezgode postupanje vozača vozila „A.“, u slučaju da nije došlo do kontakta između ta dva vozila. Međutim, vještak je na glavnom pretresu izvršio uvid u fotografije koje su sačinjene prilikom vršenja uviđaja, kojom prilikom je naveo da je kontakt teretnog vozila i vozila marke „A.“ mogao biti ostvaren kontaktom metalne stope teretnog vozila i zadnjeg lijevog dijela vozila marke „A.“, što pored već navedenih iskaza oštećene i svjedoka potvrđuje navode iz optužnog predloga u pogledu krivice okrivljenog. Okrivljeni čije reg. oznake je zapisao S.N., je izjavio da se u vrijeme saobraćajne nezgode nalazio na licu mjesta, navodeći da nije ostvario kontakt sa vozilom marke „A.“, međutim, iz svih izvedenih dokaza utvrđeno je da je upravo vozilo kojim je upravljao okrivljeni marke „M.“ reg. oznake BR ..., ostvarilo kontakt sa volzilom marke „A.“. </span>
</li>
<li>
<span class="span4">U članu 49 st. 3 tč. 5  Zakona o bezbjednosti saobraćaja na putevima propisano je da  je da vozač ne smije vozilom da započne preticanje ili obilaženje ako po izvršenom preticanju ili obilaženju ne bi mogao da se vrati u saobraćajnu traku kojom se kretao bez ometanja ili ugrožavanja ostalih učesnika u saobraćaju. Okrivljeni je postupao protivno navedenoj zakonskoj odredbi, jer je započeo radnju preticanja vozila marke “A.” iako mu udaljenost vozila marke “P.” nije omogućavala da po izvršenom preticanju može da se vrati u saobraćajnu traku kojom se kretao bez ometanja ili ugrožavanja ostalih učesnika u saobraćaju, konkretno vozila marke “A.”.  </span>
</li>
<li>
<span class="span4">Okrivljeni je bio svjestan da usled predstavljenog načina vožnje može ugroziti bezbjednost saobraćaja, odnosno ostvariti zabranjenu posledicu, ali je olako držao da će je moći spriječiti ili da ona neće nastupiti. U odnosu na krivično djelo ugrožavanje javnog saobraćaja iz čl. 339 st. 3 u vezi st. 1 Krivičnog zakonika, okrivljeni je postupao sa svjesnim nehatom. </span>
</li>
<li>
<span class="span4">Odlučujući se za krivičnu sankciju prema okrivljenom sud je cijenio sve olakšavajuće i otežavajuće okolnosti iz čl. 42 Krivičnog zakonika. Na strani okrivljenog sud je od olakšavajućih okolnosti cijenio porodične prilike jer je oženjen i otac jednog djeta, da se oštećeni K. J. nije pridružila krivičnom gonjenju i njegov raniji život jer nije osuđivan. Otežavajućih okolnosti nije bilo. Ocijenjeno je da prema okrivljenom nije potrebno izricanje efektivne kazne zatvora, da će se izricanjem uslovne osude prema okrivljenom u potpunosti postići svrha njenog izricanja i na taj način dovoljno uticati da ubuduće ne čini krivična djela. </span>
</li>
<li>
<span class="span4">Odluka o troškovima zasniva se na odredbi čl. 229 Zakonika o krivičnom postupku. Dosuđeni iznos se odnosi na izradu nalaza i mišljenja vještaka saobraćajne struke u iznosu od 159,50 (126,50+33 €), nalaza i mišljenja vještaka medicinske struke u iznosu od 126,50 € i troškove rada suda koji su određeni prema trajanju, složenosti krivičnog postupka i imovinskim prilikama okrivljenog.</span>
</li>
<li>
<span class="span4">Na osnovu izloženog odlučeno je kao u izreci presude.</span>
</li>
<p>&nbsp;</p>
<p>&nbsp;</p>
<li style="text-align:center;">
<span class="span1">OSNOVNI SUD U BARU</span>
</li>
<li style="text-align:center;">
<span class="span1">Dana 15.03.2018. godine</span>
</li>
<p>&nbsp;</p>
<p>&nbsp;</p>
<li>
<span class="span1">        Zapisničar</span><span class="span1"></span><span class="span1"></span><span class="span1"></span><span class="span1"></span><span class="span1">       </span><span class="span1"></span><span class="span1">             S U D I J A</span>
</li>
<li>
<span class="span1">    M</span><span class="span1">ili</span><span class="span1">jana Minić</span><span class="span1"></span><span class="span1">               </span><span class="span1"></span><span class="span1">                           Goran Šćepanović</span>
</li>
<p>&nbsp;</p>
<li>
<span class="span1">PRAVNA POUKA:</span><span class="span4"> Protiv te presude može se </span>
</li>
<li>
<span class="span4">izjaviti žalba Višem sudu u P. u roku od</span>
</li>
<li>
<span class="span4">8 dana od dana prijema pismenog otpravka.</span>
</li>
<li>
<span class="span4">Žalba se predaje ovom sudu u dva primjerka</span><span class="span6">.</span>
</li>
<p>&nbsp;</p>
<p>&nbsp;</p>
<li>
<span class="span4">DN-a:  -1 x spisi</span>
</li>
<li>
<span class="span4">            -1 x okrivljenom</span>
</li>
<li>
<span class="span4">- 1 x ODT B.  </span>
</li>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
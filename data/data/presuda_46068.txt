<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:center;hyphenate:auto;font-family:Times New Roman;font-size:12pt;}
.p2{text-align:center;hyphenate:auto;font-family:Arial;font-size:12pt;}
.p3{text-align:justify;hyphenate:auto;font-family:Arial;font-size:12pt;}
.p4{text-align:start;hyphenate:auto;font-family:Arial;font-size:12pt;}
.p5{text-align:justify;hyphenate:auto;font-family:Times New Roman;font-size:12pt;}
.p6{text-align:start;hyphenate:auto;font-family:Times New Roman;font-size:12pt;}
.s1{font-family:Arial;font-weight:bold;}
.s2{font-family:Arial;}
.s3{font-weight:bold;}
.s4{font-family:Times New Roman;}
</style>
<meta content="milosav.zekic" name="author">
</head>
<body class="b1 b2">
<p class="p1"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p3">
<span>OSNOVNI SUD U ROŽAJAMA</span>
</p>
<p class="p3">
<span>K.br. 197/12</span>
</p>
<p class="p3"></p>
<p class="p3"></p>
<p class="p2">
<span>U IME CRNE GORE</span>
</p>
<p class="p3"></p>
<p class="p3">
<span>	Sudija Osnovnog suda u Rožajama Milosav Zekić, uz učešće zapisničara Aide Luboder , rješavajući po optužnom predlogu Osnovnog državnog tužilaštva iz Rožaja Kt.br.228/12  od 28.11.2012.g. podnijet protiv okrivljenih E. Lj.  iz Rožaja, zbog krivičnog djela krađa iz čl. 239. st. 1. Krivičnog zakonika i S. N. iz Rožaja zbog krivičnog djela prikrivanja  iz čl. 256. st. 2. u vezi st. 1. Krivičnog zakonika,  nakon održanog glavnog i javnog pretresa u prisustvu Zamjenika Osnovnog državnog tužioca Armina Selmanovića, punomoćnika oštećene  T.K., Š. K., okrivljenih i branioca okrivljenog S. N. adv. R. S. dana  16.04.2013.g.  donio je i javno objavio</span>
</p>
<p class="p3"></p>
<p class="p2">
<span>P R E S U D U</span>
</p>
<p class="p3"></p>
<p class="p3"></p>
<p class="p3">
<span>	Okrivljeni:</span>
</p>
<p class="p3"></p>
<p class="p3">
<span>	E. LJ. , JMB  . od oca R.   i majke M. , rodj.M., rodjen . u Rožajama, gdje i živi naselje "Ibarac"   drž. CG, razumije crnogorski jezik, koji je i  njegov  jezik, pismen, završio SSS  zaposlen, oženjen , otac  dvoje  maloletne djece,    siromašnog imovnog stanja, osudjivan presudom Osnovnog suda Rožaje K.br. 220/08 od 27.11.2008.g. zbog krivičnog djela iz čl. 154. KZ na kaznu zatvora u trajanju od 2 mjeseca , uslovno 1 godinu, presudom Osnovnog suda Rožaje K.br. 73/12  od 11.06.2012.g. zbog krivičnog djela iz čl. 239. st. 1.  KZ na kaznu zatvora u trajanju od 60 dana, uslovno 1 godinu. </span>
</p>
<p class="p3"></p>
<p class="p3">
<span>	S. N., JMB . od oca V. i majke S.rođene, S.rođen 25.05.1980.g. u Rožajama gdje i živi   naselju Baza, državljanin CG, razumije  crnogorski jezik, a njegov jezik je bosanski, nezapošljen, oženjen otac jednog maloletnog djeteta, pismen, završio SSS, srednjeg imovnog stanja, osuđivan presudom Osnovnog suda Rožaje K.br. 72/06 od 04.04.2006.g. zbog krivičnog djela iz čl. 154. KZ na kaznu zatvora u trajanju u 30 dana, uslovno 1 godinu, presudom Osnovnog suda Rožaje K.br. 219/09 (spojen K.br. 232/09 od 22.04.2010.g.,  zbog krivičnog djela iz čl. 154. st.1.  KZ na novčanu kaznu u iznosu od 500,00 eura.  </span>
</p>
<p class="p3"></p>
<p class="p3"></p>
<p class="p3"></p>
<p class="p2">
<span>OSLOBAĐAJU SE OD OPTUŽBE</span>
</p>
<p class="p2"></p>
<p class="p4">
<span>	Da su:</span>
</p>
<p class="p5"></p>
<p class="p5">
<span>	</span><span class="s1">1. E.Lj.</span><span class="s2">, neutvrđenog dana oktobra mjeseca 2012. godine, u mjestu zv. Suhovara, Opština Rožaje, oduzeo tuđu pokretnu stvar – metalni kontejner dimenzija 2x6 metara, vlasništvo pokojnog Š. K., čija je vrijednost 480,00 Eura, u namjeri da njenim prisvajanjem sebi pribavi protivpravnu imovinsku korist, na način što je isti isjekao u djelove, a zatim ga transportovao do naselja Baza Opština Rožaje i prodao u metalni otpad S. N., </span>
</p>
<p class="p3"></p>
<p class="p3">
<span>	-čime bi izvršio krivično djelo krađa iz čl. 239. st. 1. Krivičnog zakonika.</span>
</p>
<p class="p3"></p>
<p class="p3">
<span>	</span><span class="s3">2. S. N.</span><span>, neutvrđenog dana oktobra mjeseca 2012. godine, u naselju Baza, Opština Rožaje, pribavio stvar – metalni kontejner dimenzija 2x6 metara, koji je pribavljen krivičnim djelom krađa, izvršenim od strane E. Lj., a mogao je i bio dužan da zna da je stvar pribavljena krivičnim djelom, na način što je od E. Lj., otkupio isti u metalni otpad, koji je nakon što ga je Š. K. upoznao da je oduzet njegovom bratu  Šefkiji, prodao nepoznatim licima, </span>
</p>
<p class="p3"></p>
<p class="p3">
<span>	-čime bi  izvršio krivično djelo prikrivanje iz čl. 256. st. 2. u vezi st. 1. Krivičnog zakonika.</span>
</p>
<p class="p4"></p>
<p class="p3">
<span>	pošto nije dokazano da su okrivljeni izvršili krivčna djela za koja su optuženi. </span>
</p>
<p class="p3"></p>
<p class="p3">
<span>	Troškovi krivičnog postupka padaju na teret posebnog razdjela budžeta za rad sudova  i to: za vještačenje i uviđaj suda na lice mjesta    u iznosu od  136,00  eura, a o visini ostalih troškova,  sud će  odlučiti posebnim rješenjem. </span>
</p>
<p class="p3"></p>
<p class="p2">
<span>					</span>
</p>
<p class="p2">
<span>O b r a z l o ž e nj e</span>
</p>
<p class="p3"></p>
<p class="p3">
<span>	Osnovno državno tužilaštvo iz Rožaja, podnijelo je ovome sudu optužni predlog  Kt.br. 228/12  od 28.11.2012.g. protiv okrivljenih E. Lj.  iz Rožaja, zbog krivičnog djela krađa iz čl. 239. st. 1. Krivičnog zakonika (KZ) i S.  N. iz Rožaja zbog krivičnog djela prikrivanja  iz čl. 256. st. 2. u vezi st. 1.   KZ.</span>
</p>
<p class="p3"></p>
<p class="p3">
<span>	Na glavnom pretresu  Zamjenik  ODT -a Armin Selmanović je  precizirao činjenični opis djela kao u dispozitivu ove presude, te je predložio da sud okrivljene oglasi krivim i da okrivljenog E. Lj. osudi na novčanu kaznu u iznosu od 1.200,00 eura, a okrivljenog S. N. na novčanu kaznu u iznosu od 700,00 eura.  </span>
</p>
<p class="p3"></p>
<p class="p3">
<span>	Punomoćnik oštećene T. K., Š. K. u završnoj riječi je istakao da se oštećena pridružuje krivičnom gonjenju ODT-a u odnosu na okrivljene i  postavlja imovinskopravni zahtjev u iznosu od 850,00 eura. </span>
</p>
<p class="p3"></p>
<p class="p3">
<span>	Branilac okrivljenog S. N.  adv. R. S. u završnoj riječi je predložio da sud njegovog branjenika oslobodi od optužbe jer u postupku nije dokazano da je izvršio krivično djelo kojemu je stavljeno na teret. </span>
</p>
<p class="p3"></p>
<p class="p3">
<span>	Okrivljeni E. Lj. u svojoj odbrani je istakao da nije oduzeo metalni kontejner u mjestu zv. "Suhovara", Opština Rožaje oktobra mjeseca 2012.g. nti je djelove od ovog kontejnera prodavao S. N.kao metalni otpad. Istakao je da je sa svojim stricem Idrizom posedovao drvenu štalu u naselju Bandžov,Opština Rožaje, koja je bila pokrivena rebrastim aluminiskim limom. Pošto je štalu porušio snijeg u toku 2011/12, lim je neko vrijeme držao na špeditoru, a zatim je  uz saglasnost strica odlučio da dio lima proda. Nakon toga juna ili jula mjeseca 2012.g.  tri table ovog lima i još nekoliko parčadi drugog lima kojim je bio pokriven kokošar je prodao S. N. u naselje "Baza", Opština Rožaje,   koji otkupljuje staro gvožđe. Predložio je da ga sud oslobodi od optužbe jer nije izvršio djelo koje mu je stavljeno na teret. </span>
</p>
<p class="p3"></p>
<p class="p3">
<span>	Okrivljeni S. N.u svojoj odbrani je istakao, da živi  u naselje Baza, Opština Rožaje i vrši otkup starog željeza. Oktobra mjeseca 2012.g. okrivljeni E.Lj.mu je dotjerao dvije-tri table lima sive boje dužine 1,5 do 2,00 m i nekoliko parčadi lima crne boje i rekao mu da  ovaj lim  potiče sa njegovog stana koji je oštećen, pa je pristao da ga kupi. Nikakvo drugo željezo E. mu nije prodao, pa ni željezo od kontejenera. Nakon 20-tak dana kod njega je došao Š. K. i  pitao ga odakle mu ovaj lim, pored kojeg je bilo još željeza koji je otkupio  i šasije od kamiona koje je rashodovao, pa mu je kazao kod koga je  kupio lim. Š. mu je rekao da taj lim potiče od kontejnera vlasništvo njegovog pok. brata i kazao  mu da isti ne dira dok ne dođe policija i tvrdio je da jedna od njegovih šasije, šasija tog kontejnera, što nije  tačno. Nakon toga došla je policija koja je zatekla celokupno željezo koje je našao  i Š. i sve je fotografisala, tako da  se na fotografijama  vidio lim koji mu je prodao okrivljeni  E., kao  i ostalo željezo koje nije poticalo od kontejnera. Predložio je da ga sud oslobodi od optužbe jer nije izvršio krivično djelo koje mu je optužbom stavljeno na teret. </span>
</p>
<p class="p3"></p>
<p class="p3">
<span>	Po ovoj krivičnopravnoj stvari sud je izveo dokaze: saslušao svedoke-oštećenu T. K., svedoka Š. K., A. K., S. Lj., H. N., S. L., R. A.,  vještaka mašisnke struke S. M. i pročitao njegov pisani nalaz i mišljenje od 26.02.2013.g., pročitao zapisnik o uviđaju ovoga suda  od 21.02.2013.g.,</span><span class="s3"> </span><span>zapisnik o uviđaju Ispostave Rožaje br. 38/03 od 05.11.2012.g., dopis Privrednog suda Bijelo Polje R.br. 52/13 od 15.03.2013.g., izvršio uvid u fotodokumentaciju Ispostave Rožaje br. 200/2012 od 05.12.2012.g. i br. Sl-12 od 08.12.2012.g. i uvid u izvode  iz kaznenih  evidencija na ime okrivljenih.  </span>
</p>
<p class="p3"></p>
<p class="p3"></p>
<p class="p3">
<span>	Svedok-oštećena T. K., je izjavila da su ona i njen pok. suprug Š. posjedovali metalni kontejner u mjestu "Suhovara",  Opština Rožaje. Početkom novembra mjeseca 2012.g. njen djever Š. ju je upoznao da je neko oduzeo ovaj kontejner i da je djelove od istog našao u naselje Baza, Opština Rožaje. Istakla je da ona nije bila na lice mjesta da  gleda ove djelove, tako da joj detalji nijesu poznati. </span>
</p>
<p class="p3"></p>
<p class="p3">
<span> 	Svedok Š. K.  je izjavio, da je njegov brat Šefkija posedovao metalni kontejner dimenzija 8x2 m  u mjestu "Suhovara" Opština Rožaje, koji je dobio -  kupio kod Š. uprave  u Rožajama i posedovao je rješenje o tome. Kontejner je povremeno koristio  kada je išao u pečurke,  kolje i sl. Nakon smrti njegovog brata Š. ovaj kontejner je  zapaljen i ukraden početkom novembra mjeseca 2012.g. kada je sagorelo i rješenje o kupovini istog, što je utvrdio neposrednim uvidom na lice mjesta dana 04.12.2012.g. o čemo je obavijestio policiju. Dana 06.11.2012.g., kada je prolazio kroz naselje Baza, Opština Rožaje  primjetio je  na metalnom otpadu okrivljenog S. N. djelove ovog kontejnera tj. slova žute boje na plehu od vrata koja su ranije ispisana na vratima  kontejnera, pa je   u prisustvu okrivljenog  S. pregledao otpad i našao  lim od kontejnera, kao i druge djelove  tj. šasiju i dr. i rekao mu da ne dira ove djelove dok ne dođe policija, a S.mu je kazao da je ove djelove kupio kod E. Lj.. Nakon dva dana policija ga je obavijestila  da su na otpadu našli tri lima, te su zajedno pošli na lice mjesta gdje se uvjerio da je većina djelova od kontejnera otuđena i da na otpadu postoje samo tri lima. </span>
</p>
<p class="p3"></p>
<p class="p3">
<span>	Svedok  A.K. je izjavio, da je njegov  stric Š. posjedovao kontejner u mjestu zv. Suhovara, Opština Rožaje koji je bio obložen rebrastim limom sive boje. Da je nakon Š.smrti ovaj kontejner neko ukrao i da je  djelove od istog  pronašao njegov otac kod okrivljenog S. u naselje Baza, Opština Rožaje, kojom prilikom mu je okrivljeni rekao da je ove djelove kupio kod okrivljenog  E. Lj., pa je njegov otac obavijestio policiju koja je izlazila na licu mjesta, ali nije našla sve djelove koje su oni vidjeli. </span>
</p>
<p class="p3"></p>
<p class="p3">
<span>	Svedok  S. Lj.je izjavio, da radi kao lugar na reonu "Ibar" kojem pripada i mjesto  "Suhovara", te mu je poznato da je AD "Šumarstvo " iz Rožaja posjedovalo kontejner u ovom mjestu, koji je  korišćen  za smještaj radnika Šumarstva  od 2002.g. do 2005-2006.g. . Kada je Šumarstvo napustilo radilište kontejner je ostao na tom mjestu i dosta je bio oštećen. Nakon reorganizacije u Šumarstvu kontejner i druga oprema je pripala AD "Šumarstvu" a radnici su pripali Upravi za šume Pljevlja - PJ Rožaje. U toku 2007., 2008.g. Š. K. je gotovio kolje na ovom mjestu i pitao ga je da li može da spava u  kontejner, pa mu je kazao da je kontejner vlasništvo AD "Šumarstva" i da pođe kod njih da ih pita.Kasnije je vidio da je on ponekad koristio ovaj kontejner koji nije bio zaključan, te se u njega moglo ući u svako doba dana, ali mu nikada nije rekao da je kupio ovaj kontejner, niti je na vratima primjetio natpis sa žutim slovima. Negde 2009. ili 2010.g. AD "Šumarstvo" je na licitaciji prodalo celokupnu mehanizaciju, među kojim i kontejnere nekom berancu, ali je kontejner i dalje ostao na tom mjestu. Nakon Š. smrti kontejner nije koristio niko, a u jesen 2012.g. Š. brat Š. mu je rekao da je ovaj kontejner ukraden pa je pošao na lice mjesta i vidio da je isti nestao. Poznato mu je da je E. Lj. posedovao drvenu štalu u selu Bandžov koja je bila pokrivene sivim plehom i da je štala porušena od snijega 2012.g. </span>
</p>
<p class="p3"></p>
<p class="p3">
<span>	Svedok H. N. je izjavio,  da od 2005.g.  radi kao stečajni upravnik u"Šumarsko preduzeće" AD Rožaje i AD "Gornji Ibar" Rožaje. "Šumarsko preduzeće" AD  Rožaje je ranije obavljalo poslove eksploatacije šuma i transport šumskih sortimenata i posjedovalo kontejnere za smještaj radnika u šumi i drugu opremu.   Ovo preduzeće je u mjestu zv. "Suhovara" posjedovalo jedan kontejner koji su ranije  koristili radnici za spavanje. Kontejner je bio star oko 10 godina, metalne konstrukcije obložen limom.  Sjeća se da je ovaj kontejner povremeno koristio Š. K. dok je bio u životu, jer je on  pratio sjekače na radilištu i uzimao  nagranke od sječe stabala za kolje. Ni Š., ni njegov brat Š. nijesu kupili ovaj kontejner od ovog preduzeća  do oktobra 2007.g. kada je isti  sa ostalom imovinom prodat Vladi Crne Gore. Poznato mu je da je vlada 2008.g. celokupnu pokretnu imovinu, pa i sporni kontejner,  prodala R. G. iz Berana.  </span>
</p>
<p class="p3"></p>
<p class="p3"></p>
<p class="p3">
<span>	Svedok S. L. je izjavio,  da je u toku 2005.g. pomagao Š. K. u pripremanju kolja u mjestu zv. "Suhovara", Opština Rožaje  uz naknadu. Radili su oko nedelju dana i spavali u jednom kontejneru za koji mu je rekao da ga je kupio kod Šumarstva ali mu nije pokazao nikakav dokument.Nije primjetio nikakvu upadljivu farbu na plehu kontejnera.  Poznato mu je da je kontejner ranije koristilo Šumarstvo kada je vršilo  sječu na ovom reonu. U jesen 2012.g. vidio je da kontejnera nema na ovom mjestu. </span>
</p>
<p class="p3"></p>
<p class="p3">
<span> 	Svedok R. A. je izjavio, da mu ništa nije poznato u vezi kontejnera koji se nalazio u mjestu zv. "Suhovara", Opština Rožaje, niti mu je poznato da je Š. Kuč  koristio ovaj kontejner. </span>
</p>
<p class="p3"></p>
<p class="p3">
<span>   	Iz nalaza i mišljenja vještaka mašinske struke S. M., vidi se da je uvidom u otpadno željezo u mjesto zv. Baza, Opština Rožaje našao tri table aluminiskog lima sive boje sa dubokim rebrima, i to dvije dimenzija 0,80 x 2,40 m, a jedne dimenzija 0,80 x 1,30 m, na kojima su vidni ostaci od korozije konstrukcije na koji su bile naslonjene, što ukazuje da se radi  o metalnoj konstrukciji, što znači da su table skinute sa objekta koji je imao metalnu konstrukciju kao što je kontejner, garaža i drugi objekat sa metalnom konstrukcijom.  Pošto su ostaci od korozije nađeni na tri mjesta po cijeloj širini to je zaključio da su bile postavljene na  krovu a ne na  zidu i da su tu stajale najmanje 6 mjeseci, da bi  na istim ostao otisak od korozije. Vještak je istakao da je na otpadnom željezu našao još tri manje table  pocinčanog lima sa polukružnim rebrima na kojima nijesu nađeni otisci od korozije, te se može zaključiti da ove table nijesu bile na metalnom objektu, već su mogle biti skinute sa drvenog objekta.  Na otpadnom željezu nije našao djelove konstrukcije  građevinskog kontejnera da bi sa sigurnošću utvrdio da li su ove table lima sa otiscima od korozije skinute sa tog kontejnera. Istakao je da je vrijednost  oduzetog  kontejnera u vrijeme oduzimanja iznosila 480,00 eura. </span>
</p>
<p class="p3"></p>
<p class="p3">
<span> 	Iz zapisnika o uviđaju ovoga suda  od 21.02.2013.g., vidi se da su u mjestu Baza, Opština Rožaje, vlasništvo okrivljenog S. N., prilikom uviđaja na otpadnom željezu, nađena  tri aluminiska lima sive boje sa  dubokim rebrima.</span><span class="s4"> </span><span>Dva  lima  su dimenzija 0,80 x 2,40 m, a jedan lim je dimenzija 0,80 x 1,30 m. Na ovim limovima  se vide otisci predmeta na kojima je lim ležao tj. bio naslonjen i pričvršćen. Na ovim limovima su vidne rupe, a na jednom je nađen i silikonski kit na mjestu otvora gdje je bio pričvršen za konstrukciju. Lim je djelomično deformisan i na nekoliko mjesta odsečen i ugužvan. Tada su nađene  i tri manje table pocinčanog lima sa polukružnim rebrima na kojima se vide tragovi od podloške šarafa i na istima nema tragova na unutrašnjoj strani da je ležao na neki predmet. </span>
</p>
<p class="p3"></p>
<p class="p3">
<span>	Iz zapisnik o uviđaju Ispostave Rožaje br. 38/03 od 05.11.2012.g.,vidi se da  su ovlašćeni policijski službenici dana 05.11.2012.g. izašli u mjestu zv. "Suhovara" iznad izvora rijeke "Ibar", Opština Rožaje  i u neposrednoj blizini šumskog puta zatekli tragove paljevine bez bilo kakvih djelova konstrukcije  od kontejnera, što je fotografisano od strane krim tehničara , što se vidi i iz fotodokumentaciju Ispostave Rožaje br. 200/2012 od 05.12.2012.g.</span>
</p>
<p class="p3"></p>
<p class="p3">
<span>	Iz fotodokumentacije  Ispostave Rožaje br. Sl-12 od 08.12.2012., vidi se da je krim tehničar Ispostave Rožaje dana 08.11.2012.g. fotografisao otpadno željezo vlasništvo okrivljenog S. N. u mjestu zv. Baza, Opština Rožaje i da se na fotografijama vide limovi i staro željezo i da je istog dana fotografisao ostatke od  porušene štale vlasništvo E. Lj. u mjestu zv. "Bandžov". </span>
</p>
<p class="p3"></p>
<p class="p3">
<span>	Iz   dopisa Privrednog suda Bijelo Polje R.br. 52/13 od 15.03.2013.g., vidi se da je stečajni upravnik "Šumarskog preduzeća" AD Rožaje H.N..</span>
</p>
<p class="p3"></p>
<p class="p3">
<span>	Iz  izvoda  iz kaznenih  evidencija na ime okrivljenih, vidi se  da su okrivljeni osuđivani presudama navedenim u dispozitivu ove presude. </span>
</p>
<p class="p3"></p>
<p class="p3">
<span>	Cijeneći odbrane okrivljenih i sve izvedene dokaze kako pojedinačno tako i u međusobnoj vezi u smislu čl. 370. st. 3. Zakonika o krivičnom postupku (ZKP), sud je našao da nije dokazano da su okrivljeni izvršili krivična djela koja su im optužbom stavljena na teret, pa je sud iste oslobodio od optužbe primenom čl. 373. st. 1. tač. 2. ZKP. </span>
</p>
<p class="p3"></p>
<p class="p3">
<span>	Naime, nije sporno da se  sporni kontejner nalazio u  mjestu zv. "Suhovara", Opština Rožaje i da je oktobra mjeseca 2012.g., isti  oduzet - ukraden, što proizilazi, kako i iz  zapisnika o uviđaju i fotodokumentacije Ispostave  Rožaje od 05.11.2012.g., koje je sud ocijenio kao jasne, određene i potkrijepljene  iskazima  svedoka T. K., Š. K. i  A. K., koje je sud, u ovom dijelu, prihvatio kao objektivne i uvjerljive, a što proizilazi i iz iskaza svedoka  S. Lj. i H.N.</span>
</p>
<p class="p3"></p>
<p class="p3">
<span>	Sporno je da li je Š. K. bio vlasnik ovog kontejnera i da li je okrivljeni E. Lj.oduzeo isti i prodao ga S. N. u kritičnom periodu. </span>
</p>
<p class="p3"></p>
<p class="p3">
<span>	Radi utvrđivanja spornih činjenica, sud je izveo predložene dokaze, pa je našao da nije dokazano da je pok. Š. K. bio vlasnik spornog kontejnera i da je okrivljeni E.Lj. oduzeo ovaj kontejner i prodao ga S.N. . </span>
</p>
<p class="p3"></p>
<p class="p3">
<span>	Naime, iz iskaza svedoka S. Lj. i H.N., proizilazi da je u mjestu zv. "Suhovara", Opština Rožaje, postojao metalni kontejner, vlasništvo "Šumarskog preduzeća" AD Rožaje, koji su koristili radnici Šumarstva prilikom eksploatacije šuma. Da je ovaj kontejner sa ostalom imovinom prodat Vladi Crne Gore, a Vlada ga je 2008.g.  ili 2009.g.  prodala sa celokupnom pokretnom imovinom G.R. iz Berana, tako kontejner nije kupio Š. K. dok je bio u životu, ni njegov brat Š., a to što su isti povremeno koristili uz saglasnost ranijeg vlasnika ne znači da su bili vlasnici istog. Iskaze  ovih svedoka, sud je prihvatio kao jasne, objektivne, istinite i međusobno saglasne u bitnom, a dovodeći iste u vezu sa navodima iz zapisnika o uviđaju ovoga suda, fotodokumentacije Ispostave Rožaje,  koje je sud prihvatio kao jasne i određene i u vezu sa nalazom i mišljenjem vještaka mašinske struke S. M., koji je sud prihvatio kao objektivan i stručan, iskazima okrivljenih,  iz kojih proizilazi da na otpadu  okrivljenog S. N. u kritično vrijeme policija nije našla metalnu konstrukciju kontejnera, već samo nekoliko tabli lima koje nijesu poticale od kontejnera, koje table  je i sud našao prilikom vršenja uviđaja, od kojih   su tri table po mišljenju vještaka skinute sa  krova objekta sa metalnom konstrukcijom kao što je kontejner, garaža i drugi objekat, ali sa sigurnošću ne može da tvrdi da su skinute sa kontejnera, a ostale table nijesu skinute sa metalnog objekta, jer na istim nijesu nađeni ostaci korozije, zaista se zaključuje da nema dokaza koji bi sa sigurnošću upućivali na zaključak da je okrivljeni E. Lj. oduzeo navedeni kontejner i da je isti prodao S.N.niti ima dokaza da je okrivljeni  S.   otkupio ovaj kontejner od okrivljenog E. ili nekog drugog lica  i lagerisao ga  kod ostalog otpadnog željeza u naselju Baza, Opština Rožaje. Takođe nije dokazano ni da je pokojni Š. bio vlasnik navedenog kontejnera. Na suprut tome dokazano je da je  vlasnik kontejnera bila Vlada Crne Gore, koja je isti prodala sa ostalom pokretnom  imovinom G. R. iz Berana. </span>
</p>
<p class="p3"></p>
<p class="p3">
<span>	Sud je cijenio iskaze svedoka T. K.,  Š. K.i A. K.,  u dijelu u kojem navode  da je  pok. Š. K. bio vlasnik ovog  kontejnera i da je isti oduzeo okrivljeni E. i prodao ga okrivljenom S., kod koga je  Š. pronašao isti, kao i iskaz svedoka S. L. da mu je Š. kazao da je kupio ovaj kontejner  kod Šumarstva , ali njihove iskaze, u ovom dijelu, sud nije prihvatio, obzirom da su isti neuvjerljivi, neobjektivni i ne nalaze oslonca u ostalim izvedenim dokazima u postupku, iz kojih nesumnjivo proizilazi da pok. Š.nije kupio ovaj kontejner i nije bio vlasnik istog, već ga je povremeno koristio uz saglasnost  ranijih vlasnika i da okrivljeni E. nije oduzeo kontejner, niti je isti okrivljeni S. otkupio, niti se isti nalazio na njegovom otpadu u kritično vrijeme, tim prije što ni službenici policije koji su izlazili na lice mjesta i fotografisali otpadno željezo u naselju Baza, te činjenice nijesu konstatovali  ni zapisnikom,  ni fotodokumentacijom. </span>
</p>
<p class="p3"></p>
<p class="p3">
<span>	Sud je cijenio i iskaz svedoka R. A., pa je našao da  isti nema uticaja na drugačiji zakljkučak, obzirom da mu nijesu poznate odlučne činjenice vezano za kritični događaj. </span>
</p>
<p class="p3"></p>
<p class="p3">
<span>	Dakle, iz izvedenih dokaza jasno proizilazi da nije dokazano da je okrivljeni E. Lj. oduzeo navedeni kontejner u kritičnom periodu,niti je dokazano  da je  okrivljeni S.  otkupio kontejner od E. ili nekog drugog lica. Takođe nije  dokazano ni  da je pok. Š. K. bio vlasnik ovog kontejnera,  te samim tim nije dokazano ni da su okrivljeni izvršili krivična djela koja su im optužbom stavljena na teret. </span>
</p>
<p class="p3"></p>
<p class="p3">
<span>	Pošto nije dokazano da su okrivljeni izvršili krivična djela za koja su optuženi, to je sud iste primenom načela in dubio pro reo (u slučaju sumnje u korist okrivljenih) oslobodio od optužbe, te je odlučio kao u dispozitivu ovog rješenja, na osnovu čl. 373. st. 1. tač. 2. ZKP. </span>
</p>
<p class="p3"></p>
<p class="p3">
<span>	Na osnovu čl. 230. ZKP, troškovi krivičnog postupka padaju na teret posebnog razdjela budžeta za rad sudova  i to: za vještačenje i uviđaj suda na lice mjesta   u iznosu od  136,00  eura, a o visini ostalih troškova,  sud će  odlučiti posebnim rješenjem.</span>
</p>
<p class="p3"></p>
<p class="p3">
<span>	 Sa izloženog odlučeno je kao u dispozitivu ove presude. </span>
</p>
<p class="p3"></p>
<p class="p3">
<span>	OSNOVNI SUD U ROŽAJAMA, dana   16.04.2013.g.</span>
</p>
<p class="p3"></p>
<p class="p3">
<span>Zapisničar,							S U D I J A,</span>
</p>
<p class="p3">
<span>Aida Luboder  s.r.						Milosav Zekić  s.r.</span>
</p>
<p class="p3"></p>
<p class="p3"></p>
<p class="p3">
<span>PRAVNA POUKA: Protiv ove presude može se izjaviti žalba u roku od 8  dana od dana prijema iste i to Višem sudu u Bijelom Polju, a preko ovog suda.</span>
</p>
<p class="p3"></p>
<p class="p6"></p>


</body>
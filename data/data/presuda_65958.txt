<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.s1{font-weight:bold;}
.s2{font-family:Arial;font-size:12pt;font-weight:bold;}
.s3{font-style:italic;}
.s4{font-weight:bold;font-style:italic;}
.p1{text-align:end;hyphenate:auto;font-family:Times New Roman;font-size:14pt;}
.p2{text-align:center;hyphenate:auto;font-family:Times New Roman;font-size:14pt;}
.p3{text-align:center;hyphenate:auto;font-family:Arial;font-size:12pt;}
.p4{text-align:start;hyphenate:auto;font-family:Arial;font-size:12pt;}
.p5{text-indent:0.5in;text-align:justify;hyphenate:auto;font-family:Arial;font-size:12pt;}
.p6{text-indent:0.5in;text-align:center;hyphenate:auto;font-family:Arial;font-size:12pt;}
.p7{text-indent:0.5in;text-align:start;hyphenate:auto;font-family:Arial;font-size:12pt;}
.p8{text-align:justify;hyphenate:auto;font-family:Arial;font-size:12pt;}
.p9{text-indent:0.49166667in;text-align:justify;hyphenate:auto;font-family:Arial;font-size:12pt;}
.p10{text-align:start;hyphenate:auto;font-family:Times New Roman;font-size:12pt;}
</style>
<meta content="marija.cupic" name="author">
</head>
<body class="b1 b2">
<p class="p1">
<span class="s1">Posl.br.K. 69/11</span>
</p>
<p class="p2">
<!--Image link to '0.jpg' can be here-->
</p>
<p class="p2"></p>
<p class="p2">
<span class="s1">     </span><span class="s2">U  I M E  C R N E  G O R E</span>
</p>
<p class="p3"></p>
<p class="p3"></p>
<p class="p4"></p>
<p class="p5">
<span class="s1">OSNOVNI SUD U CETINJU</span><span>, kao prvostepeni, po sudiji pojedincu Ćupić Mariji,  uz sudjelovanje namještenika suda Olge Lipovine, kao zapisničara, u krivičnom predmetu opt. Đ. I. iz Cetinja, zbog krivičnog djela prevara iz čl.244.st.3. u vezi st.1., a u vezi čl.245.st.1. i 2. KZ-a, po Optužnici Osnovnog Državnog Tužilaštva u Cetinju, Kt.br.93/10 od 12.04.2011.godine, nakon održanog glavnog i javnog pretresa u prisustvu  zamjenika ODT-a P. K. optuženog Đ. I., ovl.predstavnika oštećene "E.b." M. M. ,oštećenih L.N., I. N. i L. M., donio je dana 21.03.2012.godine,a dana 28.03.2012.godine  i javno objavio, </span>
</p>
<p class="p5"></p>
<p class="p5"></p>
<p class="p3">
<span class="s1">P R E S U D U</span>
</p>
<p class="p5"></p>
<p class="p5">
<span class="s1">Opt. Đ. I., </span><span>od oca A. i majke J., rođene P. rođen 01.11.19...godine u Cetinju, gdje i prebiva, državljanin Crne Gore, po zanimanju poljoprivrednik, oženjen, otac dvoje djece, pismen, sa završenom osnovnom školom, vojsku nije služio, lošeg imovnog stanja, neosuđivan</span>
</p>
<p class="p5"></p>
<p class="p6">
<span class="s1">K r i v   j e:</span>
</p>
<p class="p3"></p>
<p class="p7">
<span class="s1">Što je:</span>
</p>
<p class="p5"></p>
<p class="p5">
<span>Neutvrđenog dana, u martu mjesecu 2008.godine u Cetinju, u namjeri da sebi pribavi protivpravnu imovinsku korist, oštećenoj "O.b." AD Podgorica - filijala Cetinje, podnio zahtjev za dobijanje kredita, nakon čega je lažnim prikazivanjem činjenica ovlašćenom službeniku te b. da kao korisnik namjenskog kredita ispunjava sve propisane uslove za dobijanje istog i da će odobreni kredit namjenski iskoristiti, istog doveo u zabludu, te ga održavajući u zabludi, dana 19.03.2008.godine, naveo da na štetu imovine "O.b." AD Podgorica, kao davaocem kredita, zaključi Ugovor o kreditu za proširenje i adaptaciju svojih namjenskih objekata br. LD/08079/00005, na ukupan iznos duga od 13.500,00 eura, kojom prilikom je, takođe, lažnim prikazivanjem činjenica oštećenima L.N., I.N. i L. M., svima iz Cetinja, da će kao korisnik ovog kredita redovno isplaćivati sve dospjele mjesečne anuitete po osnovu predmetnog Ugovora o kreditu, te da je navodno, na njegovim nepokretnostima - placu i farmi zasnovana hipoteka, kao sredstvo obezbjeđenja potraživanja po osnovu ovog ugovora, iako je u momentu zaključivanja ovog ugovora znao da je već prezadužen ranije preuzetim kreditnim obavezama, te da u svom vlasništvu ne posjeduje nepokretnosti, a da je na nepokretnosti - stambenom prostoru opisanom u listu nepokretnosti br.423. KO ....., na kat. parceli br.3728, vlasništvo majke okrivljenog  - Đ. J. iz Cetinja, zasnovana hipoteka I reda u korist "H. b." AD podgorica, po osnovu Ugovora o kreditu I.Ov.br.7981/07 od 20.09.2007.godine i br.120/249 od 15.08.2007.godine, na iznos duga od 15.000,00 eura, čiji je korisnik okrivljeni Đ. I., oštećene doveo u zabludu, te ih održavajući u zabludi naveo da isti na štetu svoje imovine, pristanu biti jemci -platci sa solidarnom obavezom plaćanja navedenog duga, nakon čega je dobijena novčana sredstva odobrenog kredita u iznosu od 13.500,00 eura nenemjenski iskoristio i do dana 15.12.2009.godine oštećenoj "O.b." isplatio dio duga po osnovu predmetnog Ugovora o kreditu u iznosu od 2399,11 eura, da bi potom prestao sa isplatom mjesečnih anuiteta na ime otplate preostalog iznosa ovog kredita od 11.100,89 eura, usljed čega su oštećeni: L.N., I. N. i L. M., kao njegovi solidarni dužnici, nakon dobijanja administrativnih zabrana na njihova lična primanja, oštećenoj "E." b. od dugovanog iznosa od 11.100,89 eura na ime otplate kredita, uplatili solidarno novčani iznos od 360,00 eura i to svaki od oštećenih novčani iznos od po 120,00 eura, na koji način je za cjelokupni dugovani novčani iznos od 11.100,89 eura, sebi pribavio protivpravnu imovinsku korist,</span>
</p>
<p class="p5"></p>
<p class="p8">
<span class="s1">	</span><span>-čime je izvršio krivično djelo prevara iz čl.244.st.3. u vezi st.1., a u vezi čl.245.st.1. i 2. KZ-a</span>
</p>
<p class="p8"></p>
<p class="p5">
<span>	</span><span class="s3">-pa mu Sud shodno citiranom zakonskom propisu, te primjenom čl. 4, 5, 13, 15, 42, 52, 53, 54 KZ-a. i čl. 226– 229,239 i 374 ZKP-a izriče </span>
</p>
<p class="p8"></p>
<p class="p8"></p>
<p class="p3">
<span class="s1">U S L O V N U    O S U D U</span>
</p>
<p class="p3"></p>
<p class="p5">
<span>Kojom optuženom utvrdjuje kaznu zatvora u trajanju od jedne godine i istovremeno odredjuje da se navedena kazna neće izvršiti ukoliko optuženi u vremenskom periodu od dvije godine, od dana pravosnažnosti presude ne počini novo krivično djelo.</span>
</p>
<p class="p8"></p>
<p class="p5">
<span>	Troškova krivičnog postupka nije bilo,a optuženi  se obavezuje da  na ime sudskog paušala uplati  iznos od 30,00 €, u roku od 15 dana od dana pravosnažnosti presude pod prijetnjom prinudnog izvršenja.</span>
</p>
<p class="p8"></p>
<p class="p8">
<span>         Oštećenim L.N., I.N. i L. M. se dosudjuje imovinskopravni zahtjev u iznosu od po 120,00 eura koji iznos je optuženi dužan isplatiti u roku od petnaest dana po pravosnažnosti presude pod prijetnjom prinudnog izvršenja,dok se za višak upućuju na redovnu parnicu.</span>
</p>
<p class="p8"></p>
<p class="p3"></p>
<p class="p3">
<span class="s1">O b r a z l o ž e nj e</span>
</p>
<p class="p3"></p>
<p class="p3"></p>
<p class="p5">
<span>Osnovno Državno Tužilaštvo u Cetinju</span><span class="s1"> </span><span>podignutom optužnicom Kt.br.93/10 od 12.04.2011.godine stavilo je na teret opt. Đ. I. iz Cetinja, izvršenje krivičnog djela prevara iz čl.244.st.3. u vezi st.1., a u vezi čl.245.st.1. i 2. KZ-a. U završnoj riječi na glavnom pretresu zastupnica optužbe je ostala pri podignutoj optužnici i predložila sudu da optuženog oglasi krivim i osudi po zakonu.</span>
</p>
<p class="p5"></p>
<p class="p5">
<span>Optuženi  Đ. I.</span><span class="s1">, </span><span>u svom iskazu je istakao da je marta 2008.godine zamolio drugove L.N., I. N. i L. M. da mu budu žiranti za kredit u iznosu od 13.700,00 eura kod "O.b." - današnje "E.b." u Cetinju. Svi su na to pristali i uredno potpisali zabrane za žirante i potrebnu dokumentaciju koju je predao u banku, nakon čega mu je banka odobrila kredit, a on podigao novac. Kako se bavio privatnim poslom, kredit je redovno izmirivao, sve do oktobra ili novembra 2009.godine, kada je posao počeo da mu slabi i kada je nastala kriza. Upravo tada je počeo da kasni sa ratama za otplatu kredita. Do 24.09.2010.godine, nije uplaćivao niti jednu ratu, ali je izrazio spremnost da sve rate koje su dospjele, uplati u što kraćem roku. Nije mu bila namjera da vrši prevaru nad njegovim prijateljima, jer su mu u tom trenutku bile potrebne pare da bi proširio djelatnost kojom se bavi - a to je trgovina. Svi oštećeni su znali koja je namjena kredita i isti su mu čestitali kada je otvorio radnju za brzu hranu koja se nalazi kod semafora u Bulevaru crnogorskih junaka. Osamnaest mjeseci je otplaćivao rate u iznosu od 340,00 eura, tj. nije mu bila namjera da svoje prijatelje prevari, odn.da jeste te rate ne bi ni uplatio. Na glavnom pretresu održanom dana 10.04.2011.godine, istakao je da oštećenima nije rekao da je stavio stan, plac i firmu pod hipoteku, jer je stan već bio pod hipotekom, a da su mu za kredit od 13.500,00 eura, samo bili potrebni žiranti.U martu 2008.godine nije upoznavao oštećene da se stan vodi na ime njegove majke i da je isti pod hipotekom, jer to, po njemu nije bilo potrebno i ne zna da li je to istima bilo poznato. Mišljenja je da su žiranti u toku 2010.godine uplaćivali po 120,00 eura. Stoji iza toga da će dug vratiti, ali da nije u mogućnosti dok se ne zaposli. </span>
</p>
<p class="p5"></p>
<p class="p5">
<span>Radi razjašnjenja ove krivičnopravne stvari, sud je u dokaznom postupku, na glavnom pretresu, proveo dokaze: saslušao oštećene: L.N., I.N. i L. M., saslušao ovlašćenog predstavnika oštećene "E.b." AD Podgorica,M. M. saslušao svjedoke: Đ. D. B. D.; te na saglasan predlog stranaka umjesto neposrednog saslušanja svjedoka B. R. pročitao njegov iskaz dat u prethodnom dijelu postupka, pročitao kreditnu dokumentaciju O. b. AD Podgorica forM.nu po ugovoru o kreditu br.LD /08079/00005 OD 19.03.2008.godine,na ime optuženog Đ. I. ,sa obračunom "E.b." od 15.12.2009.godine na ime dužnika -optuženog Đ. I. i administrativnim zabranama "O.b." br.01-143 i br.01-144, obje od 04.03.2008.godine na lična primanja žiranata oštećenih L.N., I.N. i administrativnom zabranom od 13.03.2008.godine, na lična primanja žiranta oštećenog L. M.; pročitao dvije potvrde o izvršenoj transakciji "E.b." br. TT10060/01562 od 01.03.2010.godine, za klijente I.N., L.N. i L. M.; pročitao izvještaj Centralne b. Crne Gore - sektora za kontrolu br.03-4481/4 od 06.12.2010.godine o kreditnoj zaduženosti optuženog Đ. I.; pročitao obavještenje Uprave za nekretnine - PJ Cetinje br.467-119-527/10 od 10.12.2010.godine sa listom nepokretnosti br.423. KO ....., te dopis Zavoda za zapošljavanje CG - Kancelarija Cetinje br.2601-204 od 21.03.2011.godine; pročitao Opšte uslove poslovanja E.b. AD podgorica i pravilnik o politici i procedurama kreditiranja Oportunity b. AD Podgorica; te pročitao izvještaj Uprave Policije - Ispostave Cetinje br.02-245-41441 od 03.12.2010.godine iz KE za optuženog Đ. I..</span>
</p>
<p class="p5"></p>
<p class="p5">
<span class="s3">Iz iskaza ovl. Pred.oštećene"E.b." M. M.</span><span class="s4">, </span><span>proizilazi  da su uslovi za dobijanje predmetnog kredita na ime Đ. I. u cjelosti ispunjeni,te da nije postojala obaveza naknadne kontrole namjenskog korišćenja kredita,a u predugovoru piše isto što i u ugovoru.U konkretnom slučaju radilo se o poljoprivrednom zajmu, čija svrha korišćenja je izgradnja gradjevinskih objekata,odn. o poljoprivrednom kreditu čija je svrha proširenje i adaptacija namjenskih objekata za razvoj poljoprivrede. Posjeta klijentima je više upravljena za radnike b., a ne u smislu odgovornosti za nevraćanje kredita,tj.po njegovom mišljenju žiranti su žirirali kao solidarni dužnici za njegovo vraćanje ,a ne za njegovo namjensko trošenje. Bonitet kod Centralne b. se provjerava za korisnike kredita i za žirante.Pojasnio je vezano za kreditnu prezaduženost optuženog u vrijeme podnošenja zahjteva za kredit da na dan 31.01.2008.godine, postoji izvod iz CB CG o ukupnom zaduženju kako korisnika tako i žiranata.Svi krediti kako žiranata tako i korisnika su pobrojani i imali su klasifikaciju A, što znači da su bili uredni ,bez kašnjenja. Sa pozicije b. mišljenja je da je banka prilikom odobravanja kredita cijenila bonitet kako korisnika kredita ,tako i žiranata,odnosno odluka kreditnog odbora je bila da ima osnova za odobravanje kredita,dok je  na osnovu prijave odradjena finansijska analiza u skladu sa pravilima politike.U dokumentaciji kojom je raspolagao nije imao  dokaza da je vršena kontrola propisana predmetnim pravilnikom.Istakao je i da za ovaj kredit i za ovaj iznos nije bila neophodan uslov hipoteka kao sredstvo obezbedjenja, kao ni mjenica. Pridružio se krivičnom gonjenju ,dok nije postavio imovinskopravni zahtjev.</span>
</p>
<p class="p5"></p>
<p class="p5">
<span class="s3">Iz iskaza oštećenog L.N.</span><span>, proizilazi  da je od ranije komšija sa I.om Đ.. U martu 2008.godine, pozvao ga je Đ. I. u pečenjaru na Cetinju da sa svojim drugom I. N. dođe da vide da li mogu da mu pomognu. U tom trenutku nijesu znali o čemu se radi. Prilikom dolaska u njegovu pečenjaru, bila je prisutna supruga istog,a  on ih je tada zamolio da mu budu žiranti na kredit u O.b.. Izvadio je administrativnu zabranu i pokazao im je. Na pitanje kako će dobiti iznos od 15.000,00 eura kredita, on im je rekao da to završava na svoj način, te da je od svoje tazbine - M. dobio plac na kojem će da radi farmu. Na njihovu opasku da mu ne mogu oni vraćati kredit, rekao je da je to isključivo pro forme, jer je on obezbijeđen putem nekretnine - placa koji je dao u garanciju. Nakon toga, oni su potpisali i ovjerili izjave žiranta i predali I.u tu dokumentaciju. Poslije nekog vremena, negdje u decembru 2008.godine, pozvao ga je I. i zamolio ga da dođe kod njega u kancelariju, zbog hitnosti razgovora. Tada mu je rekao da kredit nije realizovan i izložio mu je problem zdravstvenog stanja svog brata - S. Đ., pa ga je molio da mu bude žirant po osnovu drugog kredita u "A. b.",kojom prilikom je ponovo potvrdio da nije realizovan prethodni kredit u E. b.. Cijeneći da je neophodno izaći u susret i pomoći teškom zdravstvenom stanju njegovog brata, svjesno je potpisao garanciju da bude žirant po tom drugom kreditu. Sve je bilo u redu, dok iz E.b. nije dobio administrativnu zabranu na 11.100,89 eura. Krajem mjeseca februara 2010.godine, a po dobijanju administrativne zabrane, uputio se u E. b. Cetinje za informaciju o kreditu,a razgovarao je sa njihovim službenikom D. Đ. U trenutku nije slutio da ih menadžer Đ. i Đ. zapravo  svjesno dovode u zabludu, po dogovoru učestvujući u prevari. Naime, od Đ. D.. su dobili uvjerenje da je posjetio farmu koja je predmet ugovora, te da su oni imali konstantnu saradnju u smislu odobravanja kredita. Tražio je uvid u dokumentaciju vezanu za kredit, što mu je i odobreno u Podgorici. Uvidom u Ugovor o kreditu, konstatovao je da se radi o građevinskom kreditu za proširenje i adaptaciju namjenskih objekata, što je bilo u kontekstu i obećanja Đ. i menadžera Đ..  Nakon njegovog drugog kontakta sa J. iz E.b. - Podgorica, tražio je od istog na uvid dodatnu dokumentaciju, vezanu za kredit, na što nije dobio odgovor, pa se dana 22.03.2010.godine e-mailom, obratio sjedištu E.b. u Austriji. Od njih je dobio odgovor da nema dokumentacije o kreditu, tj. posjedovnog lista, građevinske dozvole, plana proširenja namjenskih objekata. Nakon dobijanja odgovora od E.b., obratili su se za pravni savjet advokatu R. B. koji im je predložio da u njegovom prisustvu porazgovaraju sa Đ. što je i učinjeno. Na tom sastanku, Đ. je samoinicijativno predložio da se sudskim putem obaveže da im mjesečno uplaćuje iznos rate koja bude njima kao oštećenima dosuđena. Smatra da su u svemu prevareni, i od strane b. i od Đ. Pojasnio je da mu nijesu bili poznati uslovi pod kojima je zaključen predmetni ugovor o kreditu, obzirom da i on, kao ni dva ostala žiranta nijesu potpisali mjenicu , iz čega se jasno vidi da nijesu bili upoznati sa uslovima pod kojima je zaključen ovaj kredit, tj., da je kamata 18%, obzirom da su se potpisali kao žiranti na iznos od 15.000,00 eura. Nadalje, Đ. ga je upoznao da posjeduje plac na kojem treba da se osnuje farma, a službenik iz b. D. Đ. upoznao ga je da je obišao taj plac o čemu ga je upoznao u prisustvu I.N. i L. M., odnosno jasno se vidi da je banka izvršila procjenu tog placa jer je Đ. isplaćen iznos od 13.500,00 eura. Naknadno su obaviješteni od b. da nema dokumentacije po kreditu, odnosno da nema posjedovnog lista, mjeničnog ovlašćenja kao i plana proširenja i adaptacije namjenskih objekata, dok su odbili da im daju podatak da li je klijent Đ. I. u martu mjesecu 2008.godine, bio kreditno zadužen, navodno zbog kreditne politike b.. Napomenuo je da mu po ovom kreditu nije odbijena niti jedna rata , iz razloga što je bio kreditno zadužen, tako da administrativna zabrana nije mogla biti realizovana, da je samostalno uplatio 120,00 eura,dok je E. b. u parničnom postupku pokrenula postupak radi duga koji je okončan na štetu njega i ostalih oštećenih i koji predmet se nalazi pred Višim sudom u Podgorici po žalbi. Naglasio je da , nije znao i da ne bi pristao da bude žirant da je znao da ima još neki kredit, a nije provjeravao tu činjenicu da li je isti kreditno zadužen, jer je smatrao da to što isti posjeduje plac, te što mu je rekao da neće biti prevaren od njegove strane dovoljna garancija da istom bude žirant. Pridružio se krivičnom progonu i postavio je odštetni zahtjev.</span>
</p>
<p class="p5"></p>
<p class="p5">
<span class="s3">Iz iskaza oštećenog I. N.</span><span class="s1">,</span><span> proizilazi da je početkom 2008.godine na dobrovoljnoj osnovi, bio žirant poznaniku Đ. I. sa Cetinja za kredit u iznosu od 15.000,00 eura kod E.b.. Tom prilikom Đ. mu je rekao da je za kredit u b. ostavio hipoteku na svom placu i farmi koju drži , te da će kredit otplaćivati redovno. Krajem decembra 2009.godine, stigao mu je od strane E.b. dopis o administrativnoj zabrani, kao žirantu kredita, čiji je nosilac Đ. I.. Odmah je pozvao I., koji mu je rekao da se sudski obavezao da će izmirivati kredit. Pored svega toga, sa L. M. i L.N. koji su takodje bili žiranti po pomenutom kreditu pošli su u E. banku gdje su se sa službenikom dogovorili da oni lično uplaćuju ratu za kredit koja iznosi 360,00 eura, pa su na osnovu toga od 01.03.2010.godine počeli otplaćivanje kredita -(uplatili su po 120,00 eura). U razgovoru sa predstavnikom b. Đ. D. isti im je rekao, a na njihovu inicijativu vezano za hipoteku koju je Đ. stavio da je on lično bio u komisiji za dodjelu kredita i izlazio na teren na osnovu čega je i ovaj dobio kredit. Saopštili su Đ. da su počeli da otplaćuju kredit , ali je on dao obećanje kako sudsko,tako i usmeno da će isti otplaćivati, što isti nije ispoštovao. Mjenicu za navedeni kredit nije potpisao, mjenica mu nikada nije do ruku došla. Kada je optuženi tražio od njega da mu bude žirant bio je prisutan i L.N., a isti im je tom prilikom rekao da posjeduje plac, koji služi kao sredstvo obezbjedjenja, odnosno da su žiranti čista formalnost, te da neće biti bilo kakvih problema sa vraćanjem tog kredita. Mišljenja je da ih je Đ. I. prevario u saradnji sa službenicima b., obzirom da je službenik b. Đ. rekao da je on bio na tom placu, odnosno da Đ. I. kod njih ima i ranijih kredita. Istakao je da nebi bio žirant da je znao da optuženi nema nepokretnosti na svoje ime i da je već kreditno bio zadužen.Optuženom je uplatio iznos od 120,00 eura na ime rate za kredit. </span>
</p>
<p class="p5">
<span>Pridružio se krivičnom gonjenju protiv optuženog i postavio je odštetni zahtjev.</span>
</p>
<p class="p5"></p>
<p class="p5">
<span class="s3">Iz iskaza oštećenog L. M.,</span><span> proizilazi sa da je početkom 2008.godine dobrovoljno bio žirant svom poznaniku Đ. I. za kredit u iznosu od 15.000,00 eura kod E.b.-filijala Cetinje, kojom prilikom je uredno ispisao i ovjerio u svojoj firmi -Elektrodistribuciji Cetinje zabranu i izjavu za žiranta i dao Đ. isto kako bi to predao u navedenoj b.. Đ. mu je rekao da je za kredit on u b. ostavio hipoteku na njegov  plac i farmu koju drži, te da će kredit optlaćivati redovno. Osim njega Đ. su bili za navedeni kredit žiranti L.N. i I.N., a takodje Đ. mu je rekao da su  žiranti samo formalnost za dobijanje kredita. Krajem decembra mjeseca 2009.godine njemu je od E.b. pristigao dopis o administrativnoj zabrani kao žirantu čiji je nosioc Đ. I.. Pozvao je I. i rekao da mu je iz b. pristigao navedeni dopis, ali i pored toga on je sa I.N. i L.N. koji su takodje bili žiranti u pomenutom kreditu pošao u E. b. gdje su sa službenicima iste dogovorili da oni lično uplaćuju ratu za kredit koji iznosi 360,00 eura, jer je i njima pristigla administrativna zabrana pa su na osnovu toga od 01.03.2010.godone, počeli otplatu kredita(uplatili su po 120,00 eura). U razgovoru sa predstvanikom b. Đ. D. isti im je rekao, a na njihovu inicijativu vezano za hipoteku da je on lično bio u komisiji za dodjelu kredita i izlazio na teren na osnovu čega je ovaj i dobio kredit. Saopštili su I. Đ. da su počeli da otplaćuju kredit, ali dao im je obećanje kako sudsko tako i usmeno da će isti otplaćivati, što isti nije ispoštovao. Dodao je da kredit koji je dobio optuženi nije agrarni kredit, nego gradjevinski za izgradnju pomenutih objekata. Prilikom žiriranja optuženog nijesu bili kreditno sposobni, kao što nije bio kreditno sposoban ni optuženi, a što je vidio iz dokumentacije naknadno, a isti je dobio kredit kao fizičko ,a ne kao pravno lice. </span>
</p>
<p class="p5">
<span> U momentu kada ga je pitao da mu budete žirant, nije mu saopštio da je kreditno prezadužen,već da su mu ova sredstva potrebna za farmu, a u koju je svrhu utrošen taj novac nije mu poznato. </span>
</p>
<p class="p5"></p>
<p class="p5">
<span class="s3">Iz iskaza svjedoka B. D.,</span><span> proizilazi da je bio direktor filijale u tom periodu O. b. u Cetinju i  da mu je bila obaveza da potpisuje ugovore iako su cjelokupnu proceduru obavljali službenici b.. Upoznat je sa predmetnim ugovorom, ali plac koji je posjedovao okrivljeni, nije služio kao sredstvo obezbjedjenja za dobijanje ovog kredita, već su žiranti bili to sredstvo obezbjedjenja i ispoštovana je kompletna procedura prilikom odobravanja kredita, tj. kako je bilo predviđeno pravilima b.. U momentu zaključenja ovog ugovora nije se potpisivala mjenica već samo su bile dovoljne izjave i administrativna zabrana , i jasno se vidi da su oštećeni bili upoznati sa žiriranjem, štaviše iz administrativne zabrane se vidi da su dali garanciju na iznos od 15000,00 eura,dok je optuženom odobren kredit u manjem iznosu.Optuženom je dat agrokredit za unapredjenje biznisa, tj.radilo se o kreditu sa kamatom od 18% kako  bi se afirmisala mikrosfera,dok nije vršena kontrola da li je isti stvarno i koristio sredstva za unapredjenje biznisa, obzirom da se nije radilo o namjenskom kreditu, a i kredit je uredno vraćan, tako da nije bilo potrebe da se vrši ta kontrola. Praćeno je vršenje djelatnosti ovog klijenta ,ali nije bila obaveza kontrole da li je namjenski utrošio dobijena sredstva, interno  je znao da je I. imao farmu ,a isti ga je upoznao da je došlo do pomora neke stoke , te sa tih razloga da nije u mogućnosti da vraća kredit sa kojih razloga mu je i ponudjen reprogram kredita. Dakle, njima nije bila obaveza u ovom slučaju da kontrolišu kao što je već i istakao u koju namjenu su iskorišćena sva sredstva, odnosno klijent je mogao da ih koristi i u druge svrhe. </span>
</p>
<p class="p5">
<span>Pojasnio je da je procedura ispoštovana,tj. da je rađeno u skladu sa pravilima koja su važila u tom trenutku.</span>
</p>
<p class="p5"></p>
<p class="p5">
<span class="s3">Iz iskaza svjedoka Đ. D.M.,</span><span> proizilazi da njegova tadašnja funkcija u Oportjunity b., a sadašnjoj E. b. je bila savjetnik za klijente. Što se tiče konkretnog slučaja sjeća se da su jedne prilike u njegovu kancelariju došli žiranti korisnika kredita Đ. I. i to I. N., L.N. i L. M.. Obzirom da su oni žiranti Đ. I. koji nije uredno izmirivao kredit, njima je kao solidarnim dužnicima bila obaveza da naznačeni kredit izmiruju,pa su isti došli do njega sa pitanjem kako na najbolji način da riješe problem. Usmeno je dogovoreno da im se ne bi odbijala polovina plate, da oni sva trojica uplate iznod od po 120,00 eura, naravno to se odnosilo na buduće uplate, našto su oni pristali jer im je to bilo najlakši način da im se kredit odbija. Ugovor ispred b.,  sa korisnikom kredita  Đ. I.om radio je kolega D. B. čiji se potpis nalazi na spornom Ugovoru. Oni kao banka nijesu obavezni da izlaze na lice mjesta kada su u pitanju agro i mikro krediti jer korisnik kredita dolazi u banku sa prezentiranom idejom koja će se realizovati ubuduće, tako da oni u ugovoru o kreditu stavljaju kao stavku ono što klijent njima kaže i u suštini zašto sredstva  daju klijentu. Za te kredite posebno je naveo da mjenica nije obavezna jer se žiriranja provjeravaju telefonskim putem u firmi gdje je  žirant zaposlen. Plac koji je posjedovao optuženi, a koji mu je služio za namjenu za koju mu je odobren kredit, odnosno za farmu kako im je rekao, jer se bavio raznim djelatnostima nije služio kao sredstvo obezbjedjenja za dobijanje  kredita, već su žiranti bili to sredstvo obezbjedjenja. U momentu zaključenja ovog ugovora nije se potpisivala mjenica već samo su bile dovoljne izjave i administrativna zabrana i telefonom se provjeravalo da li je uredno zavedena administrativna zabrana kroz protokole, tj., da li je lice potpisalo administrativnu zabranu. Optuženom je dat agrokredit za unapredjenje biznisa,a ne namjenski , dok nije vršena kontrola da li je isti stvarno i koristio sredstva za unapredjenje biznisa, obzirom da se ne radi o namjenskom kreditu, a i kredit je uredno vraćan, tako da nije bilo potrebe da se vrši ta kontrola. Ista se vrši jedino u slučaju kada ima problema, odnosno kada se kredit ne otplaćuje, da bi se vidjelo što da se radi u tom slučaju, odnosno dvije mogućnosti koje banka ima na raspolaganju, a to su reprogram ili refinansiranje. Lica koja zaključuju kredit bi trebala da vrše tu kontrolu, odnosno i vrše je po slučajnom uzorku ili kada dodje do problema ili pak po internoj kontroli ili od strane fondova. Maksimalni iznos ovog kredita je bio 15.000,00 eura, a zašto je isplaćen iznos od 13.500,00 eura nije se mogao izjasniti, jer se više ne sjeća zbog proteka vremena. Žiranti nijesu bili upoznati u trenutku zaključenja ugovora sa uslovima ovog kredita jer u tom trenutku to nije bila praksa b., a što se tiče ove dokumentacije ona nije bila potrebna da bi banka odobrila traženi kredit. </span>
</p>
<p class="p5"></p>
<p class="p5">
<span class="s3">Iz iskaza svjedoka B. R.</span><span> proizilazi da je negdje u aprilu ili maju mjesecu 2010. godine L. M., L.N. i I.N. zajedno sa Đ. I. došao kod njega kako bi pravno riješili konkretnu situaciju, i tom prilikom Đ. I. je rekao da je svjestan pozicije u koje je doveo oštećene, jer nije uplaćivao kredit. Rekao je da će u narednih 15 dna pokušati da se snadje za pare, kako bi izmirio obavezu prema b. i nastavio sa normalnom otplatom kredita. Sve je to bilo samo usmeno. Naknadno , oštećeni su ga putem telefona obavijestili da Đ. nije održao obećanje koje je dao u njegovoj kancelariji, ta da će protiv njega podnijeti krivičnu prijavu.</span>
</p>
<p class="p5"></p>
<p class="p5">
<span>Iz kreditne dokumentacije O. b. AD Podgorica forM.ne po ugovoru o kreditu br.LD /08079/00005 OD 19.03.2008.godine,na ime optuženog Đ. I. ,sa obračunom "E.b." od 15.12.2009.godine na ime dužnika -optuženog Đ. I. i administrativnim zabranama "O.b." br.01-143 i br.01-144, obje od 04.03.2008.godine na lična primanja žiranata oštećenih L.N., I.N. i administrativnom zabranom od 13.03.2008.godine, na lična primanja žiranta oštećenog L. M. proizilazi da je u prijavi za poljoprivredni kredit optuženi naveo kao svrhu uzimanja kredita proširenje postojećih kapaciteta,u koji je već investirao 2000,00 eura i to u obrtna sredstva i renoviranje objekta,da u izvještaju za kreditni odbor je navedeno da klijent traži kredit u iznosu od 13500,00 eura i to za proširenje štale od 30 m2 4000,00 eura,proširenje sušare od 50 m2 8000,00 eura i zatvaranje aktivnog kredita 2500,00 eura što ukupno čini 14500,00 eura,te da će klijent iz svojih sredstava uložiti 1000,00 eura ,nakon čega je optuženom odobren od strane b. kredit u iznosu od 13500,00 eura za proširenje i adaptaciju namjenskih objekata ,a kao sredstva obezbjeđenja naznačeni su solventni žiranti I.N.,L. M. i L.N.  koji su obezbijedili sve potrebno za realizaciju administrativne zabrane na njihova lična primanja  i potpisali izjavu kojom ,za slučaj docnje korisnika preuzimaju na sebe sve obaveze po ovom kreditu ,a iz administrativnoh zabrana se vidi da su izrazili želju da budu žiranti Đ. I. za kredit u iznosu od 15000,00 eura.</span>
</p>
<p class="p5"></p>
<p class="p5">
<span>Iz dvije potvrde o izvršenoj transakciji "E.b." br. TT10060/01562 od 01.03.2010.godine, za klijente I.N., L.N. i L. M. proizilazi da su isti uplatili iznos od po 120,00 eura na ime ovog kredita.</span>
</p>
<p class="p5"></p>
<p class="p5">
<span>Iz  izvještaja Centralne b. Crne Gore - sektora za kontrolu br.03-4481/4 od 06.12.2010.godine o kreditnoj zaduženosti optuženog Đ. I.  proizilazi da je na dan 31.03.2008.godine  optuženi imao kreditna zaduženja kod A.VFI Podgorica,  E. B. AD Podgorica ,kod H. b.  AD, MFI A. M. NLB M.B. A.D. </span>
</p>
<p class="p5"></p>
<p class="p5">
<span>Iz obavještenja Uprave za nekretnine - PJ Cetinje br.467-119-527/10 od 10.12.2010.godine sa listom nepokretnosti br.423. KO ....., proizilazi da Đ. I. i Đ. Tanja nijesu evidentirani u bazi podataka,dok iz lista nepokretnosti br.423 KO ..... na nepokretnosti označenoj kao stambeni prostor pov.33 m2 ,spratnosti P1 PD 2 koji se nalazi u objektu br.1.,na kat.parceli br.3728 proizilazi da je svojina Đ. J.,te da stoji zabilježba postupka -obavještenje o prodaji nepokretnosti u korist H. b. br.03-563 od 10.09.2010.godine .</span>
</p>
<p class="p5"></p>
<p class="p5">
<span>Iz dopisa Zavoda za zapošljavanje CG - Kancelarija Cetinje br.2601-204 od 21.03.2011.godine proizilazi da se opt.Đ. I. na dan 19.03.2008.godine nije nalazio na evidenciji nezaposlenih lica Zavoda za zapošljavanje Crne Gore -Kancelarije Cetinje.</span>
</p>
<p class="p5"></p>
<p class="p5">
<span>Iz Opštih uslove poslovanja E.b. AD Podgorica i pravilnika o politici i procedurama kreditiranja O. b. AD Podgorica; proizilazi da će svi odnosi između filijala B. i klijenata u Crnoj Gori biti regulisani Opštim uslovima ,da će klijent na zahtjev b. radi ispunjenja svojih postojećih obaveza prema b. pribaviti odgovarajuće obezbjeđenje.Takođe ,u poglavlju 3.1 Pravilnika o politici i proceduri kreditiranja tačno su određeni iznosi kredita, kamatna stopa ,administrativna taksa,rok otplate kredita, sredstva obezbjeđenja, potrebna dokumentacija, metodologija kredita i kontrola kredita. </span>
</p>
<p class="p5"></p>
<p class="p5">
<span>Iz  izvještaja Uprave Policije - Ispostave Cetinje br.02-245-41441 od 03.12.2010.godine iz KE za optuženog Đ. I. proizilazi da nije osuđivan.</span>
</p>
<p class="p5"></p>
<p class="p8">
<span>Analizirajući činjenično stanje u spisima predmeta, u sklopu sa odbranom optuženog , sud je utvrdio da je optuženi Đ. I. počinio krivično djelo </span>
</p>
<p class="p8">
<span>prevara iz čl.244.st.3. u vezi st.1., a u vezi čl.245.st.1. i 2. KZ-a, a ovo iz sljedećih razloga:</span>
</p>
<p class="p8"></p>
<p class="p8">
<span>Utvrđujući činjenice radi pravilnog određenja materijalnopravnog odnosa u datoj krivično pravnoj stvari sud je nesumnjivo utvrdio da je  opt. Đ. I. neutvrdjenog dana u martu mjesecu 2008.godine, u Cetinju, prilikom podnošenja zahtjeva za dobijanje namjenskog kredita ošt. "O.b." AD Podgorica, filijala Cetinje, njenom ovl.službeniku lažno prikazao da kao korisnik namjenskog kredita ispunjava sve propisane uslove za dobijanje istog i da će odobreni kredit namjenski iskoristiti, čime ga je naveo da dana 19.03.2008.godine, sa ošt. "O. b." AD Podgorica, kao davaocem kredita zaključi ugovor o kreditu za proširenje i adaptaciju svojih namjenskih objekata br. LD/08079/00005 na ukupan iznos duga od 13.500,00 eura. Tom prilikom opt. Đ. I., je oštećene L.N. I.N. i L. M., naveo da pristanu biti jemci-platci sa solidarnom obavezom plaćanja duga po predmetnom osnovu ugovora o kreditu, tako što im je prikazao, da će redovno isplaćivati sve dospjele mjesečne anuitete po ovom kreditu, kao i da je na njegovim nepokretnostima - placu i farmi zasnovana hipoteka kao sredstvo obezbjedjenja potraživanja po osnovu ovog ugovora iako je u momentu zaključivanje predmetnog ugovora znao da je već prezadužen ranijim kreditnim obavezama i da u svom vlasništvu ne posjeduje nepokretnosti , a da je na nepokretnosti - stambenom prostoru opisanom u listu nepokretnosti br. 423 KO ....., na kat. parceli br. 3728 vlasništvo njegove majke Đ. J. iz Cetinja, zasnovana hipoteka I reda u korist "H. b." AD Podgorica po osnovu ugovora o kreditu I.Ov. br. 7981/07 od 20.09.2007.godine, i br. 120/249 od 15.08.2007.godine na iznos duga od 15.000,00 eura, čiji je korisnik. Optuženi dobijena novčana sredstva odobrenog kredita u iznosu od 13.500.00 eura,  je nenamjenski iskoristio i do 15.decembra 2009.godine oštećenoj "O.b." isplatio dio duga po osnovu predmetnog ugovora o krediti u iznosu od 2.399,11 eura, nakon čega je prestao sa daljom isplatom mjesečnih anuiteta, pa su ošt. L.N., I.N. i L. M. kao njegovi solidarni dužnici po dobijanju administrativnih zabrana na svoja lična primanja, ošt. "E. b." od dugovarnog iznosa od 11.100,89 eura , na ime otplate kredita uplatili solidarni iznos od 360,00 eura i to svaki od oštećenih novčani iznos od po 120,00 eura, na koji način je optuženi za cjelokupni dugavani novčani iznos od 11.100,89 eura sebi pribavio protivpravnu imovinsku korist,što mu je bila namjera. </span>
</p>
<p class="p8"></p>
<p class="p5">
<span> U ovakvim se radnjama optuženog i nastupjelim posledicama stiču sva subjektivna i objektivna obilježja bića krivičnog djela prevara iz člana čl.244.st.3. u vezi st.1.,a u vezi čl.245.st.1.i 2. KZ-a, pri čemu je sud, određujući subjektivan odnos optuženog prema izvršenom krivičnom djelu utvrdio direktni umišljaj, jer je isti bio svjestan djela, što je manifestovao prikazivanjem lažnih činjenica (zapravo sakrivanjem postojećih - realnih) prvo ovlašćenom službeniku b. da kao korisnik namjenskog kredita ispunjava sve propisane uslove za dobijanje istog i da će odobreni kredit namjenski iskoristiti,( za napomenuti je da priroda krivičnog djela neosnovano dobijanje i korišćenje kredita i druge pogodnosti iz čl.245.st.1.i 2.KZ-a nesumnjivo ukazuje da je riječ o posebnom obliku prevare ,a kako u konkretnom slučaju je izvršenjem ovog djela ostvarena veća imovinska korist postoji kvalifikovani oblik prevare),te o svom kreditnom bonitetu (sposobnosti vraćanja kreditnih anuiteta), odn. da je navodno na njegovim nepokretnostima -placu i farmi zasnovana hipoteka kao sredstvo obezbjeđenja potraživanja po osnovu ovog ugovora,sve sa namjerom pribavljanja protivpravne imovinske koristi, usljed čega su oštećeni L.N., I.N. i L. M. , kao njegovi solidarni dužnici , nakon dobijanja administrativnih zabrana na njihova lična primanja, oštećenoj "E." b. od dugovanog iznosa od 11.100,89 eura na ime otplate kredita, uplatili solidarno novčani iznos od po 120,00 eura, na koji način je za cjelokupni dugovani novčani iznos od 11.100,89 eura, okrivljeni sebi pribavio protivpravnu imovinsku korist. </span>
</p>
<p class="p8"></p>
<p class="p8">
<span>Cjeneći dokaze u datoj krivičnopravnoj stvari sud je punu vjeru poklonio iskazima oštećenih L.N., I.N., te L. M., koji su uvjerljivi i međusobno saglasni, a koji u bitnom, govore o tome da su žirirali optuženom, te da je isti njima ulio povjerenje, u smislu da će kredit uredno otplaćivati, a da su njihove administrativne zabrane, zapravo formalnost, tj. da je on kredit obezbijedio nepokretnošću, koju zapravo nije ni posjedovao, o čemu svjedoči Obavještenje Uprave za Nekretnine PJ Cetinje br.467-119-527/10 od 10.12.2010.godine sa listom nepokretnosti br. 423. KO ....., u kome se kao vlasnik nepokretnosti, koje su opisane u navedenom listu javlja Đ. J.. Stambeni prostor , površine 33 m2, opterećen je hipotekom u korist H. b. AD Podgorica. Oštećeni nijesu znali da okrivljeni zapravo i ne posjeduje nepokretnosti koje se vode na njegovo ime, te nijesu znali da je optuženi već tada bio prezadužen, a sami optuženi im ništa nije rekao o svojoj prezaduženosti. Pri takvom stanju, oštećeni, optuženom, ni u kom slučaju ne bi žirirali.Dakle, činjenica da je optuženi prilikom potpisivanja spornog ugovora o kreditu, oštećenima saopštio da posjeduje nepokretnosti koje će biti predmet obezbjeđenja kredita, te da njihove administrativne zabrane, zapravo predstavljaju formalnost, dovodi ovaj sud do stanovišta da je upravo u ovim radnjama kod optuženog jasno izražena prevarna namjera (lažno prikazivanje stvarnih činjenica i prikrivanjem postojećih), usmjerena na pribavljanje protivpravne imovinske koristi.U prilog tome ide i izvještaj Centralne B. Crne Gore - Sektora  za kontrolu br. 03-448174 od 06.12.2010.godine o kreditnoj zaduženosti Đ. I., u  kojoj se jasno navode kreditna zaduženja optuženog po osnovu ranijih kredita, dobijenih od drugih banaka i mikrokreditnih institucija, a koja zaduženja su identifikovana na dan 31.03.2008.godine, sa precizno odmjerenim iznosima duga.</span>
</p>
<p class="p8"></p>
<p class="p5">
<span> Sud je cijenio iskaze  M. M. - ovlašćenog predstavnika  oštećene "E.b.",svjedoka  B. D. i Đ. DaM., koji su istakli u bitnom da se radi o kreditu koji u suštini nije namjenski, ali da je sva procedura oko izdavanja kredita od strane b. ispoštovana,ali sud utemeljenje ovakvih iskaza svjedoka nije našao i u Opštim uslovima poslovanja E.b. AD Podgorica i Pravilniku o politici i procedurama kreditiranja O. b. AD Podgorica,te kreditnoj dokumentaciji "O.b. "AD Podgorica forM.noj po ugovoru o kreditu br.LD/08079/00005OD 19.03.2008.godine,na ime opt.Đ. I. u koje je sud imao punu vjeru, a na koje stranke u postupku nijesu imale prigovora i primjedbi,obzirom da iz istih jasno proizilazi da je optuženi kao svrhu uzimanja kredita naveo proširenje postojećih kapaciteta,u koji je već investirao 2000,00 eura i to u obrtna sredstva i renoviranje objekta,da u izvještaju za kreditni odbor je prezentovano da klijent traži kredit u iznosu od 13500,00 eura i to za proširenje štale od 30 m2 4000,00 eura,proširenje sušare od 50 m2 8000,00 eura i zatvaranje aktivnog kredita 2500,00 eura što ukupno čini 14500,00 eura,te da će klijent iz svojih sredstava uložiti 1000,00 eura ,nakon čega je optuženom odobren od strane b. kredit u iznosu od 13500,00 eura za proširenje i adaptaciju namjenskih objekata ,a kao sredstva obezbjeđenja naznačeni su solventni žiranti I.N.,L. M. i L.N. (što je potvrđeno zaista kreditnom dokumentacijom),a pritom  se iz dopisa Zavoda za zapošljavanje Crne Gore br.2601-204 od 21.03.2011.godine, zaključuje da se okrivljeni na dan 19.03.2008.godine nije nalazio na evidenciji nezaposlenih lica.</span>
</p>
<p class="p5"></p>
<p class="p5">
<span> Nadalje, sud je cijenio i iskaz B. R. pa je našao da je isti u svojstvu advokata, zapravo bio posrednik u sklapanju usmenog sporazuma između oštećenih i okrivljenog,o načinu razrješenja odnosa među njima, te da je isti potvrdio da je Đ. I. prilikom boravka u njegovoj kancelariji, negdje u maju mjesecu 2010.godine izrazio spremnost da vrati kredit b., obećavši da će se u narednih petnaestak dana snaći za novac. Međutim, u saznanju je da optuženi nije ispunio obećanje.</span>
</p>
<p class="p8"></p>
<p class="p8">
<span>	Imajući prednje u vidu sud odbranu optuženog nije mogao prihvatiti. Istu je cijenio kao pokušaj eliminisanja sopstvene krivice. Naime, optuženi u svojoj odbrani navodi da je ekonomska kriza, zapravo krivac što kreditnu obavezu nije mogao da izvršava na vrijeme, usljed čega su aktivirani žiranti - oštećeni Ivelja, L. i L. Naime, utvrđenim činjeničnim stanjem, sud dolazi do jasnog zaključka da je optuženi prilikom apliciranja za namjenski kredit kod "O.b.", lažno prikazao bankarskom službeniku , da kao korisnik namjenskog kredita ispunjava sve uslove za dobijanje istog, te da će odobreni kredit namjenski iskoristiti - za proširenje svoje trgovinske djelatnosti. Upravo tim kazivanjem, on je zapravo naveo bankarskog službenika da  dana 19.03.2008.godine sa "O. b." AD Podgorica, zaključi Ugovor o kreditu za proširenje i adaptaciju svojih namjenskih objekata br. LD/08079/00005 na ukupan iznos duga od 13.500,00 eura. U trenutku kada je sporni Ugovor o kreditu zaključivan, optuženi je L.N., I.N. i L.  M. naveo da pristanu da budu sredstvo osiguranja - jemci-platci, sa solidarnom obavezom plaćanja duga po osnovu navedenog Ugovora o kreditu. Naime, istima je prikazao da će redovno isplaćivati sve dospjele mjesečne anuitete po spornom kreditu, kao i da je na njegovim nepokretnostima - placu i farmi zasnovana hipoteka, kao sredstvo obezbjeđenja potraživanja po osnovu ovog ugovora, iako je u momentu zaključivanja predmetnog ugovora znao da je već prezadužen ranije preuzetim kreditnim obavezama  i da u svom vlasništvu ne posjeduje nepokretnosti, a da je na nepokretnosti - stanu opisanom u listu nepokretnosti br.423. KO ....., na kat.parceli  br.3728, vlasništvo njegove majke Đ. J. iz Cetinja, zasnovana hipoteka prvog reda u korist "H. b." AD Podgorica, po osnovu Ugovora o kreditu I.Ov.br. 7981/07 od 20.09.2007.godine i br.120/249 od 15.08.2007.godine, na iznos duga od 15.000,00 eura. Sud je nesumnjivo utvrdio da je optuženi sredstva od spornog kredita nenamjenski potrošio, jer je već iz čl.2. predmetnog ugovora vidljivo da je kredit dat za proširenje i adaptaciju namjenskih objekata. Dio duga od 2.399,11 eura, okrivljeni je isplatio b., nakon čega je prestao sa daljom isplatom mjesečnih anuiteta, pa su oštećeni I. L.i L., kao njegovi solidarni sudužnici po osnovu spornog kredita isplatili iznose od po 120,00 eura, a što se vidi iz dvije potvrde o izvršenoj transakciji E.b. AD Podgorica br.TT10060/01562 od 01.03.2010.godine, za klijente L.N. i I.N. (ukupno 240,00 eura), te za L. M. u iznosu od 120,00 eura.</span>
</p>
<p class="p8"></p>
<p class="p8">
<span>Prilikom utvrdjivanja vrste i visine  krivične sankcije koju će sud izreći optuženom cijenjene su okolnosti iz čl. 42. KZ-a, pa je sud od olakšavajućih okolnosti na strani optuženog utvrdio, da se radi o porodičnom čovjeku-ocu dvoje mldb.djece, ranijeg neporočnog načina života-neosuđivan, da se ovl.predstavnik oštećene nije postavio imovinskopravni zahtjev, okolnosti koje su nastupile nakon izvršenja predmetnog krivičnog djela, dok otežavajućih okolnosti van bitnih  elemenata bića krivičnog djela u pitanju nije bilo, pa je sud cijeneći tako utvrdjene okolnosti i imajući u vidu svrhu kažnjavanja optuženom utvrdio kaznu zatvora u trajanju od jedne godine  i istovremeno našao da su ispunjeni uslovi za izricanje uslovne osude odredjujući da se navedena kazna neće izvršiti ukoliko optuženi u vremenskom periodu od dvije godine  od dana pravosnažnosti presude ne počini novo krivično djelo uz uvjerenje suda da će se i uslovnom osudom uz prijetnju kazne postići svrha njenog izricanja predvidjena čl. 53.KZ-a.</span>
</p>
<p class="p5">
<span> </span>
</p>
<p class="p5">
<span>Prilikom izricanja uslovne osude Sud je vodeći računa o svrsi iste posebno uzeo u obzir motiv, odnosno pobudu kojom se okrivljeni rukovodio da izvrši krivično djelo tj.sud je mišljenja da je  loša materijalna situacija u kojoj se nalazi optuženi  rezultirala izršenje krivičnog djela.</span>
</p>
<p class="p5"></p>
<p class="p8">
<span>Troškova krivičnog postupka nije bilo ,a odluka o paušalu u iznosu od 30,00 eura, koji je odredjen srazmjerno dužini trajanja krivičnog postupka i složenosti predmeta temelji se na odredbi čl.226. ZKP-a.</span>
</p>
<p class="p8"></p>
<p class="p8">
<span>Shodno čl.239.st.2.Zakonika o krivičnom postupku oštećenim L.N.,I.N. i L.M. je dosuđen imovinskopravni zahtjev u iznosu od po 120,00 eura, koji iznos je optuženi dužan isplatiti u roku od petnaest dana po pravosnažnosti presude pod prijetnjom prinudnog izvršenja, dok se za višak upućuju na redovnu parnicu.</span>
</p>
<p class="p5">
<span>Na temelju izloženog u smislu čl. 374. ZKP-a valjalo je odlučiti kao u izreci. </span>
</p>
<p class="p5"></p>
<p class="p3"></p>
<p class="p3">
<span class="s1">OSNOVNI SUD U CETINJU,</span>
</p>
<p class="p3">
<span class="s1">Dana 28.03.2012.godine.</span>
</p>
<p class="p8">
<span class="s1">Zapisničar,                                                                                      SUDIJA,</span>
</p>
<p class="p8">
<span class="s1">Olga L.                                                                                     Marija Ćupić s.r.</span>
</p>
<p class="p4"></p>
<p class="p4">
<span class="s1">PRAVNA POUKA:</span>
</p>
<p class="p4">
<span>Protiv ove presude dozvoljena je žalba, </span>
</p>
<p class="p4">
<span>u roku od 15. dana od dana prijema iste, </span>
</p>
<p class="p4">
<span>Višem  sudu u Podgorici, </span>
</p>
<p class="p4">
<span>a preko ovog Suda</span>
</p>
<p class="p9"></p>
<p class="p4"></p>
<p class="p10"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt;font-family:'Verdana'}
.span2{;font-family:'Arial'}
.span3{;font-size:12pt;font-family:'Verdana';font-weight:800}
</style>
</head>
<body class="b1" style="background: #aaa;">
<div class="window1">
<div class="page1">
<p>&nbsp;</p>
<p>
<span></span><span>  </span><span></span><span></span><span></span><span></span>
</p>
<p>
<span></span>
</p>
<p>&nbsp;</p>
<p>&nbsp;</p>
<p>
<span></span><span></span><span></span>
</p>
<p>&nbsp;</p>
<p style="text-align:right">
<span class="span1">K. br.45/15</span>
</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>&nbsp;</p>
<p>
<span class="span1">VIŠI SUD U BIJELOM POLJU, </span><span class="span1">kao prvostepeni krivični, u vijeću sastavljenom od sudije Vidomira Boškovića kao predsjednika vijeća i sudija Jokana Varagića i Šefkije Đeševića, kao članova vijeća, sa zapisničarem Mirjanom Gačević</span><span class="span2">,</span><span class="span1"> u postupku po optužnici Višeg državnog tužilaštva u Bijelom Polju Kt.br. 36/15 od 13.11.2015.godine, protiv optuženog M. B. iz B., zbog krivičnog djela ubistvo u pokušaju iz čl.143 u vezi čl. 20 i 23 Krivičnog zakonika Crne Gore u sticaju sa krivičnim djelom nedozovoljeno držanje oružja i eksplozivnih materija iz čl. 403 st. 1 Krivičnog zakonika Crne Gore, nakon održanog glavnog, javnog pretresa dana 22.12.2015.godine, u prisustvu zamjenika iz Višeg državnog tužilaštva u Bijelom Polju M. R., optuženog i njegovog branioca D. K. advokata iz Bijelog Polja donio je, a javno objavio dana 23. decembra 2015.godine, </span>
</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>&nbsp;</p>
<p>
<span class="span1">Optuženi M. B. JMBG ...............od oca R. i majke V. rodjene R., rodjen ............godine, u B., sa prebivalištem u mjestu rodjenja P., državljanin Crne Gore, nezaposlen, oženjen, otac dvoje djece, sa završenom srednjom stručnom spremom, lošeg imovnog stanja, u pritvoru od 23.06.2015.godine do 23.12.2015.godine, osudjivan, </span><span class="span1">zbog krivičnih djela laka tjelesna povreda iz čl. 152 st. 2 KZ CG, ugrožavanje sigurnosti iz čl. 168 KZ CG i sprečavanje službenog lica u vršenju službene radnje iz čl. 375 KZ CG, </span>
</p>
<p>&nbsp;</p>
<p>
<span class="span1">Na osnovu čl. 373 tač. 2 Zakonika o krivičnom postupku</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">OSLOBADJA SE OD OPTUŽBE</span>
</p>
<p>&nbsp;</p>
<p>
<span class="span1">Kojom je predstavljeno, da je:</span>
</p>
<p>&nbsp;</p>
<p>
<span class="span1">Dana ………..godine, oko ………. čas, u mjestu B., opština B., sposoban da shvati značaj svojih djela i upravlja svojim postupcima, svjestan zabranjenosti svojih djela, htio njihovo izvršenje, zajedno sa NN licem, pokušao da liši života oštećenog J. M. iz B., na način što je na putu B.– A.a, iz vozila džip marke ''M.'' sive boje, koje je započelo preticanje putničkog </span><span class="span1">motornog vozila marke ''…'' reg.br……, kojim je upravljao oštećeni, kroz otvoren prozor prednjih lijevih vrata, iz pištolja nepoznate marke i broja, koji je protivno odredbama čl. 10a st. 1 Zakona o izmjenama i dopunama Zakona o oružju (Sl.list CG 20/11) neovlašćeno nosio, ispalio više metaka u pravcu oštećenog i sa više projektila pogodio vozilo, a nakon što je oštećeni zaustavio vozilo, izašao i legao pored vozila, nastavio da zajedno sa NN licem ispaljuje metke u njegovom pravcu,</span>
</p>
<p>&nbsp;</p>
<li>
<span>čime bi izvršio krivično djelo ubistvo u pokušaju iz čl. 143 u vezi čl. 20 i 23 Krivičnog zakonika Crne Gore u sticaju sa krivičnim djelom nedozvoljeno držanje oružja i eksplozivnih materija iz čl. 403 st. 1 KZ CG,</span>
</li>
<p>&nbsp;</p>
<p>
<span class="span1">- jer nije dokazano da je izvršio krivična djela za koje je optužen. </span>
</p>
<p>&nbsp;</p>
<p>
<span class="span1">Troškovi krivičnog postupka padaju na teret budžetskih sredstava shodno odredbi čl. 230 Zakonika o krivičnom postupku (ZKP).</span>
</p>
<p>&nbsp;</p>
<p>
<span class="span1">Oštećeni J.M. se radi ostvarivanja imovinsko pravnog zahtjeva upućuje na parnični postupak.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>&nbsp;</p>
<p>
<span class="span1">Optužnicom Višeg državnog tužilaštva u Bijelom Polju Kt.br. 36/15 od 13.11.2015.godine, optuženom B. M. iz B., stavljeno je na teret izvršenje krivičnog djela ubistvo u pokušaju iz čl. 143 u vezi čl. 20 i 23 KZ CG, u sticaju sa krivičnim djelom nedozvoljeno držanje oružja i eksplozivnih materija iz čl. 403 KZ CG.</span>
</p>
<p>&nbsp;</p>
<p>
<span class="span1">U završnoj riječi zastupnik optužnice M. R. dajući ocjenu dokaza predložila je da se optuženi oglasi krivim i kazni na kaznu po zakonu. </span>
</p>
<p>&nbsp;</p>
<p>
<span class="span1">Optuženi M. B. u svojoj odbrani ne priznaje izvršenje krivičnih djela, niti krivicu za djela koja mu se stavljaju na teret optužnicom Višeg državnog tužilaštva. </span>
</p>
<p>&nbsp;</p>
<p>
<span class="span1">U istražnom postupku prilikom saslušanja od strane zamjenika u VDT M. R. tvrdio je: da živi u mjestu P., opština B., u porodičnoj kući sa ocem, bratom i njegovom djecom, a da J. M. koji se ranije prezivao Z. poznaje i sa istim je u negovoru od 2008.godine, kada je J.M. pucao njegovog brata V.. Protiv njega je vodjen krivični postupak zbog krivičnog djela ubistvo u pokušaju učinjenog na štetu J. M., koji se u tom trenutku prezivao Z., zbog kojeg dogadjaja je on oslobodjen. Krajem novembra ili početkom decembra mjeseca 2014.godine, boravio je u noćnom klubu ‘’D. D.’’ u B. u kojem se nalazio i J. M. sa društvom, kojeg je primijetio u trenutku kada ga je J. udario flašom u predjelu glave. Zbog tog dogadjaja i povredjivanja nije vodjen nikakav postupak, a javio se doktorima u Opštoj bolnici u B., s tim što te prilike ‘’nije reagovao’’ u noćnom klubu. Sledećeg dana kod njega je dolazio jedan J. drug prenosići mu izvinjenje od J., koje izvinjenje je prihvaćeno. </span><span class="span1">Nakon toga, pošao je za B. sa jednim drugom, ne sjećajući se njegovog imena gdje je boravio desetak dana, a potom je otputovao za K., gdje ne zna koliko se tačno zadržao, nakon čega se preko B. vratio u B.dva dana prije u odnosu na poziv policije da u svojstvu gradjanina da izjavu vezano za napad na J.M.. Tvrdio je da 10.12.2014.godine, nije boravio u B., već u B. i da nije napao J.M., kao i nije siguran da je u tom vremenu imao telefon i karticu,  a ne zna ni koji broj kartice su koristili tada njegova supruga i brat. Ne posjeduje vozilo, a povremeno koristi vozilo svoga oca i to ‘’G. II’’, kao i vozilo brata V. ‘’C.’’ kojima ne zna registarske oznake. Nikada nije upravljao vozilom džip ‘’M.’’, a H. M. zna dobro i sa njim povremeno popije kafu, a nije mu poznato da je H. imao bilo kakvog džipa, niti koje vozilo posjeduje. Nije mu poznato ko koristi telefonske brojeve ……….. i ………….. </span>
</p>
<p>&nbsp;</p>
<p>
<span class="span1">Na glavnom pretresu u odnosu na bitne činjenice ponovio je odbranu iz istražnog postupka, objašnjavajući da se u vrijeme kritičnog dogadjaja za koji se tereti nalazio u B. sa jednim rodjakom kojem nije želio da kaže ime, zbog sukoba sa zakonom koji taj rodjak ima. Vezano za odlazak u B. tvrdio je da je prešao granični prelaz D. kao putnik u vozilu, a da nikada nije upravljao vozilom H.M., a da je njegova kuća od mjesta B. gdje se i desio navodno dogadjaj udaljena oko kilometar. O dogadjaju je saznao kada je priveden u tužilaštvu u Bijelom Polju, a sa J.M. sretao se u vožnji u više navrata nakon dogadjaja, s tim što nijesu bilo šta razgovarali, a to se dešavalo prilikom upravljanja vozilom ‘’A.’’ od strane J.a dok je on upravljao vozilom ‘’G.’’ ili ‘’C.’’. Od kuće iz B. pošao je po dogovoru sa rodjakom, a koji je ostvario preko nekog drugog kojem ne želi da kaže ime, a pošli su oko 14-15 sati, ali ne zna sa kojim vozilom, niti se sjeća tačno vremena kada su prošlli granični prelaz D., s tim što je tom prilikom vršena kontrola od strane policije uz uzimanje dokumenata. </span>
</p>
<p>&nbsp;</p>
<p>
<span class="span1">U završnoj riječi branilac optuženog dajući ocjenu izvedenih dokaza predložio je da sud optuženog oslobodi od optužbe, jer nije dokazano da je optuženi izvršio krivična djela za koja se tereti. Završnu riječ svog branioca sa istim predlogom u cjelosti je prihvatio optuženi. </span>
</p>
<p>
<span class="span1"></span>
</p>
<p>
<span class="span1">Sud je u dokaznom postupku izveo dokaze: saslušao oštećenog - svjedoka J.M., svjedoka H.M., saslušao vještaka balističara B. B., uz saglasan predlog stranaka pročitao iskaz svjedoka Đ. S., pročitao zapisnik o uvidjaju VDT u Bijelom Polju Kt.br….. od …...godine, pročitao izvještaj Forenzičkog centra u Danilovgradu o balističkom vještačenju br. …… od ………..godine čiji je sastavni dio izvještaj o balističkom pregledu pmv, pročitao izvještaj Forenzičkog centra u Danilovgradu o vještačenju parafinskih rukavica br. ……… od ………...godine, skinutih sa šaka J.M., pročitao izvještaj Forenzičkog centra u Danilovgradu o vješačenju daljine pucanja br. ……… od ………..godine, pročitao izvještaj Forenzičkog centra u Danilovgradu o DNK vještačenju br. ………. od ……….godine, pročitao izvještaj Forenzičkog centra u Danilovgradu o vještačenju računara – video nadzora skinutog sa objekta ‘’J. D.’’ iz B. br. ……… od ………..godine, pročitao izvještaj Forenzičkog centra u Danilovgradu o DNK vještačenju sa fotodokumentacijom br. ………… od ………..godine, pročitao nalaz i mišljenje vještaka za telekomunikacije S. Š. od ………..godine, pročitao izvještaj ‘’T.’’ sa evidencijom baznih stanica za mjesto B., opština B., br. ……. </span><span class="span1">od ……..godine, pročitao izvještaj ‘’T.’’ br. …….. od ……..godine, pročitao izvještaj Ministarstva unutrašnjih poslova Područna jedinica B. br. ………. od …….godine o promjeni ličnog imena optuženog B. M., pročitao izvještaj UP Sektora granične policije Podogorica … br. …………. od ………..godine, pročitao službenu zabilješku MUP-a OB M. .. br. ………… od ………….godine, pročitao zapisnik VDT u Bijelom Polju o izvršenoj rekonstrukciji dogadajaj Kti.br. … od …...godine, pročitao izvještaj Forenzičkog centra u Danilovgradu o balističkom vještačenju od …...godine, izvršio uvid u fotokopiju pasoša br. …… na ime optuženog, izvršio uvid u fotodokumentaciju i skicu lica mjesta UP CB B.br…….. od ……...godine, izvršio uvid u fotodokumentaciju UP OB M. br. …. od …….godine, izvršio uvid u fotodokumentaciju UP CB B. sačinjenu prilikom vršenja rekonstrukcije br. ……….. od ……….godine, pročitao dopis - pismeno Sektora granične policije … br…….. od ……..godine, izvršio uvid u izvod iz kaznene evdiencije za optuženog,  pa je cijeneći iste pojedinačno i u konstekstu dovodeći ih u vezu sa odbranom optuženog stao na stanovište da nema dokaza koji bi sa izvjesnošću potvrdili da je optuženi izvršio krivična djela za koje se tereti. </span>
</p>
<p>&nbsp;</p>
<p>
<span class="span1">Iz iskaza svjedoka – oštećenog J.M. iz istražnog postupka proizilazi, da se ovaj svjedok u svom iskazu izjasnio na okolnosti kritičnog dogadjaja, njegove odnose sa optuženim prije dogadjaja i na okolnosti koje su slijedile nakon dogadjaja. Naime, tvrdio je da je sa optuženim bio u lošim odnosima što datira unazad više godina, iz vremena kada je on imao sukob sa bratom optuženog kao i njegov brat od ujaka Đ.S., zbog čega su vodjeni krivični postupci. Dva do tri dana prije dogadjaja boravio je u lokalu ‘’J. D.’’ u B. sa dvije drugarice u kojem lokalu se nalazio i optuženi sa svojim društvom i kojom prilikom je imao sukob sa optuženim u kojem su se gurali i udarali. U noćnim satima 10.12.2014.godine, nalazio se sa svojom djevojkom kada je odvezao kući, krećući se prema svojoj kući na retrovizoru je primijetio vozilo ‘’M.’’ .. koje se kretalo iza njega sa kojim je ranije vidjao da upravlja optuženi, pa kada je to vozilo preduzelo radnju preticanja primijetio je spušteno staklo na mjestu vozača kada je prepoznao i uočio optuženog B. Nikolu koji je imao pištolj u ruci i koja ruka je bila vani i koje lice je ispalilo nekoliko metaka u njegovo vozilo. Usled straha skrenuo je lijevo nakon čega je i dalje nastavljeno da se puca u njegovom pravcu kada je i čuo da projektili pogadjaju njegovo vozilo. Tom prilikom u vozilu optuženog zapazio je još neko lice ali ne zna koje i čuo ispaljivanje metaka iz različito oružja, a što je zaključivao na osnovu zvuka ispaljenih metaka. Na uzlazu u raskrsnicu i nakon predjenih deset metara zaustavio je vozilo izašao i legao na asfalt pored vozila, da bi se zaštitio od projektila koji su ispaljivani iz M., za koje vrijeme su ispaljivani meci, a on je ponovo uskočio u vozilo i zaobilaznicom pošao u pravcu gradu, gdje je krećući se pozvao brata od ujaka Đ.S. obavještavajući ga o dogadjaju, nakon čega je pošao u policiju i prijavio dogadjaj. </span>
</p>
<p>&nbsp;</p>
<p>
<span class="span1">Prilikom ponovnog saslušanja od strane postupajućeg tužioca dijelom je ponovio svoj raniji iskaz odstupajući od njega u pojedinim bitnim segmentima. Naime, ovom prilikom je tvrdio da sa zadnjeg sjediša iza vozača kroz otvoren prozor puca jedno lice u njegovom pravcu prepoznajući da se radi o B.M.. Čuo je udare projektila u vozilo i polomljeno je staklo na vratima </span><span class="span1">suvozača vozila kojim je on upravljao. Sem optuženog i vozača kojeg nije prepoznao nije vidio da li se još lica nalazi u tom vozilu. Objašnjavajući razlike u iskazu u odnosu na bitne činjenice tvrdio je da misli da je optuženi bio na zadnjem sjedišu iza vozača i da je vidio njegovu glavu sa desne strane vozila kroz otvoren prozor i pištolj u ruci koji je bio promoljen kroz otvoren prozor. Optuženog je prepoznao kada je pucao u njegovom pravcu a tom prilikom oba vozila su se kretala brzinom izmedju 20 – 30 km/h. Nakon dogadjaja prije nego što je pošao u policiju otišao je do mjesta B. kod brata od ujaka Đ.S. gdje se zadržao 10–15 minuta i prvo je S. pošao u policiju a on nakon njega. Nije se htio izjasniti o imenima dva prijatelja optuženog koji su došli kod njega dva dana prije nego što je optuženi lišen slobode i kazali mu da će B. reći da je on pucao ukoliko pred tužiocem on (oštećeni) bude izjavio da ga je B. pucao. </span>
</p>
<p>&nbsp;</p>
<p>
<span class="span1">Prilikom vršenja rekonstrukcije dogadjaja pokazujući pozicije koje su zauzimali on i optuženi sa svojim vozilima u vrijeme pucanja, tvrdio je da je moguće da je optuženi sjedio na mjesto suvozača u trenutku kada je ispaljivao metke, a da je jasno vidio njegovu glavu kroz otvoren prozor i ruku sa pištoljem sa kojim je pucao. </span>
</p>
<p>&nbsp;</p>
<p>
<span class="span1">Na glavnom pretresu svjedok oštećeni je u odnosu na bitne činjenice svjedočio kao u istražnom postupku, s tim što ni ovom prilikom svjedok nije bio odredjen u odnosu na poziciju optuženog koju je on navodno zauzimao u vrijeme ispaljivanja projektila prema njemu. Naime, tvrdio je da se ne može sjetiti niti izjasniti na kojoj poziciji u vozilu se nalazio optuženi kada je pucao, da li na mjestu vozača ili na sjedištu iza vozača, ali da zna da se nalazio na lijevoj strani vozila džip i ni u kom slučaju se nije nalazio na poziciji suvozača. Takodje, nije se mogao izjasniti da li je glava ili ruka optuženog bila na prozoru vrata vozača ili na prozoru vrata iza sjedišta vozača. Na putu prema kući brata od ujaka Đ.S. istog je pozvao i S. rekao ko ga je pucao, s tim što se nije mogao sjetiti kada je to tačno bilo, ali uz tvrdnju da je to bilo te večeri. Takodje je tvrdio da u vozilu iz kojeg je pucano sem optuženog nije vidio ni jedno drugo lice, ali da je mislio da se u vozilu nalazilo još lica, zaključujući na osnovu pucanja, uz osjećaj da se puca iz više pravaca, a kasnije u policiji je rečeno da je u pucanju korišćeno više kalibara.</span><span class="span3"> </span><span class="span1">Ovom prilikom po njegovom kazivanju on nije posjedovao oružje. </span>
</p>
<p>&nbsp;</p>
<p>
<span class="span1">Objašnjavajući razlike u iskazima tvrdio je da je tačno ono što je rekao na pretresu.</span>
</p>
<p>&nbsp;</p>
<p>
<span class="span1">Svjedok Đ.S. čiji je iskaz pročitan na glavnom pretresu, tvrdio je da mu je J.M. brat od tetke, i da ga je negdje u decembru mjesecu (misli se na 2014. godinu) pozvao M. i rekao mu da je na njega pucano kod motela B., kojom prilikom je ispaljeno više metaka i da su 2-3 projektila pogodila vozilo, govoreći mu da podje u policiju i prijavi dogadjaj, da je pucano iz vozila ‘’M.’’ ML koje vozi B. N., ali da nije vidio ko se nalazio u vozilu, te da je u istom bilo više lica. Nakon što je prijavio dogadjaj u policiji, telefonom je pozvao M. da dodje u policiju što je on i učinio. Takodje, je tvrdio da mu je M. par dana nakon dogadjaja rekao da je u vozilu ‘’M.’’ bio B. N. za kojeg je saznao da je promijenio ime i da se sada zove M. i da ga je on pucao dok je bio u vozilu u </span><span class="span1">kretanju i da je nastavljeno sa pucanjem i nakon što je zaustavio vozilo. Nije se mogao izjasniti o reg.oznakama vozila džip ‘’M.’’ za kojeg je tvrdio da je istim upravljao B. N.. </span>
</p>
<p>&nbsp;</p>
<p>
<span class="span1">Svjedok H.M. nije imao saznanja o samom dogadjaju, već se izjašnjavao na okolnosti posjedovanja vozila džip ‘’M.’’ i njegove kupoprodaje. Naime, tvrdio je da se bavi različitim poslovima i da je u novembru mjesecu 2014.godine, od R. M. iz K. kupio džip ‘’M.’’ kojom prilikom je M. dao vozilo ‘’A.’’ i doplatio mu 1.000,00 €, s tim što sa njim nije zaključivao bilo kakav ugovor, niti je zaključivao ugovor sa licem kojem je kasnije to vozilo prodao. Po proteku 2-3 dana to vozilo ‘’M.’’ je prodao u R. za 3.000,00 € njemu nepoznatom licu, s tim što to vozilo nikada nije davao na upravljanje bratu okrivljenog. Kada je preuzeo vozilo od R. M., od istog je dobio saobraćajnu dozvolu koja je glasila na ime neke žene. Po proteku 10-15 dana od prodaje vozila ‘’M.’’ to vozilo je primijetio u blizini benzinske pumpe u mjestu R.. Sa optuženim ima korektan odnos, dok je sa njegovim bratom u dobrim donosima i zna da je broj telefona njegovog brata V. ….. i …... </span>
</p>
<p>&nbsp;</p>
<p>
<span class="span1">Iz izvještaja o balističkom vještačenju br. …… sa nalazom i mišljenjem vještaka balističara B. B., proizilazi da je tom vještaku na vještačenje dostavljeno 16 čaura i dva projektila. U cilju identifikacije čaura i projektila, korišćenjem metoda konparacije spornih i nespornih uzoraka utvrdjeno je da su četiri čaure kalibra 7,62 x 39 mm i da su ispaljene iz iste automatske puške odgovarajućeg kalibra. Dvanaest čaura su kalibra 9 mm od čega su devet ispaljene iz jednog pištolja, a tri iz drugog pištolja odgovarajućeg kalibra. Sporni projektili (dva komada) su kalibra 9 mm i ispaljeni su iz istog pištolja. Iz izvještaja o balističkom vještačenju br. ….. vještaka balističara B. B., proizilazi da je taj vještak izvršio pregled putničkog motornog vozila oštećenog J.M. marke …. reg.oznake …… na kojem je prilikom vršenja uvidjaja utvrdjedno da je polomljeno staklo na prednjim desnim vratima. Sem toga, utvrdjena su oštećenja nastala dejstvom projektila na zadnjim desnim vratima, koje je na 166 cm od zadnje ivice vozila i na 73 cm od tla. Projektil je prošao kroz zadnja desna vrata, probio tapacir zadnih lijevih vrata i napravio oštećenje u vidu ispupčenja na limu ispod ručice za otvaranje zadnjih lijevih vrata. Takodje, je utvrdjeno oštećenje na krovu tog vozila, gdje je projektil prošao kroz tapacir krova, napravio oštećenje lima u vidu ispučenja sa gornje strane krova.</span>
</p>
<p>&nbsp;</p>
<p>
<span class="span1">Iz izvještaja Forenzičkog centra u Danilovgradu o vještačenju vještaka B. B. od …….godine, sa nalazom i mišljenjem proizilazi da je taj vještak prisustvovao rekonstrukciji dogadjaja i da se na osnovu iskaza oštećenog i položaja tragova koje je on pokazivao i onih koji su utvrdjeni na licu mjesta prilikom vršenja uvidjaja, odredio da se dogadjaj nije mogao desiti na način kako je to na rekonstrukciji pokazao oštećeni J.M., već na neki od načina prikazanim na skicama S5 i S6. Naime, oštećeni je pokazao da je pištolj bio po sredini vozačevih vrata kada su se vozila nalazila jedno naspram drugog i da je vidio lice sa pištoljem uperenim u njegovom pravcu, nakon čega je ubrzao kretanje skretanjem u lijevo, da bi se potom zaustavio i izašao iz vozila za koje vrijeme je džip prošao malo naprijed i udesno zaustavljajući se, za koje vrijeme je ponovo pucano. Pozicije koje je oštećeni pokazao odakle je </span><span class="span1">pucano u njegovom pravcu se nijesu mogle uklopiti sa utvrdjenim materijalnim tragovima, već sa oštećenjima na vozilu i pronadjenim čaurama na lice mjesta. Po pokazanoj varijenati oštećenog balistička putanja zadovoljava pravac odpozadi ka naprijed, ali ne i pravac odozdo na gore, dok u drugoj varijanti balistička putanja ne zadovoljava niti jedan od stvarno na vozilu utvrdjenih pravaca dejstva projektila. Zapisnik o rekonstrukciji dogadjaja i nalaz i mišljenje vještaka balističara prati i fotodokumentacija br. ……… od 26.10.2015.godine, na kojoj su sadržane fotografije sa pozicijama koje je oštećeni opredijelio takvima (u vrijeme izvršenja krivičnog djela). </span>
</p>
<p>&nbsp;</p>
<p>
<span class="span1">Prilikom saslušavanja vješaka balističara B. B. na glavnom pretresu isti je objasnio pojedine sporne činjenice. Naime, ovaj vještak je nakon izvršenog uvidjaja pregledao vozilo marke ….. crne boje utvrdjujući oštećenja na istom u vidu polomljenog stakla prednjih desnih vrata, oštećenja na zadnjim desnim vratima i unutrašnjosti krova vozila. Na licu mjesta pronadjeno je šesnaest čaura i to dvanaest pištoljskih i četiri puščane, od kojih su tri pištoljska čaure kalibra 9 mm ispaljene iz jednog pištolja i devet čaura iz drugog pištolja istog kalibra. Grupacija pištoljskih čaura nalazi se na dvije kolovozne trake kao i van kolovozne trake, dok su se na mjestu gdje je polomljeno staklo vozila nalazile četiri čaure kalibra 7,62 mm ispaljeni iz automatske ili poluautomatske puške. Rastojanje izmedju čaura kalibra 9 mm i čaura kalibra 7,62 x 39 mm je 100 metara, s tim što su čaure iz automatskog oružja ispaljene približno sa iste pozicije. Čaure koje su označene brojevima od 6 do 14 ispaljene su iz jedne pozicije i to sa kolovoza i dijela puta pored kolovozne trake, a tri preostale čaure nalaze se na suprotnoj kolovoznoj traci, što ukazuje da su te čaure ispaljene iz druge pozicije. Imajući u vidu kazivanje oštećenog prilikom vršenja rekonstrukcije i analizu materijalnih tragova pronadjenih na licu mjesta vještak je zaključio da se dogadjaj nije mogao desiti na način kako je to pokazao oštećeni. Takav zaključak proizašao je iz oštećenja na vozilu i balističkih putanja zrna koja su napravila ta oštećenja. Smjer tih balističkih putanja je otpozadi ka naprijed i odozdo na gore i pozicija koju je pokazao oštećeni ne može se uklopiti u materijalne tragove i to u putanju odozdo prema gore. Oštećenja na vozilu u kojem se nalazio oštećeni nijesu mogla nastati ako su se vozila nalazila na istom nivou.  Obzirom na balističku putanju koja je odozdo prema gore i obzirom da je oštećenje na vozilu na 33 cm od ravne podloge oštećenje nije moglo nastati ako lice koje puca stoji u nekom prirodnom anatomskom položaju sa pištoljem u rucu usmjerenim prema naprijed, a taj prirodni položaj je kada je pištolj od tla na 120 cm. Da bi se zadovoljila balistička putanja obzirom na visinu oštećenja na 73 cm lice koje puca moralo je biti u nekom savijenom čučećem ili drugom položaju ili tlu koje je ispod nivoa kolovoza kojim se kretalo vozilo oštećenog. Vještak je na osnovu oštećenja na vozilu utvrdio balističku putanja projektila koja putanja se nije mijenjala prolaskom kroz zadnja desna vrata. Oštećenja na vozilu nijesu mogla nastati ako je projektil ispaljen na mjestu gdje su pronadjene pištoljske čaure, a da se vozilo nalazilo na mjestu kako je to pokazao oštećeni na rekonstrukciji dogadjaja i to zbog rastojanja koje je oko 100 metara, kada balistička putanja ne bi bila takva kakva jeste, niti oštećenja na vozilu. Oštećeni je na licu mjesta prilikom vršenja rekonstrukcije pokaza da je pištolj držao u ruci van vozila i tada bi čaure morale biti van vozila, a nikako u unutrašnjosti što postoji mogućnost </span><span class="span1">dešavanja kada se ruka sa pištoljem nalazi unutar vozila u trenutku ispaljivanja metaka. </span>
</p>
<p>&nbsp;</p>
<p>
<span class="span1">Iz izvještaja o vještačenju br. …… Forenzičkog centra u Danilovgradu sa nalazom i mišljenjem vještaka Lj. I., proizilazi da je isti sačinjen povodom dostavljenog uzorka izuzetih tragova sa šaka J.M. radi utvrdjivanja prisustva barutnih čestica. Nakon izvršene analize od strane tog vještaka na šakama J.M. nijesu pronadjene karakteristične GSR čestice hemijskog sastava PbSbBA što ukazuje da se ne može pretpostaviti mogućnost da je J.M. bio povezan sa procesom opaljivanja iz vatrenog oružja. </span>
</p>
<p>&nbsp;</p>
<p>
<span class="span1">Iz izvještaja o vještačenju br. . Forenzičkog centra u Danilovgradu sa nalazom i mišljenjem vještaka I. Lj., proizilazi da je taj vještak imao zadatak da na osnovu raspoloživih podataka provjeri daljinu pucanja u odnosu na vozilo u kojem se nalazio J.M. i u kojem su pronadjena odgovarajuća oštećenja. Korišćenjem odgovarajućih tehnika i metoda sa ispitivanjem samolepljive folije sa oštećenja sa zadnjih desnih vrata vozila u kojem se nalazio oštećeni nije dokazano prisustvo barutnih čestica, a ukoliko je oštećenje nastalo od vatrenog oružja tada su usta cijevi bila na rastojanju većem od 90 cm.</span>
</p>
<p>&nbsp;</p>
<p>
<span class="span1">Iz izvještaja o DNK vještačenju br. ….. vještaka S. K. proizilazi, da je tom vještaku na vještačenje izvršeno dostavljanje čaura nadjenih na licu mjesta dogadjaja radi utvrdjivanja DNK profila, s tim što DNK analizom uzoraka dostavljenih tragova nije dobijen DNK profil i nije utvrdjeno prisustvo biološkog materijala na čaurama. </span>
</p>
<p>&nbsp;</p>
<p>
<span class="span1">Iz izvještaja o DNK vještačenju Forenzičkog centra iz Danilovgrada br. ….. proizilazi, da predmetnim vještačenjem čiji je bio zadatak da se utvrdi DNK profil na osnovu izuzetih tragova sa vozila, nije potvrdjeno da je B.M. donor biološkog materijala sa uzorcima sa volana i ručice menjača sa vozila, dok na preostalim uzorcima iz pmv nije utvrdjena dovoljna količina biološkog materijala. Predmetni nalaz i mišljenje prati fotodokumentacija sa brojem ….. od …...godine kojom se potvrdjuje broj izuzetih uzoraka radi vršenja analize i vještačenja. </span>
</p>
<p>&nbsp;</p>
<p>
<span class="span1">Iz izvještaja o video vještačenju br. …. vještaka B. S. proizilazi, da je isti povodom izvršenog izuzimanja video materijala video nadzora sa objekta ‘’J. D.’’ …...godine, sačinio nalaz odnosno dostavio DVD sa sadržajem snimljenog materijala sa četiri kamere, iz kojeg ne proizilazi bilo kakva značajna činjenica i okolnost koja bi tim sadržajem video zapisa bila potvrdjena. Naime, iz sadržaja video zapisa vidljivo je da je ispred ugostiteljskog objekta ‘’J. D.’’ u noćnim satima iza ponoći došlo do incidentne situacije izmedju nekih lica, a koja situacija predstavlja nastavak incidenta iz unutrašnjosti objekta jer se to zaključuje na osnovu kretanja velikog broja lica iz unutrašnjosti objekta.  </span>
</p>
<p>&nbsp;</p>
<p>
<span class="span1">Iz nalaza i mišljenja vještaka za telekomunikacije S. Š. od 21.09.2015.godine, proizilazi da je predmet tog vještačenja bio listing komunikacija za brojeve telefona …… za period od 01.12.2014.godine do </span><span class="span1">31.12.2014.godine. Nije dobijen podatak o vlasniku kartice, a na osnovu listinga poziva proizilazi odredjeni broj komunikacija dana 12.10.2014.godine spornog broja sa pretežno korisnikom broja ……. koja komunikacija je ostvarivana sa različitih baznih stanica, s tim što iz iskaza svjedoka H.M. proizilazi da je u spornom periodu karticu sa brojem …… koristio brat optuženog, Vukadin. </span>
</p>
<p>&nbsp;</p>
<p>
<span class="span1">Iz zapisnika o uvidjaju Ktr.br. …… od 11.12.2014.godine, proizilazi da je isti sačinjen povodom dogadjaja koji se desio u mjestu B. na regionalnom putu B. – A. i u kojem je od strane NN izvršilaca ispaljeno više projektila. Korišćenjem mjerne trake i odredjivanjem stajne tačke prilikom vršenja uvidjaja evidentirani su tragovi u vidu pronadjenih šesnaest čaura i njihovo medjusobno odstojanje. Sem toga, u zapisniku o uvidjaju konstatovano je da su na vozilu J.M. koje je izmješteno u krug CB B. evidentirana oštećenja u vidu polomljenog stakla na prednjim desnim vratima, u vidu oštećenja na krovu sa unutrašnje strane iza prednjeg sjedišta i oštećenje okruglog oblika na zadnjim desnim vratima. Sastavni dio zapisnika o uvidjaju predstavlja fotodokumentacija sa skicom lica mjesta UP CB B. br……. od 10.12.2014.godine, u kojoj su sadržane pozicije tragova na licu mjesta i vozilu oštećenog. </span>
</p>
<p>&nbsp;</p>
<p>
<span class="span1">Iz zapisnika o rekonstrukciji dogadjaja VDTu Bijelom Polju Kti.br….. od 26.10.2015.godine, proizilazi da je isti sačinjen povodom izvrešene rekonstrukcije dogadjaja u mjestu B., gdje je na licu mjesta oštećeni J.M. u prisustvu stranaka i vještaka balističara pokazao poziciju vozila u vrijeme dešavanja dogadjaja. Tom prilikom oštećeni je dozvolio mogućnost da je optuženi sjedio na mjestu suvozača u vrijeme pucanja da je vidio njegovu glavu kroz otvoreni prozor kao i ruku sa pištoljem. U zapisniku o rekonstrukciji je konstatovano da je mjesto rekonstrukcije osvijetljeno gradskom rasvjetom, postavljenoj na desnoj strani i da prilikom radnje prepoznavanja optuženog od strane oštećenog u tim uslovima oštećeni je odbio da izvrši tu radnju s tim, što je izvršeno mjerenje pozicija i rastojanja koje je on pokazao.</span>
</p>
<p>&nbsp;</p>
<p>
<span class="span1">Iz izvještaja ‘’T.’’ br. ….. od …..godine, proizilazi da sim kartica sa brojem ……. registrovana na ime B. V. iz B., a sim kartica sa brojem ……. na ime M. M.. </span>
</p>
<p>&nbsp;</p>
<p>
<span class="span1">Iz izvještaja Ministarstva unutrašnjih poslova PJ Berane br….. od …...godine, proizilazi da je lice po imenu B. N. rodjen …...godine u Beranama podnijelo zahtjev za promjenu ličnog imena dana …..godine, po kojem zahtjevu je odobrena promjena ličnog imena u ime B.M. dana …..godine. </span>
</p>
<p>&nbsp;</p>
<p>
<span class="span1">Iz pismena Uprave policije Sektora granične policije P.. .. br…….. od 08.07.2015.godine, proizilazi da optuženi B.M. nije registrovan u elektronskim evidnecijama prelazaka državne granice na graničnim prelazima Crne Gore u vremenskom periodu od 01.12.2014.godine do 20.12.2014.godine (za koji period je tražena informacija). </span>
</p>
<p>&nbsp;</p>
<p>
<span class="span1">Iz pismena Uprave policije Sektora granične policije Podgorica .. br…… od 09.12.2015.godine, proizilazi da je isto pismeno dostavljeno na traženje suda u kojem je sadržana norma čl. 34 Zakona o graničnoj kontroli, koja predvidja mogućnost odstupanja od režima graničnih provjera, uz označavanje da postoji mogućnost za vrijeme odstupanja od režima graničnih provjera da se ne izvrši unos podataka o licima koja su prešla granicu Crne Gore u elektronskoj evidenciji prelazaka državne granice. </span>
</p>
<p>&nbsp;</p>
<p>
<span class="span1">Iz službene zabilješke MUP CG OB M. .. br…… od 23.07.2015.godine, proizilazi da je ista sačinjena povodom kriminalističke obrade vozila ‘’M.’’ tip ML, reg.br. .. … .. izuzimanja deset DNK briseva radi vršenja vještačenja, o čemu je sačinjena fototehnička dokumentacija od strane krim.tehničara tog odjeljenja sa oznakom … od 22.07.2015.godine, na kojoj su vidljive pozicije sa kojih su izuzeti brisevi radi DNK vještačenja. </span>
</p>
<p>&nbsp;</p>
<p>
<span class="span1">Iz fotokopije pasoša br. ….. na ime optuženog B.M., proizilazi da je u istom sadržan štambilj sa datumima 19.12. i 30.12.2014.godine, kojim se potvrdjuje boravak optuženog u D. u tom vremenu. </span>
</p>
<p>&nbsp;</p>
<p>
<span class="span1">U ovoj krivično pravnoj stvari nije sporno da su optuženi i oštećeni živeli u lošim medjuljudskim odnosima zbog sukoba prije nekoliko godina, zbog kojih su vodjeni krivični postupci kao da su u noći 07.12.2014.godine</span><span class="span3"> </span><span class="span1">u kafe baru ‘’J. D.’’ bili učesnici konfliktne situacije koja nije procesuirana. Takodje, nije sporno da je dana ….godine u 21 h u mjestu B., opština B., na magistralnom putu B. – A. ispaljeno 16 projektila sa različitih pozicija od kojih su dva projektila pištoljske municije pogodila vozilo marke … reg.oznake .. .. …  kojim je upravljao oštećeni. Postojanje sukoba od 07.12.2014.godine, utvrdjeno je iz izvještaja o vještačenju video nadzora br. …vještaka B. S., a koja činjenica nije ni sporna. </span>
</p>
<p>&nbsp;</p>
<p>
<span class="span1">Stanovište zastupnika optužbe je da je optuženi kritičnom prilikom kroz otvoren prozor prednjih lijevih vrata vozila marke ‘’M.’’ u pravcu oštećenog koji se nalazio u svom vozilu u kretanju, iz pištolja nepoznate marke i broja koji je neovlašćeno nosio, ispalio više metaka i pogodio vozilo oštećenog. </span>
</p>
<p>&nbsp;</p>
<p>
<span class="span1">Optuženi je negirao izvršenje krivičnih djela za koja se tereti tvrdeći da se tom prilikom nije nalazio na licu mjesta, pa ni u B., niti je upravljao vozilom ‘’M.’’ iz kojeg je po tvrdnji oštećenog pucano kritične prilike. </span>
</p>
<p>&nbsp;</p>
<p>
<span class="span1">Oštećeni kao jedini svjedok dogadjaja, a različito je predstavio dogadjaj u različitim fazama postupka. </span>
</p>
<p>&nbsp;</p>
<p>
<span class="span1">Kod postojanja sumnje u odlučne činjenice kako je predstavljeno optužnim aktom, a sa ciljem njihovog utvrdjivanja sud je u dokaznom postupku izmedju ostalog izveo dokaze čitanjem nalaza i mišljenja vještaka odgovarajućih profila, saslušavajući vještaka balističara cijeneći da je njegovo vještačenje i činjenice koje su utvrdjivane istim od odlučujućeg značaja za utvrdjivanje spornih činjenica i ocjenu vjerodostojnosti iskaza oštećenog J.M.. Naime, ovaj vještak je nakon obavljenog uvidjaja po izvršenom krivičnom djelu izvršio vještačenje, sačinjavajući nalaz i mišljenje pri čemu mu je kao </span><span class="span1">smjernica za izradu istog poslužio zapisnik o uvidjaju sa evidentiranim tragovima i oštećenjima na vozilu ‘’…’’ vlasništvo oštećenog J.M. kojim je upravljao kritične prilike. Ovim vještačenjem utvrdjeno je da je na licu mjesta kritičnom prilikom ispaljeno 16 projektila iz dvije vrste oružja od kojih su četiri projektila ispaljena iz automatske puške kalibra 7,62x39 mm, dok je 12 projektila ispaljeno iz dva različita pištolja i to iz jednog pištolja kalibra 9 mm devet projektila i tri projektila iz drugog pištolja odgovarajućeg kalibra. Vrsta oružja iz kojeg je pucano kritične prilike utvrdjeno je na osnovu pronadjenih čaura na licu mjesta (16 komada) i pronadjena dva projektila za koje je vještačenjem utvrdjeno da su ispaljena iz istog pištolja. Ovim vještačenjem utvrdjeno je da je na vozilu ‘’…’’ vlasništvo oštećenog polomljeno staklo na desnim vratima, kao i da je jedan projektil prošao kroz zadna desna vrata vozila, probio tapacir zadnjih lijevih vrata i napravio oštećenje u vidu ispupčenja na limu ispod ručice za otvaranje zadnjih lijevih vrata, kao i oštećenje na krovu vozila, gdje je projektil prošao kroz tapacir krova i napravio oštećenje lima u vidu ispupčenja. Ovaj vještak je prisustvovao rekonstrukciji dogadjaja kojom prilikom je oštećeni J.M. pokazao položaj koji su zauzimala vozila u trenutku kada je po kazivanju oštećenog iz vozila ‘’M.’’ pucano u pravcu vozila oštećenog. Povodom te rekonstrukcije vještak balističar je sačinio nalaz i mišljenje odredjeno se izjašnjavajući da se dogadjaj nije mogao desiti na način kako je to na rekonstrukciji pokazao oštećeni, a po osnovu materijalnih tragova tj. oštećenja na vozilu i položaja koji je oštećeni pokazao odakle je pucano, jer balistička putanja zrna zadovoljava pravac pucanja od pozadi prema naprijed, a ne i pravac odozdo na gore. Prilikom saslušanja na glavnom pretresu, ovaj vještak je objasnio pojedinosti, zaključujući da su projektili kritičnom prilikom ispaljivani sa tri različite pozicije i da se dogadjaj nije mogao desiti na način kako je to pokazao oštećeni. To zaključivanje proizašlo je iz materijalnih tragova – oštećenja na vozilu i balističkih putanja zrna koja su napravila oštećenja, koja putanja je odpozadi ka naprijed i odozdo na gore gdje se pozicija koju je pokazao oštećeni ne može uklopiti u materijalne tragove i putanju odozdo prema gore. Da bi se podudarila balistička putanja sa materijalnim tragovima lice koje je pucalo moralo je biti u nekom savijenom čučećem ili nekom drugom položaju koji je ispod nivoa kolovoza kojim se kretalo vozilo oštećenog i oštećenja na vozilu oštećenog nijesu mogla nastati ako su se vozila nalazila na istom nivou. Iz sadržine fotoelaborata sačinjen povodom rekonstrukcije dogadjaja 26.10.2015.godine, jasno se zaključuje da su vozilo oštećenog i vozilo iz kojeg je navodno pucano bila na istom nivou i da je lice koje je pucalo držalo pištolj horizontalno u odnosu na podlogu. Imajući u vidu oštećenja na vozilu oštećenog i položaj koji je zauzimalo lice koje puca, a po kazivanju oštećenog na rekonstrukciji dogadjaja i u svojim iskazima tokom postupka jasno se zaključuje da se dogadjaj nije mogao desiti kako je to predstavio oštećeni. </span>
</p>
<p>&nbsp;</p>
<p>
<span class="span1">Nalaz i mišljenje vještaka balističara B. B. u njegovoj sveukupnosti sud je prihvatio kao objektivan i stručan, sačinjen na bazi materijalnih tragova i subjektivnih pokazatelja, uz korišćenje pravila  nauke iz oblasti balistike i činjenica dobijenih iz odredjenih dokaza. Ocjenom ovog dokaza utvrdjena je činjenica da je kritičnom prilikom prema vozilu oštećenog pucano iz pištolja koji je koristio municiju kalibra 9 mm, kao i da je pucano iz još jednog pištolja </span><span class="span1">istog kalibra i automatske puške sa različitih pozicija. Utvrdjeno je da ispaljivanje projektila u pravcu vozila oštećenog nije izvršeno na način kako je predstavio oštećeni, za koje zaključivanje nije neophodno ni odgovarajuće stručno znanje, jer položaj oštećenja na vozilu i pozicija sa koje je po kazivanju oštećenog pucano ne odgovaraju balističkoj putanji zrna, a što je vidljivo i za laika obzirom na visinsku razliku. Nalazom i mišljenjem ovog vještaka obezvrijedjen je iskaz oštećenog J.M. u ocjeni njegove vjerodostojnosti, jer je taj iskaz u suprotnosti sa materijalnim tragovima i sa objektivnom mogućnošću dešavanja dogadjaja na način kako je on pokazao prilikom vršenja rekonstrukcije. Osim pokazivanja oštećenog načina na koji je pucano u pravcu njegovog vozila i suprotnosti tog iskaza sa nalazom vještaka balističara u njegovoj cjelini za ocjenu vjrodostojnosti iskaza oštećenog poslužilo je i različito kazivanje oštećenog o dogadjaju u različitim fazama postupka. Naime, oštećeni je prilikom prvog saslušanja izmedju ostalog tvrdio da je prepoznao optuženog B.a koji je imao pištolj u ruci van vozila kada je ispalio nekoliko metaka u njegovom pravcu sa </span><span class="span3">pozicije mjesta vozača</span><span class="span1">. Tvrdio je da je u vozilu optuženog zapazio još neko lice, ali ne zna koje kao i da je čuo ispaljivanje metaka iz različito oružja, a da je nakon dogadjaja krećući se pozvao brata od ujaka Đ.S. obavještavajući ga o dogadjaju i odlazeći u policiju gdje je prijavio dogadjaj. Prilikom drugog saslušanja tvrdio je da je u njegovom pravcu pucano od strane optuženog sa </span><span class="span3">zadnjeg sjedišta iza vozača</span><span class="span1"> kroz otvoren prozor, te da je prije odlaska u policiju otišao do mjesta Budimlje kod brata od ujaka Đ.S.. Na rekonstrukciji dogadjaja poziciju sa koje je pucano označio je </span><span class="span3">mjesto suvozača</span><span class="span1"> i što je kosntatovano u zapisniku o rekonstrukciji. Na glavnom pretresu u odnosu na odlučnu činjenicu tj. položaj sa kojeg je pucano u njegovom pravcu tvrdio je da se ne može izjasniti o toj poziciji, da li je to </span><span class="span3">pozicija vozača ili suvozača</span><span class="span1">, ali zna da je to pozicija na lijevoj strani vozila džip. Tvrdio je da je na putu prema kući Đ.S. istog pozvao i rekao mu ko ga je pucao, a da u vozilu iz kojeg je pucano sem optuženog nije vidio ni jedno drugo lice, ali da je mislio da se u vozilu nalazi još lica zaključujući na osnovu pucanja i onog što mu je rečeno u policiji da je korišćeno više kalibara. </span>
</p>
<p>&nbsp;</p>
<p>
<span class="span1">Cijeneći iskaz oštećenog dovodeći ga u vezu medjusobno, kao i u vezu sa ostalim izvedenim dokazima, zaključuje se da je ovaj iskaz neobjektivan, kontradiktoran, nelogičan, a time i nevjerodostojan. Naime, oštećeni se u odnosu na odlučne činjenice različito izjašnjavao u različitim fazama postupka, što nije prihvatljivo, jer je za očekivati da lice prosječne psihofizičke sposobnosti reprodukuje dogadjaj u odnosu na bitne činjenice, a što je u svakom slučaju pozicija sa koje je pucano u njegovom pravcu, i broj lica koja su se nalazila u vozilu iz kojeg je pucano, tim prije što je vidljivost obzirom na postojanje ulične rasvjete to dozvoljavala. Različito svjedočenje oštećenog i u odnosu na njegovo kretanje nakon dogadjaja i komunikacija sa svjedokom Đ.S. ukazuje da se iskazu ovog svjedoka ne može vjerovati u odnosu na nepotvrdjene činjenice od kojih je odlučna ko je pucao u pravcu oštećenog. Oštećeni je različito kazivao u odnosu na iskaz Đ.S. koji je u svom iskazu koji je pročitan tvrdio da ga je M. pozvao govoreći mu da podje u policiju i prijavi dogadjaj jer je na njega pucano kod motela B. iz vozila koje vozi B. N. a da nije vidio ko se nalazi u vozilu, a da je u istom bilo više lica i da mu je nakon par dana u odnosu na dogadjaj rekao da se u vozilu ‘’M.’’ </span><span class="span1">nalazio B. N.. Različito svjedočenje ovog svjedoka u odnosu na oštećenog a vezano za činjenicu kretanja oštećenog nakon dogadjaja i komunikacije sa svjedokom, ukazuje da se iskazu oštećenom ne može vjerovati, tim prije što nijedan dokaz (iskaz svjedoka ili materijalni dokazi) ne potvrdjuje sadržinu iskaza oštećenog iz bilo koje faze postupka. </span>
</p>
<p>&nbsp;</p>
<p>
<span class="span1">Ostali izvedeni dokazi ne potvrdjuju ni jednu činjenicu na osnovu koje bi se zaključivalo da je optuženi kritične prilike neovlašćeno nosio pištolj nepoznate marke i broja i da je sa istim pucao u pravcu vozila oštećenog J.M. kako bi ga lišio života, a kojom prilikom je pogodio vozilo marke ‘’…’’ kojim je upravljao oštećeni, čime bi izvršio krivična djela za koja se tereti. </span>
</p>
<p>&nbsp;</p>
<p>
<span class="span1">Iz Izvještaja o vještačenju vještaka Lj. I. br. …. nije utvrdjeno prisustvo barutnih čestica na rukama oštećenog J.M., što ukazuje da isti nije bio povezan sa procesom ispaljivanja iz vatrenog oružja. Iz izvještaja istog vjetšaka br. … sa nalazom i mišljenjem utvrdjeno je da su oštećenja na vozilu oštećenog nastala u situaciji kada su usta vatrenog oružja bila udaljena na većem rastojanju od 90 cm u trenutku pucanja. Iz izvještaja o DNK vjštačenju sa nalazom i mišljenjem vjetšaka Sandre Kovačević br. … utvrdjeno je da na čaurama nadjenim na licu mjesta nema biološkog materijala na osnovu kojeg bi se utvrdio bilo čiji DNK profil. Iz zapisnika o uvidjaju Kt.br. ……od …….godine, sa fotodokumentacijom utvrdjeno je da se dogadjaj desio u mjestu B. na regionalnom putu B. – A. i da je tom prilikom na licu mjesta nadjeno 16 čaura na različitim pozicijama koje u kasnije bile predmet vještačenja i utvrdjivanja činjenica kojoj municiji pripadaju te čaure i kojem kalibru o čemu je obrazlagano. Na rekonstrukciji dogadjaja po kazivanju oštećenog izvršeno je pozicioniranje vozila koja su učestvovala u dogadjaju i pokazivanje oštećenog položaja lica koje je pucalo. </span>
</p>
<p>&nbsp;</p>
<p>
<span class="span1">Ovi dokazi cijenjeni medjusobno ne potvrdjuju ni jednu bitnu činjenicu od značaja za utvrdjivanje ko je kritičnom prilikom pucao u pravcu oštećenog, a time i ko je izvršilac krivičnih djela za koje se tereti optuženi. Kod takvog sadržaja činjenica utvrdjenih iz ovih dokaza isti su ocijenjeni kao bez uticaja na drugačije odlučivanje i zaključivanje u odnosu na ono koje je proizašlo ocjenom iskaza oštećenog, svjedoka Đ.S. i nalaza i mišljenja vještaka balističara B. B.. </span>
</p>
<p>&nbsp;</p>
<p>
<span class="span1">Sadržaj službene zabilješke OB M. br. …… od 23.07.2015.godine, i izvještaj o DNK vještačenju vještaka Forenzičkog centra br…. . S. K.takodje ne upućuje na zaključak da se na osnovu ovih dokaza može zaključivati u odnosu na počinioca krivičnih djela za koje se vodi postupak protiv optuženih. Naime, po pronalasku vozila ‘’M.’’ tip … reg.oznake …… iz kojeg je navodno pucano kritičnom prilikom izvršeno je izuzimanje tragova uz sačinjavanje fotoelaborata čijim vještačenjem nije utvrdjeno da je optuženi donor biološkog matrijala na uzorcima izuzetim sa volana i ručice menjača na vozilu, što ukazuje da ni ovi dokazi sa izvjesnošću ne potvrdjuju da je optuženi na bilo koji način povezan sa posjedovanjem ovog vozila i pucanjem iz njega sa pozicije koju je označavao oštećeni kritičnom prilikom. Da su ovim vještačenjem utvrdjeni DNK tragovi kojima bi se potvrdila povezanost optuženog sa upotrebom predmetnog vozila, tada bi se donekle obzirom na </span><span class="span1">postojanje netrpeljivih odnosa izmedju optuženog i oštećenog i njegovo svjedočenje povećao stepen sumnje da je optuženi izvršilac krivičnog djela za koje se tereti, ali ne do stepena izvjesnosti da bi optuženi bio oglašen krivim za ono zašta se tereti. </span>
</p>
<p>&nbsp;</p>
<p>
<span class="span1">Iskaz svjedoka H.M. koji je potvrdio da je posjedovao vozilo ‘’M.’’ džip i da ga je u novembru mjesecu 2014.godine prodao odmah nakon što ga je kupio od izvjesnog R. M. o kojim poslovima nije zaključivao bilo kakav ugovor, je bez uticaja na drugačije zaključivanje suda, jer ovaj iskaz na bilo koji način nije potvrdio neku spornu činjenicu u odnosu na predmetni dogadjaj. Takodje, nalaz vještaka za telekomunikacije Š. S. od 21.09.2015.godine, i izvještaj ‘’T.’’ od 12.06.2015.godine, nijesu imali uticaja na drugačije zaključivanje suda, tim prije što je na osnovu izvještaja ‘’T.’’ utvrdjeno da je broj sa karticom …… registrovan na ime B. V. brata optuženog (kako je to potvrdio i svjedok H.), te da je taj broj ostvarivao odredjen broj komunikacija sa različitih baznih stanica sa brojem …… (utvrdjeno iz nalaza i mišljenja vještaka za telekomunikacije), a ni u kom slučaju nije utvrdjena komunikacija i njen sadržaj na osnovu kojeg bi se zaključivalo u odnosu na izvršena krivična djela i njihovog izvršioca. </span>
</p>
<p>&nbsp;</p>
<p>
<span class="span1">Iz pismena UP Sektora granične policije … br…… od 08.07.2015.godine, utvrdjeno je da optuženi B.M. koji je promijenio ime iz prethodnog N. 11.12.2013.godine, (utvrdjeno iz izvještaja CB B. br. ….. od 12.05.2015.godine) nije evidentiran u elektronskoj evidenciji prelazaka državne granice u vremenskom periodu od 01.12.2014.godine do 20.12.2014.godine. Iz pismena istog organa od 09.12.2015.godine, utvrdjeno je postojanje zakonske mogućnosti nevršenja unošenja podataka o svim licima koja prelaze granicu Crne Gore u odredjenim situacijima koja su zakonom propisana. </span>
</p>
<p>&nbsp;</p>
<p>
<span class="span1">Imajući u vidu sadržaj odbrane optuženog da je tvrdio da je prije 10.12.2014.godine, napustio Crnu Goru, odlazeći za Srbiju, nakon toga za D. i činjenicu da optuženi u periodu od 01.12. do 20.12.2014.godine, nije registrovan kao putnik na graničnim prelazima Crne Gore (koja činjenica je utvrdjena iz izvještaja Sektora granične policije od 08.07.2015.godine), kao i činjenicu da je optuženi evidentiran kao lice koje je boravilo u D. (utvrdjuje se kopije pasoša), proizilazi da odbrana optuženog u odnosu na tu činjenicu nije potvrdjena, ali to ne predstavlja dokaz da je optuženi izvršilac krivičnih djela za koja se tereti. Odbrana optuženog gdje se neodredjeno izjašnjavao da je za B. pošao sa rodjakom kojem nije želio da kaže ime, da ne zna sa kojim vozilom je otišao za B., niti da se sjeća vremena kada su prešli granični prelaz ukazuje na indicije da je optuženi eventualno izvršilac krivičnih djela za koja se tereti, koje indcije postoje i u odnosu na druga lica sa kojima oštećeni nije bio u dobrim odnosim, ali koje indicije po svojem kvalitetu ne ukazuju na znatniji stepen sumnje da je optuženi izvršilac krivičnih djela za koje se tereti. Činjenice da se optuženi nije odredjeno izjašnjavao u svojoj odbrani u odnosu na njegov boravak u B. u vrijeme izvršenja krivičnog djela i druge okolnosti koje se odnose na napuštanje Crne Gore ne mogu predstavljati osnov za zaključivanje u odnosu na krivicu optuženog, tim prije jer oputženi ima pravo da bira način na koji će se braniti, a na zastupniku optužbe je da dokaže sve </span><span class="span1">sporne činjenice koje u konkretnom slučaju nijesu dokazane, zbog čega je odlučeno kao u izreci presude. Naime, u ovoj krivičnoj pravnoj stvari nije dokazano ko je 10.12.2014.godine u 21 čas u mjestu B., opština B. pokušao da liši života oštećenog J.M. pucanjem iz pištolja nepoznate marke i broja u pravcu vozila ‘’…’’ kojim je upravljao oštećeni od kojih su odredjeni projektili pogodili vozilo. Usled nedokazanosti ko je preduzeo radnje kao u izreci presude i postupanjem u sumnju u korist optuženog, sud je optuženog oslobodio od optužbe, jer sud nije mogao vjerovati oštećenom da ga je pucao optuženi, zato što je različito svjedočio u fazama postupka, a ti dokazi nijesu potvrdjeni niti jednim dokazom.</span>
</p>
<p>&nbsp;</p>
<p>
<span class="span1">Obzirom da je donešena oslobadjajuća presuda, shodno odredbi čl. 230 ZKP, odlučeno je da troškovi krivičnog postupka padaju na teret budžetskih sredstava, a ti troškovi se odnose na troškove vještačenja i troškove odbrane optuženog od strane branioca, koji su dijelom isplaćeni iz budžetskih sredstava suda za vrijeme trajanja postupka. </span>
</p>
<p>&nbsp;</p>
<p>
<span class="span1">Oštećeni J.M. je radi ostvarivanja imovinsko pravnog zahtjeva upućen na parnični postupak, jer je prilikom izjašnjenja istakao mogućnost da će imovinsko pravni zahtjev eventualno ostvarivati u parničnom postupku. </span>
</p>
<p>&nbsp;</p>
<p>
<span class="span1">Sa iznijetog odlučeno je i sadržano u presudi, na osnovu čl. 373 tač. 2 ZKP.</span>
</p>
<p>&nbsp;</p>
<p style="text-align:center;">
<span class="span1">VIŠI SUD U BIJELOM POLJU</span>
</p>
<p style="text-align:center;">
<span class="span1">Dana 22. decembar 2015. godine</span>
</p>
<p>&nbsp;</p>
<p>&nbsp;</p>
<p>
<span class="span1">Zapisničar, </span><span class="span1"></span><span class="span1"></span><span class="span1"></span><span class="span1"></span><span class="span1">           PREDSJEDNIK VIJEĆA - SUDIJA</span>
</p>
<p>
<span class="span1">Mirjana Gačević,s.r.     </span><span class="span1"></span><span class="span1"></span><span class="span1"></span><span class="span1"></span><span class="span1">    Vidomir Bošković,s.r.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1">PRAVNA POUKA:</span>
</p>
<p>
<span class="span1">Žalba na ovu presudu je dozvoljena.</span>
</p>
<p>
<span class="span1">Rok za žalbu je 15 dana, po</span>
</p>
<p>
<span class="span1">uručenju prepisa, a podnosi se Apelacionom sudu</span>
</p>
<p>
<span class="span1">CG u Podgorici preko ovog suda.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt;font-family:'Arial'}
.span2{;font-size:12pt;font-family:'Arial';font-weight:800}
.span3{color:#000000;font-size:12pt;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span></span><span class="span1">K. br. 205/12</span><span class="span2">      </span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">OSNOVNI SUD U PODGORICI, kao prvostepeni, krivični, po sudiji Jovović Željki, uz učešće Rajković Danijele, kao zapisničara u krivičnom predmetu protiv optuženih M. M. i T. D., zbog krivičnog djela teško djelo protiv opšte sigurnosti iz čl. 338 st. 4 u vezi čl. 329 st. 3 u vezi st. 2 Krivičnog zakonika, rješavajući po optužnici ODT-a Podgorica Kt. br. 628/09 od 22. 02. 2012. godine, nakon glavnog, javnog pretresa održanog dana 03. 06. 2015. godine u prisustvu zastupnika optužbe Saše Čađenovića zamjenika ODT-a Podgorica, optuženih M. M. i T. D. i njihovog branioca adv. M. M., donio je, a dana 08. 06. 2015. godine javno objavio</span>
</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>
<span class="span1">Optuženi, </span>
</p>
<p>
<span class="span1">1. M. M., JMB xxxxxxxxxxxxx od oca J. i majke J., rođene S., rođen xx. xx.  19xx. godine u Podgorici, državljanin Crne Gore, sa prebivalištem u Ul. J. br. 38, </span><span class="span3">direktor firme "F. M.", </span><span class="span1">pismen, oženjen, otac sedmoro djece, srednjeg imovnog stanja, neosuđivan </span>
</p>
<p>
<span class="span1">2. T. D., JMB xxxxxxxxxxxxx, od oca B. i majke R., rođene Đ., rođen xx. xx. 19xx. godine u Podgorici, državljanin Crne Gore, sa prebivalištem u Ul. VII O. b., </span><span class="span3">osnivač i vlasnik firme "x. g.", </span><span class="span1">pismen, neoženjen, otac jednog djeteta, srednjeg imovnog stanja, neosuđivan</span>
</p>
<p>&nbsp;</p>
<p style="text-align:center;">
<span class="span1">Krivi su</span>
</p>
<p>&nbsp;</p>
<p>
<span class="span1">Zato što:</span>
</p>
<p>
<span class="span1">Dana 28. 11. 2008. godine, u Podgorici, kao odgovorna lica za izvođenje gradnje i građevinskih radova - izvođači radova preduzeća D.O.O. "x. g." na gradilištu stambeno poslovnog objekta u Ul. V P. bb, u Podgorici, nijesu postupili po propisima i tehničkim pravilima i time izazvali opasnost za život i tijelo ljudi, na način što suprotno čl. 16 st. 2 i čl. 23 st. 1 i 2 Zakona o zaštiti na radu i čl. 70 Pravilnika o zaštiti na radu u građevinarstvu, iako su bili dužni, nisu u svrhu organizovanja rada uredili mjere zaštite na radu na gradilištu, tako što nisu u potkrovlju građevinskog objekta u izgradnji, prolaze - balkonska vrata koja su se nalazila na visini većoj od 10 m od nivoa zemljišta, a sa kojih se može pasti, ogradili čvrstom zaštitnom ogradom visine najmanje 100 cm, niti su radnicima na takvim mjestima rada obezbijedili sredstva zaštite na radu - zaštitne pojaseve za rad na visini, niti su obezbijedili nadzor određenog stručnog lica za primjenu mjera zaštite na radu na gradilištu, usljed čega je radnik L. E.,obavljajući radove na objektu, pao sa potkrovlja na zemlju, kojom prilikom je zadobio teške tjelesne povrede u vidu preloma rebara, rascjepa pluća, jetre i raskidanih krvnih sudova oko preloma kostiju, usljed kojih je nastupila smrt, iako su bili svjesni da svojim radnjama mogu učiniti djelo, ali su olako držali da do toga neće doći,</span>
</p>
<p>&nbsp;</p>
<p>
<span class="span1">- čime  su  izvršili krivično djelo  teško djelo protiv opšte sigurnosti iz čl. 338 st. 4 u vezi čl. 329 st. 3 u vezi st. 2 Krivičnog zakonika.</span>
</p>
<p>&nbsp;</p>
<p>
<span class="span1">Pa im Sud za navedeno krivično djelo primjenom  čl. 4 st. 2, čl. 42 st. 1, čl. 52 st. 2, čl. 53 i 54 Krivičnog zakonika i čl. 226, 229, 239 i 374 Zakonika o krivičnom postupku, izriče </span>
</p>
<p>&nbsp;</p>
<p style="text-align:center;">
<span class="span1">USLOVNU OSUDU</span>
</p>
<p>&nbsp;</p>
<p>
<span class="span1">Kojom im predhodno utvrđuje kazne zatvora u trajanju od po 1 (jednu) godinu i istovremeno određuje da se ista neće izvršiti, ako optuženi u roku od 3 (tri) godine po pravosnažnosti presude ne izvrše novo krivično djelo. </span>
</p>
<p>
<span class="span1">Obavezuju se optuženi da solidarno plate na ime troškova krivičnog postupka iznos od 1.139,50 eura, te po osnovu sudskog paušala iznos od po 50,00 eura, u roku od 15 dana po pravosnažnosti presude pod prijetnjom prinudnog izvršenja.  </span>
</p>
<p>
<span class="span1">Porodica oštećenog L. E. se radi ostvarivanja imovinskopravnog zahtjeva upućuje na parnični postupak. </span>
</p>
<p>&nbsp;</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>
<span class="span1">Optužnicom ODT-a Podgorica Kt. br. 628/09 od 22. 02. 2012. godine, stavljeno je na teret optuženim M. M. i T. D. da su izvršili krivično djelo teško djelo protiv opšte sigurnosti iz čl. 338 st. 4 u vezi čl. 329 st. 3 u vezi st. 2 Krivičnog zakonika. Prije davanja zavšne riječi zastupnik optužbe je izmijenio činjenični opis predmetne optužnice i u završnoj riječi naveo da u cjelosti ostaje pri izmijenjenoj optužnici, nalazeći da je provedenim dokazima nesporno utvrđeno da su optuženi izvršili krivično djelo koje im je stavljeno na teret, zbog čega je predložio sudu da ih oglasi krivim i osudi po zakonu. </span>
</p>
<p>
<span class="span1">Optuženi M. M., je u svojoj odbrani u prethodnom postupku naveo da se predmetni objekat nalazi u Ul. V P., da isti investiraju zajednički M. U., V. I., M. S., kao investitor jedan, i on i D. T., kao investitor dva, shodno ugovoru o zajedničkoj izgradnji stambeno poslovnog objekta, koji je zaključen u Podgorici dana 30. 10. 2007. godine, a građevinska dozvola za predmetni objekat koja je izdata 30. 10. 2007. godine glasi na ime M. U., V. I. i M. S.. Od početka gradnje objekta bilo je više raznih izvođača, a radovi na objektu su bili obustavljeni makar tri mjeseca prije predmetnog događaja. Naveo je da ne zna ko je pok. E. L., niti bilo ko drugi od lica koja su predložena od tužioca da se saslušaju u svojstvu svjedoka. Nikoga od njih nije vidio niti angažovao da rade na objektu, a nije mu poznato šta je pok. E. L. radio na tom objektu i zašto je uopšte bio tamo. Na ulazu u gradilište su bila postavljena improvizovana drvena vrata, a unutar objekta nije bilo šuta, građevinskog materijala ili bilo čega drugog tome slično. Na glavnom pretresu od 10. 04. 2012. godine je pojasnio da su on i T. bili investitori, a imali su obaveze shodno Ugovoru o zajedničkoj gradnji, pri čemu je njihova obaveza bila da kao izvođači radova izgrade predmetnu zgradu. Radovi na zgradi su bili zaustavljeni tri mjeseca prije događaja zbog loše finansijske situacije. Povodom predmetnog gradilišta on nije imao nikakve kontakte sa bilo kim, niti su pokojnik, kao ni ostala lica, koja su prethodnog dana bila na gradilištu, bila angažovana sa njegove strane radi izvođenja bilo kakvih radova. U okruženju postoji više gradilišta, a ljudi koji rade imaju običaj da „kruže“, pa je moguće da su radili na nekom susjednom gradilištu. Nakon što je poginuo L., njega niko nije pozivao u vezi predmetnog događaja, sem što su T. i on pozvani u policiju, a kada su dali izjave u policiji pozvao ga je T. i rekao mu da ga je zvalo jedno lice koje su oni poznavali kao C., i koje je izvodio radove za firmu "x g.". Tom prilikom oni su se sa C. sastali negdje oko prvog mraka i on im je tada rekao da poznaje momka koji je poginuo i da je u pitanju čudna porodica, u kojoj je bilo više ubistava ili samoubistava. Pošto je bio zaposlen kod njih imao je izvjesna potraživanja prema "x g." pa je tražio da mu isplate dugovano. Tu noć su mu isplatili dug za rad i to u Kolašinu na gradilištu, a čini mu se da je bio iznos od 5.000,00 eura. Nije se mogao sjetiti ko je bio šef gradilišta u momentu zatvaranja gradilišta, možda i nije bilo šefa,  jer u tom momentu nije ni trebao šef gradilišta. Predmetni objekat je bio zatvoren tri mjeseca prije ovog događaja, a na ulazu su stavljena drvena vrata koja su zatvarala ulaz pa se moglo ući samo nasilno. Objekat je bio kompletno očišćen od šuta, sa vanjske strane je bila urađena zaštitna mreža. Ozidan je bio prozorski dio, a mjesto gdje su trebali biti prozori je bilo zatvoreno daskama. Na dosta mjesta je bila postavljena zaštitina armaturna mreža, a na strani gdje je </span><span class="span1">pao poginuli je bio ozidan betonski parapet u visini od cirka 1,20 m i to na I, II spratu i potkrovlju, a od ovih otvora je bila postavljena PVC mreža koja je zatvarala kompletan objekat sa vanjske strane. Na objektu nije bilo nikakvih džakova cimenta i lijepka, a za izgradnju je bilo predviđeno da se uradi aluminijska bravarija i kamena fasada koji su naknadno i urađeni. On kao fizičko lice nije davao nikakve oglase, niti je "x g."  davala oglase u kome bi oglašavala potrebu za prijem radnika. Lice sa nadimkom C. firma "x g." angažovala je više puta za rad na gradilištima u Kolašinu, ali sa njim nisu zaključivali bilo kakav pisani dokument o anangažovanju. C. je radove na njihovim gradilištima u Kolašinu izvodio sa grupom u kojoj je radilo možda desetak ljudi, i to su bili ljudi koji su stalno radili sa njim, ali on iste nikada nije vidio, jer sa istima nisu zaključivali nikakve ugovore, tako da ne zna njihova imena. U periodu kada se desila nezgoda koristio je telefon sa brojem 069/xxx-xxx, i telefon sa brojem 067/xxx-xxx, koji broj posjeduje i danas. Sa C. se čuo možda mjesec, dva dana prije događaja, a inače je rijetko komunicirao sa njim, dok je Tomović više komunicirao. U završnoj riječi je naveo da se pridružuje završnoj riječi svog branioca i da nije kriv za djelo koje mu se stavlja na teret, tvrdeći da se nezgoda uopšte nije ni desila na njihovom objektu i da on i T. nemaju nikakve veze sa nezgodom.</span>
</p>
<p>
<span class="span1">Optuženi D. T., je u svojoj odbrani u prethodnom postupku naveo da se predmetni objekat nalazi u Ul. V P., da isti investiraju zajednički M. U., V. I., M. S., kao investitor jedan i on i M. M., kao investitor dva, a shodno ugovoru o zajedničkoj izgradnji stambeno poslovnog objekta. Od kada se počelo sa gradnjom objekta bilo je više izvođača, zavisno od faze izgradnje u kojoj je objekat bio, a radovi na predmetnom objektu su zaustavljeni 3-4 mjeseca prije nego što se desio predmetni događaj. Pokojnog E. L. ne poznaje kao ni ostala lica koja su predložena da se saslušaju u svojstvu svjedoka. Gradilište je bilo konzervirano, na njemu nisu izvođeni radovi, na istom su bila postavljena improvizovna drvena vrata, a unutar objekta nije bilo šuta i građevinskog materijala, već je unutrašnjost u potpunosti bila očišćena. Navodi da mu je žao što je stradao E. L., ali on to lice ne poznaje, niti zna šta je isti radio na objektu. Ne zna kako se desilo to da je lice stradalo, odnosno sa kojeg sprata je palo, da li je eventualno isto izvršilo samoubistvo, da li ga je neko gurnuo. Ne zna ko je bio zadnji izvođač radova na objektu, prije nego što je objekat konzerviran. Prilikom saslušanja na glavnom pretresu od 10. 04. 2012. godine, je pojasnio da ga je kritičnog dana negdje ujutro zvao momak kojem je nadimak C., a koji je povremeno radio za potrebe firme "xx g."  na način što bi ga on angažovao da obavlja  zidarske poslove, koje on i obavlja sa svojom grupom. Tom prilikom C. mu je rekao da je poginuo neki majstor i pitao ga ima li nekog advokata. Nakon toga pozvala ga policija i obavijestili su ga da treba da dođe da da izjavu, nakon čega ga je ponovo pozvao C. i opet pitao za nekog advokata. U policiji je dao izjavu, a negdje uveče kod bolnice na parkingu su se on i M., koga je prethodno obavijestio o razgovoru sa C., našli sa njim i tada im je C.  tražio 5.000,00 eura i rekao im da mu je  novac potreban, a to je bio novac koji je on zaradio radeći na njihovom objektu u Kolašinu. Pitao ga je šta se desilo sa  čovjekom koji je poginuo i on im je rekao da je to duga priča, i da je to treći smrtni slučaj u toj familiji. Naveo je da  nikoga nije angažovao niti je davao oglase za radnike, kako lično tako ni ispred preduzeća "x g.". Nije se mogao sjetiti koji je broj telefona C., jer ne rade već duže vrijeme, a njegov broj u to vrijeme je bio 067/xxx-xxx. Dalje je naveo da su prvi put angažovali C. na način što je on došao na gradilište u Kolašinu pa su se tu dogovorili za rad, a misli da je C. za njih radio i u Podgorici možda 7-8 mjeseci do jedne godine, prije predmetnog događaja, a radio je na objektu na kome je i poginuo pokojni L.. Tada je C. bio glavni na gradilištu, jer je on izvodio radove i doveo grupu, a nisu zaključivali prethodno nikakav ugovor. C. je korektno odrađivao posao sa grupom, a nisu dogovarali ništa oko mjera zaštite na radu. Naveo je da mu je poznato šta su mjere zaštite na radu i šta one obuhvataju, pri čemu je dodao da je predmetni objekat u Ul. V P. bio izgrađen građevinski, bila je sprovedena struja i voda i bio je spreman za keramičke radove, pri čemu su bile postavljene i ograde na balkone, ali je zbog nedostatka finanskih sredstava izgradnja zastala. Objekat je zastao u fazi pripreme za keramičarske radove, na </span><span class="span1">gradilištu nije bilo džakova ljepila, niti džakova cimenta, a inače materijal je držan u podrumu koji je bio zaključan. Pet - šest dana prije predmetnog događa nije zaposlio nijednog radnika da radi na objektu niti je to uradio ni prethodnih 5-6 mjeseci, a ni 27. 11. 2008. godine se nije sastao sa nekim radnikom radi dogovora oko izvođenja radova. Nije poznavao poginulog, a ni njemu ni firmi se niko od njegove porodice nije obraćao za pomoć. Naveo je da nije poznavao niti je ikad čuo za lica sa imenom K. E., K. K., H. E., K. D. i K. S., niti je sa tim licima ikada imao bilo kakve kontakte, već je imao kontakte samo sa C., koji je bio negdje sa sjevera. U završnoj riječi je naveo da se pridružuje završnoj riječi svog branioca i ukazao da ni on ni M. nemaju nikakve veze sa djelom koje im se stavlja na teret. </span>
</p>
<p>
<span class="span1">Branilac optuženih advokat M. M. je u završnoj riječi naveo da u predmetnom slučaju na pravno valjan način nije utvrđeno da li je E. L. pao sa predmetnog objekta, a ukoliko jeste, odakle je pao, gdje je mjesto pada, da li je i šta radio na tom objektu, ko ga je angažovao i slično. Ostaje dilema da ukoliko je došlo do pada sa tog objekta, da li se radi o slučajnom padu ili ga je neko namjerno gurnuo sa tog objekta. U optužnom aktu se ne navodi mjesto odakle je E. L. pao, a tužilac je u pogledu navodnog mjesta pada opredijelio na udaljenosti od 2,40 m i to na osnovu tragova krvi, ali u spisima predmeta nema dokaza da se radi o krvi, već da se radi o nečemu što je nalik na krv, dok se iz zapisnika o uviđaju nesporno utvrđuje da je na mjestu gdje se nalaze tragovi navodne krvi pronađena veća količina vode. Činjenica koja se tiče mjesta pada je jedna od najvažnijih stvari iz prostog razloga jer se vještak medicinske struke o načinu pada, može izjasniti samo ako se utvrdi gdje je lice eventualno palo, pri čemu odbrana tvrdi da je mjesto pada negdje oko 4,90 m i u tom slučaju je vještak bio jasan da se radi o suicidu. Što se tiče iskaza saslušanih svjedoka isti su dosta konfuzni, protivrječni sami sebi u bitnim činjenicama u pogledu toga ko je šta radio, da li je radio, ko ih je angažovao i na koji način. Svjedok K. Dž., zvani C. je decidno naveo da se tih dana čuo sa M. i T. jer su mu bili ostali dužni neki novac za posao koji su radili u Kolašinu, pa mu je taj novac isplaćen taj dan odnosno uveče, čime se potvrđuje da se telefonska komunikacija odnosila na predaju novca, kao i da on nije angažovao K., L., K. i S. da rade na objektu gdje se desila nezgoda kritičnog dana. Više nego jasno je  da na objektu nije rađeno ništa i da je bio konzerviran unazad 5-6 mjeseci, jer je iz nalaza vještaka građevinske struke utvrđeno da na bilo kojoj fazi, odnosno spratnosti objekta nisu izvođeni bilo kakvi radovi, čime se negira tvrdnja da su došli da rade fasadu, da betoniraju stub u prizemlju, da skidaju oplatu ili da čiste objekat, kako to navode svjedoci. Smatra da optužnica predstavlja "neuredan pravni akt" u pogledu bitnih obilježja bića krivičnog djela, jer se M. i T. stavlja na teret da su postupali kao "odgovorna lica" za izvođenje građevinskih radova u preduzeću D.O.O. "x g.", iako materijalni dokazi ukazuju nešto drugo, pa je nejasno iz kojih dokaza iz spisa predmeta je tužilac našao da su optuženi postupali kao odgovorna lica u preduzeću D.O.O. "x g.", jer okrivljeni nisu odgovorna lica, oni su investitori isto kao i investitor 1, što se utvrđuje iz ugovora o zajedničkoj izgradnji stambeno-poslovnog objekta. Imajući u vidu sve navedene činjenice predložio je sudu da optužene oslobodi od krivično pravne odgovornosti.</span>
</p>
<p>
<span class="span1">U dokaznom postupku, sud je po saglasnom predlogu stranaka pročitao iskaz predstavnika oštećene porodice pokojnog L. E., adv. Ć. B., iskaz svjedoka K. E., K. K., J. G., K. Dž., H. E. i K. S., na saglasan predlog stranaka pročitao nalaz i mišljenje sudskog vještaka građevinske struke od 03. 12. 2008. godine, te neposredno saslušao vještaka građevinske struke B. M., pročitao zapisnik o uviđaju istražnog sudije Osnovnog suda u Podgorici Kri. br. 08/1348 od 28. 11. 2008. godine, službenu zabilješku Uprave policije od 28. 11. 2008. godine, Ugovor o zajedničkoj izgradnji stambenog poslovnog objekta od 30. 10. 2007. godine, rješenje o izdavanju građevinske dozvole Sekretarijata za planiranje i uređenje prostora i zaštitu životne sredine Opštine Podgorica Up. br. 361/07-369 od 30. 11. 2007. godine, Statut društva sa ograničenom odgovornošću "x g." Podgorica, obdukcioni zapisnik JZU Klinički centar Crne Gore - Odjeljenja za sudsku medicinu Podgorica S. br. 243/08 od 28. 11. 2008. godine, saslušao vještaka medicinske struke prof. dr M. Š., te pročitao izvještaj o trasološkom </span><span class="span1">vještačenju odjeće sektora kriminalističke policije br. 3133/08 od 13. 03. 2009. godine, listing komunikacije broja 067/ 240 - 892 lica T. Dr. za period od 13. 11. 2008. godine do 28. 11. 2008. godine, izvršio uvid u fotodokumentaciju Uprave policije PJ Podgorica xx-xx-xxx-2105/2592 od xx. xx. xxxx. godine i pročitao izvode iz kaznene evidencije na ime optuženih. </span>
</p>
<p>
<span class="span1">Predstavnik oštećene porodice pokojnog L. E., adv. B. Ćamil je naveo da se u ime oštećene porodice pridružuje krivičnom gonjenju optuženih i ističe imovinskopravni zahtjev kako u pogledu materijalne tako i nematerijalne štete, s tim što nije opredjeljivao visinu štete, ukazujući da oštećena porodica nije ostvarila nikakvu naknadu štete povodom smrti L. E. niti od osiguranja, niti od nekih fizičkih lica, niti je imala bilo kakvu pomoć. </span>
</p>
<p>
<span class="span1">Svjedok K. E. je u svom iskazu u prethodnom postupku naveo da je dana 28. 11. 2008. godine obavljao građevinske radove u preduzeću „xx g.“, i tom prilikom su radili stambeni poslovni objekat u ulici V P. bb u Podgorici. Za preduzeće je počeo da radi petdo šest dana prije predmetnog događaja, a zaposlio se tako što je u novinama vidio oglas kojim je preduzeće „x g.“ tražila radnike. Bio je angažovan kao fizički radnik, ali je nakon ovog događaja prestao  da radi u tom preduzeću.  E. L. je kritičnog dana, takođe, obavljao fizičke radove na gradilištu. U jednom momentu je čuo pad jednog lica sa građevine, prišli su da mu pomognu i zaustavili su auto kako bi ga vozili do bolnice. Ne zna koje poslove je tačno obavljao E. L., niti na koje je poslove bio raspoređen, misli da je obavljao poslove majstora, a ne zna ni ko ga je angažovao, niti na koji način je zasnovao radni odnos u preduzeću „xx g.“ iz Podgorice. Objekat koji su radili ima 4 sprata i potkrovlje, a ne zna gdje se L. E. nalazio u momentu pada, niti koje je radove izvodio u tom momentu. Prilikom saslušanja na glavnom pretresu od 10. 04. 2012. godine, svjedok je naveo da je nakon predmetnog  događaja i nakon što je  dao izjavu pred sudom imao tešku povredu  glave i ima posljedice od te povrede o čemu posjeduje i medicinsku dokumentaciju i da se zaista ničega ne sjeća. Zna ko je C., i to mu je tetkić i on se zove Dž. K. a poznavao je L. E. i oni su radili skupa na zgradi u Podgorici. Sjeća se da su na toj zgradi radili tri-četiri dana prije predmetnog događaja i da je on bio na gradilištu kada je E. poginuo, a na zgradi je radio fizičke poslove, jer nije majstor. U to vrijeme je nosio šut i čistio gradilište, a nije mogao da se sjeti da li je dok je radio vidio vlasnike objekta. Naveo je da je L. E. bio majstor i on je radio radove zidara i tesara, a ne zna šta je radio tog dana kada je poginuo, i  da li su na terasama bile ograde, kao ni da je tražio posao u novinama.  Dalje je naveo da su on, P. E. i još dvoje, troje lica kojima ne može da se sjeti imena radili kao grupa, ali ne može da se sjeti kako su zaključili predmetni posao, niti da li je plaćen za ovaj posao, niti ko ga je platio. Nije znao koji broj telefona je posjedovao 28. 11. 2008. godine, a nije se mogao sjeti šta je radio i gdje je bio u momentu povređivanja L.. Takođe nije mogao da se sjeti da li je nakon predmetnog događaja kada je poginuo Edin bio kod advokata na konsultacijama, niti je sa C., razgovarao o događaju. Nije mogao da se sjeti šta je kritičnog dana na nogama imao L., koliko se sjeća oni su nosili bauštelke, što su specijalne građevinske cipele i vjeruje da je i E. imao te cipele. Nakon što mu je pročitan iskaz dat na zapisniku kod sudije za istragu od 16. 11. 2009. godine je naveo da se i dalje ne sjeća predmetnog događaja i sve što je znao on je rekao kod istražnog sudije.</span>
</p>
<p>
<span class="span1">Svjedok K. K. je u svom iskazu u prethodnom postupku naveo da je u preduzeću „xx g.“  radio oko 20 dana do 28. 11. 2008. godine, a nakon ovog datuma više nije radio u preduzeću. Radili su stambeni poslovni objekat u Ulici V P. bb u Podgorici, i bio je angažovan kao fizički radnik.  Vezano za pad E. L. i njegovu smrt je naveo da tog dana nije bio na gradilištu, već u Bijelom Polju, kako bi majku vodio u Podgoricu kod doktora. Kada je bio na putu prema Podgorici, telefonom su mu javili za pad E. L.. E. L. je obavljao poslove majstora, ali ne zna na koji način je zasnovao radni odnos u preduzeću „xx g.“ iz Podgorice, niti ko ga je angažovao. Objekat koji su radili ima veliki broj terasa, a obzirom da je izgradnja bila još u toku na terasama nisu postavljene nikakve ograde. Prilikom saslušanja na glavnom pretresu je pojasnio da su na objektu gdje je E. poginuo radili K., on, D. K., K.S. i H. E. i na predmetnom objektu su radili krov, a L. je došao posle. Taj posao je ugovorio Dž. K. koga zovu C., koji im je </span><span class="span1">rekao da ima da se odradi ugovoreni posao. Zna da su na toj zgradi bili završili radove, on je radio zidanje pregrada na potkrovlju i trebao je da se uradi još jedan stub na zemlji na prvom spratu i to je trebao  da uradi L. E.,  a on je  imao obaveze, jer je trebao da vodi majku  doktoru. C. se znao sa okrivljenim M. i T., koje je vidio na objektu, odnosno vidio je okrivljenog T. D., ali sa istim nije razgovarao. Ne zna kada je C. ugovorio ovaj posao. T. je na gradilištu vidio prije predmetnog događaja, ali nije mogao da se izjasni koliko je to  bilo prije događaja, a vidio ga je kada je trebalo da se zidaju pregrade, tada je došao i njemu i L. pokazao gdje treba da zidaju te pregrade. Naveo je da im nije plaćeno to što su radili, a u petnaestak dana koliko su radili na zgradi oni su završili krov na način što su ga poletvali i stavili crijep i uradili pregradne zidove, a nisu vršeni radovi rašalovanja simsa na krovu. Stub gdje je L. trebao da radi se nalazi na prizemlju kuće, ali sa druge strane u odnosu na lice zgrade. Naveo je da je napustio gradilište dva dana prije nego što je L. poginuo, a njihova grupa nije radila na drugom objektu u Podgorici. L. nije pričao tih dana da je imao neke zdravstvene, porodične ili bilo kakve druge probleme, po prirodi je bio vesele prirode, družio se sa ostalima i uklopio se u grupu. Naveo je da je na gradilištu bio nadzorni organ, odnosno neki čovjek koji je kao nadzorni organ dolazio za tih 15 dana, dok su radili na gradilištu, a to nije nijedan od okrivljenih. Novac za urađeno je trebao da im isplati Dž., jer je on trebao da uzme novac od ljudi za koje su radili, ali im oni nisu platili. Nije se mogao sjetiti da li je na terasama postojao parapet, zna da su postojale neke zaštitne mreže, ali oni nisu imali potrebe da izlaze na terase. Na krovu je ostala dizalica kada su završili radove. Dok su radili na nogama su imali radne cipele, a njih je imao i E.  koje je kupio u Podgorici i nije ih nosio možda pet dana, a bile su to prave građevinske cipele. Pojasnio je da C. nije imao drugu grupu osim njega  i ljudi koje je naveo, a koji su sa njim radili u Kolašinu, možda mjesec dana prije predmetnog događaja i oni su za taj posao bili isplaćeni, a isplatio ih je C., dok im za posao u Podgorici sigurno nije isplaćeno, a C. im nije rekao da je dobio 5.000,00 eura, od vlasnika firme na ime posla u Kolašinu. U vrijeme kada se desio događaj nisu radili na drugom objektu u Podgorici, već samo na objektu gdje je L. poginuo.</span>
</p>
<p>
<span class="span1">Svjedok K. Dž. je u svom iskazu u prethodnom postupku naveo da nema stalno zaposlenje, i da povremeno u toku godine odlazi u Crnu Goru i radi kao građevinski radnik na gradilištima gdje nađe posao, a radi i majstorske i zidarske poslove. Naveo je da je dobro poznavao pok. E. L. i da je sa njim bio dobar prijatelj, a i komšija. Do njegove smrti sa njim je gotovo stalno bio na raznim gradilištima u Crnoj Gori, a kritičnog dana kada se desila nesreća u kojoj je nastradao L. E. on je bio u Bijelom Polju, jer je tog dana trebalo da se porodi njegova supruga. Telefonom je kontaktirao kolege koje su ostale da rade u Podgorici i oni su mu rekli da se dogodila tragedija i da je E. pao sa objekta na kom su izvodili radove, te da je od posledica pada preminuo. Dan prije nego što je E. nastradao radio je u preduzeću „xx g.“ iz Podgorice, a vlasnici preduzeća su M. M. i D. T.. On i E. su u tom preduzeću radili na crno, jer nisu bili prijavljeni, a na gradilištima gdje rade obično koriste zaštitnu opremu koju su sami imali kod sebe, jer niko neće da ih primi na gradilište ako nemaju zaštitnu opremu. Prilikom saslušanja na glavnom pretresu je pojasnio da kada se dogodila nezgoda, oni su radili u Podgorici na istoj zgradi gdje su prije dva - tri mjeseca radili krov, a ne zna šta su oni kritičnom prilikom radili na toj zgradi. U vrijeme nezgode je L. E. bio u Crnoj Gori, ne zna šta je radio, zna da su se E., E., K. i E. bavili građevinom i povremeno su radili skupa kao grupa gdje je bilo njih četiri - pet, a povremeno je i on bio dio te grupe. Za M. i T. su radili neki posao u Kolašinu, pa su nakon tog posla prešli na objekat gdje se desila nezgoda gdje su radili krov koji je bio urađen i na isti su stavili crijep i uradili neku izolaciju. Ne zna tačno koliko su radili krov, ali misli oko desetak dana. Prilikom ugovaranja posla u Podgorici u grupi su bili L., S., K., E. i on i tu su se svi skupa dogovorili da rade krov. Učestvovao je na radovima na objektu u Podgorici na krovu, ali nije radio do završetka radova već je otišao, jer mu je supruga imala problema sa trudnoćom. Nakon saznanja da je E. pao on je  došao u Podgoricu isti dan i bio je u policiju gdje su bili i ostali momci. Tih dana se čuo sa M. ili T., ne zna da li je to bilo taj dan ili dan prije, </span><span class="span1">a čuli su se, jer su im bili ostali dužni neki novac za posao koji su radili u Kolašinu, pa je taj novac isplaćen kritičnog dana, odnosno uveče. Kada je došao u Podgoricu pričao je sa S., E., K. o nezgodi i oni su mu rekli da su radili nešto u Podgorici, da su čistili, a da li su radili na toj zgradi ne zna. Kada su se dogovarali da rade krov nisu se posebno dogovarali oko čišćenja, a inače kada bi izvodili radove nakon završetka radova očistili bi ono što su radili. Misli da je ono što su radili očišćeno nakon što su završili krov, ali je on otišao ranije tako da on to ne zna. Radovi na krovu su plaćeni, jer su mu kada su završili radove, a prije nezgode donijeli dio novca  za te radove u kojima je on i učestvovao. Ne zna ko je uzeo taj novac, niti ko je njemu dao taj novac. Kada su se S., E., K. i E. vratili u Podgoricu, nakon što su završili krov, on je imao svoje obaveze i zbog toga je mnogo vremena provodio u Bijelom Polju. Nakon nezgode se čuo sa optuženima, misli da ih je zvao putem telefona, a ne zna da li je zvao dok je bio kući ili kada je došao u Podgoricu, ali su se vidjeli tu noć i oni su mu dali dugovani novac. Misli da je dio zarađenog novca koji je pripadao Lukaču, dao porodici L.. Sa M. i T. se vidio ispred bolnice vrlo kratko i tom prilikom nisu razgovarali o nesrećnom događaju. On nije angažovao K., L., K. i S. da rade na objektu gdje se desila nezgoda kritičnog dana. Ne sjeća se o koliko novca se radilo koji su im dugovali optuženi, a koji su dali ispred bolnice nakon kritičnog događaja. Moguće da je to bilo oko 5.000,00 eura. Kada su radili krov oni su koristili zaštitnu opremu i to kompletnu HTZ opremu. Kolege su bile u Podgorici i tu su radili. Kada je rekao da su ostali da rade, mislio je, da završe započete radove, koje su završili i njemu donijeli novac, a  tom prilikom si mu rekli  da je L. pao sa objekta na kome su radili krov. Ne sjeća se da li su još negdje u Podgorici izvodili radove, misli da su radili  u Podgorici i na nekoj kući u Maslinama, renovirali su unutrašnjost i radili fasadu, ali u Podgorici nisu radili krov na nekom drugom objektu, osim na predmetnom objektu. Kada je došao u Podgoricu nije išao na mjesto nezgode da vidi gdje je Lukač pao, niti je sa nekim ko je pristustovao ovom događaju pričao o tome kako je i na koji nači pao. </span>
</p>
<p>
<span class="span1">Svjedok H. E. je u svom iskazu datom u prethodnom postupku naveo da je dana 28. 11. 2008. godine radio građevinske poslove u preduzeću „x g.“, čiji vlasnici su M. M. i T. D.. Prije predmetnog događaja bio je angažovan od istih lica u mjestu Kolašin na izgradnji jedne zgrade i tada je na istoj radio i L. E., a sve poslove su izvodili po nalogu pretpostavljenih. L. E. je radio kao tesar na drugom spratu zgrade u Podgorici, a on je radio na prizemnom dijelu sa fasadama, a iz priče jednog radnika koji je radio sa L. E. je  saznao da je E. htio da uzme neke eksere za šalovanje i tada se popeo na sprat iznad njega i prilikom silaska okliznuo se i pao na trotoar ispred zgrade. Pošto je bio u prizemnom dijelu zgrade, kako je čuo pad, odmah je izašao i tada je primijetio E., na asvaltnoj površini okrenutog prsima  prema asvaltu, sav je bio krvav u predjelu lica, dajući znake života, a nakon ukazivanja ljekarske pomoći kod njega je nastupila smrt. Na zapisniku od 14. 12. 2011. godine je pojasnio da je dana 28. 11. 2008. godine radio u pomenutom preduzeću u Podgorici, kojeg dana su radili tri fasadera i on sa njima, a kao tesari su tog dana radili  E. L. i jedan momak iz Bijelog Polja kojeg je znao po nadimku „T.“. Zgrada u Podgorici je bila ukrovljena, imala je prizemlje dosta visoko i još tri sprata, bila je  sa izlomljenim krovom, a ispod tog krova bila je ploča, pa je počela da se radi fasada na njoj. Tog jutra je bilo dosta hladno i započeli su posao dosta rano, tako da je bilo dosta rose na krovu zgrade. Pokojni L. E. je prije tog dana kupio radne cipele tzv. „Unfalke“ koje je po prvi put tog jutra obuo, a kada mu ih je pokazao prethodnog dana primijetio je da im je đon plastičan, na šta mu je skrenuo pažnju govoreći mu da sa takvim đonom može da se prokliza sa krova, a on se na to nije obazirao, jer ih je kupio jeftino za cijenu od 15,00 eura. L. E. je u pomenutom preduzeću radio sve poslove, bio je zidar, tesar i armirač, ali je kritičnog dana radio tesarski posao, jer su trebali sa „T.“ da odrade okvir za vrata na prizemlju zgrade. E. je oko osam sati trebao da se popne na ploču koja je postavljena na krovu gdje se sastavljaju dvije strane krova, tako da je morao da prođe kroz kosi prozor krova, da bi došao do te ploče, gdje su stajali ekseri, dizalica i nekakav alat, pa kada je on pošao po eksere, T. je pošao da donese čaj iz obližnje kafe čajnice, a kada se vratio pošao je uz stepenice da traži E. </span><span class="span1">i odjednom je povikao: „Pade E.“. Prethodno je čuo da je nešto puklo, pa kada je čuo šta govori T., odmah je istrčao iz prizemlja gdje je obavljao neke fasaderske poslove i prvi stigao do E.. E. je pri padu sa krova zgrade zakačio jedan retrovizor od putničkog vozila koje je bilo parkirano ispred zgrade, a potom pao na trotoar, koji je betonski. Po njegovoj procjeni visina sa koje je E. pao je oko 12 m. Prilikom saslušanja pred zamoljenim Osnovnim sudom u Novom Pazaru je pojasnio da je na poslovnom objektu u ul. Proleterskoj bb u Podgorici radio u 2009. godini preko poslovođe K. Dž. zvanog „C.“ iz Brdareva sa kojim ga je upoznao njegov brat H. M. koji je ranije radio kod njega. Na objektu je  radio u grupi sa tesarima u kojoj ih je bilo 3 ili 4, a takođe je istovremeno na tom objektu radila i grupa fasadera takođe od 3 ili 4 lica. Radio je u grupi sa tesarima, ali je radio kao fasader, odnosno na ispomoć u grupi fasadera, pri čemu se nije mogao sjetiti ko je bio vođa te grupe, ali je siguran da je to neko od radnika iz Brdareva. Nije mu poznato ko je ugovarao posao na tom poslovnom objektu, zna da sa poslovođom K. Dž. nije u pisanom obliku ugovarao rad, već su se samo usmeno dogovorili po kojoj cijeni će mu platiti rad na tom objektu, koji je bio u završnoj fazi izgradnje, a radovima je rukovodio jedan čovjek ispred M. i D., čijeg se imena ne sjeća, samo se sjeća da je bio manjeg rasta, punije građe i da je nosio brkove, starosti oko 60 godina. Pojasnio je da lice koje je pominjao po nadimku „T.“ bližnji rod K. Đž., vjerovatno mu je brat od ujaka i rodom je bio iz jednog sela u blizini Bijelog Polja, ali se ne sječa tačno njegovog imena i prezimena. T. mu je ispričao sa su se on i E. dogovorili da prije početka radova tog jutra popiju čaj, pa je T. pošao u obližnju kafečajnicu da uzme čaj za njih dvojicu, a pomenuti rukovodilac poslova ispred M. i D. - brkica je rekao E. da pođe na potkrovlju da uzme eksere i pojasnio mu gdje se isti nalaze. T. je odmah povikao: „Pade E.“, tako da je on čuo i prvi pritrčao do E., koji nije bio u svjesnom stanju, a primijetio je da mu je pukla krv iz ušiju i usta. Nakon završenih radova u potpunosti je isplaćen i tu isplatu mu je izvršio K. Dž..  </span>
</p>
<p>
<span class="span1">Svjedok K. S.je u svom iskazu u prethodnom postupku naveo da više godina poznaje E. L., jer je i on bio građevinski radnik, približno su istih godina, a zajedno su po Crnoj Gori i Srbiji proveli na raznim gradilištima. Četiri do pet dana prije nego što se desila tragedija, on je sa L. i svojim rođakom Dž. K. našao posao na jednom gradilištu stambene zgrade u Podgorici, a radove je izvodilo preduzeće „x g.“ iz Podgorice, čiji su vlasnici M. M. i D. T.. S njima su se dogovorili da rade kod njih, a oni su bili obećali da će da ih prijave, ali to nisu učinili. Kritičnog jutra, došao je na gradilište zajedno sa E., koji je ostao nešto da radi kraj jednog ulaza sa još jednom grupom radnika, a on je otišao kroz gradilište da vidi neke poznanike pošto mu je rođak Đž. bio otišao u Bijelo Polje očekujući da mu se supruga porodi. Bilo je negdje oko 9-9,30 časova kada je čuo kako jedan radnik koji je iz Bijelog Polja, a preziva se K., ali su ga zvali nadimkom „T.“ zove u pomoć. Potrčao je prema njemu, jer ga dozivao po imenu. Učinilo mu se prvo da on poziva sa sprata kada se popeo na drugi sprat vidio je ispod na zemlji gužvu, i  shvatio je da je L. E. pao sa gradilišta. Kada je strčao dolje, E. je davao znake života, utrčao je u jednu prodavnicu preko ulice i zamolio je trgovca da telefonom pozove hitnu pomoć. U međuvremenu je naišao jedan čovjek sa mercedesom pa su L. stavili u taj mercedes i odvezli ga u hitnu pomoć, odakle je upućen u Klinički centar, ali je nažalost posle desetak minuta umro. Sam trenutak pada pok. E. L. nije vidio, a E. je imao zaštitnu opremu koja se koristi na gradilištu: šlem, opasač, cipele. Zaštitnu opremu svi koji rade na gradilištu nose sa sobom. E. je imao radnog iskustva, jer je radio na brojnim gradilišima kako niskogradnje tako i visokogradnje, znao je da radi sve vrste građevinskih grubih radova, zidanje, armiranje, šalovanje. </span>
</p>
<p>
<span class="span1">Svjedok G. J. je na glavnom pretresu od 14. 09. 2012. godine naveo da je kritičnog dana postupao kao inspektor nakon obavještenja da je na Starom aerodromu povrijeđeno jeno lice. Kada je došao na lice mjesta tamo je zatekao službenike policije nakon čega je na lice mjesta izašao i istražni sudija. Stigao je petnaest minuta prije nego što je na lice mjesta došao sud i tom prilikom  je  uočio da na licu mjesta postoji jako malo tragova, bile su vidljive nekolike kapljica krvi, koje su prikazane fotodokumentacijom. Tom prilikom je obaviješten da je </span><span class="span1">prethodno intervenisano na licu mjesta na način što su ljudi iz prodavnice koja se nalazi u blizini oprali krv. Tu su bila dva, tri radnika, a naknadno je došao njihov poslovođa zvani  C..  Na licu mjesta nije uočio da su  izvođeni radovi  na objektu sa koga je oštećeni navodno pao, a po izjavama prisutnih radnika saznao je da su izvodili radove na predmetnom objektu gdje je pokojnik pao i nastradao, ali su izjavilil da niko od prisutnih nije vidio kako je pokojnik pao. Obišao je lice mjesta i nije tom prilikom zatekao druge tragove, a sve je konstatovao i u službenoj zabilješci koju je kao ovlašćeni inspektor sačinio povodom predmetnog dogadjaja. Na licu mjesta je bio prisutan i vještak gradjevinske struke inž. B. M., a misli da je bio prisutan i inspektor zaštite na radu. Na ulaznim vratima objekta su postojala neka vrata, čini mu se drvena, misli da su vrata bila zatvorena, na njima je bila neka žica i nisu bila obezbijedjena katancem niti su bila zaključana. Naveo je da se toga sjeća, jer kritičnom prilikom nisu razvaljivali niti obijali, a službenici policije i on su ušli skupa na način što su uklonili  žicu.  Kritičnom prilikom su obišli cijeli objekat, a koliko se može sjetiti, nigdje nisu vidjeli gradjevinski materijal, šut, freški beton ili nešto što bi upućivalo da se izvode radovi. U prizemlju i na prvom spratu nije bilo tragova da su vršeni bilo kakvi radovi u smislu izlivanja stubova, a ni u potkrovlju nije bilo tragova koji bi upućivali da se vrše radovi na pregrađivanju zidova. Krov nije bio predmet njegovog interesovanja, pa tamo nije išao kako bi provjerio da li se gore rade radovi, a misli da nije bilo ni moguće da se dodje do krova,  a koliko se sjeća na krovu, ni sa unutrašnje ni sa spoljašnje strane nije bilo dizalice. Nije mogao da se sjetiti kolika je udaljenost od stepenica koje su prikazane na slici 5 fotodokumentacije do mjesta pada. Sjeća se da su tragovi krvi bili van gabarita samog objekta. Na otvoru je bila zaštitna mreža iznad kapljica krvi i mreža nije mogla biti oštećena, a nije se mogao izjasniti da li bi mreža mogla biti oštećena da je neko lice palo, niti da li je na objektu bilo tragova izvodjenja zanatskih radova. Nije mogao da se izjasni da li su u objektu bila postavljena unutrašnja vrata, ali ono čega se sjeća je da u potkrovlju nisu bila postavljena vrata. Na licu mjesta su ih dva, tri radnika upoznala da su angažovani od strane jednog lica kome je nadimak C., dali su im broj telefona pa su oni  stupili u kontakt sa tim licem  i  pozvali su ga da dodje, i čini mu se da tom prilikom nije došao na lice mjesta već u službene prostorije gdje je kasnije saslušan. </span>
</p>
<p>
<span class="span1">Iz nalaza i mišljenja sudskog vještaka građevinske struke B. M. od 03. 12. 2008. godine i neposrednog saslušanja na glavnom pretresu sud je utvrdio da zaštitna ograda nije postojala na licu mjesta i nije korišćena prilikom rada na visini, a bila je obavezna, što znači da je bilo moguće obezbijediti fizičku zaštitu radika u momentu izvođenja radova. Zaštitne ograde moraju se postaviti na svim mjestima rada, gdje postoji opasnost od pada sa visine ili u dubinu, a nalaze se na visini višoj od 100 cm od tla ili je otvor u blizini tog mjesta veće dubine od 100 cm. Sve zaštitne ograde moraju biti visoke najmanje 100 cm sa tri vodoravne prečke. Razmak između prečki kod ograde od drveta ne smije biti veći od 30 cm. Donja prečka, odnosno ivična zaštita mora biti visoka najmanje 20 cm. Svaka zaštitna ograda mora biti tako čvrsta da može da bez oštećenja podnese bočni pritisak na rukohvatu od 30 kp/m. U konkretnom slučaju na objektu koji gravitira mjestu pada nisu pronađeni tragovi građevinskih aktivnosti. Zaštitna ograda na centralnom stepeništu samo prividno stvara sigurnu zaštitu, tj. stvoren je lažni osjećaj sigurnosti. Obaveza svih učesnika u izgradnji ili adaptaciji objekata je da obezbijede fizičku zaštitu radnika u procesu rada na toj poziciji, na što obavezuje Zakon o zaštiti na radu („Službeni list RCG“, 79/04), kao i Pravilnik o zaštiti na radu u građevinarstvu, član 71-72, („Službeni list SFRJ“, broj 45/68). Investitor nije ispoštovao Zakon o uređenju prostora i izgradnji objekata „Službeni list RCG“, broj 51/2008, član 107 kojim je propisano da je  "izvođač radova  dužan da odredi glavnog inženjera i odgovornog inženjera za građenje objekta, odnosno izvođenje pojedinih radova na objektu". Vještak građevinske struke B. M. je na glavnom pretresu pojasnila da je u nalazu kroz obradu svih etaža, pa i potkovrlja evidentno da prvo opisuje stepenišni prostor, zatim stepenišni podest, prilaz stanu koji je okrenut ka uličnom trotoaru, a zatim opis prostora stana, tako da se navedeni zidani parapet odnosi na stepenišni podest unutar objekta, a ne na vanjskim fasadnim zidovima stana. Takođe je navela </span><span class="span1">da se izvođenje radova na fasadnom dijelu objekta obavlja sa radne skele koja može biti izrađena od različitih materijala a koja svakako mora biti izrađena shodno Pravilniku o zaštiti na radu, a PVC mreža u potkrovlju nije pokrivala cijeli prostor koji je okrenut ka ulici, što potvrdjuje i fotografija sa lica mjesta. Koliko se sjeća mreža je bila u podnom dijelu prikačena jednom daskom ili gredicom i ona se spuštala na dolje, dok u nalazu piše da su to daske širine otvora. Na kosom krovu, kao i na čitavom objektu nisu bili vidljivi radovi na izvođenju bilo koje pozicije. Bilo je puno lagerovanog materijala što u podrumu, što u stepeništu. Konkretnom prilikom objekat nije bio fizički zatvoren, ali na njemu nije bilo nikakvih vidljivih svježih građevinskih radova, a to je detaljno utvrdila na licu mjesta, pa je zbog toga u nalazu opisala čak i eksere koje je pronašla, kao i praznu bocu koka-kole. Navela je da se sticao utisak da je gradilište kompletno očišćeno i da se čekao nastavak radova. Prilikom prisustva na licu mjesta, pa čak i  kada je lice mjesta posmatrala iz daljine preko puta Ribnice, stari Vodovod, nije mogla izvesti zaključak odakle je to lice moglo pasti, niti prilikom kojih građevinskih aktivnosti. Na glavnom pretresu je navela da je na drugom spratu na otvorima prema ulici bila postavljena zaštitna mreža, a u potkrovlju, kako je to zatečeno danom njenog izlaska na lice mjesta, preko krovnih prozora nije postojala mogućnost izlaska na krov, koji je u tom dijelu bio uglavnom završen, pokriven, tako da se u toj fazi, kada je krov pokriven crijepom ekseri, po njenom mišljenju ne koriste, a nije mogla sagledati da li je na krovnoj ravni bilo ostataka od materijala. Sa desne strane u prostoriji koja gravitira na ulici zatečena je kutija rasturenih eksera, ali nije bilo vidljivih građevinskih aktivnosti. Na krovu nije bio krovni prozor kroz koji bi neko mogao da prođe, nije postojao kosi prozor krova, već potoji kosa betonska ploča koja je bila pokrivena crijepom. Kompletan objekat se sastoji od dvije cjeline između kojih se nalazi zajedničko stepenište. Sa stepeništa na desnoj strani nalazio se dio prostora koji gravitira mjestu pada ili mjestu gdje se desila nesreća i drugi dio objekta sa lijeve strane u kome su se odvijale građevinske aktivnosti u fazi završnih radova. U dijelu gdje se desila nesreća u potkrovlju nema krovnih prozora i  mogućnosti izlaska na krovnu ravan, tj. na betonsku ploču krova. Navela je da je u svom nalazu jasno konstatovala da na objektu jedino u dijelu potkrovlja nije postojala zaštitna ograda, a Zakonom je bila propisana. Na tom potkrovlju se postojala dva otvora za vrata i dva prozorska otvora sa parapetima, tako da je u dijelu vrata bilo potrebno postaviti zaštitnu ogradu, shodno odredbama Zakona o zaštiti na radu (Sl. list RCG br. 79/04) i Pravilnika o zaštiti na radu u građevinarstv čl. 70-71 (Sl. list SFRJ br. 45/68). Nakon što je izvršila uvid u presjek predmetnog objekta koji je sastavni dio projektne dokumentacije, navela je da je visina od podne ploče potkrvlja do mjesta pada 10 m. U presjeku je konstatovano da je zatečena dizalica koja ne gravitira mjestu gdje se desio pad. Nakon uvida u fotografije vještak je pojasnila da na prednjem dijelu objekta nema dizalice, već je vidljiva bočno postavljena radna skela za izradu fasade do koje nije moguć pristup sa prednjeg dijela objekta. Završetak krovne ravni prema ulici na predmetnom objektu dijelom je bio još u šalungu, ali nije postojala skela koja bi ukazivala da se na tom dijelu odvijala neka radnja. Navela je da je visina krovne ploče na 12,60 m od mjesta mogućeg pada. U projektnoj dokumentaciji postoji ravna ploča u potkrovlju u prednjem dijelu objekta koje gravitira prema ulici, a koja pripada krovnoj ravni. Sa prednje strane fasade se ne može pristupiti krovu. Navela je da je u osnovnom nalazu napisala da zaštitna laka PVC mreža sa poda potkrovlja pada na niže i pričvršćena je za daske širine otvora, a zatim te daske čeličnom žicom pričvršćene za konstrukciju, što znači da sa unutrašnje strane objekta, odnosno otvora, postoji daska na koju je mreža prebačena i fiksirana, a ta daska je konstrukciju vezana čeličnom žicom, tako da nije moguće da je mreža bila udaljena od objekta na 1 m. Na prizemlju je bilo raznog uskladištenog materjala, ali aktivnosti i radova nije bilo. Nije mogla tačno da se sjeti kakav je bio materijal, ali misli da je bilo nekih drvenih gredica, džakiranog materijala za malterisanje. Istakla je da na potkrovlju, na vratima, nije bilo fiksiranih dasaka, kada je ona pristupila na gradilište. Na glavnom pretresu od 26. 05. 2015. godine vještak je ukazala da je na glavnom pretresu od 24. 04. 2015. godine kao visinu krovne ploče odredila visinu 12,60 m, </span><span class="span1">ali je naknadnim uvidom u osnovni nalaz i u grafičku dokumentaciju utvrdila da je riječ o visini od 13,28 m. Mjesto gdje se nalazila konzolna dizalica, a što je navela na strani 2 nalaza, ne gravitira mjestu pada oštećenog, jer je to potpuno sa druge strane objekta, a tu su se nalazili tesarski alat, čekić, i ostali predmeti. Na potkrovlju postoji prostorija sa otvorima ka ulici koji otvori gravitiraju ka mjestu pada, a to su fasadni otvori okrenuti ka ulici, odnosno trotoaru, gdje su nađeni tragovi nalik na krvi. U toj prostoriji prilikom izlaska na lice mjesta je zatekla tri gredice, kutiju rasturenih eksera, metalne podupirače i ostale stvari, a što je navela na strani 4 nalaza. U skici koja je priložena uz nalaz tragovi nalik na krv su kotirani i iznose 2,10 m od terase koja završava po sredini zgrade, a od fasadnog dijela objekta 2,40 m. Na skici koja se nalazi u uviđajnoj dokumentaciji uz fotoelaborat je predstavljena i mjera od 4,90 m, ali misli da je ta mjera uzeta od podesta prilaznog stepeništa do mjesta eventualnog pada. Navela je da tu mjeru nema u svojoj dokumentaciji i o njoj se nije mogla izjasniti, kao ni to koji je elemenat kotiran na 4,90 m od podesta stepeništa. Prema eventualnom mjestu pada gravitiraju tri otvora, dvoje vrata i jedan prozor koji ima parapet, a na istima nije postojala zaštitna mreža. To je prostorija koja je u osnovnom nalazu opisana kao lijeva strana potkrovlja u kojoj su zatečena: dvoje kolica za mućenje maltera bez točkova, jedna PCV kanta, dva drvena nogara koji nisu korišćeni, već su bili novi, dvije gredice 10/10 dužine 3m, koje takođe nose konzulu na kalkanskom zidu, kutija rasturenih eksera i ostale stvari navedene na st. 4 nalaza uz konstataciju da nije bilo vidljivih aktivnosti. Ploča potkrovlja je na 10,44 m i to je konstatovano u osnovnom nalazu. </span>
</p>
<p>
<span class="span1">U zapisniku o uviđaju istražnog sudije Osnovnog suda u Podgorici Kri. br. 08/1348 od 28. 11. 2008. godine je konstatovano da je isti sačinjen dana 28. 11. 2008. godine, a povodom smrti E. L., građevinskog radnika, koji je obavljao radove na zgradi u izgrdanji koja se nalazi u Ul. V P. kod broja bb, a čiji investitor je preduzeće "x g." iz Podgorice, u suvlaništvu M. M. i D. T.. U momentu izlaska istražnog sudije na lice mjesta, pok. E. R. L. je bio povezen u Urgentni blok KC CG Podgorica. Stambeni objekat je spratnosti podrum, prizemlje, dva sprata i potkrovlje. Na najvjerovatijem mjestu pada pok. E. R. L. nalaze se tragovi tečnosti nalik na krv, na dva mjesta pregršt eksera, jedan betonski oblutak veličine veće jabuke, na kojem su tragovi tečnosti nalik na krv, veća količina vode, jedna prazna plastična flaša od vode za piće "Voda Voda", čep od iste, sitni pijesak i sitni građevinski šut. Mjesto najvjerovatnijeg pada pok. E. R. L., je ulični betonski trotoar, koji je od početka objekta udaljen 2,40 metara. Podaci iz zapisnika o uviđaju predstavljeni su fotodokumentacijom Uprave policije PJ Podgorica 17-28-244-2105/2592 od 28. 11. 2008. Godine.</span>
</p>
<p>
<span class="span1">U službenoj zabilješci Uprave policije od 28. 11. 2008. godine je konstatovano da je ista sačinjena dana 28. 11. 2008. godine, a u vezi povređivanja prilikom rada lica L. E.. Dana 28. 11. 2008. godine oko 09,25 časova PJ Podgorica je obaviještena od strane osoblja Urgentnog bloka KC CG, da je kod njih dovezeno lice L. E. u stanju šoka bez svijesti sa teškim povredama mozga, prelomom karlice i grudnog koša, te da je izvršena reanimacija koja nije uspjela. Uviđajnim radnjama je utvrđeno da je L. E., dana 28. 11. 2008. godine obavljao radove na zgradi u izgradnji koja se nalazi u Ul. V P. kod broja bb, čiji je investitor preduzeće „x g.“ iz Podgorice, suvlasništvo M. M. i T. D. Objekat je izgrađen od tvrdog materijala i sastoji se od podruma, visokog prizemlja, dva sprata i potkrovlja. Pristup objektu je neobezbijeđen. Ispred ulaza u prizemlje zgrade zatečeni su tragovi crvene boje, nalik na krv, koji su djelimično oštećeni od prisustva vode. Takođe pored ovog traga zatečen je dio stvrdnute betonske mase nepravilnog oblika nalik na kamen, na kojem su takođe zatečeni tragovi crvene boje nalik na krv. U samom objektu detaljnim pregledom nijesu pronađeni tragovi povređivanja. Neposredno pored navedenih tragova zatečena je manja količina metalnih eksera razasuta oko tragova. </span>
</p>
<p>
<span class="span1">Iz Ugovora o zajedničkoj izgradnji stambenog poslovnog objekta od 30. 10. 2007. godine, sud je utvrdio da je dana 30. 10. 2007. godine zaključen ugovor o zajedničkoj izgradnji stambeno poslovnog objekta između U. B. M. rođ. I., I. B. V. i S. M. rođ. I., kao investitora 1 i M. J. M. i T. B. D., kao investitor 2. Iz predmetnog ugovora sud je utvrdio da investitor 1 ima u </span><span class="span1">svojinu u obimu od 1/1 nekretnine upisane u list nepokretnosti br. xxx KO Podgorica 3 i kat. parcela br. xxx po kulturi dvorište površine 189 m2, porodična stambena zgrada zgrada (objekat 1) površine 150 m2 u gabaritu A spratnost P1 i to u prizemlju (P) četvorosoban stan (40) korisne površine 82 m2 i na spratu (P1) četvorosoban stan (40) korisne površine 98 m2 i objekat broj 2 pomoćna zgrada površine 43 m2 u gabritu kao i kat. pracela br. xxx po kulturi voćnjak prve klase površine 339 m2, dok je investitor 2 spreman da uloži novčana sredstva i izgradi predviđeni stambeno poslovni objekat po sistemu „ključ u ruke“ i plati obaveze po osnovu naknade za uređenje građevinskog zemljišta. Takođe je iz predmetnog ugovora utvrđeno da su se ugovorne strane saglasile da investitor 1 u zajedničku izgradnju uloži pravo svojine i pravo građenja na kat. parceli br. xxx KO Podgorica 3, dok se investitor 2 obavezao da uloži novčna sredstva za izgradnju predmetnog stambenog poslovnog objekta, prema odobrenoj dokumentciji i odobrenju nadležnog organa i u tom postupku isplati obaveze na ime uređenja građevinskog zemljišta i drugih naknada u odnosu na Opšinu Podgorica i druge nadležne organe. Članom 3 ugovora investitor 2 se obavezao da pribavi saglasnost i potrebnu građevinsku dozvolu, da u ugovorenom roku izgradi predviđeni stambeno-poslovni objekat, da prikuljuči stambeno-poslovni objekat na vodove komunalne infrastrukture, da nakon izgradnje objekta izvrši tehnički prijam istog, da izmiri sve obaveze po osnovu uređenja građevinskog zemljišta, sa rokom izgradnje 18 - mjeseci od početka gradnje objekta. Članom 10 investitor 2 se obavezao da sve građevinske radove izvede u skladu sa projektnom dokumentacijom, poštujući tehnička pravila i standarde iz ove oblasti, angažujući ovlašćenu organizaciju za izvođenje građevinskih radova. Za sve izvedene građevinske radove na objektu investitor 2 daje garanciju 1 godinu od dana predaje u posjed investitoru 1 stambenih i poslovnih jedinica, a za ugrađene materijale garanciju daje proizvođač materijala.  </span>
</p>
<p>
<span class="span1">Iz rješenja o izdavanju građevinske dozvole Sekretarijata za planiranje i uređenje prostora i zaštitu životne sredine Opštine Podgorica, Up. br. 361/07-369 od 30. 11. 2007. godine, sud je utvrdio da je Sekretarijat za planiranje i uređenje prostora i zaštitu životne sredine Glavnog grada – Podgorica, rješavajući po zahtjevu U. M., I. V. i S. M., donio rješenje kojim se U. M., I. V. i S. M. izdaje građevinska dozvola za rekonstrukciju stambeno-poslovnog objekta u smislu dogradnje i nadgradnje, površine horizontalnog gabarita cca 390,00 m2 nepravilnog oblika, spratnosti: podrum, prizemlje i sprat (Po + P +1), na urb. Parceli 137, zona 2 u zahvatu Detaljnog urbanističkog plana  „Drač - Putnički terminal“ - Izmjene i dopune u Podgorici, u svemu  prema projektu na koji je data saglasnost od strane Sekretarijata broj Up. 08-361/07-369 od 29. 11. 2007. godine.  </span>
</p>
<p>
<span class="span1">Iz Statuta društva sa ograničenom odgovornošću "x g."  D.O.O. Podgorica, sud je utvrdio da su istim uređeni odnosi u radu i poslovanju društva sa ograničenom odgovornošću za trgovinu i usluge, expot – import „x g.“ D.O.O. Podgorica,  da su osnivači društva M. M. i T. D., sa po 50% udjela u društvo, kao i da je djelatnost duštva između ostalog izgradnja građevinskih objekata, ostali građevinski i specijalizovani radovi, postavljanje električne instalacije i opreme, izolacioni radovi, postavljanje cijevnih instalacija, ostali instalacioni radovi, malterisanje, ugradnja stolarije, postavljanje podnih i zidnih obloga, bojenje i zastakljivanje, ostali završni radovi. </span>
</p>
<p>
<span class="span1">Iz obdukcionog zapisnika JZU Kliničkog centara Crne Gore-Odjeljenja za sudsku medicinu Podgorica S. br. 243/08 od 28. 11. 2008. godine,  sud je utvrdio da je smrt L. E. nasilna i da je ista nastupila usled zatajenja disanja zbog prisustva vazduha u grudnim dupljama, kao posledica preloma rebara i iskrvavljenja iz rascjepa pluća, jetre i raskidanih krvnih sudova oko preloma kostiju. Rascjepi organa, prelomi kostiju, kao i druge, spolja i unutra opasne, povrede posljedica su dejstva tupe, teške i jako zamahnute mehaničke sile (mehanizam - pad i udar o tvrdu i neravnu podlogu). U vrijeme umiranja nije postojalo stanje alkoholisanosti.   </span>
</p>
<p>
<span class="span1">Vještak medicinske struke prof. dr M. Š. je na glavnom pretresu od 24. 04. 2015. godine naveo da je obdukciom ustanovljeno postojanje povreda u predjelu glave i to: prelom donjovilične kosti što je teška tjelesna povreda, rana razderina gornjeg kapka desnog oka, </span><span class="span1">krvni podliv istog kapka istog oka, te oguljotina u predjelu desne polovine čela i desne strane lica, a koje oguljotine predstavljaju i pojedinačno i u cjelini laku tjelesnu povredu. Obdukciom nisu ustanovljene povrede glave koje su mogle da utiču direktno na smrtni ishod. Povrede koje su obdukciom ustanovljene i izazvale smrtni ishod mogu biti posljedica pada sa visine. Vještak se nije mogao izjasniti kojim dijelom tijela je primarno udareno o tlo ukoliko je došlo do pada sa visine, ali je svakako sila jakog inteziteta djelovala na predio grudnog koša i to obostrano. Nije se mogao izjasniti da li je sila djelovala sa zadnje, prednje ili bočne strane tijela. Sila koja je dovela do preloma rebara je svakako jakog inteziteta i sila koja je dovela do rascjepa jetre je takođe jakog inteziteta, a rascjep jetre ukazuje da je tijelo palo sa visine od 10 - 12 m. Da bi se desile obdukciom ustanovljene povrede tijelo je moralo da padne sa najmanje 3 m visine i udari o tvrdu neravnu podlogu, a ne može se isključiti mogućnost da bi ovakve povrede nastale ukoliko je tijelo palo sa visine od 10 - 12 m. Sve povrede koje su obdukciom ustanovljene, a radi se o lakšim povredama u vidu oguljotina, rane i krvnih podliva, a i teže povrede u vidu preloma kostiju i rascjepa unutrašnjih organa nastale su padom sa visine. Sa podacima iz spisa predmeta nije mogao odgovoriti na pitanje da li se radi o samoubilačkom, ubilačkom ili zadesenom padu sa visine, pojašnjavajući da bi se ekspertizno dala mogućnost izjašnjenja o vrsti pada, odnosno da li se radi o samoubilačkom ili zadesenom padu sa visine, potrebno je upoznati se sa dva parametra i to visinom sa koje tijelo pada i sa razdaljinom između ivice i mjesta gdje je tijelo zatečeno. Ukoliko je pad tijela bio sa visine od oko 10 m, a razdaljina između mjesta odakle se pada do mjesta gdje je tijelo zatečeno je oko 5 m, onda je apsolutno isključeno da je došlo do spontanog pada sa te visine, jer je moralo doći do odraza sa te visine. Na glavnom pretresu od 26. 05. 2015. godine vještak je naveo da ukoliko je tijelo palo sa visine od 10,44 m, a od fasade gdje je eventualno mjesto pada je 2,40 m onda može biti da je došlo do spontanog pada tijela, a ne odraza sa visine odakle je tijelo palo. Obdukcijom su ustanovljene povrede na osnovu kojih je vještak dao svoje mišljenje da na mjestu kontakta tijela sa podlogom nužno nije morala ostati velika količina krvi, a kod oštećenog je konstatovana veća količina krvi u grudnoj i trbušnoj duplji.</span>
</p>
<p>
<span class="span1">Iz izvještaja o trasološkom vještačenju odjeće sektora kriminalističke policije br. 3133/08 od 13. 03. 2009. godine, sud je utvrdio da su na odjeći pok. L. E.  i to zimskoj jakni, prsluku, dukserici, majici, trik majici i gaćicama konstatovana mehanička oštećenja tipa pocijepanosti i izrezanosti nastala najvjerovatnije kao posledica pružanja pomoći u medicinskoj ustanovi te  oštećenja na desnom rukavu dukserice u vidu mehaničkog oštećenja dimenzija 2,3 x 0,6 cm, nastalo kao posledica kontakta sa tvrdim ispupčenim predmetom. </span>
</p>
<p>
<span class="span1">Iz listing komunikacije broja 067/240-892 lica T. D. za period od 13. 11. 2008. godine do 28. 11. 2008. godine, sud je utvrdio da postoji komunikacija.</span>
</p>
<p>
<span class="span1">Cijeneći provedene dokaze pojedinačno i u njihovoj međusobnoj vezi i dovodeći ih u vezu sa odbranom optuženih, sud je na nesumnjiv način utvrdio da optuženi dana 28. 11. 2008. godine u Podgorici, kao odgovorna lica za izvođenje gradnje i građevinskih radova - izvođači radova - preduzeća D.O.O. "x g." na gradilištu stambeno poslovnog objekta u Ul. V P. bb u Podgorici nijesu postupili po propisima i tehničkim pravilima i time izazvali opasnost za život i tijelo ljudi, na način što suprotno čl. 16 st. 2 i čl. 23 st. 1 i 2 Zakona o zaštiti na radu i čl. 70 Pravilnika o zaštiti na radu u građevinarstvu, iako su bili dužni, nisu u svrhu organizovanja rada uredili mjere zaštite na radu na gradilištu, tako što nisu u potkrovlju građevinskog objekta u izgradnji, prolaze - balkonska vrata koja su se nalazila na visini većoj od 10 m od nivoa zemljišta, a sa kojih se može pasti, ogradili čvrstom zaštitnom ogradom visine najmanje 100 cm, niti su radnicima na takvim mjestima rada obezbijedili sredstva zaštite na radu - zaštitne pojaseve za rad na visini, niti su obezbijedili nadzor određenog stručnog lica za primjenu mjera zaštite na radu na gradilištu, usljed čega je radnik L. E., obavljajući radove na objektu pao sa potkrovlja na zemlju, kojom prilikom je zadobio teške tjelesne povrede u vidu preloma rebara, rascjepa pluća, jetre i raskidanih krvnih sudova oko preloma kostiju, usljed kojih je nastupila smrt, iako su bili svjesni da svojim radnjama mogu učiniti djelo, ali su olako držali da do toga </span><span class="span1">neće doći, čime  su  izvršili krivično djelo  teško djelo protiv opšte sigurnosti iz čl. 338 st. 4 u vezi čl. 329 st. 3 u vezi st. 2 Krivičnog zakonika.</span>
</p>
<p>
<span class="span1">Da su optuženi T. D. i M. M. bili odgovorna lica za izvođenje gradnje i građevinskih radova - izvođači radova - preduzeća D.O.O. „x G.“ na gradilištu stambeno poslovnog objekta u ul. V P. bb, u Podgorici sud je utvrdio iz Statuta društva sa ograničenom odgovornošću "x g." D.O.O. Podgorica iz koga je utvrđeno da su osnivači društva T. D. i M. M., sa po 50% udjela u društvu i da je djelatnost duštva između ostalog izgradnja građevinskih objekata, ostali građevinski i specijalizovani radovi, te iz ugovora o zajedničkoj izgradnji stambenog poslovnog objekta od 30. 10. 2007. godine iz koga je utvrđeno da je isti zaključen između U. M. rođ. I., I. V. i S. M. rođ. I., kao investitora 1, na koje i glasi  rješenje o izdavanju građevinske dozvole Sekretarijata za planiranje i uređenje prostora i zaštitu životne sredine Opštine Podgorica, Up. br. 361/07-369 od 30. 11. 2007. godine, i optuženih M. M. i T. D., kao investitor 2, kojim se investitor 2 obavezao da uloži novčna sredstva za izgradnju predmetnog stambenog poslovnog objekta, prema odobrenoj dokumentciji i odobrenju nadležnog organa te da u ugovorenom roku izgradi predviđeni stambeno-poslovni objekat, da priključi stambeno-poslovni objekat na vodove komunalne infrastrukture, kao i da nakon izgradnje objekta izvrši tehnički prijam istog i izmiri sve obaveze po osnovu uređenja građevinskog zemljišta. Da je pok. L. E. radio na navedenom objektu sud je utvrdio iz iskaza svjedoka K. E. koji je u prethodnom postupku naveo da je kritičnog dana zajedno sa oštećenim sada pok. L. E. obavljao građevinske poslove na stambenom poslovnom objektu u ulici V P. bb u Podgorici za preduzeće "x g." D.O.O. Podgorica i u jednom momentu dok je obavljao fizičke radove na predmetnom objektu čuo pad E. sa objekta, te iz iskaza svjedoka K. K. koji je naveo da je 20 dana prije kritičnog događaja zajedno sa K., K. Dž., K. S. i H. E. radio krov na predmetnom objektu, a L. E. je došao kasnije. Objekat koji su radili je imao 4 sprata i potkrovlje i veliki broj terasa na kojima nijesu bile postavljene nikakve ograde, a za pad L. E. je saznao putem telefona, dok se nalazio na putu prema Podgorici, kao i iz iskaza K. Dž. koji je u prethodnom postupku naveo da je dan prije nego što je nastradao L. E.radio u preduzeću D.O.O. "x g." Podgorica, a kritičnog dana je kontaktirao kolege koje su ostale da rade u Podgorici i tom prilikom su mu rekli da je E.pao sa objekta na kome su izvodili radove, i da je od posledica pada preminuo, te iskaza H. E. koji je naveo da je kritičnog dana radio građevinske poslove za preduzeće "x g.", čiji su vlasnici T. D. i M. M., a L. E. je tog dana radio tesarski posao, jer je trebalo zajedno sa T. da odrade okvir za vrata na prizemlju zgrade i E. je tom prilikom otišao do potkrovlja da uzme eksere, a T. je za to vrijeme pošao da donese čaj i kada se vratio pošao je uz stepenice da traži E. i odjednom povikao: "Pade E.", nakon čega je svjedok odmah istrčao iz prizemlja i prvi stigao do E. Iz nalaza i mišljenja sudskog vještaka građevinske struke M. B. od 03. 12. 2008. godine, kao i njenog neposrednog saslušanja na glavnom pretresu sud je utvrdio da zaštitna ograda nije postojala na licu mjesta i nije korištena prilikom rada na visini, iako je bila obavezna, jer se zaštitne ograde moraju postaviti na svim mjestima rada, gdje postoji opasnost od pada sa visine, a nalaze se na visini višoj od 100 cm od tla i moraju biti visoke najmanje 100 cm sa tri vodoravne prečke. Dalje je utvrđeno da PVC mreža u potkrovlju nije pokrivala cijeli prostor koji je okrenut ka ulici, jer je mreža bila u podnom dijelu prikačena jednom daskom ili gredicom i spuštala se na dolje. Na potkrovlju su postojala dva otvora za vrata i dva prozorska otvora sa parapetima tako da je u dijelu vrata bilo potrebno postaviti zaštitnu ogradu. Visina od podne ploče potkrovlja do mjesta pada je 10, 44 m, a visina krovne ploče je 13,28 m, dok su na skici koja je priložena uz nalaz tragovi nalik na krv kotirani od terase koja završava po sredini zgrade i iznose 2, 10m, a od fasadnog dijela objekta 2, 40 m, a što je u skladu sa iskazom svjedoka J. G., sadržinom službene zabilješke Uprave policije od 28. 11. 2008. godine i zapisnikom o uviđaju istražnog sudije Osnovnog suda u Podgorici Kri. br. 08/1348 od 28. 11. 2008. godine u kome je  konstatovano da je isti sačinjen dana 28. 11. 2008. godine, a povodom smrti E. L., i da je mjesto najvjerovatnijeg pada pok. E. L. ulični betonski trotoar, koji je od početka objekta udaljen 2,40 metara.</span>
</p>
<p>
<span class="span1">Da okrivljeni nisu postupili po propisima i tehničkim pravilima i time izazvali opasnost za život i tijelo ljudi, na način što su suprotno čl. 16 st. 2 i čl. 23 st. 1 i 2 Zakona o zaštiti na radu i čl. 70 Pravilnika o zaštiti na radu u građevinarstvu sud je utvrdio iz nalaza i mišljenja vještaka građevinske struke B. M., iz koga je utvrđeno da zaštitna ograda nije postojala na licu mjesta na potkrovlju i nije korištena prilikom rada na visini, iako je bila obavezna, niti su radnicima na takvim mjestima rada obezbijedili sredstva zaštite na radu - zaštitne pojaseve za rad na visini, niti su obezbijedili nadzor određenog stručnog lica za primjenu mjera zaštite na radu na gradilištu, a što je potvrđeno i iskazom svjedoka Kovačević Kemala koji je naveo da na predmetnom objektu koji je imao veliki broj terasa nijesu bile postavljene nikakve ograde, kao i uvidom u fotodokumentacije Uprave policije PJ Podgorica 17-28-244-2105/2592 od 28. 11. 2008. godine.</span>
</p>
<p>
<span class="span1">Činjenicu da je oštećeni L. E. kritičnom prilikom zadobio teške tjelesne povrede u vidu preloma rebara, rascjepa pluća, jetre i raskidanih krvnih sudova oko preloma kostiju, usljed kojih je nastupila smrt, sud je utvrdio iz obdukcionog zapisnika JZU Kliničkog centra Crne Gore - Odjeljenja za sudsku medicinu Podgorica S. br. 243/08 od 28. 11. 2008. godine i nalaza i mišljenja vještaka medicinske struke prof. dr M. Š. u kome je vještak naveo da su povrede koje su ustanovljene obdukciom i koje su izazvale smrt mogle biti posljedica pada sa visine, a sila koja je dovela do preloma rebara je sila jakog inteziteta, kao i sila koja je dovela do rascjepa jetre, ukazuje da je tijelo palo sa visine više od 10-12 m, pa ukoliko je tijelo palo sa visine od 10,44 m, a od fasade gdje je eventualno mjesto pada je 2,40 m onda može doći do spontanog pada tijela, a ne odraza sa visine odakle je tijelo palo, pri čemu na mjestu kontakta tijela sa podlogom nužno nije morala da ostane velika količina krvi, a kod oštećenog je konstatovana veća količina krvi u grudnoj i trbušnoj duplji. </span>
</p>
<p>
<span class="span1">Optuženi su kritičnom prilikom postupali sa svjesnim nehatom, dakle bili su svjesni da kao odgovorna lica - izvođači radova,  ne postupajući po propisima i tehničkim pravilima o mjerama zaštite mogu izazvati opasnost za život i tijelo ljudi, i time mogu učiniti krivično djelo, usljed čega su nastupile teške tjelesne povrede oštećenog L. E. u vidu preloma rebara, rascjepa pluća, jetre i raskidanih krvnih sudova oko preloma kostiju, zbog kojih je nastupila smrt, za koju posljedicu su optuženi olako držali da do iste neće doći, u čemu su se pored objektivnih stekli i subjektivni elementi bića krivičnog djela teško djelo protiv opšte sigurnosti iz čl. 338 st. 4 u vezi čl. 329 st. 3 u vezi st. 2 Krivičnog zakonika. </span>
</p>
<p>
<span class="span1">Sud je cijenio navode odbrane optuženih M. M. i T. D. koji su naveli da su na predmetnom objektu radovi bili obustavljeni makar tri mjeseca prije kritičnog događaja i da ne znaju ko je pok. L. E., niti su ikoga vidjeli i angažvali da rade na objektu, kao ni šta je radio na objektu i zašto je uopšte bio tamo,  i da u okruženju postoji više gradilišta, a ljudi koji rade imaju običaj da „kruže“, pa je moguće da su radili na nekom susjednom gradilištu i da je lice eventualno izvršilo samoubistvo ili ga neko gurnuo, kao sračunato date na izbjegavanje krivice i pokušaj okrivljenih da olakšaju svoj krivično pravni položaj, a ovo imajući u vidu iskaze svjedoka K. E., K. K., K. Dž., H. E. i K. S., pri čemu je svjedok E. K. u svom iskazu naveo da je dana 28. 11. 2008. godine obavljao građevinske radove u preduzeću D.O.O. "x g." i tom prilikom su radili stambeni poslovni objekat u ulici V P. bb u Podgorici, gdje je on počeo da radi 5 do 6 dana prije kritičnog događaja, dok je svjedok K. K. naveo da je 20 dana do 28. 11. 2008. godine radio za preduzeće D.O.O. "x g." i da su radili krov na stambeno poslovnom objektu u Ul. V P. bb u Podorici i da je na predmetnom objektu dolazio i jedan od vlasnika firme T. D. kada je njemu i L. pokazao gdje treba da zidaju pregrade, dok je svjedok K. Dž. u svom iskazu u prethodnom postupku naveo da je dan prije nego što je nastradao L. E. radio u preduzeću D.O.O. "x g." Podgorica, čiji vlasnici su M. M. i T. D., a kritičnog dana je kontaktirao kolege koje su ostale da rade u Podgorici i tom prilikom su mu rekli da je E. pao sa objekta na kome su izvodili radove, i da je od posledica pada preminuo, a i svjedci H. E. i K. S. su potvrdili da su kritičnog dana obavljali građevinske radove na stambenom objektu u Podgorici, za preduzeće </span><span class="span1">D.O.O. "x g." čiji vlasnici su M. M. i T. D., pri čemu je svjedok K. S. pojasnio da su se sa T. i M. dogovorili da rade kod njih, a oni su im obećali da će da ih prijave, ali to nisu učinili. </span>
</p>
<p>
<span class="span1">Za sud nisu prihvatljivi ni navodi branioca optuženih advokata M. M. da na pravno valjan način nije utvrđeno da li je L. E. pao sa predmetnog objekta, da li je i šta radio na predmetnom objektu i ko ga je angažovao, jer je objekat bio konzerviran unazad 5-6 mjeseci od kritičnog događaja, te ukoliko je i došlo do pada sa objekta da li se radi o slučajnom padu ili ga je neko namjerno gurnuo sa objekta, jer obrana tvrdi da je mjesto pada negdje oko 4,90 m u kom slučaju je vještak medicinske struke bio jasan da se radi o suicidu, te da optužnica predstavlja "neuredan pravni akt" u pogledu bitnih obilježja bića krivičnog djela, jer se optuženima stavlja na teret da su postupali kao "odgovorna lica" za izvođenje građevinskih radova u preduzeću D.O.O. "x g.", a koji nisu odgovorna lica, već su investitori isto kao investitor 1, a ovo imajući u vidu da svjedoci K. E., K. K., K. Dž., K. S. i H. E. jasno navode da su se na objektu u Ul. V P. bb obavljali građevinske radove, te da je kritičnog dana L. E. pao sa predmetnog objekta, a što nije sporio ni svjedok G. J. koji je naveo da je kritičnog dana postupao kao inspektor, nakon obavještenja da je na Starom aerodromu povrijeđeno jeno lice, što je potvrđeno i sadržinom službene zabilješke Uprave policije u kojoj je konstatovano da je L. E., dana 28. 11. 2008. godine obavljao radove na zgradi u izgradnji koja se nalazi u Ul. V P. kod broja bb, čiji je investitor preduzeće „x g.“ iz Podgorice, suvlasništvo M. M. i T. D., i sadržine zapisnika o uviđaju istražnog sudije Osnovnog suda u Podgorici Kri. br. 08/1348 od 28. 11. 2008. godine, a činjenicu da su u konkretnom slučaju optuženi odgovorna lica za izvođenje gradnje i građevinskih radova - izvođači radova - preduzeća D.O.O. "x g." je utvrđena iz Statuta društva sa ograničenom odgovornošću "x g." D.O.O. Podgorica, kojim su uređeni odnosi u radu i poslovanju društva sa ograničenom odgovornošću za trgovinu i usluge, expot – import „x g.“ D.O.O. Podgorica, i da su osnivači društva M. M. i T. D., sa po 50% udjela u društvu, a po mišljenju suda obaveza optuženih da postupaju kao odgovorna lica proizilazi i iz ugovora o zajedničkoj izgradnji stambenog poslovnog objekta od 30. 10. 2007. godine, kojim je utvrđena obaveza investitora 2 da uloži novčna sredstva za izgradnju predmetnog stambenog poslovnog objekta, prema odobrenoj dokumentciji i odobrenju nadležnog organa i u tom postupku isplati obaveze na ime uređenja građevinskog zemljišta, da pribavi saglasnost i potrebnu građevinsku dozvolu, da u ugovorenom roku izgradi predviđeni stambeno-poslovni objekat i da prikuljuči stambeno-poslovni objekat na vodove komunalne infrastrukture. Navod branioca optuženih da  je mjesto pada negdje oko 4,90 m u kom slučaju je vještak medicinske struke bio jasan da se radi o suicidu, za sud nije prihvatljiv, jer je vještak medicinske struke prof. dr Š. M. na glavnom pretresu pojasnio da ukoliko je tijelo palo sa visine od 10,44 m, a od fasade gdje je mjesto pada je 2,40 m, što je sud i utvrdio iz nalaza i mišljenja vještaka građevinske sruke B. M. od 03. 12. 2008. godine i njenog neposrednog saslušanja na glavnom pretresu, kao i iz zapisnika o uviđaju istražnog sudije Osnovnog suda u Podgorici Kri. br. 08/1348 od 28. 11. 2008. godine, onda može biti da je došlo do spontanog pada tijela, a ne odraza sa visine odakle je tijelo palo, zbog čega se isključuje mogućnost da se radi o suicidu. </span>
</p>
<p>
<span class="span1">Sud je cijenio i iskaz svjedoka K. Dž., dat na glavnom pretresu od 14. 12. 2012. godine, u kojem želi predstaviti da ne zna šta je radio L. E., da li je to bilo na istoj zgradi na kojoj su predhodno radili krov, da je pričao sa S., E. i K. o nezgodi i oni su mu rekli da su radili nešto u Podgorici, da su nešto čistili, a da li su radili na istoj zgradi to ne zna, pa sud isti nije prihvatio, ocijenivši ga kao očigledno sračunato dat da olakša krivičnopravna položaj optuženih, a ovo imajući u vidu utvrđeno činjenično stanje te posebno činjenicu da je svjedok K. Dž. prilikom saslušanja u predhodnom postupku jasno naveo da je dan prije nego što je E. nastradao radio u preduzeću „x g.“ iz Podgorice, a vlasnici preduzeća su M. M. i D. T., te pojasnio da su on i E. u tom preduzeću radili na crno, jer nisu bili prijavljeni. Pored navedenog svjedok K. Dž. na glavnom pretresu navodi da  se nakon nezgode čuo sa optuženima, misli da ih je zvao putem telefona, pa su se vidjeli tu noć i oni su mu dali dugovani novac, pojašnjavajući da su se vidjeli ispred bolnice vrlo kratko i tom prilikom nisu razgovarali o nesrećnom događaju, pa je za sud </span><span class="span1">nelogično i životno zaista neprihvatljivo da u trenutku dok se u bolnici nalazilo tijelo pokojnika, sa kojim je svjedok kako to sam navodi bio veliki prijatelj i komšija, a kod činjenice da je radio kod optuženih (bar u predhodnom periodu) niko ne pita na koji način i gdje je nastradao, a da se tom prilikom i preda novac koji je zaradio kod optuženih. </span>
</p>
<p>
<span class="span1">Sud je cijenio i druge provedene dokaze i to izvještaj o trasološkom vještačenju odjeće sektora kriminalističke policije br. 3133/08 od 13. 03. 2009. godine i listing komunikacije broja 067/240-892 lica T. D. za period od 13. 11. 2008. godine do 28. 11. 2008. godine, pa je kod utvrđenog činjeničnog stanja našao da su bez uticaja na drugačije presuđenje.</span>
</p>
<p>
<span class="span1">Shodno činjeničnom stanju utvrđenom na glavnom pretresu, sud je izmijenio činjenični opis optužnice na način što je u šestom redu umjesto riječi na drugom spratu stavio riječi, u potkrovlju, i u jedanaestom redu umjesto riječi obavljajući radove u potkrovlju, stavio riječi obavljajući radove na objektu pao sa potkrovlja, jer je  nesporno utvrđeno da optuženi u potkrovlju građevinskog objekta u izgradnji, prolaze-balkonska vrata koja su se nalazila na visini većoj od 10 m od nivoa zemljišta, nisu ogradili čvrstom zaštitnom ogradom visine najmanje 100 cm, a što je sud nesporno utvrdio iz nalaza i mišljenja sudskog vještaka građevinske struke B. M. koja je navela da na objektu jedino u dijelu potkrovlja nije postojala zaštitna ograda, postojala su dva otvora za vrata i dva prozorska otvora sa parapetima, tako da je u dijelu vrata bilo potrebno postaviti zaštitnu ogradu, shodno odredbama Zakona o zaštiti na radu (Sl. list RCG br. 79/04) i Pravilnika o zaštiti na radu u građevinarstvu (Sl. list SFRJ br. 45/68), te iz nalaza i mišljenja vještaka medicinske struke prof. dr Š. M. koji je naveo da rascijep jetre ukazuje da je tijelo palo sa visine od 10 - 12 m, pri čemu je iz nalaza i mišljenja sudskog vještaka građevinske struke B. M. nesporno utvrđeno da je ploča potkrovlja na 10,44 m, a radeći poslove u objektu pok. Lukač je pošao do potkrovlja kako bi donio eksere koj su mu bili potrebni za rad, koji su i zatečeni u prostoriji odakle je pao, kao i na mjestu pada.</span>
</p>
<p>
<span class="span1">Odlučujući o krivičnoj sankciji za optužene, sud je najprije u smislu čl. 42 Krivičnog zakonika cijenio sve okolnosti od kojih zavisi da kazna bude manja ili veća (olakšavajuće i otežavajuće okolnosti), u okviru zakonom propisanog minimuma i maksimuma, za predmetno krivično djelo, pa je sud od olakšavajućih okolnosti na strani oba optužena cijenio njihovo ranije ponašanje i s tim u vezi činjenicu da ranije nisu osuđivani, što je sud utvrdio iz izvoda iz kaznene evidencije na ime optuženih, protek vremena od izvršenja krivičnog djela kome optuženi svojim ponašanjem nisu doprinijeli i činjenicu da ni nakon izvršenja predmetnog krivičnog djela nisu osuđivani, njihovu porodičnost, i to na strani optuženog M. M. činjenicu da je oženjen i otac sedmoro djece, a na strani optuženog T. D. činjenicu da je otac jednog djeteta, dok otežavajućih okolnosti na strani optuženih sud nije našao, pa im je cijeneći naprijed navedene olakšavajuće okolnosti utvrdio kaznu zatvora u trajanju od po 1 (jedne) godine i istovremeno odredio da se ista neće izvršiti ukoliko optuženi u roku od 3 (tri) godine po pravosnažnosti presude ne izvrše novo krivično djelo, nalazeći da će se i uslovnom osudom, kao mjerom upozorenja, u dovoljnoj mjeri uticati na optužene da ubuduće ne vrše krivična djela, čime će se sa uspjehom ostvariti svrha uslovne osude iz čl. 52 st. 2 Krivičnog zakonika, u okviru opšte svrhe izricanja krivičnih sankcija iz čl. 4 st. 2 Krivičnog zakonika. </span>
</p>
<p>
<span class="span1">Sud je porodicu oštećenog L. E., radi ostvarivanja imovinskopravnog zahtjeva uputio na redovnu građansku parnicu, u smislu čl. 239 Zakonika o krivičnom postupku, obzirom da podaci krivičnog postupka ne pružaju dovoljan osnov ni za potpuno ni za djelimično presuđenje, a utvrđivanje tih činjenica bi vodilo odugovlačenju postupka. </span>
</p>
<p>
<span class="span1">Kako su optuženi oglašeni krivim, sud ih je obavezao da na ime troškova krivičnog postupka solidarno plate iznos od 1.139,50 eura, koji se odnosi na ime medicinskog vještačenja u iznosu od 588,50 eura, na ime građevinskog vještačenja u iznosu od 451,00 eura, na ime troškova pristupa na glavni pretres za svjedoke K. E. i K. K. iznos od po 15,00 eura, a za svjedoka K. Dž. iznos od 70,00 eura, i na ime sudskog paušala iznos od po 50,00 eura, koji iznos je odmjeren shodno dužini trajanja postupka, složenosti predmeta, te imovinskih prilika optuženih, a sve shodno čl. 226 i čl. 229 Zakonika o krivičnom postupku.  </span>
</p>
<p>
<span class="span1">Na osnovu navedenog, a shodno čl. 374 Zakonika o krivičnom postupku, odlučeno je kao u izreci presude. </span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U PODGORICI, dana 08. 06. 2015. godine.</span>
</p>
<p>&nbsp;</p>
<p>
</p><table border="1" cellpadding="3" cellspacing="0" style="border-collapse: collapse;">
<tbody><tr style="">
<td style="width:2.7in;vertical-align:top">
<div>
<span class="span1">                  ZAPISNIČAR:</span>
</div>
</td><td style="width:3.75in;text-align:center;vertical-align:top">
<div style="text-align:center;">
<span class="span1">                                      S U D I J A:</span>
</div>
</td>
</tr>
<tr style="">
<td style="width:2.7in;text-align:center;vertical-align:top">
<div style="text-align:center;">
<span class="span1">Danijela Rajković, s.r.</span>
</div>
<p>&nbsp;</p>
</td><td style="width:3.75in;text-align:center;vertical-align:top">
<div style="text-align:center;">
<span class="span1">                                       Željka Jovović, s.r.</span>
</div>
<p>&nbsp;</p>
</td>
</tr>
<tr style="">
<td style="width:1.95in;vertical-align:top">
<div>
<span class="span1">      PRAVNA POUKA:</span>
</div>
</td><td style="width:3.5in;vertical-align:top">
<div>
<span class="span1"> Protiv ove presude dozvoljena je žalba u roku </span>
</div>
<div>
<span class="span1">od 15 dana od dana prijema pismenog otpravka</span>
</div>
<div>
<span class="span1"> iste,preko ovog suda Višem sudu u Podgorici. </span>
</div>
</td>
</tr>
</tbody></table>
<p></p>
<p>&nbsp;</p>
<p style="text-align:center;">
<span class="span1">ZTO Danijela Rajković</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>
</p><table border="1" cellpadding="3" cellspacing="0" style="border-collapse: collapse;">
<tbody><tr style="">
<td style="width:2.7in;text-align:center;vertical-align:top">
<div style="text-align:center;">
<span class="span1">ZAPISNIČAR:</span>
</div>
</td><td style="width:3.75in;vertical-align:top">
<div>
<span class="span1">                                        S U D I J A:</span>
</div>
</td>
</tr>
<tr style="">
<td style="width:2.7in;text-align:center;vertical-align:top">
<div style="text-align:center;">
<span class="span1">Danijela Rajković</span>
</div>
<p>&nbsp;</p>
</td><td style="width:3.75in;vertical-align:top">
<div>
<span class="span1">                                      Željka Jovović</span>
</div>
</td>
</tr>
</tbody></table>
<p></p>
<p>
<span class="span1">DN-a: Po primjerak presude dostaviti:</span>
</p>
<p>
<span class="span1"> - ODT Podgorica,</span>
</p>
<p>
<span class="span1">- Optuženima,</span>
</p>
<p>
<span class="span1">- Braniocu optuženih, adv. M. M. </span>
</p>
<p>
<span class="span1">- Oštećenim preko punomoćnika adv. Ć. B., po pravosnažnosti,</span>
</p>
<p>
<span class="span1">- A/a.</span>
</p>
<p>
<span class="span1">Postupljeno dana ______________</span>
</p>
<p>
<span class="span1">Radnik suda __________________</span>
</p>
<p>&nbsp;</p>
<p>&nbsp;</p>
<p>
<span class="span1">  </span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:14pt;font-family:'Arial'}
.span2{;font-weight:800}
</style>
</head>
<body class="b1" style="background: #aaa;">
<div class="window1">
<div class="page1">
<p>
<span class="span1"></span><span></span><span></span><span></span><span></span><span></span><span></span><span></span><span>K.br.158/14</span>
</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span2">U IME CRNE GORE</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>
<span>Osnovni sud u Pljevljima, kao prvostepeni krivični sud po sudiji Branku Pejoviću uz sudjelovanje zapisničara Đondović Milenke u krivičnom predmetu protiv okrivljenog V. M. iz P., zbog krivičnog djela ugrožavanje javnog saobraćaja iz čl.339 st. 3 u vezi st. 1 Krivičnog zakonika CG po optužnom predlogu ODT Pljevlja Kt.br.298/14 od 26.12.2014. godine, nakon održanog glavnog i javnog pretresa u prisustvu zamjenika ODT Gačević Božidarke, okrivljenog i svjedoka - oštećenog Č. R. dana 11.02.2015. godine, donio je i javno objavio</span>
</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span2">P R E S U D U</span>
</p>
<p>&nbsp;</p>
<p>&nbsp;</p>
<p>
<span>Okrivljeni </span><span class="span2">V. M.</span><span>, JMBG .... od oca R. i majke D. rodjena B., rodjen .... godine u P. gdje i živi selo P., opština P., državljanin  CG, ne oženjen, bez djece, pismen završio višu ekonomsku školu, zaposlen kod  TE Pljevlja kao referent za društveni standard, srednjeg imovnog stanja, govori crnogoskim jezikom, ranije ne osudjivan.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span2">K r i v  j e</span>
</p>
<p>&nbsp;</p>
<p>&nbsp;</p>
<p>
<span>Što je:</span>
</p>
<p>
<span>dana 28.03.2014. godine oko 21,05 časova na magistralnom putu Pljevlja - Đurđevića Tara upravljajući svojim  PMV marke "golf 19 TDI" reg.br. PV ...  krećući se iz pravca Pljevalja u pravcu Đurđevića Tare u mjestu K. opština P. ne pridržavajući se saobraćajnih propisa ugrozio saobraćaj i doveo u opasnost život i tijelo ljudi, na način što suprotno odredbi člana 35 ZOBS-a na putevima brzinu kretanja vozila nije prilagodio karakteristikama i stanju pješaka na putu, iako je bio svjestan da svojom radnjom može učiniti djelo, ali je olako držao da do toga neće doći ili da će to moći spriječiti, pa je pri takvoj vožnji svojim vozilom ostvario kontakt sa pješakom - oštećenim Č. R., koji se kretao u istom smjeru desnom stranom puta, kojom prilikom je oštećeni Č.  R. zadobio lake tjelesne povrede u vidu razderotine na glavi desno slepoočno, otok desnog oka sa krvavljenjem oko beonjače i potres mozga,</span>
</p>
<p>
<span>čime je izvršio krivično djelo ugrožavanje javnog saobraćaja iz čl. 339 st. 3 u vezi st. 1 Krivičnog zakonika  CG,</span>
</p>
<p>&nbsp;</p>
<p>
<span>pa mu sud na osnovu već citiranog zakonskog propisa, a primjenom članova 4, 5, 13, 16, 32, 33, 36, 42, 53 i 54 Krivičnog zakonika CG, te članova 226 i 229 ZKP CG   i z r i č e</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span2">USLOVNU OSUDU</span>
</p>
<p>&nbsp;</p>
<p>&nbsp;</p>
<p>
<span>S tim da mu utvrdjuje kaznu zatvora u trajanju od  3 mjeseca (tri mjeseca) i istovremeno odredjuje da se ista neće izvršiti ukoliko okrivljeni u roku od godinu dana po pravnosnažnosti presude ne izvrši novo krivično djelo.</span>
</p>
<p>
<span></span>
</p>
<p>
<span>Okrivljeni se obavezuje da na ime troškova vodjenja krivičnog postupka plati budžetu  RCG iznos od 209,00 eura, a na ime paušala iznos od 27,50 eura.</span>
</p>
<p>
<span></span>
</p>
<p>
<span>Troškove krivičnog postupka i paušal okrivljeni će platiti budžetu  RCG u roku od 15 dana po pravnosnažnosti presude pod prijetnjom prinudnog izvršenja.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span2">O b r a z l o ž e n j e</span>
</p>
<p>&nbsp;</p>
<p>&nbsp;</p>
<p>
<span>Osnovno državno tužilaštvo u Pljevljima Kt.br.298/14 od 26.12.2014. godine optužilo je okrivljenog V. M. iz P. zbog krivičnog djela ugrožavanje javnog saobraćaja iz čl.339 st. 3 u vezi st. 1 Krivičnog zakonika  CG navodeći da je okrivljeni krivično djelo izvršio na način mjesto i vrijeme kako je to bliže opisano u izreci ove presude.</span>
</p>
<p>&nbsp;</p>
<p>
<span>U završnoj riječi zamjenik ODT-a u cjelosti ostao pri podnesenom optužnom predlogu i predložio da sud okrivljenog oglasi krivim i osudi po zakonu.</span>
</p>
<p>&nbsp;</p>
<p>
<span>Svjedok - oštećeni Č. R. u završnoj riječi nije se pridružio krivičnom gonjenju protiv okrivljenog niti je istakao imovinsko-pravni zahtjev.</span>
</p>
<p>&nbsp;</p>
<p>
<span>Okrivljeni V. M. na glavnom pretresu na zapisniku je istakao da živi u selu P. opština Pljevlja te da je zaposlen na  TE Pljevlja i svakodnevno sa svojim  PMV marke "Golf 4" reg.br. PV ... putuje iz sela P. na posao i obrnuto, a često sa posla dodje u grad, pa onda ide kući na selo. Dana 28.03.2014. godine nešto oko 21,05 časova upravljao je svojim vozilom iz pravca Pljevalja prema O. i nije osjetio da je bilo kakvog pješaka udario niti je primijetio kakvog pješaka pored puta, ali čini mu se da je jedno vozilo prolazilo pa je obratio pažnju na to vozilo i moguće je da je u tom mimoilaženju zakačio pješaka jer je primijetio da mu na vozilu nema desnog retrovizora. Opet ističe da nije osjetio nikakav udar niti je vidio pješaka osim što mu nije bilo retrovizora. Odmah je pomislio da je možda nekoga zakačio pa se vratio na lice mjesta, a bio je prošao možda 1 km i kada se vratio unazad nije zatekao nikoga, a nije ni tražio retrovizor od vozila jer je bila noć. Dalje dodaje da je nakon toga otišao kući i sjutri dan je kod njega došla policija u selo i rekli su mu da je zakačio pješaka. On im je odmah rekao da mu nedostaje retrovizor od vozila i rekao </span><span>im da se moglo desiti da je tim retrovizorom nekoga zakčaio ali da to nije osjetio. Tada su mu rekli da se radi o oštećenom Č. R., pa je kasnije tog čovjeka obišao nakon par dana. Ističe da je dobio telefon od oštećenog pa ga je pozvao i našli su se u restoranu, tu su popili piće i popričali. Takodje, mu je oštećeni rekao da je bio na pregledima kod ljekara da je imao lake tjelesne povrede i da nije zadržavan na bolničkom liječenju, a nakon toga je još nekoliko puta kontaktirao oštećenog telefonom. Posebno ističe da kada se vratio na lice mjesta danije nikoga tu zatekao niti je pronašao retrovizor. </span>
</p>
<p>&nbsp;</p>
<p>
<span>U završnoj riječi je istakao da se osjeća krivim, da priznaje krivicu, da se kaje što je ovako uradio pa na kraju svoju odgovornost ostavlja sudu na slobodnu procjenu. </span>
</p>
<p>&nbsp;</p>
<p>
<span>U dokaznom postupku sud je saslušao svjedoka - oštećenog Č. R., pročitao nalaze i mišljenja vještaka saobraćajne struke dr. R. M. i vještaka hirurga dr. P. M., pročitao zapisnik o uvidjaju saobraćajne nezgode sačinjen od strane UP  CB Pljevlja br. 14/14 od 31.03.2014. godine, pročitao izvještaj ljekara Jenice za  HMP od 29.03.2014. godine za oštećenog, pročitao izvještaj ljekara specijaliste Opšte bolnice Pljevlja br. 444 od 31.03.2014. godine za oštećenog, izvršio uvid u fotoelaborate UP  CB Pljevlja br. 215/14 i 217/14 oba od 29.03.2014. godine i pročitao izvještaj iz  KE za okrivljenog br. 0203/10873 od 14.11.2014. godine izdat od strane Ministarstva pravde Podgorica. </span>
</p>
<p>
<span></span>
</p>
<p>
<span>Nakon provedenog dokaznog postupka i nakon ocjene svih izvedenih dokaza kako skupa tako i pojedinačno i u njihovoj povezanosti jednog sa drugim, a imajući u vidu i djelimično priznanje okrivljenog sud je utvrdio da je okrivljeni V. M. iz P. a izvršio krivično djelo koje mu je optužnim predlogom ODT-a stavljeno na teret, a na način mjesto i vrijeme kako je to bliže opisano u izreci ove presude. Ovakvu svoju odluku sud je zasnovao na činjenicama koje slijede iz dokaza izvedenih na glavnom pretresu kao i iz djelimičnog priznanja okrivljenog.</span>
</p>
<p>&nbsp;</p>
<p>
<span>Naime, svjedok - oštećeni Č. R. na zapisniku ODT Pljevlja je istakao da se dana 28.03.2014. godine oko 21,00 čas kretao pješke putnim pravcem Pljevlja - Đurđevića Tara zemljanim proširenjem uz desnu ivicu kolovoza gledano iz pravca Pljevalja. Prošao je stovarište L. u blizini TE P. i čuo je da iza njega ide vozilo. U ruci je nosio baterisku lampu jer je put bio neosvijetljen. Nakon toga vidio je farove od vozila i kada je vozilo prilazilo njemu sišlo je sa kolovoza na zemljano proširenje kojim se kretao i u tom momentu je osjetio udar u lijevu nogu odpozadi i čuo da je nešto puklo na vozilu. Od tog udara je pao pored puta i udario glavom od zemljanu podlogu dok je vozilo nastavilo kretanje i na udaljenosti od oko dvadesetak metara se zaustavilo, a iz vozila niko nije izlazio niti je mogao vidjeti koliko je lica bilo u vozilu. Nije mogao vidjeti vrstu boju niti marku vozila kao ni reg. tablice. Kada je ustao vozilo je nastavilo kretanje u pravcu TE Pljevlja. Krv mu je tekla iz glave i to iz desne slepočnice, pa se nakon toga vratio kod prodavnice M. gdje se umio i oprao ruke pošto je bio sav prljav od pijeska prilikom pada i pokušao je da zaustavi krvarenje, a potom se vratio kući.  Narednog dana je izjutra rano oko  06,00 časova otišao do mjesta gdje ga je prethodne noći udarilo vozilo, pa je tu </span>
</p>
<p>
<span>pronašao svoj mobilni telefon, svoju baterijsku lampu i retrovizor od vozila koje ga je udarilo i stvari je ponio sa sobom, zatim otišao je u policiju i slučaj je prijavio. Nakon toga je otišao u  M. centar Pljevalja radi ukazivanja ljekarske pomoći. Ističe da se nekoliko dana nakon dogadjaja vidio sa okrivljenim, da su zajedno pili kafu u kafani te da se okrivljeni telefonom raspitivao za njegovo zdrastveno stanje i tada je rekao okrivljenom da nije zadržavan u bolnici, ali da ide na snimanja i na preglede i na previjanje pošto je imao povrede na glavi tačnije na slepočnici sa </span><span>desne strane. Takodje ističe da ga je okrivljeni nakon toga nekoliko puta zvao telefonom i pitao ga za njegovo zdrastveno stanje. Posebno ističe da na saslušanju kod zamjenika ODT-a nije razumio pitanje pa je rekao da se okrivljeni nije raspitivao za njegovo zdrastveno stanje, a u stvari okrivljeni se raspitivao i tačno je sve što je upisano na zapisniku glavnog pretresa. </span>
</p>
<p>&nbsp;</p>
<p>
<span>Sud je u cjelosti prihvatio iskaz svjedoka - oštećenog smatrajući da je oštećeni objektivno svjedočio. </span>
</p>
<p>
<span></span>
</p>
<p>
<span>Vještak hirurg dr. P. M. je u svom nalazu i mišljenju datom na zapisniku ODT Pljevlja istakao da uvidom u medicinsku dokumentaciju na ime oštećenog, a to su izvještaj Jenice za  JMP od 29.03.2014. godine i izvještaj ljekara specijaliste neurologa od 31.03.2014. godine gdje stoji javio se u  HMP u 08,22 časa zbog povreda zadobijenih sinoć oko 21,00 čas </span><span>kada ga je udarilo auto pri čemu je pao. U dijagnozama na latinskom jeziku kada se prevedu na naš jezik stoji "razderotina na glavi desno slepočno, otok desnog oka sa krvavljenjem oko beonjače". U izvještaju ljekara neurologa </span><span>stoje dijagnoze: stanje posle kontuzije glave i potres mozga. Vještak daje mišljenje da se radi o lakim tjelesnim povrdama koje su nanesene udarom tupe tvrde sile - tupog tvrdog predmeta ili padom i udarom o tvrdu podlogu. </span><span></span>
</p>
<p>
<span></span>
</p>
<p>
<span>Vještak saobraćajne struke dr. R. M. je u svom nalazu i mišljenju istakao da je okrivljeni ostvario kontakt sa pješakom pri brzini od oko 40 km/h te da se pejašk kretao u istom smjeru kao i vozilo svojom desnom stranom puta. Imajući u vidu karakteristike puta vremenske uslove i ostale saobraćajne uslove vještak je mišljenja da vozač - okrivljeni nije prilagodio kretanje vozila u noćnoj vožnji, nije prilagodio brzinu kretanja da daljina zaustavljanja vozila kočenjem bude prilagodjena daljini vidljivosti na putu, odnosno da u slučaju potrebe može reagovati da ne ugrozi bezbijednost, a što je propust vozača vozila "Golf" uzročno vezano za nastanak ove saobraćajne nezgode.</span>
</p>
<p>&nbsp;</p>
<p>
<span>Sud je u cjelosti pvihatio nalaze i mišljenja oba ova vještaka smatrajući da su vještaci objektivno i stručno vještačili u skladu sa strukom i naukom, a inače radi se o stalnim sudskim vještacima. </span>
</p>
<p>&nbsp;</p>
<p>
<span>Iz zapisnika o uvidjaju UP  CB Pljevlja se zaključuje da su OSL policije izvršili uvidjaj treći dan nakon nezgode jer sam oštećeni nije istu veče prijavio slučaj već sjutri dan, te da su na licu mjesta konstatovali i upisali u zapisnik nadjeno stanje, a to je krv na ivici kolovoza koja potpiče od oštećenog kao i djelovi polomljenog retrovizora sa vozila okrivljenog. </span><span></span>
</p>
<p>&nbsp;</p>
<p>
<span>Uvidom u izvještaj Jedinice za  HMP od dana 29.03.2014. godine se zaključuje da se predmetna nezogda desila prethodnog dana uveče, a da se oštećeni javio u Hitnu službu tek sjutri dan dakle 29.03.2014. godine u 08,22 časa što ukazuje na činjenicu da se nezgoda desila dana </span>
</p>
<p>
<span>28.03.2014. godine oko 21,05 časova. U izvještaju tog ljekara konstatovane su povrede koje je ljekar našao kod oštećenog.</span>
</p>
<p>&nbsp;</p>
<p>
<span>Iz izvještaja ljekara specijaliste neurologa od 31.03.2014. godine su takodje nabrojane povrede koje je prethodno naveo ljekar iz  Hitne službe. </span>
</p>
<p>&nbsp;</p>
<p>
<span>Iz dva fotoelaborata UP  CB Pljevlja se zaključuje da su službenici policije sačinili  fotoelaborate te da su na istim konstatovali detalje vozila okrivljenog bez desnog retrovizora koji </span><span>je polomljen, a takodje i detalje sa lica mjesta gdje se saobraćajna nezgoda i dogodila gdje takodje su zabilježeni djelovi slomljenog retrovizora sa vozila okrivljenog.</span>
</p>
<p>
<span></span>
</p>
<p>
<span>Iz izvještaja iz KE za okrivljenog izdat od strane Ministarstva pravde Podgorica br. 0203/10873 od 14.11.2014. godine se zaključuje da okrivljeni ranije nije osudjivan.</span>
</p>
<p>
<span></span>
</p>
<p>
<span>Kod ovakvog činjeničnog stanja na osnovu svih izvedenih dokaza kao i na osnovu djelimičnog priznanja okrivljenog sud je utvrdio da je okrivljeni dana 28.03.2014. godine oko 21,05 časova upravljao svojim PMV marke "Golf 4" 1,9 TDI reg.br. PV ...  na magistralnom putu Pljevlja  Đurđevića Tara u mjestu Kalušići te da se nije pridržaovao saobraćajnih propisa jer nije upravljao propisanom brzinom suprotno odredbi člana 35 ZOBS-a na putevima jer nije prilagodio brzinu kretanja vozila uslovima i stanju pješaka na putu iako je bio svjestan da svojom radnjom može učiniti djelo, ali je olako držao da do toga neće doći ili da će to moći spriječiti pa je pri takvoj vožnji na desnoj strani kolovoza gledajući u njegovom pravcu kretanja zakačio pješaka - oštećenog Č. R. koji se kretao u istom smjeru desnom stranom puta kojom prilikom je oštećeni zadobio lake tjelesne povrede u vidu razderotine kože na glavi desno slepočno kao i otok desnog oka i potres mozga. Dakle, utvrdjeno je da je okrivljeni kao nehatni izvršilac kriv za izvršeno krivično djelo pa ga je sud kao nehatnog izvršioca oglasio krivim i osudio po zakonu. </span>
</p>
<p>
<span></span>
</p>
<p>
<span>Prilikom odredjivanja vrste kazne i prilikom odmjeravanja njene visine sud je u okviru opšte svrhe krivičnih sankcija cijenio i svrhu uslovne osude, pa je sud radi krivično-pravne zaštite protiv okrivljenog mišljenja da nije </span><span>neophodno izricati drugu vrstu krivične sankcije osim uslovne osude jer je sud ubijedjen da će se i sa uslovnom osudom prema okrivljenom ostvariti kako specijalna tako i generalna prevencija, da ova osuda predstavlja onu mjeru koja je neophodna da bi se prema okrivljenom ostvarila svrha osude predvidjena u članu 32 Krivičnog zakonika CG te da je ista krvična sankcija </span><span>adekvatna i primjerena stepenu društvene opasnosti težini učinjenog djela kao i nasalim posledicama. Pri tome sud je imao u vidu i činjenicu da na strani </span><span>okrivljenog stoje i olakšavajuće okolnosti, a to su da je okrivljeni mlad čovjek da je imao dobro držanje na sudu da je priznao izvršenje krivičnog djela, da je izrazio kajanje i žaljenje te da ranije nije dolazio u sukob sa zakonom.</span>
</p>
<p>&nbsp;</p>
<p>
<span>U smislu člana 226 i 229 ZKP CG sud je obavezao okrivljenog da ne ime troškova vodjenja krivičnog postupka plati budžetu  RCG iznos od 209,00 eura, a isti iznos predstavlja naknadu i nagradu dvojici vještaka za izvršeno vještačenje, a iznos paušala od 27,50 eura sud je </span>
</p>
<p>
<span>odredio imajući u vidu dužinu trajanja i složenost krivičnog postupka kao i imovno stanje okrivljenog.</span>
</p>
<p>&nbsp;</p>
<p>
<span>Sa iznijetih razloga odlučeno je kao u izreci presude.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span2">OSNOVNI SUD U PLJEVLJIMA</span>
</p>
<p style="text-align:center;">
<span class="span2">dana 11.02.2015. godine</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span2">Zapisničar,</span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2">S u d i j a,</span>
</p>
<p>
<span>Đondović Milenka</span><span></span><span></span><span></span><span></span><span></span><span></span><span></span><span>Branko Pejović</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span2">PRAVNA POUKA</span><span>: protiv ove presude dozvoljena je žalba u roku od  8 dana po prijemu</span>
</p>
<p>
<span></span><span>          iste Višem sudu u Bijelom Polju, a preko ovog suda.</span>
</p>
<p>&nbsp;</p>
<p>&nbsp;</p>
<p>
<span> </span>
</p>
<p>&nbsp;</p>
<p>&nbsp;</p>
</div>
</div>


</body>
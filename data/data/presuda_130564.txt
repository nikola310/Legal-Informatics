<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.29583332in 1.25in 0.29583332in 1.2in;}
.p1{text-indent:0.5in;margin-bottom:0.1388889in;text-align:end;hyphenate:auto;font-family:Arial;font-size:12pt;}
.p2{margin-bottom:0.1388889in;text-align:center;hyphenate:auto;font-family:Calibri;font-size:11pt;}
.p3{margin-bottom:0.1388889in;text-align:center;hyphenate:auto;font-family:Arial;font-size:12pt;}
.p4{text-indent:0.5in;margin-bottom:0.1388889in;text-align:justify;hyphenate:auto;font-family:Arial;font-size:12pt;}
.p5{text-indent:0.5in;margin-bottom:0.1388889in;text-align:start;hyphenate:auto;font-family:Arial;font-size:12pt;}
.p6{text-indent:0.5in;margin-bottom:0.1388889in;text-align:center;hyphenate:auto;font-family:Arial;font-size:12pt;}
.p7{text-indent:0.5in;margin-top:0.06944445in;margin-bottom:0.06944445in;text-align:justify;hyphenate:auto;font-family:Arial;font-size:12pt;}
.p8{text-indent:0.5in;margin-top:0.06944445in;margin-bottom:0.06944445in;text-align:start;hyphenate:auto;font-family:Arial;font-size:12pt;}
.p9{text-indent:0.5in;margin-top:0.06944445in;margin-bottom:0.06944445in;text-align:center;hyphenate:auto;font-family:Arial;font-size:12pt;}
.p10{margin-bottom:0.1388889in;text-align:justify;hyphenate:auto;font-family:Arial;font-size:12pt;}
.p11{text-indent:0.49166667in;margin-bottom:0.1388889in;text-align:justify;hyphenate:auto;font-family:Arial;font-size:12pt;}
.p12{margin-top:0.06944445in;margin-bottom:0.06944445in;text-align:start;hyphenate:auto;font-family:Arial;font-size:12pt;}
.p13{text-align:center;hyphenate:auto;font-family:Arial;font-size:12pt;}
.p14{margin-left:5.0in;text-align:center;hyphenate:auto;font-family:Arial;font-size:12pt;}
.p15{text-align:end;hyphenate:auto;font-family:Arial;font-size:12pt;}
.p16{margin-bottom:0.1388889in;text-align:start;hyphenate:auto;font-family:Arial;font-size:12pt;}
.p17{text-align:justify;hyphenate:auto;font-family:Arial;font-size:12pt;}
.p18{text-align:start;hyphenate:auto;font-family:Times New Roman;font-size:12pt;}
.s1{color:black;}
.s2{text-transform:uppercase;}
.s3{font-style:italic;color:black;}
.s4{color:black;background-color:white;}
</style>
<meta content="mitar.mirovic" name="author">
</head>
<body class="b1 b2">
<p class="p1">
<span>                                                                                           K.br.12/15</span>
</p>
<p class="p2">
<!--Image link to '0.png' can be here-->
</p>
<p class="p3">
<span>U IME CRNE GORE</span>
</p>
<p class="p4">
<span>OSNOVNI SUD U ULCINJU, kao prvostepeni krivični sudija mr Sanja Mirović, uz učešće zapisničara </span><span class="s1">Škrelja Milene, u krivičnom predmetu protiv okrivljenog Z.I. iz D. (R.A.) zbog krivičnog djela falsifikovanje isprave iz čl. 412 st. 2 u vezi st.1 Krivičnog zakonika, odlučujući po optužnom predlogu Osnovnog državnog tužilaštva u Ulcinju Kt.br. 9/15 od 27.01.2015.godine, nakon održanog glavnog i javnog pretresa, dana 05.02.2015.godine,u prisustvu zastupnika optužbe savjetnika na radu u Osnovnom državnom tužilaštvu F. R.,a u odsustvu okrivljenog, donio je i istog dana javno objavio</span>
</p>
<p class="p4"></p>
<p class="p5">
<span>                                              P R E S U D U</span>
</p>
<p class="p6"></p>
<p class="p4">
<span>Okrivljeni </span><span class="s2">Z.I.,</span><span>od oca R. i majke Z.,rođen xxxxxx .godine, u selu Z. - SO D., R.A., gdje i prebiva, državljanin R.A., oženjen - otac jednog djeteta, nezapolsen, pismen, sa završenom osnovnom školom, lošeg imovnog stanja</span>
</p>
<p class="p5">
<span>                                                   K r i v   j e</span>
</p>
<p class="p4">
<span>Zato što je dana 14.01.2015.godine, oko 18,30 h u U., na graničnom prelazu "S." na ulasku u Crnu Goru, iz R.A., svjestan svoga djela, čije je izvršenje htio, preinačenu javnu ispravu upotrijebio kao pravu, na način što je prilikom vršenja graničnih provjera ovašćenim sližbenim licima Granične policije Sukobin, dao na uvid putnu ispravu serijskog br. xxxxxxxxxx, izdatu na njegovo ime od strane nadležnih organa R.A., u kojoj je izvršio mehaničko tretiranje većeg dijela stranice br.7, a potom je na istu nalijepio drugu stranicu </span>
</p>
<p class="p4">
<span>- čime je izvršio krivično djelo falsifikovanje isprave iz čl.412 st.2 u vezi st.1 Krivičnog zakonika</span>
</p>
<p class="p7">
<span class="s1">Pa mu sud primjenom citiranog zakonskog propisa te čl. 4 st. 2, 32, 36, 42, 52, 53, 54 Krivičnog zakonika te čl. 226, 229 i 374 Zakonika o krivičnom postupku, </span><span class="s3">i z r i č e</span>
</p>
<p class="p7"></p>
<p class="p8"></p>
<p class="p8">
<span class="s1">                                          USLOVNU OSUDU</span>
</p>
<p class="p7"></p>
<p class="p7">
<span class="s1">Kojom mu utvrđuje kaznu zatvora u trajanju od 3 (tri) mjeseca i istovremeno određuje da se ista neće izvršiti ukoliko okrivljeni u roku od 1 (jedne) godine po pravnosažnosti presude ne učini novo krivično djelo.</span>
</p>
<p class="p7"></p>
<p class="p7"></p>
<p class="p7">
<span class="s1">Na osnovu čl. 75 Krivičnog zakonika, prema okrivljenom Z.I.u sud izriče </span>
</p>
<p class="p7"></p>
<p class="p9">
<span class="s1">MJERU BJEBJEDNOSTI</span>
</p>
<p class="p9"></p>
<p class="p7">
<span class="s1">Oduzimanje putne isprave </span><span>– pasoša br. xxxxxxxxx</span><span class="s1">.</span>
</p>
<p class="p10">
<span>	Dužan je okrivljeni da na ime troškova krivičnog postupka – paušala uplati iznos od 30,00 eura, u roku od 15 dana po pravnosnažnosti presude. </span>
</p>
<p class="p10"></p>
<p class="p9">
<span class="s1">O b r a z l o ž e n j e</span>
</p>
<p class="p9"></p>
<p class="p7">
<span class="s1">Optužnim predlogom Osnovnog državnog tužilaštva u Ulcinju Kt.br. 9/15 od 27.01.2015.godine, okrivljenom Z.I. stavljeno je na teret izvršenje krivičnog djela falsifikovanje isprave iz čl. 412 st. 2 u vezi st.1 Krivičnog zakonika. Zastupnik optužbe je u završnoj riječi ostao pri podnijetom optužnom predlogu, nalazeći da je provedenim dokazima nesporno utvrđeno da je okrivljeni izvršio krivično djelo stavljeno mu na teret, pa je predložio sudu da ga oglasi krivim i osudi po zakonu.</span>
</p>
<p class="p7">
<span class="s1">Glavni pretres održan je u odsustvu okrivljenog shodno čl.457 ZKP-a sobzirom da je isti uredno pozvan,izostanak nije opravdao,prethodno je saslušan te je sud cijenio da njegovo prisustvo na pretresu nije nužno.</span>
</p>
<p class="p11">
<span class="s1">Okrivljeni Z.I. je pred ovlašćenim tužiocem u postupku Kt.br. 9/15 od 27.01.2015.godine, naveo da je prije dvije godine u Italiji bio na privremenom radu i nakon prelaska granice u mjestu Brindizi policija mu nije dozvolila ulazak, već mu je na pasošu udarila pečat zabrane ulaska. Kako nije zaposlen, a izdržava mnogobrojnu porodicu odlučio se da ponovo pođe za Italiju, te je pasoš dao svom poznaniku kako bi isti uklonio stranicu sa pečatom zabrane uz naknadu, na način što je umjesto prvobitne 7 i 8 stranice pasoša postavio novu stranicu koja je bila prazna. Dalje je naveo da je sa tako sačinjenim pasošem dana 14.01.2015.godine, oko 17,00 časova pokušao da pređe crnogorsku granicu i nastavi put za Italiju, ali su radnici crnogorske pogranične policije primjetili da je nešto ispravljeno, te ga pozvali u njihove prostorije radi objašnjenja, a kojima je objansnio način i razloge zbog kojih je došlo do ispravke. Istakao je da mu je žao zbog učinjenog djela, te je obećao da u buduće neće dozvoliti da se ovako nešto desi.</span>
</p>
<p class="p11">
<span class="s1">Sud je u dokaznom postupku pročitao potvrdu o privremeno oduzetim predmetima Uprave policije GP Ulcinj br. 03/15 KU 4/15 od 14.01.2015.godine i izvještaj o grafološkom vještačenju Forenzičkog centra Danilovgrad br. 128/15 od 20.01.2015.godine.</span>
</p>
<p class="p11">
<span class="s1">Iz potvrde o privremeno oduzetim predmetima Uprave policije GP Ulcinj br. 03/15 KU 4/15 od 14.01.2015.godine, proizilazi da su ovlašćeni policijski službenici od okrivljenog Z.I. oduzeli pasoš R. A. br. xxxxxxxx.</span>
</p>
<p class="p11">
<span class="s1">Iz izvještaja o grafološkom vještačenju Forenzičkog centra Danilovgrad br. 128/15 od 20.01.2015.godine, proizilazi da je ispitivanje spornog obrazca putne isprave na ime Z.I. izvršeno pomoću komparativnog mikroskopa „Projectina“ pri čemu je upoređivanjem uz potrebna uvećanja konstatovano da obrazac sporne putne isprave posjeduje elemente zaštite karakteristične za ovu vrstu dokumenta ali su ispitivanjem konstatovane i nepravilnosti i to: ispitivanjem stranice br.7 uočava se da se ista odvaja od lista na kojem je postavljena. Ispod naknadno nalijepljene stranice uočava se mehaničko tretiranjem površine prvobitne originalne stranice.Na ovako tretiranu stranicu naknadno je nalijepljena sada postojeća,najvjerovatnije istrgnuta iz nekog drugog pasoša. Mehaničko tretiranje nije izvršeno po cijeloj površini stranice. U konačnom vještak je dao mišljenje da je na spornom dokumentu, putnoj ispravi (R. A.) serijskog broja xxxxxxxx, koja glasi na ime okrivljenog Z.I., izvršeno je mehaničko tretiranje većeg dijela stranice broj 7, nakon čega je na istu naknadno nalijepljena stranica.</span>
</p>
<p class="p11">
<span class="s1">Cijeneći navode optužbe i odbrane okrivljenog, te sve izvedene dokaze, kako pojedinačno tako i u njihovoj međusobnoj vezi sud nalazi da je okrivljeni Z.I. </span><span>izvršio krivično djelo falsifikovanje isprave iz čl.412 st.2 u vezi st.1 Krivičnog zakonika, na način, vrijeme i mjesto kako je to bliže opisano u izreci presude. </span>
</p>
<p class="p11">
<span>Prednje činjenično stanje sud je utvrdio iz jasnog, nedvosmislenog i potpunog priznanja okrivljenog datog na zapisniku pred Osnovnim državnim tužilaštvom u Ulcinju Kt. br. 9/15 od 27.01.2015.godine, koje je sud u cijelosti prihvatio, jer je detaljno opisao način na koji je izvršio krivično djelo, navodeći da je pasoš dao poznaniku koji bi uz naknadu uklonio pečat zabrane ulaska u Italju, da bi sa tako „ispravljenim“ pasošem preko Crne Gore krenuo za Italiju, te je takvu putnu ispravu koristio na graničnom prelazu Sukobin i istu predao sužbenim licima Granične policije. Kada se odbrana okrivljenog dovede u vezu sa </span><span class="s1">potvrdom o privremeno oduzetim predmetima Uprave policije GP Ulcinj br. 03/15 Ku.4/15 od 14.01.2015.godine i izvještajem o grafološkom vještačenju Forenzičkog centra Danilovgrad br. 128/15 od 20.01.2015.godine, </span><span>onda se nesumnjivo izvodi zaključak o utvrđenosti činjenica koje se tiču mjesta, vremena i radnje izvršenja ovog krivičnog djela, koja se ogleda u upotrebi preinačene javne isprave kao prave. </span>
</p>
<p class="p11">
<span>Prema tome, okrivljeni je ne samo bio svjestan da kod sebe nema važeću putnu ispravu, nego je i očigledno htio, kao državljanin R.A. da u inostranstvu učini krivično djelo jer se tom ispravom poslužio i predao je u postupku kontrole na graničnom prelazu Sukobin ovlašćenim licima Granične policije, pa se u takvom njegovom cijelokupnom ponašanju stiču sva zakonska obiležja krivičnog djela falsifikovanje isprave iz čl. 412 st.2 u vezi st.1 Krivičnog zakonika,a subjektivni odnos okrivljenog prema izvršenom djelu definiše kao direktni umišljaj.</span>
</p>
<p class="p11">
<span>Odlučujući o vrsti i visini krivične sankcije sud je u smislu čl.42 Krivičnog zakonika cijenio sve olakšavajuće i otežavajuće okolnosti, pa je na strani okrivljenog Z.I. od olakšavajućih cijenio njegovo priznanje, okolnost da se radi o porodičnom čovjeku, njegove lične prilike obzirom da je lošeg imovnog stanja, okolnost da je svrha takvog njegovog postupka i suštinski cilj bio obezbjeđenje redovnih prihoda za svoju porodicu koju izdržava, kao i njegovu neosuđivanost koju je sud utvrdio primjenom principa „in dubio pro reo“, jer nije mogao pribaviti izvod iz KE, s obzirom da je okrivljeni rođen u drugoj državi, dok od otežavajućih oklonosti nije nijednu posebno konstatovao. Takvu njegovu pobudu socjalnog karaktera sud ne opravdava, te ga je zato oglasio krivim, ali je cijeneći sve te okolnosti našao da nije nužno radi krivično pravne zaštite  primjeniti utvrdjenu mu kaznu, jer je očigledno da se radi o ličnosti kojoj će samo upozorenje uz prijetnju kaznom biti dovoljno da u buduće ne vrši krivična djela. Primjenom čl. 52, 53, 54 Krivičnog zakonika sud je okrivljenom izrekao uslovnu osudu kojom mu je propisao kaznu zatvora u trajanju od 3 (tri) mjeseca i istovremeno odredio da se ista neće izvršiti ukoliko okrivljeni u roku probacije od 1 godine ne učini novo krivično djelo. Sa tih razloga okrivljenom je izrečena uslovna osuda kao u izreci presude, pri čemu sud očekuje da će se u okviru opšte svrhe propisivanja i izricanja krivičnih sankcija  (čl.4. st.2) ostvariti i svrha  izrečene sankcije koja je predhodno bliže pojašnjena. </span>
</p>
<p class="p11">
<span>Sud je shodno čl. 75 Krivičnog zakonika okrivljenom Z.I. izrekao mjeru bezbjednosti privremeno oduzimanje predmeta odnosno pasoša R. A. br. xxxxxxxx</span><span class="s1">, kao predmeta izvršenja krivičnog djela.</span>
</p>
<p class="p11">
<span class="s1">Kako je sud okrivljenog oglasio krivim to ga je na osnovu čl. 226 i 229 Zakonika o krivičnom postupku obavezao da na ime troškova krivičnog postupka – sudskog paušala uplati ovom sudu iznos od 30,00 eura u roku od 15 dana od dana pravosnažnosti presude.</span>
</p>
<p class="p11">
<span class="s1">Sa iznjetih razloga, a na osnu čl.374 Zakonika krivičnom postupku odlučeno je kao u izreci presude.</span>
</p>
<p class="p12"></p>
<p class="p13">
<span class="s1">OSNOVNI SUD U ULCINJU</span>
</p>
<p class="p13">
<span class="s1">Dana&nbsp;05.02.2015.godine.</span>
</p>
<p class="p7"></p>
<p class="p14">
<span class="s1">    S U D I J A </span>
</p>
<p class="p15">
<span class="s1">Mr Sanja Mirović</span>
</p>
<p class="p4"></p>
<p class="p10"></p>
<p class="p10">
<span class="s4">PRAVNA POUKA: Protiv ove presude se može izjaviti žalba u roku od 8 dana od dana prijema prepisa iste, Višem sudu u Podgorici, preko ovog suda.</span>
</p>
<p class="p16"></p>
<p class="p10"></p>
<p class="p10"></p>
<p class="p10">
<span> </span>
</p>
<p class="p17">
<span>.</span>
</p>
<p class="p10"></p>
<p class="p18"></p>
<p class="p18"></p>


</body>
<div>
	<br>
	&nbsp;<br>
	&nbsp;<br>
	<strong>K.br. 249/11</strong><br>
	&nbsp;</div>
<div style="text-align: center;">
	<strong>U IME CRNE GORE</strong></div>
<div>
	&nbsp;<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; <strong>OSNOVNI SUD U BERANAMA</strong>, po sudiji pojedincu Draganu Dašiću, uz učešće namještenika suda Mirjane Čukić kao zapisničara, u krivičnom predmetu protiv okrivljenih <strong>V. M.</strong> i <strong>Č. J.</strong>, oba iz sela T., Opština A., zbog izvršenog po jednog krivičnog djela laka tjelesna povreda iz čl. 152. st.2. u vezi sa st.1. Krivičnog zakonika, po optužnom predlogu Osnovnog državnog tužilaštva u Beranama, Kt.br. 190/11, od 01. avgusta 2011. godine, nakon održanog glavnog i javnog pretresa, u prisustvu Savjetnika Osnovnog državnog tužioca u Beranama Magdalinić Miladina i okrivljenih, dana 10.11.2011. godine, donio je i javno objavio<br>
	&nbsp;<br>
	&nbsp;</div>
<div style="text-align: center;">
	<strong>P R E S U D U</strong></div>
<div>
	&nbsp;<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Okrivljeni <strong>V. M.,</strong> zv. M., (JMBG ...), od oca M. i majke S., rođene M., rođen ... godine u A., sa prebivalištem u selu T., Opština A., državljanin Crne Gore, pismen, nezaposlen, siromašnog imovnog stanja, neosuđivan.<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Okrivljeni <strong>Č. J.,</strong> zv. J., (JMBG ...), od oca A. i majke M., rođene Č., rođen ... godine u A., sa prebivalištem u selu T., Opština A., državljanin Crne Gore, pismen, nezaposlen, siromašnog imovnog stanja, neosuđivan.<br>
	&nbsp;</div>
<div style="text-align: center;">
	<strong>KRIVI SU</strong></div>
<div>
	<strong>&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp; Što su:</strong><br>
	<strong>&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp; 1.</strong> Okrivljeni V. M., dana 22.07.2011. godine, oko 17,00 časova, na planini C., Opština A., lako tjelesno povrijedio oštećenog Č. J., na način što ga je drvenim štapom, sredstvom podobnim da tijelo teško povrijedi ili zdravlje teško naruši, udario u predjelu ruke i tom prilikom mu nanio laku tjelesnu povredu u vidu otekline dimenzija 5x4cm sa oguljotinom veličine 2x1cm na lijevoj podlaktici.<br>
	&nbsp;<br>
	<strong>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 2.</strong> Okrivljeni Č. J., u isto vrijeme i na istom mjestu kao pod tačkom 1. dispozitiva, lako tjelesno povrijedio oštećenog V. M., na način što ga je drvenim štapom, sredstvom podobnim da tijelo teško povrijedi ili zdravlje teško naruši, udario u predjelu ruke i tom prilikom mu nanio lake tjelesne povrede u vidu otekline dimenzija 10x6cm na desnoj podlaktici sa crvenilom veličine 7x1cm na desnoj podlaktici.<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; - čime su izvršili po jedno krivično djelo laka tjelesna povreda iz čl. 152. st.2. u vezi sa st.1. Krivičnog zakonika.<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; - pa im sud za izvršeno krivično djelo na osnovu navedenog zakonskog propisa, te čl.4. st. 2, čl.32, 36, 42, 52, 53 i 54 KZ CG&nbsp; kao i primjenom čl. 226. st.2. tač. 1. i 9., čl. 229. st.1. i st.3. &nbsp;i 374. ZKP-a,<br>
	&nbsp;<br>
	<strong>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; I z r i č e :</strong><br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</div>
<div style="text-align: center;">
	<strong>USLOVNU&nbsp; OSUDU</strong></div>
<div>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Kojom im utvrđuje kaznu zatvora u trajanju od po 3 /tri/ mjeseca i istovremeno određuje da se ista neće izvršiti ako okrivljeni za vrijeme od 1 /jedne/ godine od dana pravosnažnosti presude ne učine novo krivično djelo.<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Okrivljeni se obavezuju da na ime troškova krivičnog postupka solidarno plate sudu iznos od 33,00 € /tridesettri/ eura, kao i &nbsp;da na ime paušala plate sudu iznos od po&nbsp; 40,00 € /četrdeset/ eura, a sve u roku od 15 dana od dana pravosnažnosti presude pod prijetnjom prinudnog izvršenja.<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Imovinsko pravnog zahtjeva za naknadu štete nije bilo.<br>
	&nbsp;</div>
<div style="text-align: center;">
	<strong>O b r a z l o ž e nj e</strong></div>
<div>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Optužnim predlogom Osnovnog državnog tužilaštva u Beranama Kt.br. 190/11, od 01. avgusta 2011. godine godine, stavljeno je na teret okrivljenima V. M. i Č. J. oba iz sela T. Opština A. da su izvršili po jedno krivično djelo laka tjelesna povreda iz čl. 152. st.2. u vezi sa st.1. Krivičnog zakonika.<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Na glavnom pretresu od 10.11.2011. godine, zastupnik javne optužbe - Savjetnik Osnovnog državnog tužioca u Beranama - Magdalinić Miladin u završnoj riječi je izjavio da&nbsp; na osnovu izvedenih dokaza tokom postupka, a&nbsp; imajući u vidu i nalaz i mišljenje vještaka medicinske struke,&nbsp; proizilazi da u radnjama okrivljenih V. M. i Č. J., su sadržani svi elementi bića krivičnog djela stavljenih im na teret optužnim predlogom Kt.br. 190/11 od 01.08.2011. godine. Te da &nbsp;je teza optužbe opravdana i na zakonu zasnovana, da su izvršili po jedno krivično djelo laka tjelesna povreda iz čl. 152. st.2. u vezi st.1. Krivičnog zakonika,&nbsp; pa je predložio sudu da okrivljene oglasi krivim i izrekne im novčanu kaznu u iznosu od po 1.200,00 eura.<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Izjašnjavajući se o optužnom predlogu ODT-a u Beranama, okrivljeni <strong>V. M., </strong>je tokom postupka u svojoj odbrani je naveo da ne priznaje izvršenje krivičnog djela koje mu je optužnim predlogom ODT-a stavljeno na teret. Naveo je da je dana 22.07.2011. godine oko 17,00 časova, čuvao stoku tj. ovce, na livadi &nbsp;i da mu je odjednom prišao okrivljeni Č. J. i njegova supruga M. i da su u rukama držali drvene štapove. Te da ga je Č. J. udario tim štapom u predjelu desne podlaktice, nakon čaga je počeo da bježi. Naveo je da nije udarao drvenim štapom okrivljenog Jezdimira, ali je istakao da &nbsp;postoji mogućnost da je drvenim prutom zamahnuo u pravcu okrivljenog Jezdimira, s namjerom da se odbrani ali da je to bio jedini zamah koji je napravio u pravcu J.. Dalje je naveo da ne može tačno da se sjeti koliko ga je puta udario J. i osim podlaktice ne zna gdje ga je tačno udarao.<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Izjašnjavajući se o optužnom predlogu ODT-a u Beranama &nbsp;okrivljeni <strong>Č. J.</strong>, u svojoj odbrani je naveo da nije počinio krivično djelo koje mu je optužbom ODT-a stavljeno na teret. Naveo je da je dana 22.07.2011. godine oko 17,00 časova, &nbsp;ležao u svom ljetnjem stanu kada je V. M. sa stokom prošao preko njegove livade na planini C.. Te da&nbsp; je tada sa drvenom šipkom u rukama prišao M. koji ga je rukom uhvatio u predjelu brade, a nakon toga su počeli jedan drugog da udaraju drvenim štapovima. Takođe je naveo da je okrivljeni V. M. &nbsp;u rukama imao drveni štap koji se polomio od udaraca od o podlakticu njegove lijeve ruke, te da je tom događaju prisustvovala samo njegova supruga M..<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; U dokaznom postupku sud je izveo sledeće dokaze: u svojstvu svjedoka saslušao Č. M., pročitao izvještaj ljekara Jedinice za HMP A. od 22.07.2011. godine na ime V. M., pročitao izvještaj ljekara Jedinice za HMP A. od 22.07.2011. godine na ime Č. J., saslušao vještaka medicinske struke Dr V. S. na glavnom pretreu od 10.11.2011. godine, pročitao izvještaj iz kaznene evidencije za okrivljenog V. M., pročitao izvještaj iz kaznene evidencije za okrivljenog Č. J..<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Nakon sprovedenog dokaznog postupka cijeneći navode optužbe, odbranu okrivljenih, te izvedene pobrojane dokaze, cijeneći ih u smislu čl.16. i 370. ZKP-a, a dovodeći ih u vezu jedne sa drugim, sud je stao na stanovište da su činjenice iz činjeničnog opisa izreke presude u svemu dokazane i da su okrivljeni V. M. i Č. J., izvršili po jedno krivično djelo laka tjelesna povreda iz čl. 152. st.2. u vezi sa st.1. Krivičnog zakonika koje im je stavljeno na teret, pa ih je oglasio krivim i krivičnopravno odgovornim jer nije bilo osnova koji bi isključivali postojanje krivičnog djela i krivičnopravne odgovornosti okrivljenih. Pritom, sud nije prihvatio odbranu okrivljenog V. M., koji je negirao izvršenje krivičnog djela, i koji je istakao da nije udarao oštećenog Č. J.. Međutim, sud je prihvatio odbranu navedenog okrivljenog u dijelu u kom je naveo da ga je okrivljeni Č. J., udario drvenim štapom u predjelu desne podlaktice, jer i sam okrivljeni Č. J. u svojoj odbrani to nije negirao. Sud je prihvatio odbranu okrivljenog V. M. i u dijelu u kom je naveo da jeste u rukama držao drveni prut i da jeste istim zamahnuo u pravcu oštećenog Č. J., a što i samo po sebi upućuje na zaključak da su povrede kod oštećenog nastale dejstvom upravo sredstvom koje je okrivljeni držao kod sebe, a što je potvrđeno i nalazom i mišljenjem vještaka medicinske struke. Sud, takođe, nije prihvatio odbranu okrivljenog Č. J., koji takođe negira izvršenje krivičnog djela koje mu je stavljeno na teret. Međutim, sud je prihvatio odbranu navedenog okrivljenog u dijelu u kojem je u pogledu činjeničnog opisa djela, priznao izvršenje istog, to jest priznao je da jeste drvenim štapom udario oštećenog V. M., na mjestu i u vrijeme kako je opisano u činjeničnom opisu izreke presude. Sud je, takođe, prihvatio odbranu navedenog okrivljenog i u dijelu u kom je naveo da ga je okrivljeni M. V., u isto vrijeme i na istom mjestu, udario drvenim štapom u predjelu podlaktice lijeve ruke, a nalazom i mišljenjem vještaka medicinske struke je i potvrđeno da su predmetne povrede mogle nastati dejstvom navedenog sredstva. Obzirom, da su okrivljeni, naprijed navedenim načinom, narušili tjelesni integritet jedan drugom, time su izvršili krivična djela stavljena im na teret, pa je njihovo negiranje izvršenja istih, sračunato na izbjegavanje svoje krivičnopravne odgovornosti.<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Iz iskaza svjedoka <strong>Č. M. </strong>se vidi su odnosi između njenog supruga Č. J. i V. M. poremećeni već duže vrijeme i da je &nbsp;dana 22.07.2011. godine negdje oko 17,00&nbsp; časova njen muž je ležao u njihovom ljetnjem stanju koji se nalazi u planini C., kada je V. M., na njihovu livadu pustio ovce bez njihove dozvole. Pozvala je njenog supruga Jezdimira, i on je uzeo drveni štap i otišao u pravcu V. M.. Kada im je prilazila vidjela je da V. drži njenog muža u predjelu grudi, a obojica su držali u rukama drvene štapove dužine od oko 1 m. &nbsp;Iz iskaza svjedoka se još vidi da ista nije vidjela da su njih dvojica &nbsp;jedan drugog udarali štapovima, a njen suprug joj je pokazao povredu u predjelu ruke.<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Sud je cijenio iskaz navedenog svjedoka, i prihvatio u dijelu u kom je navela da se kritični događaj desio u vrijeme i na mjestu kako je opisano u činjeničnom opisu izreke presude, te u dijelu u kom je navela da su se okrivljeni nalazili u neposrednoj blizini i da su rukama obojica držali drvene štapove, kao i da je njen suprug iste prilike zadobio povredu u predjelu ruke, kako je to potvrđeno i nalazom i mišljenjem vještaka medicinske struke. Za sud je, međutim, iskaz u ostalom dijelu irelevantan, obzirom da svjedok, nije vidjela momenat kada su okrivljeni udarali jedan drugog.<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Iz izvještaja ljekara Jedinice za HMP Andrijevica od 22.07.2011. godine na ime V. M., izvještaja ljekara Jedinice za HMP Andrijevica od 22.07.2011. godine na ime Č. J., i nalaza i mišljenja vještaka medicinske struke Dr V. S. na glavnom pretreu od 10.11.2011. godine, se vidi da su se, dana 22.07.2011. godine, zbog povreda zadobijenih u tuči, na pregled javili okrivljeni V. M. i Č. J.. Takođe se vidi da su tom prilikom kod V. M. objektivizirane povrede u vidu otekline oko 10x6 cm, na desnoj podlaktici, sa crvenilom 7x1 cm na desnoj podlaktici. Iste povrede vještak medicinske struke je kvalifikovao kao laku tjelesnu povredu, koja je mogla nastati dejstvom tupe mehanićke sile, to jest udarom drvenog štapa. Dalje se vidi da je kod Č. J., objektivizirana povreda u vidu otekline 5x4 cm sa oguljotinom 2x1 cm na lijevoj podlaktici, koju je vještak medicinske struke kvalifikovao kao laku tjelesnu povredu, koja je mogla nastati dejstvom tupe mehanićke sile, to jest udarom drvenog štapa.&nbsp;<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Sud je u potpunosti prihvatio navedene dokaze, jer isti potiču od nadležne ustanove,&nbsp; te kompetentnog i stručnog vještaka, a na osnovu kojih je utvrđeno da je oštećeni V. M. u predmetnom događaju zadobio povredu u vidu otekline oko 10x6 cm, na desnoj podlaktici, sa crvenilom 7x1 cm na desnoj podlaktici, a koja se kvalifikuje kao laka tjelesna povreda, te da je istom prilikom oštećeni Č. J. zadobio povredu u vidu otekline 5x4 cm sa oguljotinom 2x1 cm na lijevoj podlaktici, koja se takođe kvalifikuje kao laka tjelesna povreda. Takođe je utvrđeno i da su obje tjelesne povrede mogle nastati udarom drvenog štapa.<br>
	<br>
	Pravnom analizom naprijed utvrđenog činjeničnog stanja sud je našao da su se u opisanim radnjama okrivljenih V. M. i Č. J., stekla sva bitna obeležja bića zbog izvršenog po jednog krivičnog djela laka tjelesna povreda iz čl. 152. st.2. u vezi sa st.1. Krivičnog zakonika. Naime, svim izvedenim dokazima tokom postupka je utvrđeno da je okrivljeni V. M., dana 22.07.2011. godine, oko 17,00 časova, na planini C., Opština A., lako tjelesno povrijedio oštećenog Č. J., na način što ga je drvenim štapom, sredstvom podobnim da tijelo teško povrijedi ili zdravlje teško naruši, udario u predjelu ruke i tom prilikom mu nanio laku tjelesnu povredu u vidu otekline dimenzija 5x4cm sa oguljotinom veličine 2x1cm na lijevoj podlaktici. Takođe je utvrđeno i da je okrivljeni Č. J., u isto vrijeme i na istom mjestu kao pod tačkom 1. dispozitiva, lako tjelesno povrijedio oštećenog V. M., na način što ga je drvenim štapom, sredstvom podobnim da tijelo teško povrijedi ili zdravlje teško naruši, udario u predjelu ruke i tom prilikom mu nanio laku tjelesnu povredu u vidu otekline dimenzija 10x6cm na desnoj podlaktici sa crvenilom veličine 7x1cm na desnoj podlaktici. Naime, sud je najprije utvrdio da su se predmetnog dana, oba okrivljena našli na mjestu izvršenja krivičnog djela, te da su tom prilikom jedan drugog udarili drvenim štapovima. Dalje je utvrđeno, da je okrivljeni V. M., drvenim štapom udario oštećenog Č. J. u predjelu ruke i tom prilikom mu nanio povredu u vidu otekline dimenzija 5x4cm sa oguljotinom veličine 2x1cm na lijevoj podlaktici. Takođe je utvrđeno da je okrivljeni Č. J., drvenim štapom udario oštećenog V. M. u predjelu&nbsp; ruke i tom prilikom mu nanio povredu u vidu otekline dimenzija 10x6cm na desnoj podlaktici sa crvenilom veličine 7x1cm na desnoj podlaktici. Nalazom i mišljenjem vještaka medicinske struke je utvrđeno da se navedene povrede kvalifikuju kao lake tjelesne povrede, a obzirom da su iste nanijete sredstvom podobnim da tijelo teško povrijedi ili zdravlje teško naruši, time su ispunjeni svi elementi bića kvalifikovanog oblika krivičnog djela koja su okrivljenima stavljena na teret. Djelujući na opisani način, okrivljeni su postupali sa umišljajem, svjesni svog djela, to jest svjesni da drvenim štapom, sredstvom podobnim da tijelo teško povrijedi ili zdravlje teško naruši, nanose povrede jedan drugom, pa su i pored takve svijesti htjeli izvršenje istog, odnosno nastupanje zabranjene posledice koja se ogleda u ugrožavanju života i tijela.<br>
	&nbsp;<br>
	Prilikom odlučivanja o izboru, vrste i visine krivične sankcije koju u konkretnom slučaju treba primijeniti prema okrivljenima V. M. i Č. J. za naprijed navedeno krivično djelo sud je imao u vidu sve okolnosti u smislu čl.42. KZ CG. Tako je od olakšavajućih okolnosti na strani okrivljenih sud cijenio i uzeo u obzir da se radi o licima starije životne dobi, koji su nezaposleni, siromašnog imovnog stanja i do sada neosuđivani kao počinioci krivičnih djela, dok otežavajućih okolnosti na strani okrivljenih nije bilo, pa im je sud na osnovu čl.53. i 54. KZ CG, utvrdio kaznu zatvora u trajanju od po 3 /tri/ mjeseca i istovremeno odredio da se ista neće izvršiti ako okrivljeni za vrijeme od 1 /jedne/ godine, od dana pravosnažnosti presude ne učine novo krivično djelo. Imajući posebno u vidu činjenicu da je okrivljeni starije životne dobi i da bi izricanje efektivne zatvorske kazne negativno uticalo na njih, sud je uvjerenja da će se uslovnom osudom kao mjerom upozorenja, u okviru opšte svrhe izricanja krivičnih sankcija predviđenih čl.4. st.2. KZ CG, postići svrhe uslovne osude iz čl.52. istog Zakona, jer se osnovano može očekivati da će i uslovna osuda kao mjera upozorenja uz prijetnju kaznom, dovoljno uticati na okrivljene da više ne čine krivična djela.<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Odluka o troškovima krivičnog postupka zasnovana je na odredbi&nbsp; čl.229. st.1. i st.3. i predstavlja izdatke koje je sud imao kao naknadu vještaku medicinske struke dr. V. S. za dati nalaz i mišljenje, shodno čl. 226. st.2. tač 1 , dok je paušalni iznos odmjeren s obzirom na složenost i trajanje krivičnog postupka, te imovnog stanja okrivljenog shodno &nbsp;čl. 226. st.2. tač.9. &nbsp;ZKP-a.<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp; Imovinsko pravnog zahtjeva za naknadu štete nije bilo.<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp; &nbsp;S iznijetih razloga odlučeno je kao u izreci presude.<br>
	&nbsp;<br>
	&nbsp;</div>
<div style="text-align: center;">
	<strong>OSNOVNI SUD U BERANAMA,</strong><br>
	<strong>Dana, 10.11.2011. godine.</strong></div>
<div>
	&nbsp;<br>
	&nbsp;<br>
	<strong>Zapisničar&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;S U D I J A</strong><br>
	<strong>Mirjana Čukić&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Dragan Dašić</strong><br>
	&nbsp;<br>
	&nbsp;<br>
	<strong>PRAVNA POUKA:</strong><br>
	Protiv ove presude može se izjaviti žalba<br>
	Višem sudu u Bijelom Polju, u roku od<br>
	8 dana od dana prijema pismenog otpravka,<br>
	preko ovog suda u dva primjerka.<br>
	&nbsp;<br>
	&nbsp;</div>

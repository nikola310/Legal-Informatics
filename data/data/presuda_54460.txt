<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.9840278in 0.9840278in 0.9840278in 0.9840278in;}
.p1{text-align:center;hyphenate:auto;font-family:Arial;font-size:12pt;}
.p2{text-align:center;hyphenate:auto;font-family:Calibri;font-size:11pt;}
.p3{text-align:start;hyphenate:auto;font-family:Arial;font-size:12pt;}
.p4{text-align:end;hyphenate:auto;font-family:Arial;font-size:12pt;}
.p5{text-align:justify;hyphenate:auto;font-family:Arial;font-size:12pt;}
.p6{text-indent:0.5in;text-align:justify;hyphenate:auto;font-family:Arial;font-size:12pt;}
.p7{text-align:start;hyphenate:auto;font-family:Times New Roman;font-size:12pt;}
.p8{margin-bottom:0.1388889in;text-align:start;hyphenate:auto;font-family:Calibri;font-size:11pt;}
.s1{font-family:Arial;font-size:12pt;}
.s2{font-weight:bold;}
</style>
<meta content="lidija.maros" name="author">
</head>
<body class="b1 b2">
<p class="p1"></p>
<p class="p2">
<!--Image link to '0.png' can be here-->
<span class="s1">                  </span>
</p>
<p class="p3"></p>
<p class="p4">
<span>   Posl.br.K.362/11/11</span>
</p>
<p class="p1">
<span>U IME CRNE GORE</span>
</p>
<p class="p1"></p>
<p class="p5">
<span>Osnovni sud u Kotoru kao nadležni prvostepeni krivični po sudiji Danijeli Samardžić, uz učešće zapsiničara Tamare Počanić, u krivičnom predmetu protiv okr. Ž. D. kojeg brani branilac po službenoj dužnosti adv. A. B.iz B. i okr. L.M. kojeg brani adv. V. K. iz B., zbog krivičnog djela teško djelo protiv bezbjednosti javnog saobraćaja iz čl.348 st.3 u vezi čl.339 st.3 u vezi st.1 Krivičnog zakonika, koji se vodi po optužnom predlogu ODT-a Kotor Kt.br.374/11 od 22.07.2011. godine, nakon održanog glavnog i javnog pretresa  dana 27.12.2012. godine u prisustvu zamjenika ODT-a Kotor Ljiljane Milić i branilaca okrivljenih, a u odsustvu uredno pozvanih okrivljenih koji su prethodno saslušani shodno čl.457 ZKP-a, donio je i javno objavio dana 31.12.2012. godine sljedeću</span>
</p>
<p class="p5"></p>
<p class="p1">
<span>PRESUDU</span>
</p>
<p class="p1"></p>
<p class="p3">
<span>Okrivljeni:</span>
</p>
<p class="p1"></p>
<p class="p5">
<span>1. Ž. D. od majke M., rođene Ž., rođen ...godine u S., stalno nastanjen u BiH. državljanin BiH, udovac, otac dvoje djece, nezaposlen, sa završenom srednjom školom, vojni rok nije služio, ne vodi se u VE, lošeg imovnog stanja, neosuđivan, protiv kojeg se ne vodi postupak za drugo krivično djelo,</span>
</p>
<p class="p5"></p>
<p class="p5">
<span>2. L. M.od oca M., rođen ...godine, stalno nastanjen u K., neoženjen, bez djece, nezaposlen, završio srednju pomorsku školu, srednjeg imovnog stanja, neosuđivan, protiv kojeg se ne vodi postupak za drugo krivično djelo,</span>
</p>
<p class="p5"></p>
<p class="p1">
<span>K r i v i   s u</span>
</p>
<p class="p5">
<span>Što su, </span>
</p>
<p class="p5">
<span>Dana 12.06.2011.g. u 18,25 časova, u Tivtu, na magistralnom putu Tivat-Budva, u mjestu Kukoljina okr. Ž. D. upravljajući pmv marke "VW Golf 2" reg.oz. ... lično vlasništvo, a okr. Lučić Miljan upravljajući motociklom marke "Suzuki" reg.oz.KO ... lično vlasništvo, ugrozili saobraćaj dovodeći u opasnost život oštećene L.S. iz B.a okr.Ž. i život drugookrivljenog L., na način što je okr.Ž. protivno odredbama čl. 22 ZOBS-a na putevima na kritičnom mjestu započeo radnju prelaska preko lijeve kolovozne trake magistralnog puta Tivat-Budva, kod benzinske pumpe radi ulaska na sporedni put sa lijeve strane prema naselju Gradiošnica, a da se prethodno nije uvjerio da to može učiniti bez opasnosti za druge učesnike u saobraćaju, već je na kritičnom mjestu presjekao putanju drugookrivljenom L. koji se protivno odredbi čl.32 st.1 ZOBS-a na putevima, kretao iz pravca Budve brzinom od 97 km/h na mjestu gdje je saobraćajnim znakom brzina ograničena na 50 km/h, uslijed čega nije mogao da zaustavi vozilo kada mu je okr. Ž. presjekao put, pa je došlo do fizičkog kontakta pmv i motocikla, kojom prilikom je okr. Ž.D. zadobio tjelesne povrede u vidu nagnječenja glave čeono desno i razderotine glave čeono i iznad desnog oka, dok je okr.L. pao na kolovoz i zadobio teške tjelesne povrede u vidu preloma kostiju koje čine lijevi skočni zglob sa isčašenjem lijevog skočnog zgloba, otvorenog preloma kostiju koji čine desni skočni zglob sa iščašenjem desnog skočnog zgloba, prelom prve kosti desnog doručja sa iščašenjem prve kosti desnog doručja, višestrukog preloma druge kosti desnog doručja, prelom druge kosti lijevog doručja i potres mozga, te je motocikl nakon pada okr.L., nastavio nekontrolisano klizanje po kolovozu te udario u pješaka L.S. koja se nalazila pored lijeve ivice kolovoza gledano iz pravca Tivta, kojom prilikom je ista zadobila tešku tjelesnu povredu u vidu nagnječine mozga u lijevom čeonom predjelu, preloma u predjelu desne polovine potiljačne kosti i nagnječno razderne rane u desnom jagodičnom predjelu sa krvarenjem  iz nosa, krvnim podlivom kože u predjelu oko desnog oka i nagnječno razderne rane u desnoj polovini potiljačnog predjela, pri čemu su bili uračunljivi i svjesni da preduzetim radnjama mogu učiniti djelo, ali su olako držali da do toga neće doći, odnosno da će to moći spriječiti. </span>
</p>
<p class="p5"></p>
<p class="p6">
<span>- čime su učinili krivično djelo teško djelo protiv bezbjednosti javnog saobraćaja iz čl. 348 st.3 u vezi sa krivičnim djelom ugrožavanja javnog saobraćaja iz čl. 339 st.3 u vezi st.1 Krivičnog zakonika. </span>
</p>
<p class="p6"></p>
<p class="p5">
<span>Pa sud okr. Ž.D. na osnovu naprijed navedene krivično pravne odredbe i čl.2, 4, 5, 16, 32, 33, 36, 42, 51 Krivičnog zakonika i čl.227, 229, 239,</span><span class="s2"> </span><span>368 i 374 ZKP-a</span>
</p>
<p class="p1">
<span>OSUĐUJE</span>
</p>
<p class="p1"></p>
<p class="p5">
<span>Na kaznu zatvora u trajanju od 2 (dva) mjeseca u koju se uračunava vrijeme koje je okrivljeni proveo u pritvoru od 27.06.2011. godine do 29.08.2011. godine, a koji pritvor je određen rješenjem ovog suda Ki.134/11 od 27.06.2011. godine, a produžavan rješenjima Kv.312/11 od 08.08.2011. godine i Kv.318/11 od 22.08.2011. godine, pa je kaznu izdržao.</span>
</p>
<p class="p5"></p>
<p class="p5">
<span>Sud okr. L.M.na osnovu naprijed navedene krivično pravne odredbe i čl.2, 4, 5, 16, 36, 42, 52, 53, 54 Krivičnog zakonika i čl.227, 229, 239,</span><span class="s2"> </span><span>368 i 374 ZKP-a izriče</span>
</p>
<p class="p5"></p>
<p class="p1">
<span>USLOVNU OSUDU</span>
</p>
<p class="p1"></p>
<p class="p5">
<span>Kojom mu utvrđuje kaznu zatvora u trajanju od 2 (dva) mjeseca i istovremeno određuje da se ista neće izvršiti ukoliko okrivljeni za vrijeme od jedne godine i šest mjeseci od dana pravosnažnosti presude ne učini novo krivično djelo. </span>
</p>
<p class="p6"></p>
<p class="p5">
<span>Dužni su okrivljeni na ime troškova krivičnog postupka solidarno uplatiti iznos od 816,00 eura, a okr. Žujić i iznos od 750,00 eura i na ime sudskog paušala iznos od po 30,00 eura, u roku od tri mjeseca od dana pravosnažnosti presude u korist Budžeta Crne Gore na žiro račun br. 832-16-52.</span>
</p>
<p class="p5"></p>
<p class="p5">
<span>Oštećena L.S. se sa postavljenim imovinskopravnim zahtjevom upućuje na parnicu.</span>
</p>
<p class="p5"></p>
<p class="p1">
<span>O b r a z l o ž e nj e</span>
</p>
<p class="p1"></p>
<p class="p5">
<span>ODT iz Kotora podnio je ovom sudu optužnicu Kt.br.374/11 od 22.07.2011. godine protiv okr. Ž. D. i okr. L.M. zbog krivičnog djela teško djelo protiv bezbjednosti javnog saobraćaja iz čl.348 st.3 u vezi čl.339 st.3 u vezi st.1 Krivičnog zakonika, a koja optužnica se shodno čl.446 ZKP-a ima smatrati optužnim predlogom. </span>
</p>
<p class="p5"></p>
<p class="p5">
<span>U svojoj odbrani okr. Ž. D. je izjavio da on nije kriv za predmetnu saobraćajnu nezgodu, a pretrpio je povrede ni kriv, ni dužan, a u svom dugogodišnjem vozačkom iskustvu nikada nije imao nijednu saobraćajnu nesreću. Kritične prilike je bio u marketu "Roda", upravljao je svojim vozilom i nakon izlaska na glavni put išao je malo naprijed, pa se zaustavio u svojoj traci kako bi propustio motor kojeg je vidio na pravini da vozi velikom brzinom. Motor je primijetio na razdaljini oko 200m i "za tren oka" je osjetio snažan udarac u prednji lijevi dio svoga vozila. On je u tom trenutku bio zaustavljen u desnoj traci gledano iz pravca Tivta i od siline udarca vozilo se okrenulo za 180 stepeni u desnoj traci, pri čemu je prednji dio s oštećenjem na lijevom dijelu bio okrenut u pravcu Tivta. On je osjetio da ga obliva krv po glavi i tako uplašen i iznenađen izašao je vani, a oko sebe nije primijetio ni motor, ni motociklistu, a pored puta je vidio da sjedi jedna žena i drži se za glavu. Dodao je da je nakon nekoliko minuta došla policija koja je inače bila kod Aerodroma i tada su mu rekli šta se desilo, odnosno da se sudario sa motociklistom koji je prije toga prošao pored njihove patrole velikom brzinom na jednom točku, te da ga nisu uspjeli zaustaviti. Nakon toga vidio je kćerku oštećene koja je dolazila iz pravca Gradiošnice. On je potom odveden u Dom zdravlja Tivat zbog zadobijenih povreda, a nakon toga u Bolnicu Risan. Dodao je da je do kontakta došlo na njegovoj strani, u lijevu stranu vozila je dobio udarac, a nije prelazio u suprotnu traku. U tom trenutku vozila nije bilo, ulica je bila prazna. </span>
</p>
<p class="p5"></p>
<p class="p5">
<span>Okr. L. M. je u svojoj odbrani je izjavio da je kritične prilike upravljao svojim motorom Suzuki i išao je iz pravca Aerodroma ka Tivtu brzinom 80/100 km/h i približavajući se raskrsnici za Gradiošnicu vidio je kolonu vozila koja je išla iz pravca Tivta i tu kolonu je odjednom presjekao jedan pmv tamne boje tj. uključio se sa sporednog puta na glavni put sa lijeve strane gledano iz njegovog pravca i to naglo da on nije imao vremena da reaguje, a pogotovo što je razdaljina bila mala. Došlo je do kontakta njegovog motora i tog vozila i on je bio odbačen unaprijed i pao je u neko žbunje. Osjetio je da su mu noge polomljene, a svijest nije gubio, vjerovatno zato što je imao kacigu na glavi. Naveo je da je vozilo izašlo ispred njega na 1-2m i zbog toga je kontakt bio jak. On se kretao više uz desnu ivicu svoje trake, a vozilo je bilo prešlo bijelu liniju i zašao u desnu polovninu njegove trake. Neporedno prije kontakta bio je u izdignutom položaju Dodao je da je njegova saobraćajna traka bila slobodna, tj. nikog nije bilo ispred njega. Prije udesa vidio je kretanje vozila okr. Ž. i to od marketa Roda, a u sljedećem momentu je isto vidio ispred sebe. On zna da je ograničenje na tom dijelu puta 50-60 km/h, a on  se kretao brzinom od 80 do 100 km/h. Udarac je bio u prednji dio golfa, ali nije mogao da se izjasni da li u lijevi li desni dio. Nije mogao pretpostaviti da će upravo vozilo okr. Ž. proći kroz kolonu i skrenuti ulijevo. Na zadnjem točku je vozio kod Aerodroma, a neposredno prije udesa bio je na oba točka, a  kada vozi na jednom točku preglednost mu je velika, a vozilo okr. Ž. je vidio sekund prije udesa. </span>
</p>
<p class="p5"></p>
<p class="p5">
<span>Sud je u dokaznom postupku koji je proveden radi rasvjetljenja činjeničnog stanja i krivice okrivljenih proveo sljedeće dokaze: saslušao svjedoka-oštećenu L.S. svjedoke R.M.M. N.D., neposredno saslušao vještaka saobraćajne struke Č. P. i pročitao njegov nalaz i mišljenje od 19.07.2011. godine i dopunski nalaz i mišljenje od 18.06.2011. godine, neposredno saslušao vještaka saobraćajne struke mr Đ. V. i pročitao njegov nalaz i mišljenje od 04.09.2012. godine, pročitao pismene dokaze: zapisnik o uviđaju saob.nezgode UP Tivat od 25.06.2012.g. sa skicom lica mjesta i fotodokumentacijom, izvještaj o alkoholisanosti KCCG br. 809, 808, 805 od 1506.2011.g., izvršio uvid u fotoelaborat UP Tivat od 12.06.2011.g., pročitao izvještaj ljekara o povredama bolnice Risan od 23.06.2011.g. (3 kom.), na saglasnost stranaka pročitao nalaz i mišljenje sudskog vještaka medicinske struke dr. K. N.  od 12.07.2011.g., na saglasnost stranaka pročitao nalaz i mišljenje sudskog vještaka mašinske struke N. M. od 05.07.2011.g.</span>
</p>
<p class="p5"></p>
<p class="p5">
<span>Svjedok-oštećena L. S. je izjavila da je kritične prilike išla sa kćerkom Mia-M. iz G. u grad i zaustavila se kod oglasne table da pogleda osmrtnice, a koja je postavljena na kraju sporednog i početku glavnog puta i dok je čitala osmrtnice odjednom je izgubila svijest i osvijestila se u Bolnici u Risnu. Bila je potpuno izgubila osjećaj za vrijeme i prostor, a naknadno je saznala da je saobraćajna nezgoda bila 12., a ona se osvijestila 15.06.2010. godine. Kasnije joj je kćerka pričala šta se desilo pa je otprilike shvatila. Dodala je da nakon ovog događaja okrivljeni se nisu interesovali za njeno zdravlje, samo je otac L. dva puta obilazio u bolnici. Ne sjeća se kakav je saobraćaj bio toga dana.  Pridružila se krivičnom gonjenju i postavila je imovinsko pravni zahtjev.</span>
</p>
<p class="p5"></p>
<p class="p5">
<span>Svjedok R.M.M. je izjavila da je kritične prilike bila na početku raskrsnice gdje put za Gradiošnicu izlazi na glavni put, tako da je vidjela saobraćajnu nezgodu. Sa majkom je bila pored oglasne table za osmrtnice i dok ih je njena majka čitala ona je gledala u pravcu Kotora i Aerodroma i vidjela je da ogromnom brzinom iz pravca Aerodroma nailazi jedan motor i išao je na zadnjem točku, odnosno prednji mu je bio u vazduhu, a u trenutku kada im se pribiližavao izašao je Golf koji se nije zaustavljao da vidi da li je prolaz slobodan već je napravio zaokret u trenutku kada je naišao motor, tako da je sudar bio neizbježan. Potom se čuo jak udarac, motor je odletio i njenu majku udario, ona je pala, a motorista je odletio. Ona nije znala gdje je motorista, jer se plašila za majku i njoj je ukazivala pomoć. A samo je vidjela da je motorista odletio u pravcu Tivta i zaustavio se na travi. Vidjela je da je vozač Golfa izašao iz kola i uhvatio se sa obje ruke za glavu vičući "kuku mene šta sam napravio". Zatim su se skupili i drugi ljudi. Njena majka je ubrzo došla svijesti, a misli da je oko pola minuta bila u nesvijesti. Dodala je da je motociklistu vidjela da se kreće iz pravca aerodroma, a vozilo se kretalo iz pravca Ostrva cvijeća, a do kontakta je došlo u desnoj saobraćajnoj traci gledano iz pravca Aerodroma, na početku trake i golf se nije zarotirao, već je isti ostao na istom mjestu gdje je i došlo do kontakta. Tada nije bilo vozila iz pravca Tivta, a golf se kretao i nije se zaustavljao. Tu su bile prisutne samo ona i njena majka. </span>
</p>
<p class="p5"></p>
<p class="p5">
<span>Svjedok N. D. je izjavio da se kritične prilike motociklista kretao iz pravca Aerodroma prema Tivtu, dok je iz suprotnog smjera išla kolona vozila, a vozilo Golf II se uključio ispred marketa R. sa namjerom da skrene za Gradiošnicu i tom prilikom je sjekao put, odnosno raskrsnicu. Nakon toga je vidio kontakt motocikliste i vozila i da je oštećena povrijeđena. On je bio udaljen od mjesta udesa oko 25-30m. Vozač golfa II je propustio kolonu vozila i zatim presjekao put, misli da čak nije ni žmigavac dao. On i okr. L. se poznaju i druže se, poznaju se njihovi očevi, a njegov brat je išao sa okr. L. u školu. Ne zna kojom se brzinom kretao motocikl. On je bio kod stajališta za autobuse, radio je nešto oko svog motora, a potom je ustao i vidio je šta se dešava na kolovozu. Priskočio je u pomoć i vidio je da je okr. Lučić povrijeđen i oštećena koja je njegova komšinica, a njega niko nije zvao da da iskaz iako je svjedok očevidac. Drugih očevidaca nezgode nije bilo. Policija i hitna pomoć su došli nakon 10ak minuta. </span>
</p>
<p class="p5"></p>
<p class="p5">
<span>Iz zapisnika o uviđaju saob.nezgode UP Tivat od 25.06.2012.g. sa skicom lica mjesta proizilazi da su isti sastavili ovlašćeni službenici navedene polcijie dana 12.06.2011. godine povodom saobraćajne nezgode koja se toga dana dogodila na raskrsnici magistralnog puta i lokalnog puta za naselje gradiošnica u neposrednoj blizini benzinske stanice S.magistralni put je sa pravom prvenstva prolaza sačinjen od asfaltne podloge, bez udarnih rupa i oštećenja koja bi uticala na izazivanje saobraćajne nezgode, put je širine 7,00m, a brzina kretanja motornih vozila na tom dijelu puta je ograničena na 50 km/h. U zapsiniku se dalje navode lica i vozila koja su učestvovala u saobraćajnoj nezgodi, povrede i oštećenja vozila. </span>
</p>
<p class="p5"></p>
<p class="p5">
<span>Iz izvještaja o alkoholisanosti KCCG br. 809, 808, 805 od 1506.2011.g. da kod okr. L. i Ž. nije bilo alkohola u krvi. </span>
</p>
<p class="p5"></p>
<p class="p5">
<span>Uvidom u fotoelaborat UP Tivat od 12.06.2011.g. konstatuje se izgled lica mjesta, vozila golf II, odnosno njegov položaj i oštećenja nakon saobraćajnog udesa i položaj motocikla. </span>
</p>
<p class="p5"></p>
<p class="p5">
<span>Iz izvještaja ljekara o povredama bolnice Risan od 23.06.2011.g. (3 kom.) proizilazi da isti glase na ime Ž. D., L.S. i L. M. i u istima se navode povrede koje su isti zadobili u saobraćajnoj nesreći, a koje su navedene u izreci presude. </span>
</p>
<p class="p5"></p>
<p class="p5">
<span>Iz nalaza i mišljenja sudskog vještaka medicinske struke dr. K. N. od 12.07.2011.g. proizilazi da je L. M. zadobio sljedeće povrede: prelom kostiju koje čine lijevi skočni zglob sa iščašenjem lijevog skočnog zgloba (teška tjelesna povreda), otvoreni prelom kostiju koje čine desni skočni zglob sa iščašenjem desnog skočnog zgloba (teška tjelesna povreda), prelom I kosti desnog doručja sa iščašenjem I kosti desnog doručja (teška tjelesna povreda), višestruki prelom II kosti desnog doručja, prelom II kosti lijevog doručja i potres mozga (teška tjelesna povreda), a navedene povrede predstaljaju tešku tjelesnu povredu. L. S. je zadobila: nagnječenje mozga u lijevom čeonom predjelu (teška tjelesna povreda), prelom u predjelu desne polovine potiljačne kosti (teška tjelesna povreda), nagnječno razdrenu ranu u desnom jagodičnom predjelu sa krvarenjem iz nosa (laka tjelesna povreda), krvni podliv kože u predjelu oko desnog oka i nagnječno razdernu ranu u desnoj polovini potiljačnog predjela (laka tjelesna povreda), a koje povrede u svom zbiru predstvljaju tešku tjelesnu povredu.</span>
</p>
<p class="p5"></p>
<p class="p5">
<span>Iz nalaza i mišljenja sudskog vještaka  mašinske struke N. M. od 05.07.2011.g. proizilazi da su vozilo VW-Golf i motociklo Suzuki u momentu nezgode bili tehnički ispravni, tehničko stanje nije uzrok nezgode, već neke druge okolnosti i vozači su bezbjedno mogli upravljati kako vozilom tako i motociklom, prilagođavajući vožnju uslovima puta i učesnicima u saobraćaju. Visina štete na vozili VW Golf je 903,46 eura, a motocikla Suzuki 6.661,27 eura. </span>
</p>
<p class="p5"></p>
<p class="p5">
<span>Vještak saobraćajne struke Č. P. je u svom nalazu i mišljenju od 19.07.2011. godine naveo da je neporsedno prije nezgode brzina kretanja golfa II iznosila oko 11 km/h, a brzina motocikla oko 97 km/h i neposredno prije nezgode vozač vozila golf II se kretao pravilnom putanjom po kolovozu i pri skretanju ulijevo, ali se ta putanja nije smjela realizovati istovremeno sa putanjom kretanja motocikla, s obzirom da su im se putanje kretanja u raskrsnici sjekle. Ovaj propust uz činjenicu da je skretanje ulijevo započeo u trenutku kada se motociklista kretao iz suprotnog smjera i kada je bio na udaljenosti manjoj od potrebno bezbjednog zaustavnog puta, je u uzročnoj vezi sa nastankom predmetne nezgode. Do kontakta vozila je došlo na desnoj polovini kolovoza gledano iz smjera kretanja motocikliste i to na oko 2,5m od središne kolovozne linije, odnosno na oko 1m od desne ivice kolovoza gledano iz smjera kretanja motocikliste. Vozač putničkog vozila je mogao uočiti prisustvo motocikliste na kolovozu koji se u tom trenutku kretao njemu u susret i nalazio se na udaljenosti od oko 43m, podrazumijevajući da toliko iznosi podužna preglednost na mjestu nezgode, te je samim tim mogao znati da ako započne sa radnjom skretanja ulijevo i pri tome zahvati dio kolovoza po kojem se u tom trenutku kretao motociklista, će presjeći-zaći u putanju kretanja vozača motocikla i da u takvoj prostorno-vremenskoj situaciji mora doći do kontakta vozila. Vozač motocikla je mogao izbjeći nezgodu u datoj saobraćajnoj situaciji samo pod uslovom da se neposredno prije nezgode nije kretao brzinom većom od 51 km/h. Vještak Č. P. navodi da je do saobraćajne nezgode došlo usljed toga što je vozač putničkog vozila započeo skretanje ulijevo u trenutku kada se motociklista već nalazio na udaljenosti manjoj od potrebnog zaustavnog puta za brzinu kojom se u tom trenutku kretao motocikl, usljed čega se putničko vozilo našlo u fazi fizičke prepreke na putanji kretanja motocikla, a što je za posljedicu imalo ostvarivanje kontakta između ova dva vozila. Nastanku nezgode je doprinio i vozač motocikla, a posebno visini njenih posljedica, posebno imajući u vidu brzinu kojom se kretao na datoj dionici puta i imajući u vidu činjenicu da je mogao izbjeći nezgodu pod uslovom da se kretao dozvoljenom brzinom za naseljeno mjesto. </span>
</p>
<p class="p5"></p>
<p class="p5">
<span>Prilikom neposrednog saslušanja vještak saobraćajne struke Č. P. je izjavio da se brzine koje su proračunate u datom nalazu mogu smatrati realno utvrđenim, jer pri tim brzinama kada je izveden sudar vozila na programu za simulaciju saobraćajne nezgode dobijen je raspored položaja vozila i uočene su deformacije relativno isto kao što je i prikazano skicom lica mjesta. On je analizu nezgode radio podrazumijevajući da se vozač motocikla kretao u uobičajenom položaju motocikla tj. oslanjanjem na oba točka, a ako vozač motocikla propinje vozilo i kreće se na jednom točku njemu se neće smanjiti podužna preglednost po kolovozu takvom vožnjom, ali pri takvoj vožnji vozač motocikla čak i kad uoči opasnost ne može da interveniše u smislu usporavanja tj. kočenja ili promjene pravca kretanja sve dok dvoje vozilo ne vrati u normalan položaj, a to znači da se motocikl oslanja sa oba točka na podlogu, čime vozač motocikla znatno gubi u prostoru i vremenu u cilju izbjegavanja nezgode, ili smanjenja njenih posljedica. Motocikl je "ušao" u sudar proračunatom brzinom, a kako na kolovozu nema tragova da je prethodno usporavao onda nije bitno da li se on prije toga kretao na jednom ili oba točka za analizu nezgode. </span>
</p>
<p class="p5"></p>
<p class="p5">
<span>U dopunskom nalazu i mišljenju od 18.06.2012. godine vještak saobraćajne struke navodi da je uz pomoć PC CRASH programa postavio više vozila ispred golfa i motociklistu na udaljenosti od 43m od mjesta gdje je među vozilima došlo do kontakta i uočio je da, bez obzira što se iz smjera golfa kretala kolona vozila on je mogao imati u vidnom polju motociklistu prije nego je sa svojim vozilom počeo da zalazi na lijevu stranu kolovoza i da mu presijeca putanju kretanja. Takođe i vozač motocikla ima u svom vidnom polju vozilo golf, međutim ono u tom trenutku  ne predstavlja opasnost za njega, jer još nije počeo da stupa na njegovu kolovoznu traku. Vještak dalje objašnjava da je vožnja motocikla na jednom točku u javnom saobraćaju apsolutno neprihvatljiv način upravljanja ovom kategorijom vozila. U konkretnom slučaju ako se u trenutku nastanka opasne saobraćajne situacije motocikl nalazio u podignutom položaju na jedan točak, mogućnosti vozača da izbjegne nezgodu ili ako ne može da je izbjegne da umanji njene posljedice bile su znatno smanjene. Kako se motocikl kretao brzinom od 97 km/h vozač ovog vozila nije imao mogućnosti da izbjegne nezgodu bez obzira da li se kretao na jednom točku ili na oba točka, jer mu raspoloživi put od 43mnije omogućavao da se zaustavi prije mjesta kontakta i pod uslovom da se kretao na oba točka. Ako se kretao na jednom točku onda se može govoriti da je time doprinio visini posledica nezgode, ali nezgodu nije mogao izbjeći, jer je brzina kretanja motocikla opredjeljujući uticajni faktor na mogućnost izbjegavanja nezgode. U ostalom dijelu vještak je u svemu ostao kod ranije datog nalaza i mišljenja.</span>
</p>
<p class="p5"></p>
<p class="p5">
<span>S obzriom da je bilo prigovora na nalaz i mišljenje vještaka saobraćajne struke Č. P. od strane branilaca i prvo i drugookrivljenog sud je naložio i saobraćajno vještačenje po vještaku saobraćajne struke mr Đ.V.</span>
</p>
<p class="p5"></p>
<p class="p5">
<span>Iz nalaza i mišljenja vještaka saobraćajne struke mr Đ. V. od 04.09.2012. godine proizilazi da je opasna situacija pretvorena u saobraćajnu nezgodu nastala na način što vozač vozila golf II, prije ili tokom skretanja ulijevo nije zaustavio svoje vozilo i propustio motocikl Suzuki koji se kretao desnom kolovoznom trakom iz suprotnog smjera, a kroz raskrsnicu zadržavao pravac, već je nastavio kretanje i ušao u putanju kretanja motociklu u vrlo kratkom vremenskom intervalu kada motociklista pri posjedovanoj brzini nije imao uslova da zaustavi motocikl prije mjesta kontakta. Ovakav način upravljanja vozilom od strane vozača vozila golf II (brzina od 12,50 km/h) posljedica je greške u upravljanju u dijelu nepoštovanja propisa koji obavezuju vozača da prije skretanja ulijevo mora zaustaviti vozilo i propustiti sve učesnike u saobraćaju koji se kreću iz suprotnog smjera, a kroz raskrsnicu zadržavaju pravac. Vozač motocikla Suzuki, pri posjedovanoj brzini (98,00 km/h) nije imao uslova da zaustavi motocikl prije mjesta kontakta. Da se kretao brzinom izbjegavanja od 69 km/h i svakom manjom, posebno da se kretao brzinom ograničenja za gradske uslove saobraćaja koja iznosi 50 km/h imao bi uslova da kočenjem zaustavi motocikl prije mjesta kontakta.</span>
</p>
<p class="p5"></p>
<p class="p5">
<span>Prilikom nepsorednog saslušanja vještak Đ. V. je objasnio, vezano za razliku u brzini u odnosu na nalaz vještaka P., da svaki metodološki postupak za izračunavanje brzine ili određivanje njene vrijednosti neminovno podrazumijeva i procenat odstupanja koji ide od 10 do 15%. Nije koristio istu metodologiju kao i vještak P., ali oni imaju slobodan izbor koju metodologiju da koriste, a osim brzine putničkog motornog vozila i motocikla, ostale metodologije koje su koristili su iste. Numerička odstupanja su zanemarljiva, jer se kreću u granicama dozvoljenog odstupanja, a suština uzroka i nastanka saobraćajne nezgode nije različita. Što se tiče brzine kretanja motocikliste on je u svom nalazu naveo da se isti kretao oko 98 km/h, jer je nakon proračuna vrijednost zaokružio, pa je umjesto 97,50 upisao 98. </span>
</p>
<p class="p5"></p>
<p class="p5">
<span>Cijeneći sve izvedene dokaze pojedinačno, kao i u njihovoj međusobnoj povezanostu i u odnosu na odbranu okrivljenih sud je utvrdio činjenično stanje navedeno u izreci odluke.</span>
</p>
<p class="p5"></p>
<p class="p5">
<span>Naime, nesporno je da je dana 12.06.2011. godine oko 18,25h u Tivtu, na magistralnom putu Tivat-Budva došlo do saobraćajne nezgode u kojoj su učestvovali okr. Žujić Dragomir koji je upravljao putničkim motornim vozilom marke golf II i okr. L.M. koji je upravljao motociklom Suzuki, te da je nakon kontakta ova dva vozila, motociklo odbačeno kojom prilikom je udario pješaka - svjedoka-oštećenu L.S., a kako to proizilazi iz zapisnika o uviđaju UP PJ Tivat od 12.06.2012. godine i fotodokumentacije sačinjene povodom ove saobraćajne nezgode na osnovu koje je sud utvrdio izgled lica mjesta, izgled i položaj pmv golf II i motocikla nakon saobraćajne nezgode. Oštećena L. S. se ne sjeća kritičnog događaja, s obzirom da je bila leđima okrenuta putu, odnosno čitala je osmrtnice na oglasnoj tabli koja se nalazi na  kraju sporednog puta, odnosno kod ulaza na glavni magistralni put tako da se na okolnosti nastanka saobraćajne nezgode nije mogla izjašnjavati. Tog kritičnog dana sa njom je bila njena kćerka M.M.R. čiju ocjenu iskaza sud će dati u kasnijem izlaganju.</span>
</p>
<p class="p5"></p>
<p class="p5">
<span>Okr. Ž. D. u svojoj odbrani ističe da on nije kriv za predmetnu saobraćajnu nezgodu, da je bio u svojoj traci i namjeravao je da skerene ulijevo ka Gradiošnici i odjednom je osjetio jak udarac u prednji dio vozila, pri čemu se isto zarotiralo i ušlo u suprotnu traku, traku kojom se kretao motociklista. S druge strane okr. L. u svojoj odbrani ističe da je išao u svom pravcu kretanja - ka Tivtu, brzinom većom od dozvoljene, ali da ispred njega nikog nije bilo i odjednom mu je putanju kretanja presjeklo vozilo golf II zbog čega je došlo do udesa. </span>
</p>
<p class="p5"></p>
<p class="p5">
<span>Sud je u cilju utvrđenja uzroka nastanka predmetne saobraćajne nezgode odredio vještačenje po vještaku saobraćajne struke (a na osnovu nalaza i mišljenja vještaka mašinske struke utvrđeno je da su i pmv golf II i motocikl u vrijeme saobraćajne nezgode bili tehnički ispravni) Č. P. koji se u svom nalazu i mišljenju od 19.07.2011. godine nakon simulacije saobraćajne nezgode na PC CRASH programu izjasnio da je brzina kretanja pmv golf II bila 11 km/h, a brzina kretanja motocikla bila je 97 km/h. Inače brzina koja je predviđena za dionicu puta na kojoj se desila saobraćajna nezgoda je 50 km/h. Imenovani vještak je i nakon neposrednog saslušanja na glavnom pretresu i nakon dopune svog prvobitnog nalaza i mišljenja utvrdio da je do saobraćajne nezgode došlo usljed toga što je vozač putničkog vozila (okr. Ž.) započeo skretanje ulijevo u trenutku kada se motociklista (okr. L.) već nalazio na udaljenosti manjoj od potrebnog zaustavnog puta za brzinu kojom se u tom trenutku kretao motocikl, usljed čega se putničko vozilo našlo u fazi fizičke prepreke na putanji kretanja motocikla, a što je za posljedicu imalo ostvarivanje kontakta između ova dva vozila, a nastanak nezgode je prouzrokovao i vozač motocikla imajući u vidu brzinu kojom se kretao na datoj dionici puta, a nezgodu je mogao izbjeći pod uslovom da se kretao dozvoljenom brzinom za naseljeno mjesto. Vještak P. je takođe našao da bi okr. L. izbjegao saobraćajnu nezgodu da se kretao u granicama dozvoljene brzine od 50 km/h (eventualno 51 km/h). Isti uzrok nastanka predmetne  saobraćajne nezgode utvrdio je i vještak saobraćajne struke mr Đ. V. koji je takođe naveo da je do saobraćajne nezgode došlo zato što vozač vozila golf II, prije ili tokom skretanja ulijevo nije zaustavio svoje vozilo i propustio motocikl Suzuki koji se kretao desnom kolovoznom trakom iz suprotnog smjera, a kroz raskrsnicu zadržavao pravac, već je nastavio kretanje i ušao u putanju kretanja motociklu u vrlo kratkom vremenskom intervalu kada motociklista pri posjedovanoj brzini nije imao uslova da zaustavi motocikl prije mjesta kontakta i na ovaj način vozač pmv golf II odnosno ork. Ž. nije ispoštovao propise koji obavezuju vozača da prije skretanja ulijevo mora zaustaviti vozilo i propustiti sve učesnike u saobraćaju koji se kreću iz suprotnog smjera, a kroz raskrsnicu zadržavaju pravac, a okr. L. pri posjedovanoj brzini nije imao uslova da zaustavi motocikl prije mjesta kontakta. Međutim, da se kretao brzinom izbjegavanja od 69 km/h i svakom manjom, posebno da se kretao brzinom ograničenja za gradske uslove saobraćaja koja iznosi 50 km/h imao bi uslova da kočenjem zaustavi motocikl prije mjesta kontakta.</span>
</p>
<p class="p5"></p>
<p class="p5">
<span>Imenovani vještaci su na glavnom pretresu usaglasili svoje nalaze i u pogledu manjih razlika, odnosno objasnili su da eventualne razlike u utvrđenoj brzini kretanja učesnika u saobraćajnoj nezgodi predstavljaju dozvoljena odstupanja i posljedica su primjene različite metodologije prilikom izračunavanja brzine kretanja vozila. </span>
</p>
<p class="p5"></p>
<p class="p5">
<span>Svjedok M.M.R., kćerka oštećene L.S., koja je bila očevidac kritičnog događaja, jer je stajala sa majkom na mjestu nesreće, odnosno na raskrsnici izjavila je da je motor išao je na zadnjem točku velikom brzinom, a u trenutku kada im se pribiližavao izašao je golf koji se nije zaustavljao da vidi da li je prolaz slobodan već je napravio zaokret u trenutku kada je naišao motor, tako da je sudar bio neizbježan, čuo se jak udarac, motor je odletio i njenu majku udario koja je pala, a motorista je odletio. </span>
</p>
<p class="p5"></p>
<p class="p5">
<span>Povodom mogućnosti da je okr. L.vozio motocikl samo na zadnjem točku vještak Pantović se izjasnio da isto nije od uticaja na saobraćajnu nezgodu, jer on svakako nije imao mogućnosti da izbjegne saobraćajnu nezgodu, s obzirom na brzinu kojom se kretao, jer mu raspoloživi put od 43m nije omogućavao da se zaustavi prije mjesta kontakta i pod uslovom da se kretao na oba točka, a ako se kretao na jednom točku onda je time doprinio visini posledica nezgode, ali nezgodu nije mogao izbjeći, jer je brzina kretanja motocikla opredjeljujući uticajni faktor na mogućnost izbjegavanja nezgode. </span>
</p>
<p class="p5"></p>
<p class="p5">
<span>Prema tome, nesporno je da su oba učesnika u saobraćajnoj nezodi, odnosno i okr. Ž. i okr. L. uzrokovali istu, okr. Ž. zato što prilikom skretanja ulijevo prethodno nije propustio motocikl kojim je upravljao okr. L., a što je bio dužan shodno odredbi čl. 22 Zakona o bezbjednosti saobraćaja na putevima koja propisuje da je vozač koji namjerava da na putu izvrši neku radnju vozilom (skretanje udesno  ili ulijevo) smije da otpočne takvu radnju samo ako se prethodno uvjerio da to može učiniti bez opasnosti za druge učesnike u saobraćaju ili imovinu, vodeći pri tome računa o položaju vozila, pravcu i brzini kretanja (a što okr. Ž. nije učinio, iako je vidio motocikl i procijenio da se kreće velikom brzinom), a okr. Lučić je prekršio odredbu čl.32 st.1 istog Zakona kojom je propisano da u naselju vozač ne smije vozilom da se kreće brzinom većom od 50 km/h, odnosno brzinom većom od brzine dozvoljene postavljenim saobraćajnim znakom za cijelo naselje ili njegov dio. Nesporno je da je ograničenje brzine kretanja vozila na predmentoj dionici puta bilo 50 km/h, a okr. L. se kretao skoro duplo većom brzinom, što ni on sam u svojoj odbrani nije sporio. Zbog toga sud nije prihvatio gore navedenu odbranu okr. Žujića da ne postoji krivica na njegovoj strani, s obzirom da je takva odbrana opovrgnuta nalazima i mišljenjima vještaka saobraćajne struke, iskazom svjedoka R. M.M., iz kojih proizilazi da se okr. Ž. nije zaustavio prilikom skretanja ulijevo, a što je morao da učini, odnosno da propusti motociklistu -okr. Lučića iz suprotnog smjera shodno gore navedenim zakonskim odredbama, dok je okr. L. bio dužan da brzinu prilagodi ograničenju, jer da je prilagodio, imao bi dovoljno vremena da izbjegne saobraćajnu nezgodu.</span>
</p>
<p class="p5"></p>
<p class="p5">
<span>Nesporno je da je u predmentoj saobraćjanoj nezgodi oštećena - pješakinja Lombauer Sanja  zadobila tjelesne povrede što je utvrđeno na osnovu medicinske dokumentacije za imenovanu i to kako je utvrdio vještak medicinske struke: nagnječenje mozga u lijevom čeonom predjelu (teška tjelesna povreda), prelom u predjelu desne polovine potiljačne kosti (teška tjelesna povreda), nagnječno razdrenu ranu u desnom jagodičnom predjelu sa krvarenjem iz nosa (laka tjelesna povreda), krvni podliv kože u predjelu oko desnog oka i nagnječno razdernu ranu u desnoj polovini potiljačnog predjela (laka tjelesna povreda), a koje povrede u svom zbiru predstavljaju tešku tjelesnu povredu. </span>
</p>
<p class="p5"></p>
<p class="p5">
<span>Sud je cijenio i ostale provedene dokaze, ali su isti bili bez uticaja na drugačije presuđenje, tačnije iskaz svjedoka Nenadovića, jer je isti prijatelj okr. Lučića pa je sud doveo u pitanje objektivnost njegovog iskaza.</span>
</p>
<p class="p5"></p>
<p class="p5">
<span>Okrivljeni su postupali nehatno, svjesni da svojim nepropisnim ponašanjem u saobraćaju mogu učiniti krivično djelo, ali su olako držali da do toga neće doći, odnosno da će to moći spriječiti. </span>
</p>
<p class="p5"></p>
<p class="p5">
<span>Prilikom odluke o vrsti i visini krivične sankcije sud je cijenio sve okolnosti u smislu čl.42 Krivičnog zakonika i kao olakšavajuće okolnosti na strani okr. Ž. cijenio je njegove porodične prilike, jer je samohrani otac dvoje djece, loše imovno stanje, dok otežavajućih okolnosti nije bilo, pa ga je sud osudio na kaznu zatvora u trajanju od dva mjeseca, a u koju mu je uračunato vrijeme provedeno u pritvoru od 27.06.2011. godine do 29.08.2011. godine, a koji pritvor je određen rješenjem ovog suda Ki.134/11 od 27.06.2011. godine, a produžavan rješenjima Kv.312/11 od 08.08.2011. godine i Kv.318/11 od 22.08.2011. godine, pa je kaznu izdržao, smatrajući da će se ovom kaznom u potpunosti ostvariti svrha kažnjavanja iz čl.32 Krivičnog zakonika. Na strani okr. L. kao olakšavajuće okolnosti sud je cijenio njegovu kao i njegovo zdravstveno stanje nakon predmetne saobraćajne nezgode, s obzirom da je i on sam zadobio teške tjelesne povrede, a otežavajućih okolnosti nije bilo, pa mu je utvrdio kaznu zatvora u trajanju od dva mjeseca i istovremeno odredio da se ista neće izvršiti ukoliko okrivljeni za vrijeme od jedne godine i šest mjeseci od dana pravosnažnosti presude ne učini novo krivično djelo, smatrajući da će se i upozorenjem uz prijetnju kaznom zatvora, odnosno uslovnom osudom dovoljno uticati na okr. Lučića da više ne vrši ovakva ni slična krivična djela, odnosno da će se ostvariti svrha iz čl.52 KZ. Po stanovištu suda izrečene krivične sankcije su adekvatne stepenu krivice okrivljenih i težini krivičnog djela.</span>
</p>
<p class="p5"></p>
<p class="p5">
<span>Na osnovu naprijed navedenih krivičnopravnih odredbi te čl.2, 4, 5, 16, 32, 33, 36, 42, 51, 52, 53 i 54 KZ i čl.227, 229, 239, 368 i 374 ZKP-a riješeno je kao u dipozitivu. </span>
</p>
<p class="p5"></p>
<p class="p5">
<span>Sud je obavezao okrivljene da solidarno na ime troškova krivičnog postupka uplate iznos od 816,00 eura, a koji troškovi čine troškove vještaka medicinske, saobraćajne i mašinske struke i branioca po službenoj dužnosti 750,00 eura (okr. Žujić), te da na ime sudskog paušala uplate iznos od po 30,00 eura, u roku od tri mjeseca od dana pravosnažnosti presude u korist Budžeta Crne Gore na žiro račun br. 832-16-52, shodno čl.227 i 229 ZKP-a.</span>
</p>
<p class="p5"></p>
<p class="p5">
<span>Shodno čl.239 ZKP-a sud je oštećenu Lombauer Sanju sa postavljenim imovinskopravnim zahtjevom uputio na parnicu.</span>
</p>
<p class="p5"></p>
<p class="p1">
<span>OSNOVNI SUD U KOTORU</span>
</p>
<p class="p1">
<span>Dana, 31.12.2012. godine</span>
</p>
<p class="p1"></p>
<p class="p3">
<span>Zapisničar                                                                                            SUDIJA</span>
</p>
<p class="p5">
<span>Tamara Počanić                                                                Danijela Samardžić s.r.</span>
</p>
<p class="p5"></p>
<p class="p5"></p>
<p class="p5">
<span>PRAVNA POUKA: Protiv ove presude ima se pravo žalbe u roku od 8 dana od dana pravosnažnosti presude Višem sudu u Podgorici, a preko ovog suda.</span>
</p>
<p class="p7"></p>
<p class="p8"></p>
<p class="p7"></p>


</body>
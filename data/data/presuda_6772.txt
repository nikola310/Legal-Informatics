<div style="text-align: right">
	<strong>K.br. 04/748</strong><br>
	&nbsp;</div>
<div style="text-align: center">
	<strong>U IME NARODA</strong></div>
<div style="text-align: justify">
	&nbsp;</div>
<div style="text-align: justify">
	&nbsp; <strong>OSNOVNI SUD U PODGORICI, </strong>kao krivični, u vijeću sastavljenom od sudije Jovović Željke, kao predsjednika vijeća i sudija porotnika Lopičić Vasa i Radević Angeline, kao članova vijeća, uz učešće Rajković Danijele, kao zapisničara, u krivičnom predmetu protiv optuženih<strong> N. D.,</strong> <strong>M. Ž., P. Ž., K. N., V. R.</strong> zbog krivičnog djela utaja poreza i doprinosa iz čl.264 st.2 u vezi st. 1 KZ, i <strong>S. S.</strong>, zbog pet krivičnih djela utaja poreza i doprinosa putem pomaganja iz čl.264 st.2 u vezi st. 1 KZ u vezi čl. 25 KZ, rješavajući po optužnici ODT-a Podgorica Kt.br. 1284/01 od 05.07.2004. godine, nakon glavnog javnog pretresa, održanog dana 18.11.2009. godine, u prisustvu zamjenika ODT-a&nbsp; Podgorica Š. M., optuženog N. D. i njegovog branioca K. R. advokata iz Podgorice, optuženih M. Ž., P.Ž., V. R., i branioca po službenoj dužnosti optužene S. S., P. F. advokata iz Podgorice, a u odsustvu optuženih K. N. i S. S., nakon tajnog vijećanja i glasanja, donio je a dana 20.11.2009. godine javno objavio<br>
	&nbsp;</div>
<div style="text-align: center">
	<strong>P R E S U D U</strong></div>
<div style="text-align: center">
	&nbsp;</div>
&nbsp;&nbsp;&nbsp;&nbsp;&nbsp;&nbsp; <strong>Optuženi</strong><br>
<div style="text-align: justify">
	<strong>&nbsp;&nbsp;&nbsp;&nbsp;&nbsp;&nbsp; N. D.</strong>,&nbsp; JMB xxxxxxxxxxxxx, od oca L. i majke Z., rođene M., rođen 14.11.1970.godine u Podgorici, sa prebivalištem u mjestu rođenja ul. Zeckog Odreda br. xx, po zanimanju elektrotehničar, oženjen, otac jednog djeteta, lošeg imovnog stanja, neosuđivan.<br>
	<strong>&nbsp;&nbsp;&nbsp;&nbsp;&nbsp;&nbsp; M. Ž.</strong>, JMB xxxxxxxxxxxxx, od oca N. i majke M., rođene P., rođena 16.04.1962.godine u Podgorici, sa prebivalištem u mjestu rođenja Karabuško polje bb, po zanimanju frizer, nezaposlena, udata, majka četvoro djece, završila srednju Tehničku školu, crnogorka, lošeg imovnog stanja, neosuđivana.<br>
	<strong>&nbsp;&nbsp;&nbsp;&nbsp;&nbsp;&nbsp; P. Ž.</strong>, JMB xxxxxxxxxxxxx, od oca N. i majke M., rođene P., rođen 18.02.1964. godine u Podgorici, sa prebivalištem u mjestu rođenja ul. Karabuško polje bb, nezaposlen, završio Osnovnu školu, oženjen, otac troje djece, vojsku služio 1982.godine u Puli, lošeg imovnog stanja, osuđivan presudom Višeg suda u Podgorici K.br. 18/93 od 19.12.1994. godine zbog krivičnog djela iz čl. 190 st. 2 u vezi čl. 185 st. 1 KZ RCG (3 godine zatvora) i presudom Osnovnog suda u Podgorici K.br. 1135/94 od 07.06.1997. godine zbog krivičnog djela iz čl. 131 st. 1 KZ RCG (1 mjesec zatvora uslovno 1 godina).<br>
	<strong>&nbsp;&nbsp;&nbsp;&nbsp;&nbsp;&nbsp; V. R.</strong>, JMB xxxxxxxxxxxxx, od oca B. i majke M., rođene R., rođen 03.10.1965. godine u Baru, sa prebivalištem u Podgorici ul.Vojvode Mirka Petrovića br. xxx, po zanimanju autoelektričar, oženjen, otac dvoje djece, lošeg imovnog stanja,&nbsp; neosuđivan.<br>
	<strong>&nbsp;&nbsp;&nbsp;&nbsp;&nbsp;&nbsp; S. S.</strong>,&nbsp; od oca R. i majke M., rođene Č., rođena 09.02.1960. godine u Baru, sa prebivalištem u Podgorici ul. 13.jula br. x, osuđivana presudom Osnovnog suda u Podgorici K.br. 500/90 od 27.06.1994. godine zbog krivičnog djela iz čl. 232 st. 1 (4 mjeseca zatvora uslovno dvije godine).<br>
	&nbsp;</div>
<div style="text-align: center">
	<strong>Krivi su</strong></div>
<div style="text-align: justify">
	&nbsp;</div>
<div style="text-align: justify">
	<strong>&nbsp;&nbsp;&nbsp;&nbsp;&nbsp;&nbsp; Što su:</strong><br>
	&nbsp;&nbsp;&nbsp;&nbsp;&nbsp;&nbsp; 1. <strong>Optuženi N. D.</strong> u periodu od 10.04. do 8.08.2000.godine u Podgorici kao vlasnik i direktor preduzeća "N. C." u namjeri da izbjegne plaćanje poreza nije prijavio zakonito stečeni prihod koja činjenica je od uticaja na utvrđivanje poreske obaveze u čemu mu je sa umišljajem pomogla <strong>optužen</strong><strong>a S. S.</strong> na način što je optuženi N. kupljenu robu u ukupnom iznosu od 958.714.60 DEM prodao, bez prateće dokumentacije, a da na istu Direkciji javnih prihoda RCG nije platio porez na promet u ukupnom iznosu od 124.632,90 DEM protivvrijednosti 63.723,79 € što je suprotno čl. 26 i 51 Zakona o porezu na promet koju robu je optužena S. S. nabavljala i posredovala u prodaji iste NN licima te u ime i za račun preduzeća "N. C." sačinjavala račune otpremnice i izjave koje je optuženi N. potpisivao, a optužena S. S. ovjeravala pečatom preduzeća,<br>
	&nbsp;&nbsp;&nbsp;&nbsp;&nbsp;&nbsp; 2. <strong>Optužena M. Ž.</strong> u periodu od 23.06. do 8.08.2000. godine u Podgorici kao vlasnik i direktor preduzeća OD "I. M." iz Podgorice u namjeri da izbjegne plaćanje poreza nije prijavila zakonito stečeni prihod koja činjenica je od uticaja na utvrđivanje poreske obaveze u čemu joj je sa umišljajem pomogla <strong>optužen</strong><strong>a S. S.</strong> na način što je optužena M. kupljenu robu u ukupnom iznosu&nbsp; od 422.690,81 DEM prodala, bez prateće dokumentacije i tako izbjegla plaćanje poreza na promet Direkciji javnih prihoda RCG u ukupnom iznosu od 54.949,81 DEM - protivvrijednosti 28.095,39 € što je suprotno čl. 26 i 51 Zakona o porezu na promet koju robu je optužena S. S. nabavljala i posredovala u prodaji iste NN licima, te u ime i za račun preduzeća OD "I. M." sačinjavala račune, otpremnice i izjave koje je optužena M. Ž. potpisivala, a optužena S. S. ovjeravala pečatom preduzeća,<br>
	&nbsp;&nbsp;&nbsp;&nbsp;&nbsp;&nbsp; 3. <strong>Optuženi P. Ž.</strong> u periodu od 1.01. do 22.07.2000. godine u Podgorici kao vlasnik i direktor OD "P. C." u namjerni da izbjegne plaćanje poreza nije prijavio zakonito stečeni prihod koja činjenica je od uticaja na utvrđivanje poreske obaveze u čemu mu je sa umišljajem pomogla <strong>optužen</strong><strong>a S. S.</strong>, na način što je optuženi P. kupljenu robu u ukupnom iznosu od 204.610,29 DEM prodao bez prateće&nbsp; dokumentacije i tako izbjegao plaćanje poreza na promet Direkciji javnih prihoda RCG u ukupnom iznosu od 26.599,34 DEM protivvrijednosti 13.600,03 € što je suprotno čl. 26 i 51 Zakona o porezu na promet koju robu je optužena S. S. nabavljala i posredovala u prodaji iste NN licima, te u ime i za račun preduzeća OD "P. C." sačinjavala dokumentaciju koju je optuženi P. potpisivao, a optužena S. S. ovjeravala pečatom preduzeća,<br>
	&nbsp;&nbsp;&nbsp;&nbsp;&nbsp;&nbsp; 4. <strong>Optuženi V. R.</strong> u periodu od 1.01. do 19.05.2000.godine u Podgorici kao vlasnik i direktor OD "V. C." u namjeri da izbjegne plaćanje poreza nije prijavio zakonito stečeni prihod koja činjenica je od uticaja na utvrđivanje zakonske obaveze&nbsp; u čemu mu je umišljajno pomogla <strong>optužen</strong><strong>a S. S.</strong>, na način što je optuženi V. kupljenu robu u ukupnom iznosu od 1.013.606,35 DEM prodao bez prateće dokumentacije i tako izbjegao plaćanje poreza na promet Direkciji javnih prihoda RCG u ukupnom iznosu od 131.768,83 DEM protivvrijednosti 67.372,33 € što je suprotno čl. 26 i 51 Zakona o porezu na promet koju robu je optužena S. S. nabavljala i posredovala u prodaji iste NN licima te u ime i za račun preduzeća "V. C." sačinjavala dokumentaciju koju je optuženi Vujović potpisivao, a optužena S. S. ovjeravala pečatom preduzeća,<br>
	&nbsp; - čime su optuženi N. D., M. Ž., P. Ž. i V. R. svako pojedinačno izvršili krivično djelo utaja poreza i doprinosa iz čl. 264 st. 2 u vezi st. 1 Krivičnog zakonika, a optužena S. S. izvršila produženo krivično djelo utaja poreza i doprinosa putem pomaganja iz čl. 264 st. 2 u vezi st. 1 Krivičnog zakonika u vezi čl. 25 i čl. 49 Krivičnog zakonika.<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Pa im Sud za navedeno krivično djelo primjenom citirane zakonske odredbe te čl. 4 st.2, 34, 39, čl. 42 st.1, čl. 52 st. 2, čl. 53 i 54 Krivičnog zakonika i čl.199, 202 i 364 Zakonika o krivičnom postupku, izriče<br>
	&nbsp;</div>
<div style="text-align: center">
	<strong>USLOVNU OSUDU</strong></div>
<div style="text-align: justify">
	&nbsp;</div>
<div style="text-align: justify">
	&nbsp;&nbsp;&nbsp;&nbsp;&nbsp;&nbsp; Kojom im predhodno utvrđuje kaznu zatvora u trajanju od po 1 (jedne) godine i istovremeno određuje da se ista neće izvršiti, ako optuženi u roku od 2 (dvije) godine po pravosnažnosti presude ne izvrše novo krivično djelo i</div>
<div style="text-align: center">
	&nbsp;</div>
<div style="text-align: center">
	<strong>O S U Đ U J E</strong></div>
<div style="text-align: justify">
	&nbsp;</div>
<div style="text-align: justify">
	&nbsp;&nbsp;&nbsp;&nbsp;&nbsp;&nbsp; Na novčanu kaznu u iznosu od po 1.200,00 € (hiljadudvijestotine eura) koju su optuženi dužni platiti u roku od 3 (tri) mjeseca po pravosnažnosti presude pod prijetnjom prinudnog&nbsp; izvršenja, a ako izrečenu novčanu kaznu ne plate u određenom roku Sud će novčanu kaznu zamijeniti kaznom zatvora, tako što će za svakih započetih 25,00€ (dvadesetpet eura) novčane kazne odrediti jedan dan kazne zatvora, s tim da kazna zatvora ne može biti duža od 6 (šest) mjeseci.<br>
	&nbsp;&nbsp;&nbsp;&nbsp;&nbsp;&nbsp; Obavezuju se optuženi N. D., M. Ž., P. Ž., V.R. i S. S. da na ime troškova krivičnog postupka plate solidarno iznos od 1.100,50€, te svi optuženi iznos od po 50,00 € na ime sudskog paušala, kao dijela troškova krivičnog postupka a optužena S. S. i iznos od 2.450,00€, u roku od 15 dana po pravosnažnosti presude, pod prijetnjom prinudnog izvršenja, na žiro-račun ovog suda br. 832-21-37.<br>
	&nbsp;</div>
<strong>II</strong><br>
&nbsp;
<div style="text-align: justify">
	<strong>&nbsp;&nbsp;&nbsp;&nbsp;&nbsp;&nbsp; &nbsp;Prema optuženoj&nbsp; </strong><br>
	<strong>&nbsp;&nbsp;&nbsp;&nbsp;&nbsp;&nbsp; &nbsp;K. N.</strong>,&nbsp; od oca K. i majke V., rođene R., rođena 14.08.1979. godine u Nikšiću, sa prebivalištem u mjestu rođenja Kličevo - Subotička br. x, završila Ekonomsku školu, nezaposlena, neudata, osuđivana presudom Osnovnog suda u Podgorici K.br. 03/4169 od 03.11.2005. godine zbog krivičnog djela iz čl. 133 st 2 u vezi st. 1 KZ RCG (10 mjeseci zatvora uslovno na 2 godine).<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp; Na osnovu čl. 362 st.1 tač.1 ZKP-a<br>
	&nbsp;</div>
<div style="text-align: center">
	<strong>OPTUŽBA SE ODBIJA</strong><br>
	&nbsp;</div>
<div style="text-align: justify">
	&nbsp;&nbsp;&nbsp;&nbsp;&nbsp;&nbsp; Da je:<br>
	&nbsp;&nbsp;&nbsp;&nbsp;&nbsp;&nbsp; U periodu od 13.06. do 30.06.2000. godine u Podgorici kao vlasnik i direktor OD "K. C." u namjeri da izbjegne plaćanje poreza nije prijavila zakonito stečeni prihod koja činjenica je od uticaja za utvrđivanje poreske obaveze, na način što je kupljenu robu&nbsp; u ukupnom iznosu od 700.639,63 DEM prodala na tzv, sivom tržištu i tako izbjegla&nbsp; plaćanje poreza na promet Direkciji javnih prihoda RCG u ukupnom iznosu od 105.095,94 DEM protivvrijednosti 53.734,70 € što je suprotno čl. 26 i 51 Zakona o porezu na promet<br>
	<br>
	&nbsp;&nbsp;&nbsp;&nbsp;&nbsp;&nbsp; - čime bi izvršila krivično djelo utaja poreza i doprinosa iz čl. 264 st. 2 u vezi st. 1 Krivičnog zakonika.<br>
	&nbsp;<br>
	&nbsp;&nbsp;&nbsp;&nbsp;&nbsp;&nbsp; U ovom dijelu nije bilo troškova krivičnog postupka koji bi padali na teret budžetskih sredstava suda.<br>
	&nbsp;</div>
<div style="text-align: center">
	<strong>O b r a z l o ž e nj e</strong><br>
	&nbsp;</div>
<div style="text-align: justify">
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Optužnicom ODT Podgorica Kt.br. 1284/01 od 05.07.2004. godine stavljeno je na teret optuženim N. D., M. Ž., P. Ž., K. N. i V. R. izvršenje krivičnog djela utaja poreza i doprinosa iz čl. 264 st.2 u vezi st.1 KZ a optuženoj S. S. izvršenje pet krivičnih djela utaja poreza i doprinosa putem pomaganja iz čl. 264 st.2 u vezi st.1 KZ u vezi čl.25 st.1 KZ, pa je zamjenik ODT-a M. Š., zastupajući optužnicu na glavnom pretresu odustao od daljeg krivičnog gonjenja protiv optužene K. N., precizirao i izmijenio činjenični opis dispozitiva optužnice, kao u izreci presude, te i pravnu kvalifikaciju u odnosu na optuženu S. S., pa je ostajući kod tako izmijenjene optužnice predložio sudu da optužene oglasi krivim i kazni po zakonu.<br>
	&nbsp;&nbsp;&nbsp;&nbsp; Glavni pretres je održan u odsustvu optužene S. S., obzirom da ista nije dostupna državnim organima, te da su bez uspjeha preduzete zakonske mjere da se ista pronađe i uhvati,&nbsp; da postoje naročito važni razlozi da joj se sudi u odsustvu, imajući u vidu težinu krivičnog djela koje joj se stavlja na teret kao i vrijeme izvršenja djela, a postojao je predlog ODT-a za suđenje u odsustvu, sve ovo shodno čl. 312. st.2&nbsp; ZKP-a, te u odsustvu optužene K. N., na osnovu čl. 314 ZKP-a, u očekivanju presude kojom se optužba odbija.<br>
	&nbsp;&nbsp;&nbsp;&nbsp; Optuženi N. D. u svojoj odbrani u prethodnom postupku i na glavnom pretresu navodi da je vlasnik i direktor firme "N. C." iz Podgorice koja je bila uredno registrovana kod Privrednog suda u Podgorici, a koju firmu je sam osnovao. Navodi, da je njegov prijatelj Z. M. tražio da odradi neki posao preko firme, te mu je, ne znajući da je on u kombinaciji sa S. S., to i dozvolio. S. S. je upoznao i sa njom bio par puta na ručku i osim ovog druge koristi nije imao. Navodi da je podizao izvještaje u Upravi prihoda na Cvijetinom brijegu i da o ovim poslovima ne zna ništa drugo. Na glavnom&nbsp; pretresu je pojasnio da je deponovao svoj potpis i potpisivao račune, otpremnice i virmane, koje mu je donosila S. S., a da je pečat firme bio kod S. S., koja je bila i knjigovođa, a da pri tome nije znao na što se papiri odnose. Navodi da ovo ne bi radio da je znao da je to krivično djelo, te da mu je poznato da vlasnik i direktor odgovaraju za preduzeće, kao i da su dužni da prijave svoje poslovanje i uplaćuju porez, a da je od otvaranja firme i od ovih poslova očekivao dobit. Naveo je da ga, kada je&nbsp; otvorio firmu, ni Sogić Snežana, ni Z. M. nisu upoznali sa činjenicom da se radi o nabavci ljekova, niti o nekim poslovima za Vladu. U završnoj riječi pridružio se završnoj riječi svog branioca.<br>
	&nbsp;&nbsp;&nbsp;&nbsp; Branilac optuženog u završnoj riječi je naveo da provedenim postupkom nije utvrđeno da su optuženi izvršili krivično djelo koje im se stavlja na teret, jer ostaje neutvrđeno za koliko novca su optuženi oštetili budžet, a nije utvrđeno i da su optuženi prodavali robu, te njena vrsta i količina. Konačno, nalazeći da su optuženi, kao ovlašćena lica u pravnom licu bili dužni obezbijediti podatke o porezu, a što odbrana ne spori, ukazuje da je sporan način obračuna poreza, jer se visina poreske obaveze ne može utvrditi na način kako je to urađeno nalazima na kojima se optužba zasniva. Predložio je konačno, da sud optužene oslobodi optužbe, a ukoliko sud nađe drugačije da ima u vidu olakšavajuće okolnosti prilikom izricanja sankcija.<br>
	&nbsp;&nbsp;&nbsp;&nbsp; Optužena M. Ž. u svojoj odbrani u prethodnom postupku i na glavnom pretresu navodi da je na inicijativu i po nagovoru svog brata P. Z. otvorila firmu DO "I. M.", koja je uredno registrovana&nbsp;&nbsp;&nbsp;&nbsp;&nbsp;&nbsp;&nbsp;&nbsp; kod Privrednog suda u Podgorici. Ona je deponovala svoj potpis i bila svjesna činjenice da je bila osnivač i direktor tog preduzeća. Brat joj je prilikom razgovora rekao da će za ovaj posao imati jednu platu mjesečno, otprilike oko 300,00 DM, ali je dobila samo 200,00€. Misli da je firma radila nešto oko 25-26 dana i za to vrijeme je bratu Z. potpisivala sve što joj je donosio na potpis, a radilo se o virmanima i nalozima. Navodi da je S. S. jednom prilikom srela i brat joj je rekao da ona vodi knjige za firmu. S. S. je bila mala i debela. Na glavnom pretresu je pojasnila da se sjeća jednog posla koji su u tom periodu radili, a u pitanju je bila neka kozmetika, kada su joj donešeni na potpis računi ili uplatnice koji su bili popunjeni i na iste stavljen pečat, pa je ona iste potpisala. Cjelokupna dokumentacija od firme kao i pečat su se nalazili kod S.S., koju je upoznala preko Z. M.. Navodi da je, kada je&nbsp; otvorila firmu, ni S. S. ni Z. M. nisu upoznali sa činjenicom da se radi o nabavci ljekova, niti o nekim poslovima za Vladu. U završnoj riječi je ostajući kod svoje odbrane date tokom postupka navela da zna da neznanje nije opravdanje, ali se jednostavno sve desilo onako kako se desilo.<br>
	&nbsp;&nbsp;&nbsp;&nbsp; Optuženi P. Ž. u svojoj odbrani u prethodnom postupku i na glavnom pretresu navodi da je S. S. upoznao preko svog druga M.Z. i tada mu je predložila da otvori firmu i to će mu biti jedini posao da se firma otvori na njegovo ime a zašto će imati finu platu. Pristao je na to i otvorena je firma "P. C." čiji je bio vlasnik i direktor. Navodi da je S. uradila sve oko registracije firme, a on je deponovao potpis i jednom prilikom potpisao blok otpremnica i to jedno 10 komada, a da nije znao ni čim se trguje, niti o čemu se radi, niti je ikada dobio jednog dinara, pa mu je sada jasno o čemu se radi. Naveo je da ga, kada je&nbsp; otvorio firmu, ni S. S. ni Z. M. nisu upoznali sa činjenicom da se radi o nabavci ljekova, niti o nekim poslovima za Vladu.&nbsp; U završnoj riječi je ostao kod odbrane date tokom postupka.<br>
	&nbsp;&nbsp;&nbsp;&nbsp; Optuženi V. R. u svojoj odbrani u prethodnom postupku i na glavnom pretresu navodi da je S. S. upoznao sasvim slučajno i ona ga je angažovala da je vozi tako da joj je bio vozač, ili bolje rečeno potrčko. S. S. je bila mala i debela. S. mu se predstavila kao diplomirani ekonomista, a nakon toga je počela da ga nagovara da otvori firmu na svoje ime. Navodi da je odbijao i da je rekao da je u stalnom radnom odnosu, ali mu je S. rekla da će ona sve da završi, te mu obećala mjesečnu platu u iznosu od 250,00DM. Tom prilikom mu je rekla da ona sve to radi uredno, te da radi na malo od 200-250,00DM i da sve dabžine uredno plaća, pa je registrovao firmu "V. C.", te deponovao svoj potpis kod suda. Tom prilikom je potpisao i ovlašćenja, ali mu je nakon toga nešto postalo sumnjivo, pa je pitao S. za firmu, a ona mu je rekla da je istu ugasila i da nikom ništa ne duguje. Tom prilikom je S. tražio pečat i papire za firmu, ali iste od S. nije dobio. Navodi da ne zna ni što je kupovao, niti što se kupovali, niti kome je prodata roba, a kasnije je priveden u CB Podgorica, gdje je saznao o čemu se u stvari radi. Naveo je da ga, kada je&nbsp; otvorio firmu, ni S. S., ni Z. M. nisu upoznali sa činjenicom da se radi o nabavci ljekova, niti o nekim poslovima za Vladu. U završnoj riječi je ostao kod svoje odbrane date tokom postupka.<br>
	&nbsp;&nbsp;&nbsp;&nbsp; Optužena S. S. nije iznosila svoju odbranu, imajući u vidu da je bila nedostupna državnim organima, te da joj je suđeno u odsustvu. Branilac optužene je u završnoj riječi naveo da nijednim dokazom nije potvrđeno da je njegova branjenica sačinjavala račune i otpremnice i iste ovjeravala pa time nije ni počinila krivično djelo koje joj je stavljeno na teret, predlažući da je sud oslobodi od otužbe.<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; U dokaznom postupku sud je saslušao svjedoka M. Z., pročitao potvrdu NBJ br. 4896/1 od 9.08.2000.godine za "N. C." i izvještaj, karton deponovanih potpisa za "N.-c." od 10.04.2000. godine i Rješenje Privrednog suda Fi.br.773/00 od 04.04.2000. godine, potvrdu NBJ 4898/1 od 09.08.2000.godine za preduzeće "I. - M." i izvještaj, karton deponovanih potpisa za "I.-M." od 22.06.2000.godine, rješenje Privrednog suda Fi.br. 1623/00 od 16.06.2000.godine, potvrdu NBJ br. 5240/01 od 25.08.2000.godine "P.-c." i izvještaj, karton deponovanih potpisa za "P. c." od 10.12.1999.godine, potvrdu NBJ br. 5245/01 od 28.08.2000 za "K. c." i izvještaj NBJ, karton deponovanih potpisa za "K. c." od 12.06.2000.godine, potvrdu NBJ br. 5244/1 od 25.08.2000. za "V. c." i izvjetaj NBJ, karton deponovanih potpisa za "K. c." od 28.12.1999.godine, po saglasnom predlogu stanaka pročitao nalaz i mišljenje vještaka U. D. od 11.05.2004.godine Ki.br.02/826 i vještaka saslušao neposredno na pretresu, pročitao izvode iz kaznene evidencije na ime optuženih, izvršio uvid u spise predmeta Osnovnog suda u Podgorici K.br. 03/4169 optužene K. N. iz Nikšića, po saglasnom predlogu stranaka pročitao nalaz i mišljenja vještaka P. S. od 15.08.2009. godine i vještaka saslušao neposredno na pretresu i nalaz i mišljenje grupe vještaka od 19.10.2009. godine, te na pretresu neposredno saslušao vještaka M. P. ispred grupe vještaka, pa je sud po završenom postupku ocjenom provedenih dokaza i odbrana optuženih našao da su optuženi N. D., M. Ž., P. Ž., V. R. i S. S. počinili krivična djela stavljena im na teret pa ih je oglasio krivim sa sledećih razloga:<br>
	Svjedok M. Z., u svom iskazu na glavnom pretresu je naveo da poznaje optužene i da je došao da svjedoči na poziv N. D., a optuženi P. Ž. mu je kum. Navodi da je poznavao S. S., da su se družili i ona ga je jednom prilikom zamolila da joj pomogne da formira firmu sa ciljem da pomogne Vladi Crne Gore i narodu, a radilo se o nabavci ljekova. Par puta je čuo da je S. razgovarala sa nekim putem telefona, koga je oslovljavala sa R., a ona mu je rekla da je razgovarala sa R. B., te da sa istim povremeno obavlja poslove za Vladu. Poznavao je brata i majku S. S., išao je da je traži, ali je nije našao. Pojasnio je da je S. S. preporučio svoje prijatelje, a on nije otvorio preduzeće i na taj način pomogao S. S., jer je imao svoje preduzeće "S." u kome je bio izvršni direktor, a da sa S. S. nije imao druge poslovne odnose, osim što je upoznao sa optuženima, pa ne zna ništa o njihovom poslovanju, dakle o osnivanju, nabavci i prodaji robe.<br>
	Iz potvrde NBJ br. 4896/1 od 9.08.2000. godine za "N. c." i izvještaja, sud je utvrdio da je ovo ortačko društvo u periodu do 10.04.2000. do 08.08.2000. godine na svom žiro-računu ostvarilo kumulativni promet u iznosu od&nbsp; 958.714,60 DEM.<br>
	Iz kartona deponovanih potpisa za "N.-C." od 10.04.2000. godine i rješenje Privrednog suda Fi.br. 773/00, sud je utvrdio da je ortačko društvo za proizvodnju, promet i usluge "N. C." iz Podgorice upisano u registar Privrednog suda dana 04.04.2000. godine čiji osnivači su N. D. i R. S., a čiji je ovlašćeni zastupnik sa deponovanim potpisom u kartonu deponovanih potpisa N. D..<br>
	Iz potvrde NBJ br. 4898/1 od 09.08.2000. godine za preduzeće "I. - M." i izvještaj, sud je utvrdio da je ovo preduzeće u periodu od 23.06.2000. do 08.08.2000. godine na svom žiro-računu ostvarilo kumulativni promete u iznosu od 422.690,81 DEM.<br>
	Iz kartona deponovanih potpisa za "I.-M." od 22.06.2000. godine i Rješenja Privrednog suda Fi.br. 1623/00 od 16.06.2000. godine, sud je utvrdio da je ortačko društvo za trgovinu, promet i usluge "I. M." OD, iz Podgorice, upisano u registar privrednog suda Podgorica dana 16.06.2000. godine, čiji osnivači su M. Ž. i N. D., a ovlašćeni zastupnik sa deponovanim potpisom u kartonu deponovanih potpisa je M. Ž..<br>
	Iz potvrde NBJ br. 5240/01 od 25.08.2000.godine "P.- C." i izvještaj, sud je utvrdio da&nbsp; je ovo društvo u periodu od 01.01.2000. do 01.07.2000. godine ostvarilo promet u iznosu od 204.610,29 DEM.<br>
	Iz kartona deponovanih potpisa za "P. C." od 10.12.1999.godine,&nbsp; utvrđeno je da je ovlašćeno lice sa deponovanim potpisom P. Ž..<br>
	Iz potvrde NBJ br. 5244/1 od 25.08.2000. za "V. C." i izvjetaj NBJ, sud je utvrdio da je u periodu od 01.01. do 19.05.2000. godine na svom žiro-računu ostvarilo kumulativni promet u iznosu od 1.013.606,35 DEM.<br>
	Iz kartona deponovanih potpisa za "V.C." od 28.12.1999.godine, utvrđeno je da je ovlašćeno lice sa deponovanim potpisom V. R..<br>
	Iz spisa predmeta Osnovnog suda u Podgorici K.br. 03/4169 optužene K. N. iz Nikšića, sud je utvrdio da je K. N. pravosnažnom presudom K.br. 03/4169 od 03.11.2005. godine osuđena zbog krivičnog djela poreska utaja iz čl. 133 st. 2 u vezi st. 1 KZ RCG, kojom joj&nbsp; je izrečena uslovna osuda i utvrđena kazna zatvora u trajanju od 10 (deset) mjeseci pod uslovom da u roku od 2 (dvije) godine ne izvrši novo krivično djelo.<br>
	Sudski vještak U. D. u nalazu i mišljenju od 11.05.2004. godine Ki.br.02/826 konstatuje da su predmetna preduzeća registrovana kod Privrednog suda u Podgorici te da je za ista kod Službe platnog prometa filijala Podgorica otvoren žiro račun a optuženi su deponovali svoje potpise. Nalazom je konstatovano da u spisima predmeta a i po izjavama optuženih ne postoji finansijska dokumentacija iz koje bi se utvrdilo da je roba prodata na osnovu uredno izdate i dobijene pravdajuće dokumentacije tj. ne postoje računi, izjave, otpremnice i priznantice, pa vještak konstatuje da je roba prodata na sivom tržištu, te da je pri ovako izvršenom ilegalnom prometu robe za navedene periode izbjegnuto plaćanje poreza na promet na malo i to za Ortačko društvo »N. c.« u iznosu od 68.679,79€ po stopi od 14%, za&nbsp; Ortačko društvo »I. M.« u iznosu od 30.256,57€ po stopi od 14%, za Ortačko društvo »P. c.« u iznosu od 14.645,18€ po stopi od 14% i za&nbsp; Ortačko društvo »V. c.« u iznosu od 72.554,81€ po stopi od 14%, odnosno iznosu od 77.737,30€ po stopi od 15% . Vještak je mišljenja da su direktori i osnivači navedenih Ortačkih društava odgovorni za poslovanje svojih preduzeća i za način i postupak formiranja dokumentacije, prodaju robe i za izvršavanje obaveza prema društvenoj zajednici. Pojašnjavajući nalaz na glavnom pretresu vještak navodi da je poreske obaveze Ortačkih društava utvrdio na osnovu podataka iz Službe platnog prometa i primjenom poreske stope.<br>
	Sudski vještak P.S. u nalazu i mišljenju od 15.08.2009. godine se&nbsp; izjasnio da, na osnovu datog kumulativnog iznosa prometa, u konkretnom predmetu nije moguće utvrditi precizan iznos obračunatog poreza koji je ostvaren preko žiro računa preduzeća te da nije moguće utvrditi da li je ostvaren promet proizvoda po opštoj stopi, nižoj stopi ili se eventualno radilo o prometu proizvoda za koje je predviđeno oslobađanje od poreza. Nalazom je konstatovano da za optužene u spornom periodu za koji im se stavlja na teret krivično djelo utaja poreza, nadležni poreski organ&nbsp; nije obavio kontrolu finansijskog poslovanja preduzeća, a koja kontrola bi rezultirala adekvatnom dokumentacijom za izradu nalaza u smislu pravilnog i preciznog obračuna poreza, te da objektivno nije u mogućnosti da sa stanovišta struke i nauke da jasan, detaljan i objektivan nalaz koji bi služio za rasvjetljavanje ove činjenično pravne stvari. Pojašnjavajući nalaz na glavnom pretresu vještak je naveo da je prilikom izrade nalaza koristio finansijsku dokumentaciju iz spisa predmeta, ne upuštajući se u izjave optuženih, jer nije smatrao za potrebno da vještačenjem obuhvati njihove izjave te da, i kod činjenice da nijedan od optuženih nisu predali poreske prijave niti su vodili evidenciju i činjenice da su optuženi izjavili da je vršena prodaja robe, ne pricizirajući pri tome koje robe, je ostao kod nalaza da ne može precizno utvrditi&nbsp; poresku osnovicu i visinu poreza.Vještak dalje pojašnjava da je kupac, u slučaju da se radi o prometu robe na veliko, dužan da prodavcu (u konketnom slučaju optuženim) preda pismenu izjavu na osnovu koje prodavac izdaje račun, odnosno fakturu na kojoj nije iskazan porez na promet sa naznakom da je roba za dalju prodaju, a ukoliko u dokumentaciji nema izjave, onda se smatra da je riječ o prometu na malo a da, u konkretnom slučaju, nije u mogućnosti dati kvalitetan nalaz o visini poreza ni po najpovoljnijoj stopi nalazeći da dobijeni podatak ne daje objektivan i stručan rezultat koji se od nalaza traži.<br>
	Iz nalaza i mišljenja sudskih vještaka P. M., R. M. i R. P., koji su postupali kao grupa vještaka i nalaz dali na osnovu podataka iz spisa predmeta i važećih propisa, sud je utvrdio da nijedno od predmetnih Ortačkih društava nije vodilo propisane poslovno knjigovodstvene i finansijske evidencije, niti u spisima ima dokumentacije na osnovu koje bi se utvrdilo da li su, kada i koliko robe isporučili i fakturisali kupcima, niti dokaza da su kupcima fakturisali izvršene usluge, a kod činjenice da su imali prilive sredstava na svojim žiro računima, te činjenice da su bili poreski obveznici, dakle bili dužni da vode propisane evidencije, sačinjavaju i čuvaju propisanu dokumentaciju i uredno prijave ostvarene prihode, vještaci nalaze da se radi o manjku robe pri čemu se kao manjak tretira i promet za koji nema pismenih dokaza, odnosno kada nema dokaza šta je, kada i u kojoj vrijednosti prodato, a što se smatra i prodajom na sivom tržištu, te svi prilivi evidentirani na računima predmetnih ortačkih društava čine poresku osnovicu za obračun poreza na promet, posebno poreza na promet i dodatnog poreza na promet. Vještaci su u nalazu izvršili obračun poreza po višoj, nižoj i obračun u visini 50% po višoj tarifi i 50% po nižoj tarifi, nalazeći da je realan obračun po višim stopama po kojima je oporeziv manjak ili prodaja&nbsp; robe na sivom tržištu. Obračunavajući porez po nižoj tarifi vještaci su utvrdili da je za OD »N. c.« na ostvareni promet od 958.714,60 DEM iznos neplaćenog poreza 124.632,90 DEM odnosno 63.723,79€, za OD »I. M.« na ostvareni promet od 422.690,81 DEM iznos neplaćenog poreza 54.949,81 DEM odnosno 28.095,39€, za OD »V.c.« na ostvareni promet od 1.013.606,35 DEM iznos neplaćenog poreza 131.768,83 DEM odnosno 67.372,33€ i za OD »P. c.« na ostvareni promet od 204.610,29 DEM iznos neplaćenog poreza 26.599,34 DEM odnosno 13.600,03€, sve po stopi od 13%. Pojašnjavajući nalaz na glavnom pretresu vještak M. P., ispred grupe vještaka, je naveo da priliv na žiro računu preduzeća&nbsp; optuženih&nbsp; predstavlja poresku osnovicu za obračun poreske obaveze o čemu u spisima predmeta postoji vjerodostojna isprava-potvrda Službe platnog prometa, pri čemu je nebitno koliko je bilo odliva sa računa, jer odliv ne služi kao osnovica za utvrđivanje poreske obaveze.<br>
	Sudski vještak finansijske struke Š. V. je nakon usaglašavanja nalaza sa nalazom grupe vještaka izjavio da se njegov nalaz u bitnom ne razlikuje sa nalazom grupe vještaka, s tim što je prilikom izrade svog nalaza napravio tehničku grešku te primijenio stopu od 14 odnosno 15%, a trebalo je primijeniti stopu od 13%, te se u svemu složio sa nalazom grupe vještaka, nalazeći pri tome da se poreska obaveza u konkretnom slučaju treba&nbsp; obračunati po nižoj tarifi, kao najpovoljnijoj po&nbsp; optužene.<br>
	Cijeneći provedene dokaze, kako pojedinačno tako i u njihovom međusobnom odnosu, uz ocjenu navoda odbrane optuženih, sud je utvrdio da su optuženi N. D., M. Ž., P. Ž. i V. R. svako pojedinačno, izvršili krivično djelo utaja poreza i doprinosa iz čl. 264 st. 2 u vezi st. 1 Krivičnog zakonika, a optužena S. S. izvršila produženo krivično djelo utaja poreza i doprinosa putem pomaganja iz čl. 264 st. 2 u vezi st. 1 Krivičnog zakona u vezi čl. 25 i čl. 49 Krivičnog zakonika.<br>
	Naime, iz rješenja Privrednog suda i kartona deponovanih potpisa nesumnjivo je utvrdjeno da su optuženi N. D., M. Ž., P. Ž. i V. R. u kritičnom periodu bili osnivači i ovlašćeni zastupnici sa deponovanim potpisom Ortačkih društava navedenih u izreci presude. Takođe je, iz potvrda NBJ-ZOP Podgorica, nesumnjivo utvrdjeno da su predmetna Ortačka društva u kritičnom periodu na svojim žiro računima ostvarili priliv sredstava. Iz nalaza i mišljenja grupe vještaka i usaglašenog nalaza vještaka finansijske struke Š. V., koje je sud u cjelosti prihvatio i ocijenio ih kao jasne i date saglasno&nbsp; pravilima struke, sud je utvrdio da nijedno od ortačkih društava nije vodilo propisane poslovno knjigovodstvene i finansijske evidencije niti je prijavilo zakonito stečeni prihod, a koja činjenica je od uticaja na utvrđivanje poreske obaveze, te da su kupljenu robu u ukupnim iznosima kako je to navedeno u izreci presude prodali bez prateće dokumentacije, a da na istu Direkciji javnih prihoda RCG nisu platili porez na promet, pri čemu je sud prihvatio stav optužbe i prilikom obračuna poreza na promet prihvatio, kao varijantu najpovoljniju po optužene, obračun poreza po najnižoj tarifi od 13%, pri čemu je porez na promet 9%, posebni porez 2% i dodatni porez 2%.<br>
	Naime, članom 26 Zakona o porezu na promet je propisano da je poreski obveznik dužan da obračuna opšti porez na promet, a članom 51 istog Zakona da je poreski obveznik dužan da u svom knjigovodstvu obezbijedi podatke o poreskim osnovicama, poreskim stopama na osnovu kojih se utvrđuje i plaća poreska obaveza.<br>
	Krivično djelo utaja poreza i doprinosa iz čl. 264 st.2 u vezi st.1 KZ čini lice koje, između ostalog, u namjeri da izbjegne potpuno ili djelimično plaćanje poreza u slučaju obavezne prijave, ne prijavi zakonito stečene prihode, dok krivično djelo iz st.2 ovog člana postoji ako iznos obaveze iz st.1 čije se plaćanje izbjegava prelazi iznos od 10.000,00€. Iz cjelokupnog postupka utvrđeno je da su optuženi N. D., M. Ž., P. Ž. i V. R. postupali suprotno citiranim Zakonskim odredbama, čime su izbjegli plaćanje poreza na promet&nbsp; &nbsp;Direkciji javnih prihoda RCG i to „N. C.“ u ukupnom iznosu od 124.632,90 DEM protivvrijednosti 63.723,79€, OD „I. M." iznos od 54.949,81 DEM odnosno 28.095,39€, OD „V. c.“ 131.768,83 DEM odnosno 67.372,33€ i OD »P.c.« iznos 26.599,34 DEM odnosno 13.600,03€, a koje iznose je sud utvrdio iz nalaza i mišljenja grupe vještaka te usaglašenog nalaza vještaka Š. V., koji su se određeno izjasnili da priliv na žiro računu preduzeća optuženih predstavlja poresku osnovicu za obračun poreske obaveze o čemu u spisima pedmeta postoji vjerodostojna isprava-potvrda Službe platnog prometa, a ovo nasuprot nalazu i mišljenju vještaka P.S., koji sud nije prihvatio, da na osnovu datog kumulativnog iznosa prometa, u konkretnom predmetu nije moguće utvrditi precizan iznos obračunatog poreza i stavu branioca optuženog N. D. da je sporan način obračuna poreza, jer se visina poreske obaveze ne može utvrditi na način kako je to urađeno nalazima vještaka.&nbsp;<br>
	Imajući u vidu sve izloženo, sud nalazi da su optuženi postupali sa direktnim umišljajem, odnosno da su bili svjesni da nisu prijavili zakonito stečene prihode, a u namjeri da potpuno izbjegnu plaćanje poreza, svjesni da vrše utaju većeg iznosa, pa su to i htjeli, što ih čini krivično odgovornim.<br>
	Sud je cijenio navode odbrane svih optuženih da su oni samo registrovali firme i povremeno potpisivali dokumenta koja im je donosila optužena S. S. koja je i obavljala cjelokupno poslovanje, pri tome ne znajući šta potpisuju, pa je navode ovakve odbrane odbio kao neosnovane i sračunato date radi izbjegavanja krivice, a ovo sa razloga što su optuženi kod Privrednog suda registrovali firme na svoje ime i deponovali svoje potpise, potpisivali dokumenta račune, virmane i otpremnice koje im je donosila S. S., pri čemu su očekivali i zaradu, pa sud nalazi da su optuženi, kod takvih okolnosti, kao odgovorna lica bili obavezni da preduzmu i ostale radnje, kao što je prijava i uplata poreskih obaveza,&nbsp; pri čemu okolnost&nbsp; da je S. S. imala učešća u obavljanju poslova, ne oslobađa odgovornosti optužene kao vlasnike i direktore ovih preduzeća.<br>
	Da je optužena S. S. izvršila krivično djelo na način, u vrijeme i u mjestu kako je to predstavljeno u izreci presude, sud je utvrdio iz odbrana optuženih N. D., M. Ž., P. Ž. i V. R.. Naime, svi optuženi saglasno navode da je cjelokupni posao oko nabavke robe obavljala upravo S. S., a što je potvrđeno i iskazom svjedoka M. Z. koji je na njen zahtjev i upoznao S. S. sa ostalim optuženim, a radi registracije preduzeća. Dalje navode da je S. S., nakon što su oni potpisivali dokumentaciju i to račune, otpremnice i izjave, na iste stavljala pečat a nakon toga je posredovala u prodaji ove robe.<br>
	Imajući u vidu da je pomaganje umišljajno doprinošenje, pružanje pomoći drugom licu da izvrši krivično djelo, iz predhodno navedenih odbrana optuženih, sud je utvrdio da je optužena S. S. neposredno pomogla optuženim N. D., M. Ž., P. Ž. i V. R. u izvršenju krivičnog djela utaja poreza i doprinosa na način što je nabavljala robu, posredovala u prodaji iste, sačinjavala otpremnice i izjave koje su optuženi potpisivali i stavljala pečat na iste, pri čemu je, s obzirom da se cjelokupna dokumentacija i pečati nalazili kod nje, znala i da optuženi kao direktori i vlasnici navedenih preduzeća ne prijavljuju zakonito stečene prihode, a koje činjenice su od značaja za utvrđivanje poreske obaveze, te se u njenim radnjama stiču svi elementi produženog krivičnog djela utaja poreza i doprinosa putem pomaganja iz čl. 264 st. 2 u vezi st. 1 Krivičnog zakona u vezi čl. 25 i čl. 49 Krivičnog zakonika a ovo nasuprot stavu branioca optužene da nijednim &nbsp;dokazom nije potvrđeno da je njegova branjenica sačinjavala račune i otpremnice i iste ovjeravala, pri čemu po nalaženju suda ne postoji ni jedna objektivna okolnost ili činjenica koja bi ukazala da su optuženi N. D., M. Ž. P. Ž. i V. R. imali bilo kakvog razloga da neosnovano terete optuženu.<br>
	&nbsp;Optužena S. S. je, preduzimajući navedene radnje, bila svjesna da pomaže u izvršenju krivičnog djela, te da doprinosi izvršenju istog, pa je to i htjela, postupajući na taj način sa direktnim&nbsp; umišljajem kao oblikom vinosti.<br>
	Nadalje, sud je prihvatio pravnu kvalifikaciju optužbe, da je optužena S. S. preduzetim radnjama činjenično predstavljenim u tač. 1, 2, 3 i 4 st. I izreke presude izvršila produženo krivično djelo utaja poreza i doprinosa putem pomaganja iz čl. 264 st. 2 u vezi st. 1 Krivičnog&nbsp; zakonika u vezi čl. 25 i čl. 49 Krivičnog zakonika, jer su sve radnje izvršenja preduzete u vremenskom kontinuitetu, na identičan način, čime su vršena ista krivična djela, korišćenjem iste situacije, sve su preduzete na istom mjestu u Podgorici,&nbsp; sa istovjetnim krajnjim ciljem, te sa istim umišljajem kao bitnim objedinjavajućim elementom.<br>
	U svijetlu nesumnjivo utvrđenog činjeničnog stanja sud je odbio predlog branioca optuženog N. D. da se od Privrednog suda pribave spisi o likvidaciji preduzeća "N. C.”, nalazeći da se&nbsp; iz predloženog dokaza ne bi mogle utvrditi činjenice od uticaja na presuđenje ove krivične stvari, te da bi provođenje ovog dokaza samo vodilo odugovlačenju postupka.<br>
	Sud je kao dokaz proveo i čitanje potvrde NBJ br. 5245/01 od 28.08.2000 za "K. C.", izvještaj NBJ i karton deponovanih potpisa za "K.C." od 12.06.2000.godine, ali se sud nije upustao u analizu ovih dokaza imajući u vidu da se isti odnose na izvršenje djela koje je bilo stavljeno na teret optuženoj K. N. u odnosu na koju je zastupnik optužbe odustao od daljeg krivičnog gonjenja.<br>
	Prilikom izbora vrste i visine krivične sankcije optuženim, Sud je cijenio sve okolnosti iz čl. 42&nbsp; KZ CG, koje su od uticaja da kazna bude manja ili veća, pa je od olakšavajućih okolnosti na strani svih optuženih uzeo u obzir protek vremena od izvršenih krivičnih djela, na strani optuženih N. D., M. Ž., P. Ž. i V. R. njihovu porodičnost, loše materijalne prilike, na strani optuženih N.D., M. Ž. i V.R. raniji neporočan život i s tim u vezi raniju neosudjivanost. Otežavajućih okolnosti nije bilo, budući da raniju osudjivanost optuženog P.Ž. za krivična djela kao u izreci presude, imajući u vidu protek vremena više od 12 godina od osude, a S.S. više od 15 godina, Sud nije cijenio kao otežavajuću okolnost. Imajući uz navedeno u vidu i stepen društvene opasnosti učinjenog krivičnog djela i krivične odgovornosti optuženih kao izvršioca, Sud je mišljenja da, radi krivično pravne zaštite, prema optuženim nije nužno primijeniti kazne, već da će se samim upozorenjem, uz prijetnju kaznom kao u izreci presude i rokom provjeravanja od dvije godine, na optužene u dovoljnoj mjeri uticati da ubuduće ne vrše krivična djela, čime će u potpunosti biti ostvarena svrha izricanja uslovne osude iz čl. 52 KZ, a u okviru opšte svrhe izricanja krivičnih sankcija iz čl. 4 st. 2 KZ. Sud je optuženim, takođe, izrekao i novčanu kaznu u iznosu od po 1.200,00€, obzirom da su za predmetno krivično djelo propisane kumulativno kazne zatvora i novčana kazna, nalazeći da će se ovako izečenom kaznom u potpunosti ostvariti svrha kažnjavanja iz čl. 32 KZ, u okviru opšte svrhe izricanja krivičnih sankcija iz čl. 4 st. 2 KZ. Sud je odredio da će se izrečena novčana kazna, ukoliko optuženi istu ne plate u roku od 3 mjeseca po pravosnažnosti presude, zamijeniti kaznom zatvora tako što će se za svakih započetih 25€ novčane kazne odrediti jedan dan kazne zatvora.<br>
	Kako su optuženi oglašeni krivim obavezani su da na ime troškova krivičnog postupka uplate ovom sudu i to optuženi N. D., M. Ž., P. Ž., V. R. i S. S. solidarno iznos od 1.100,50€, na ime naknade za vještačenja po vještacima ekonomske struke, te svi optuženi iznos od po 50€ na ime sudskog paušala, kao dijela troškova krivičnog postupka a koji iznosi su srazmjerni imovnim prilikama optuženih, trajanju i složenosti krivičnog postupka, a optužena S. S. i iznos od 2.450,00€,&nbsp; koji troškovi se odnose na ime naknade advokatu postavljenom po službenoj dužnosti, shodno advokatskoj tarifi, a ovo shodno čl. 202 u vezi čl. 199 ZKP-a.<br>
	&nbsp;&nbsp;&nbsp;&nbsp;&nbsp;&nbsp; Kako je zastupnik optužbe na glavnom pretresu u završnoj riječi odustao od optužbe protiv optužene K. N. za krivično djelo utaja poreza i doprinosa iz čl. 264 st. 2 u vezi st. 1 Krivičnog zakonika, to je Sud, shodno čl. 362 st.1 tač.1 ZKP-a odlučio da se optužba odbija.<br>
	Na osnovu navedenog, a u smislu citiranih zakonskih odredbi, odlučeno je kao u izreci presude.<br>
	&nbsp;</div>
<div style="text-align: center">
	<strong>OSNOVNI SUD U PODGORICI,<br>
	dana 20. 11. 2009. godine</strong></div>
&nbsp;
<div style="text-align: right">
	<strong>PREDSJEDNIK VIJEĆA-SUDIJA</strong><br>
	<strong>Željka Jovović</strong><br>
	&nbsp;</div>

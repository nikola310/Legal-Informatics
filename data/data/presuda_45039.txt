<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.p1{text-align:justify;hyphenate:auto;font-family:Times New Roman;font-size:12pt;}
.p2{text-align:center;hyphenate:auto;font-family:Times New Roman;font-size:12pt;}
.s1{font-weight:bold;}
</style>
<meta content="dragisa.baletic" name="author">
</head>
<body class="b1 b2">
<p class="p1">
<span>										K.br.18/10</span>
</p>
<p class="p1"></p>
<p class="p1"></p>
<p class="p2">
<span class="s1">U IME NARODA</span>
</p>
<p class="p1"></p>
<p class="p1"></p>
<p class="p1">
<span>	Osnovni sud u Pljevljima, kao prvostepeni krivični sud po sudiji Branku Pejoviću uz  sudjelovanje zapisničara Djondović Milenka u krivičnom predmetu protiv okrivljenog A. D. iz sela V. K. opština P., zbog krivičnog djela protivpravno zauzimanje zemljišta iz čl. 254. st.1. KZ CG, po optužnom predlogu ODT Pljevlja Kt.br.256/09 od 30.12.2009. godine, nakon održanog glavnog i javnog pretresa u prisustvu zamjenika ODT, okrivljenog kao i svjedoka - oštećenog dana 06.04.2010. godine, donio je i javno objavio</span>
</p>
<p class="p1"></p>
<p class="p1"></p>
<p class="p2">
<span class="s1">P R E S U D U</span>
</p>
<p class="p1"></p>
<p class="p1"></p>
<p class="p1">
<span>	Okrivljeni </span><span class="s1">A. D.</span><span> JMBG ... od oca D. i majke D. rodjena L., rodjen dana ... godine u selu V. K. gdje i živi, državljanin  CG po zanimanju penzioner, oženjen otac dvoje djece, pismen završio osnovnu školu, vojsku služio 1977/78. godine u Lj. Republika Slovenija, ne vodi se u VE, srednjeg imovnog stanja, živi od penzije, ranije osudjivan presudom Osnovnog suda Pljevlja K.br.129/91 od 23.12.1991. godine zbog krivičnog djela iz čl. 172. st.1. KZ SFRJ izrečena mu uslovna osuda i presudom ovog suda K.br.248/99 od 14.04.2000. godine zbog krivičnog djela iz čl. 37. KZ RCG izrečena mu uslovna osuda.</span>
</p>
<p class="p1"></p>
<p class="p1"></p>
<p class="p2">
<span class="s1">K r i v   j e</span>
</p>
<p class="p1"></p>
<p class="p1"></p>
<p class="p1">
<span>	Što je:</span>
</p>
<p class="p1">
<span>	tokom ljeta 2008. godine u mjestu V. K. opština P. protivpravno zauzeo državno zemljišta, dio parcele br... po kulturi pašnjak VI kl. u površini od 3.073 m2 upisanog u LN br... KO G. na ime državna svojina - opština P., na način što je zauzeto zemljište zaogradio koljem i bodljikavom žicom, u mjerama i granicama sa sjeverne strane u dužini od 59,4 m + 12,8 m sa zapadne strane u prelomima u dužini 31,6 m + 8,1 m+3,3m+23,55m+33,15 m, sa južne strane u prelomima u dužini od 13,5 m i sa istočne strane u prelomima u dužini 16,6 m +18,35 m + 20,15 m +25,65 m +8,3 m +7,1 m +18,4m +10,95 m + 9,33 m + 8,5 m, te ostavio vratnice za progon stoke, a u oktobru mjesecu 2009. godine oštećenom A. M. zabranio progon stoke naznačenom parcelom i time oštećenog onemogućio u korišćenju naznačenog zemljišta,</span>
</p>
<p class="p1">
<span>	čime je izvršio krivično djelo protivpravno zauzimanje zemljišta iz čl. 254. st.1. KZ CG,</span>
</p>
<p class="p1">
<span>	pa ga sud na osnovu već citiranog zakonskog propisa, a primjenom članova 4, 5, 13, 15, 32, 33, 39, 42, 45. i 46. KZ CG te članova 199. i 202. ZKP CG</span>
</p>
<p class="p1"></p>
<p class="p1"></p>
<p class="p2">
<span class="s1">O S U D J U J E</span>
</p>
<p class="p1"></p>
<p class="p1">
<span>	Na novčanu kaznu u iznosu od 300,00 eura (trista eura) koju će okrivljeni platiti ovom sudu u roku od 3 mjeseca po pravnosnažnosti presude u 3 jednake mjesečne rate.</span>
</p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1">
<span>	Ako okrivljeni u odredjenom roku ne plati novčanu kaznu sud će novčanu kaznu zamijeniti kaznom zatvora tako što će se za svakih započetih 25,00 eura novčane kazne odrediti po jedan dan kazne zatvora.</span>
</p>
<p class="p1">
<span>	Okrivljeni se obavezuje da na ime troškova vodjenja krivičnog postupka plati ovom sudu iznos od 291,50 eura, a na ime paušala iznos od 27,50 eura.</span>
</p>
<p class="p1">
<span>	Troškove krivičnog postupka i paušal okrivljeni će platiti ovom sudu u roku od 15 dana po pravnosnažnosti presude pod prijetnjom prinudnog izvršenja.</span>
</p>
<p class="p1">
<span>	Obavezuje se okrivljeni da oštećenim Opštini P. i Upravi za šume - P. j. P. oslobodi zauzeto zemljište tako što će postavljenu ogradu u cjelosti ukloniti.</span>
</p>
<p class="p1"></p>
<p class="p2">
<span class="s1">O b r a z l o ž e n j e</span>
</p>
<p class="p1"></p>
<p class="p1">
<span>	Osnovno državno tužilaštvo u Pljevljima optužnim predlogom Kt.br.256/09 od 30.12.2009. godine optužilo je okrivljenog A. D. iz sela V. K. opština P. zbog krivičnog djela protivpravno zauzimanje zemljišta iz čl. 254. st.1. KZ CG navodeći da je okrivljeni krivično djelo izvršio na način mjesto i vrijeme kako je to bliže opisano u izreci ove presude.</span>
</p>
<p class="p1">
<span>	U završnoj riječi zamjenik ODT-a je u cjelosti ostao pri podignutom optužnom predlogu i predložio da sud okrivljenog oglasi krivim i osudi po zakonu.</span>
</p>
<p class="p1">
<span>	Okrivljeni A. D. u svoju odbranu u predmetu istražnih radnji je istakao da živi u selu V. K. te da su on i njegov brat D. vlasnici porodične kuće i imanja u tom selu. Takodje su vlasnici parcele zv. "K." koja se nalazi sa desne strane kroz koju je godinama progonio stoku oštećeni A. M., a koga je on godinama opominjao da kroz njegovu parcelu ne progoni stoku i parcela zv. "P. d." koji se nalazi sa lijeve strane. Izmedju parcele zv. "K." i parcele zv. "P. d." prolazi seoski put. Ove parcele su sa 3 strane bile zaogradjene sa ogradama koje su ih razdvajale od parcela koje su u vlasništvu njegovih rodjaka,a prije od prilike 4 godine sa četvrte strane su ogradu postavili on i njegov rodjak J. A.. Dalje ističe da kada pokosi parcelu zv. "P. d." on i J. na ovim parcelama napasaju stoku. Dalje napominje da kada su postavili ogradu sa četvrte strane stavili su vratnicu na seoski put na način što je vratnica široka oko 5 m i koja je pokretna i u svako doba može da se otvori. Napomenuo je da seoski put, a ni vratnica koju su postavili nisu sporni i on ne osporava ni oštećenom A. M. da seoskim putem progoni stoku. Obzirom da izmedju njegovih pracela i seoskog puta ne postoji ograda koja razdvaja seoski put od parcela on i J. su postavili vratnicu na seoski put kako stoka koju napasaju na tim parcelama nebi izlazila. Napomenuo je da godinama A. M. progoni stoku seoskim putem, a takodje i korz njegovu parcelu zv. "K.", pa ga je okrivljeni više puta opominjao kao i njegove unuke i njegovog sina. Medjutim, oštećeni M. sada osporava njegovo pravo svojine na parceli zv. "K." i tvrdi da je to državno zemljište. Dalje ističe da se sjeća da je parcela zv. "K." oduvijek bila u vlasništvu njegove porodice te da je ta parcela orata i sijato žito. Takodje, ističe da mu je poznato gdje je parcela zv. "G. d.", ali on na toj parceli nikakvo zemljište nije zauzimao niti zagradjivao niti isto koristi. Istakao je da nije protivpravno zauzeo državno zemljište i ne osporava A. M. da progoni stoku seoskim putem, izmedju njegovih parcela, ali mu osporava da progoni stoku kroz njegovu parcelu zv. "K.". Napomenuo je da vratnica koju su on i J. postavili na seoski put je pokretna i ne osporava M. da otvara vratnicu i progoni stoku seoskim putem. </span>
</p>
<p class="p1">
<span>	U završnoj riječi je istakao da se ne osjeća krivim te da je spornu ogradu postavio samo da mu tudja stoka nebi pravila štetu na imanju.</span>
</p>
<p class="p1">
<span>	U dokaznom postupku sud je izvršio uvidjaj lica mjesta, saslušao svjedoka-oštećenog A. M., kao i svjedoke A. R., B. B.,  K. I. i svjedoka A. J., saslušao vještaka geometra K. D., izvršio uvid u skicu lica mjesta i pročitao izvještaj iz kaznene evidencije za okrivljenog.</span>
</p>
<p class="p1">
<span>	Nakon provedenog dokaznog postupka i nakon ocjene svih izvedenih dokaza, a imajući u vidu i odbranu okrivljenog sud je utvrdio da je okrivljeni A. D. izvršio krivično </span>
</p>
<p class="p2">
<span> </span>
</p>
<p class="p1">
<span>djelo koje mu je optužnim predlogom ODT-a stavljeno na teret, a na način mjesto i vrijeme kako je to bliže opisano u izreci ove presude. Ovakvu svoju odluku sud je zasnovao na činjenicama koje slijede iz svih izvedenih dokaza kao na osnovu djelimičnog priznanja okrivljenog. </span>
</p>
<p class="p1">
<span>	Uvidjajem lica mjesta sud je našao da se lice mjesta nalazi u selu V. K. i sporna parcela je u vidu jedne zaravni sa kamenitim predjelom u vidu pašnjaka. Na licu mjesta vidna žičana ograda sa istočne strane parcele do nesporne parcele A. R.. Takodje, na licu mjesta vidna žičana ograda i sa zapadne strane do nesporne parcele A. R.. Na spornoj parceli je vidna žičana ograda koja katastarsku parcelu br... pregradjuje i to njen sjeverni dio od cjeline. Ta ograda koja pregradjuje tu parcelu je izgradjena od drvenog kolja i 4 struka bodljikave žice, a na zapadnoj strani pri kraju je vidna i drvena vratnica širine 3,30 m koja je pokretna i sastoji se iz dva dijela. Istu je po kazivanju i okrivljenog i oštećenog kao i ostalih prisutnih svjedoka postavio okrivljeni kao i cjelokupnu pomenutu ogradu u ukupnoj dužni od 26,85 m. Na licu mjesta vještak geometar je pokazao spornu parcelu i njene mjere i granice nisu niučemu promijenjene od kada je on precizno sve izmjerio u predmetu istražnih radnji takod a vještak nije ponovo mjerio spornu parcelu jer je to detaljno izmjerio u predmetu istražnih radnji. </span>
</p>
<p class="p1">
<span>	Svjedok - oštećeni A. M. je u svom iskazu u predmetu istražnih radnji istakao da živi u selu V. K. gdje ima porodičnu kuću i imanje, a ne može se tačno sjetiti kada je, a ima jedna do dvije godine kada je okrivljeni zaogradio dio državnog zemljišta - pašnjak kuda su svi mještani sela V. K. napasali stoku kao i seoski put - progon kojim je stalno progonio stoku u brda. To je okrivljeni učinio na način što je postavio kolje i bodljikavu žicu oko državnog pašnjaka i dijela seoskog puta. Obzirom da je okrivljeni zaogradio dio državnog zemljišta, pašnjak i seoski put kojim je stalno napasao stoku i istim progonio on ga je onemogućio u tome. Napomenuo je da sve do jeseni 2009. godine okrivljeni ga nije sprečavao pa je on otvarao vratnicu na toj ogradi i progonio stoku, medjutim, u oktobru mjesecu 2009. godien kada je oštećeni pokušao do protjera ovce kroz ovo držano zemljište okrivljeni je zaokupio njegove ovce i vratio ih nazad, a kada ga je oštećeni pitao zašto to radi on mu jerekao da više ne može tuda progoniti ovce i da mu on neda da progoni ovce tuda ni o svetome savi te da mu neda više ni da prolazi kroz to državno zemljište koje je on zagradio. Ističe da ne može se izjasniti koja je površina zemljišta koje je okrivljeni zagradio. Istakao je takodje, da se pridružuje krivičnom gonjenju protiv okrivljenog i traži da okrivljeni ukloni ogradu kako bi nesmetano progonio stoku.</span>
</p>
<p class="p1">
<span>	Svjedok S. R. je istakao da živi u P., a dolazi u selo gdje ima porodično imanje. Ne može se sjetiti kada je okrivljeni zaogradio ogradu, a time i parcelu u državnoj svojini i put. Zna da je okrivljeni sa obje strane na ulazu i izlazu postavio drvene vratnice, ali on ne osporava progon stoke državnim zemljištem jer su vratnice pokretne i mogu se otvarati i zatvarati. Ističe da nikada nije čuo da je okrivljeni osporavao bilo kome iz sela progon stoke i prolaz državnim zemljištem. </span>
</p>
<p class="p1">
<span>	Svjedok B. B. je istakao da živi u selu M. K. i da je komšija sa okrivljenim i oštećenim A. M.. Istakao je da mu je poznato da je okrivljeni zaogradio državno zemljište i javni put prije 4-5 godina bodljikavom žicom, a on mu je to pomagao. Istakao je da je okrivljeni sa obje strane postavio vratnice na seoski put na ulazu i izlazu koje su pokretne mogu se otvarati izatvarati i nikome ne osporava progon stoke tim putem, a koliko je njemu poznato on ne osporava ni oštećenom A. M.. On je vidio i čuo da oštećeni pušta stoku na ispašu na parcelu vlasništvo okrivljenog zv. "K." koja nije pregradjena od puta. Dalje ističe da i on koristi taj put i da mu okrivljeni nikada nije zabranjivao prolaz tim putem. </span>
</p>
<p class="p1">
<span>	Svjedok K. I. ističe da živi u V. K. gdje ima kuću i imanje te da su joj okrivljeni i oštećeni A. M. komšije. Poznato joj je da je okrivljeni prije 4-5 godina zaogradio bodljikavom žicom i kojem svoje dvije parcele, a izmedju ovih parcela prolazi seoski put i oduvijek su ovim seoskim putem mještani progonili stoku. Na tom putu okrivljeni je postavio vratnice sa obje strane i one su pokretne i mogu se otvarati i zatvarati, a kroz te vratnice mogu prolaziti i kamioni. Nije čula da okrivljeni ikome osporava prolaz seoskim putem kao ni oštećenom. Ističe da je više puta vidjela da oštećeni na parceli okrivljenog napasa stoku. </span>
</p>
<p class="p1"></p>
<p class="p2">
<span> </span>
</p>
<p class="p1">
<span>	Svjedok A. J. je istakao da živi u selu V. K. te da je vlasnik porodične kuće i imanja. Istakao je da je zajedno sa okrivljenim prije 4-5 godina zaogradio parcele vlasništvo okrivljenog te da je sobje strane na javni put su postavili dvokrilne drvene vratnice širine 4-5 m koje su pokretne i koje se mogu otvarati i zatvarati i nikome ne osporavaju progon stoke tim putem. Poznato mu je da oštećeni M. progoni stoku tim putem, ali nikada ne može da zabrani stoci pa stoka prolazi i pase po parceli vlasništvo okrivljenog pa je i to sporno izmedju okrivljenog i oštećenog jer ga je okrivljeni upozoravao da ne napasa stoku po njegovoj njivi. Ističe da su vratnice postavili na put kako im stoka ne bi izlazila sa parcela. </span>
</p>
<p class="p1">
<span>	Sud je u cjelosti prihvatio iskaz svjedoka - oštećenog A. M. , a djelimično svjedoka A. R., B. B., K. I. i A. J.. </span>
</p>
<p class="p1">
<span>	Iz iskaza svih saslušanih svjedoka sud je zaključio da je okrivljeni pregradio seoski put koji je u državnoj svojini te da je sa obje strane puta postavio drvenu pokretnu vratnicu, medjutim, svjedok - oštećeni je istakao da je to okrivljeni uradio prije 1-2 godine, medjutim, ostali svjedoci i to svjedok A. R. je istakao da nezna tačno kada je to okrivljeni uradio dok su svjedoci B. B., K. I. i A. J. istakli da je to uradio prije 4-5 godina. Sud je posebno cijenio iskaz svjedoka - oštećenog A. M. da je to okrivljeni uradio prije 1-2 godine i posebno cijenio činjenicu da mu je okrivljeni u oktobru mjesecu 2009. godine vratio ovce nazad i da mu nije dozvolio da iste protjera spornim progonom rekavši mu da mu neda tuda da progoni ovce "ni o svetom Savi". Sud je posebno cijenio ovu činjenicu i u cjelosti prihvatio iskaz svjedoka - oštećenog A. M., a samim tim i utvrdio da je okrivljeni izvršio krivično djelo koje mu se stavlja na teret. Dakle dovoljno je da bi postajalo ovo krivično djelo i da okrivljeni samo brani progon stoke i prolaz državnim zemljište, što je sud pouzdano utvrdio saslušanjem svjedoka - oštećenog. Ostali svjedoci su se na tu okolnost izjasnili "da nisu čuli da okrivljeni brani oštećenom progon". Normalno je da to samo zna oštećeni jer je upravo okrivljeni to njemu samo saopštio, dok vjerovatno ostalim mještanima ne brani progon i prolaz. </span>
</p>
<p class="p1">
<span>	Vještak geometar K. D. je istakao u svom stručnom nalazu i mišljenju da je sporna parcela na licu mjesta parcela br... po kulturi pašnjak VI kl. površine 19049m2 upisana u LN... KO G. na ime državna svojina - opština P.. Uvidom na licu mjesta kao i snimanjem geodetskim snimkom utvrdio je da parcela br... na licu mjesta pregradjena bodljikavom žicom i da je na njenom središnom dijelu postavljena vratnica od parmaka i baskija koja se po potrebi može otvarati, a čija širina iznosi 3,3 m. Dimenzija pregradjenog dijela ove parcele koji je od ostale cjeline presječen pomenutom ogradom sa sjeverozapadne strane 3 preloma 12,8 m+9,0m+59,4m sa koje se graniči sa parcelom A. R., istočne strane u 8 preloma u dužini od 8,05m+9,35m+10,35m+18,4m+7,1m+8,3m+25,65m+20,15m, parcelom A.J., zatim u dva preloma u dužini od 18,35 m+16,6m parcelom A. D. i sa jugozapadne strane matičnim dijelom parcele ... tj. pomenutom žičanom ogradom u 6 preloma u dužini od 13,5m+33,15m+23,55m+3,3m+8,1m+31,6m. Površina zaogradjenog dijela parcele br... iznosi 3073m2. Dalje, ističe da granice progona i njegova površina, pravac pružanja kao i dimenzije su izmjerene i utvrdjene po kazivanju podnosioca prijave, a u katastarskoj dokumentciji koja je u službenoj upotrebi za KO G. ovaj progon ne postoji.</span>
</p>
<p class="p1">
<span>	Sud je u cjelosti prihvatio stručni nalaz i mišljenje ovog vještaka jer je vještak na licu mjesta u prisustvu suda utvrdio da je dio parcele br...koji je upisan na ime države - opštine P. zaogradjen bodljikavom žicom i koljem u ukupnoj površini 3073 m2 upisana u posjedovni list KO G. pod br...po kulturi pašnjak VI kl. </span>
</p>
<p class="p1">
<span>	Sud je takodje prihvatio skicu lica mjesta koju je vještak geometar precizno uradio, a koja je proizvod preciznog mjerenja geodetskim instrumentom od strane vještaka. </span>
</p>
<p class="p1">
<span>	U predmetu istražnih radnji je saslušan i zastupnik oštećene Uprave za šume koji je na zapisniku istakao da se pridružuje krivičnom gonjenju protiv osumnjičenog sa predlogom da sud okrivljenog oglasi krivim te da ga obaveže na vraćanje protivpravno zauzetog zemljišta. </span>
</p>
<p class="p1"></p>
<p class="p2">
<span> </span>
</p>
<p class="p1">
<span>	Kod ovakvog činjeničnog stanja sud je pouzdano utvrdio da je okrivljeni protivpravno zauzeo državno zemljište - dio parcele br... po kulturi pašnjak VI kl. u površini od 3.073 m2 upisan u list ne pokretnosti br... KO G. na ime državna svojina - opština P. na način što je zauzeto zemljište zagradio koljem i bodljikavom žicom te na oba kraja postavio vratnice za progon stoke, a u oktobru mjesecu 2009. godine oštećenom A. M. zabranio progon stoke spornom parcelom i time oštećenog A. M. onemogućio u korišćenju naznačenog zemljišta. Dakle, u radnjama okrivljenog stiču se svi bitni elementi bića utuženog krivičnog djela koje se okrivljenom stavlja na teret.</span>
</p>
<p class="p1">
<span>	Prilikom odredjivanja vrste i visine kazne sud je u okviru opšte svrhe krivičnih sankcija cijenio i svrhu novčane kazne, pa je mišljenja da nije neophodno radi krivično-pravne zaštite protiv orkivljenog izricati drugu vrsstu kazne jer se opravdano može očekivati i da će novčana kazna dovoljno uticati na okrivljengo da više ne vrši krivična djela. Pri tome sud je takodje mišljenja da je imalo mjesta okrivljenom i izrečenu kaznu ublažiti pa mu je sud istu ublažio i izrekao mu novčanu kaznu u iznosu od 300,00 eura smatrajući da će se i sa ublaženom kaznom u cjelosti ostvariti svrha kažnjavanja predvidjena u članu 32. KZ CG te da je izrečena krivična sankcija prema optuženom adekvatna i primjerena kako stepenu društvene opasnosti tako i konkretno učinjenog djela i samog učinioca kao i nastalim posledicama, pa je sud na kraju mišljenja da upravo izrečena kazna predstavlja onu mjeru koja je neophodna da bi se prema okrivljenom u cjelosti ostvarila svrha kažnjavanja.</span>
</p>
<p class="p1">
<span>	Shodno članu 199. i 202. ZKP CG sud je obavezao okrivljenog da na ime troškova vodjenja krivičnog postupka plati ovom sudu iznos od 291,50 eura, a isti iznos predstavlja naknadu i nagradu vještaku za izvršeno vještačenje i izlazak na lice mjesta u dva navrata, a iznos paušala od 27,50 eura sud je odredio imajući u vidu dužinu trajanja i složenost krivičnog postupka kao i imovno stanje okrivljenog.</span>
</p>
<p class="p1">
<span>	Sud je obavezao okrivljenog da oštećenoj Opštini P. i Upravi za šume - PJ P. povrati zauzeto zemljište na način što će postavljenu oradu ukloniti.</span>
</p>
<p class="p1">
<span>	Sa izloženog odlučeno je kao u izreci presude.</span>
</p>
<p class="p1"></p>
<p class="p2">
<span class="s1">OSNOVNI SUD U PLJEVLJIMA</span>
</p>
<p class="p2">
<span class="s1">dana 06.04.2010. godine</span>
</p>
<p class="p2"></p>
<p class="p1"></p>
<p class="p1"></p>
<p class="p1">
<span class="s1">Zapisničar,									S u d i j a,</span>
</p>
<p class="p1">
<span>Djondović Milenka								Branko Pejović</span>
</p>
<p class="p1"></p>
<p class="p1"></p>
<p class="p1">
<span class="s1">PRAVNA POUKA</span><span>: protiv ove presude dozvoljena je žalba u roku od 8 dana po prjemu iste</span>
</p>
<p class="p1">
<span>	                      Višem sudu u Bijelom Polju,a preko ovog suda.</span>
</p>
<p class="p1"></p>
<p class="p1"></p>
<p class="p1">
<span class="s1">DOSTAVLJENO:</span>
</p>
<p class="p1">
<span>1x ODT Pljevlja</span>
</p>
<p class="p1">
<span>1x okrivljenom</span>
</p>
<p class="p1">
<span>4x u prdmet</span>
</p>
<p class="p1"></p>
<p class="p1"></p>


</body>
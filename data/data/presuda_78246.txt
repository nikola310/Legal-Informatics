<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span></span><span class="span1">K.br.12/855</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>&nbsp;</p>
<p>
<span class="span1">OSNOVNI SUD U PODGORICI, kao prvostepeni, krivični, po sudiji Larisi Mijušković -Stamatović, uz učešće Radetić Lidije, kao zapisničara, u krivičnom postupku protiv okrivljenog R.M.a iz M., zbog krivičnog djela teško djelo protiv bezbjednosti javnog saobraćaja iz člana 348 st. 3 u vezi člana 339 st. 3 u vezi st. 1 Krivičnog zakonika, odlučujući o optužnom predlogu ODT-a Podgorica Kt.br 608/12 od 24.07.2012. godine, koga je na glavnom pretresu zastupala Medenica Biljana, savjetnik na radu kod ODT-a Podgorica, nakon glavnog i javnog pretresa održanog dana 28.01.2014. godine u prisustvu zastupnika optužbe, punomoćnika oštećenog advokata Ulićević Radovana, a u odsustvu uredno pozvanog okrivljenog, donio je i istog dana javno objavio, </span>
</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>
<span class="span1">Okrivljeni:</span>
</p>
<p>&nbsp;</p>
<p>
<span class="span1">R.M., od oca P. i majke M., rođene Ć., rođen ........ godine u M.........., gdje mu je i prebivalište – P....., državljanin ........, po zanimanju tehničar, završio srednju medicinsku školu kao i fakultet za ljekara na brodu, neoženjen, bez djece, zaposlen u HMP K, srednjeg imovnog stanja, ranije osuđivan i to presudom Osnovnog suda u Bijelom Polju K.br. 353/08 od 30.05.2008. godine zbog krivičnog djela iz člana 339 st. 1 KZ CG na novčanu kaznu u iznosu od 1.200,00 eura,</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">K R I V   J E</span>
</p>
<p>&nbsp;</p>
<p>&nbsp;</p>
<p>
<span class="span1">Zato što je:</span>
</p>
<p>&nbsp;</p>
<p>
<span class="span1">Dana 23.12.2011. godine oko 09:00 časova u ul. 13 Jula u Podgorici, ne pridržavajući se saobraćajnih propisa iz člana 31 st. 1 ZOBS-a na putevima, ugrozio saobraćaj i doveo u opasnost život i tijelo ljudi, na način što upravljajući vozilom marke „Peugeot“ registarskih oznaka ........, u pravcu Ul. Svetozara Markovića, nije brzinu kretanja prilagodio saobraćajnim uslovima, tako da vozilo može blagovremeno da zaustavi pred svakom preprekom, koju pod datim uslovima može da predvidi, već se kretao brzinom od 28 km/h, umjesto brzinom od 21,8 km/h, pa je usljed neprilagođene brzine udario u vozilo marke „Dacia Logan“ registarskih oznaka ........ koje je bilo zaustavljeno u ulici 13 Jula, a kojim je upravljao oštećeni M.N., kojom prilikom je oštećeni zadobio tešku tjelesnu povredu u vidu istegnuća mekih tkiva vrata i nagnječenja kože u potiljačnom predjelu, pri čemu je okrivljeni postupao sa svjesnim nehatom jer je bio svjestan da tako upravljajući vozilom ugrožava javni saobraćaj i dovodi u opasnost život i tijelo ljudi, ali je olako držao da do toga neće doći, dok je u odnosu na težu posljedicu tešku tjelesnu povredu kod oštećenog M.N.a takođe postupao sa svjesnim nehatom,</span>
</p>
<p>&nbsp;</p>
<p>
<span class="span1">-čime je izvršio krivično djelo teško djelo protiv bezbjednosti javnog saobraćaja iz člana 348 st. 3 u vezi člana 339 st. 3 u vezi st. 1 Krivičnog zakonika</span>
</p>
<p>&nbsp;</p>
<p>
<span class="span1">- pa mu Sud primjenom citiranog zakonskog propisa te članova 3, 4, 5, 13, 16, 32, 36, 42, 52, 53 i 54 Krivičnog zakonika, te čl. 226, 227, 229, 239 i 374 Zakonika o krivičnom postupku i z r i č e,</span>
</p>
<p>
<span class="span1"></span>
</p>
<p style="text-align:center;">
<span class="span1">USLOVNU OSUDU</span>
</p>
<p>&nbsp;</p>
<p>&nbsp;</p>
<p>
<span class="span1">Kojom mu prethodno utvrdjuje kaznu zatvora u trajanju od 6 (šest) mjeseci i  istovremeno odredjuje da se ista neće izvršiti ako okrivljeni u roku od 2 (dvije) godine po pravnosnažnosti presude ne izvrši novo krivično djelo.</span>
</p>
<p>&nbsp;</p>
<p>
<span class="span1">Obavezuje se okrivljeni da na ime troškova krivičnog postupka uplati na račun budžetskih sredstava Crne Gore iznos od 143,00 eura (stotinučetrdesettri eura), kao i iznos od 50,00 eura (pedeseteura) na ime sudskog paušala, sve prednje u roku od 15 dana po pravnosnažnosti presude pod prijetnjom prinudne naplate. </span>
</p>
<p>&nbsp;</p>
<p>
<span class="span1">Oštećeni M.N. se u pogledu postavljenog imovinsko pravnog zahtjeva upućuje na redovnu građansku parnicu.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">O b r a z l o ž e n j e</span>
</p>
<p>&nbsp;</p>
<p>
<span class="span1">Optužnim predlogom ODT-a Podgorica Kt.br 608/12 od 24.07.2012. godine okrivljenom R.M.u stavljeno je na teret da je izvršio krivično djelo teško djelo protiv bezbjednosti javnog saobraćaja iz člana 348 st. 3 u vezi člana 339 st. 3 u vezi st. 1 Krivičnog zakonika. Zastupnik optužbe je prije završne riječi precizirala činjenični opis dispozitiva optužnog predloga kao u izreci presude, pa je u završnoj riječi ostala pri tako preciziranom optužnom aktu predlažući Sudu da okrivljenog oglasi krivim i osudi po zakonu.</span>
</p>
<p>&nbsp;</p>
<p>
<span class="span1">Okrivljeni je u svojoj odbrani naveo da je predmetnog dana oko 09:00 časova po nekom maglovitom i kišovitom vremenu upravljao vozilom marke „Pežo“ ulicom 13 Jula ispred zgrade Suda dok se ispred njega nalazilo vozilo marke „Dacija Logan“ koje se kretalo u koloni i sva vozila su bila na malom rastojanju. Naveo je da se kretao brzinom ispod 30 km/h, sa njim u autu je bio D.P. i u jednom momentu vozač vozila Dacija Logan je zaustavio vozilo bez davanja žmigavca, zbog čega je i on zakočio, ali je do kontakta ipak došlo i to u zadnji dio ovog vozila koje je onda udarilo u auto ispred. Koliko se sjeća u toj traci kojom se kretao bila su parkirana sva vozila, iako tu postoji znak zabranjeno parkiranje, a nakon udesa on je izašao, pozvao policiju i Hitnu pomoć i za vrijeme dok su oštećeni snimani u bolnici on se uvjerio da nijesu pretpjeli nikakve povrede. Nakon nezgode on je bio kontaktu sa oštećenim M.em.</span>
</p>
<p>&nbsp;</p>
<p>
<span class="span1">Završne riječi okrivljenog su izostale, obzirom da je Sud zaključio glavni pretres u odsustvu uredno pozvanog okrivljenog, koji je ranije bio saslušan, tako da njegovo prisustvo na glavnom pretresu nije bilo neophodno, a shodno članu 457 ZKP-a.</span>
</p>
<p>&nbsp;</p>
<p>
<span class="span1">Sud je u dokaznom postupku: saslušao svjedoka-oštećenog M.N.a, , pročitao nalaz i mišljenje sudskog vještaka saobraćajne struke mr. Đ. V. od 18.06.2012. godine, pročitao medicinsku dokumentaciju na ime oštećenog i nalaz i mišljenje vještaka medicinske struke dr. N. R. od 20.05.2012. pročitao zapisnik o uviđaju Uprave policije PJ Podgorica br. 3629/2011 od 23.12.2011. godine, godine i pročitao izvod iz KE na ime okrivljenog izdat od strane UP PJ Bijelo Polje, Ispostava Mojkovac broj 02-245/12-4705/2 od 25.09.2012. godine, izvršio uvid u skicu lica mjesta</span>
</p>
<p>&nbsp;</p>
<p>
<span class="span1">Svjedok-oštećeni M.N. je u svom iskazu naveo da je predmetnog dana oko 09:00 časova upravljao vozilom marke Dacija Logan registarskih oznaka ........ ulicom 13 Jula desnom saobraćajnom trakom i u jednom momentu je zaustavio svoje vozilo, jer tu nije bilo proširenja, upalio 4 žmigavca, kada je iz auta izašao saputnik u kom momentu je osjetio jak udar u zadnji dio vozila od strane vozača auta oznaka ........ od kog udara je odbačen naprijed, pa je prednjim dijelom vozila udario u auto koje je bilo parkirano ispred. Dalje je naveo da na licu mjesta nije čekao policiju već je kolima Hitne pomoći povezen u Urgentni gdje su mu konstatovane teže povrede vrata zbog čega je nosio tzv. kragnu mjesec dana. Toga dana bilo je suvo vrijeme, vidljivost je bila dobra, sigurno nije bilo kiše, dok ispred zgrade Suda gdje je došlo do nezgode nije bio postavljen znak Stop. Nakon nezgode okrivljeni se nije interesovao za njegovo zdravlje, dok u momentu udara u njegovom autu nije bilo nikoga osim njega.</span>
</p>
<p>
<span class="span1">U završnoj riječi punomoćnik oštećenog advokat U. R. se nije pridružio krivičnom gonjenju, dok je postavio imovinsko pravni zahtjev koji će ostvariti u posebnom postupku.</span>
</p>
<p>&nbsp;</p>
<p>
<span class="span1">Iz skice lica mjesta i zapisnika o uviđaju Uprave policije PJ Podgorica br. 3629/2011 od 23.12.2011. godine proizilazi da je dana 23.12.2011. godine u ulici 13 Jula u Podgorici došlo do međusobnog sudara vozila u pokretu pri vožnji u istom smjeru. Konstatovano je da je put ravan, sa trotoarom sa obje strane, da je dan suv i da nema ostale signalizacije. Dalje je konstatovano da je kolovoz asfaltni, uzdužnom linijom podijeljen na dvije kolovozne trake koje se dijele na po dvije saobraćajne trake. Vozilo oznaka ........ zatečeno je u desnoj saobraćajnoj traci desne kolovozne trake ulice 13 Jula, prednjim dijelom okrenuto u pravcu ulice S. Markovića, dok je ispred pomenutog vozila sa istim pravcem i smjerom zatečeno vozilo registarskih oznaka ......... Od materijalnihh tragova zatečen je trag kočenja vozila ........ kao i tragovi stakla i plastike.</span>
</p>
<p>&nbsp;</p>
<p>
<span class="span1">Iz nalaza i mišljenja sudskog vještaka saobraćajne struke mr. Đ. V. od 18.06.2012. godine proizilazi da je rastojanje sa kojeg je vozač vozila ........ aktivirao radnu kočnicu iznosilo 8.50 metara i da je u tom momentu njegova brzina iznosila 27,72 km/h, a da bi nezgodu izbjegao da se kretao brzinom od 21,80 km/h. Prema mišljenju vještaka saobraćajna nezgoda nastala je na način što vozač vozila ........ nije pravovremeno reagovao kočenjem vozila prije nailaska na zaustavljeno vozilo ........ a koga je imao uslova da pravovremeno uoči, već je nastavio kretanje i ostvario nalet na isto u desnoj saobraćajnoj traci desne kolovozne trake u ulici 13 Jula. Ovakav način upravljanja od strane vozača vozila ........ posljedica je greške u upravljanju u dijelu nepoštovanja propisa koji obavezuju vozača da mora prilagoditi brzinu uslovima i stanju saobraćaja, kako bi mogao zaustaviti svoje vozilo prije prepreke koju je imao uslova da pravovremeno uoči, a što predstavlja osnovni i jedini uzrok saobraćajne nezgode, dok vozač vozila ........ nije uticao na nastanak nezgode.</span>
</p>
<p>&nbsp;</p>
<p>
<span class="span1">Iz medicinske dokumentacije na ime oštećenog i nalaza i mišljenja medicinske struke dr.N. R. od 20.05.2012. godine proizilazi da je u predmetnoj saobraćajnoj nezgodi M.N. zadobio povrede u vidu istegnuća mekih tkiva vrata (mišića i/ili veza) koja je nastala kao posljedica inercionog kretanja glave u odnosu na trup u momentu udara drugog vozila „otpozadi“ i ista se kvalifikuje kao teška tjelesna povreda. Povreda u vidu nagnječenja kože u potiljačnom predjelu posljedica je udara u tvrdu i neravnu površinu i u vrijeme nanošnja se kvalifikuje kao laka tjelesna povreda, a da zbirno obije povrede predstavljaju tešku tjelesnu povredu.  </span>
</p>
<p>&nbsp;</p>
<p>
<span class="span1">Iz izvoda iz KE na ime okrivljenog izdatog od strane UP PJ Bijelo Polje, Ispostava Mojkovac broj 02-245/12-4705/2 od 25.09.2012. godine proizilazi da je isti ranije osuđivan i to presudom Osnovnog suda u Bijelom Polju K.br. 353/08 od 30.05.2008. godine zbog krivičnog djela iz člana 339 st. 1 KZ CG na novčanu kaznu u iznosu od 1.200,00 eura.</span>
</p>
<p>&nbsp;</p>
<p>
<span class="span1">Sud je nakon ocjene navoda optužbe, odbrane okrivljenog, te ostalih provedenih dokaza, kako pojedinačno, tako i u njihovoj ukupnosti, utvrdio da je okrivljeni izvršio krivično djelo stavljeno mu na teret na način, u vrijeme i na mjestu kako je to opisano u izreci presude.</span>
</p>
<p>&nbsp;</p>
<p>
<span class="span1">Sud je u postupku utvrdio da je dana 23.12.2011. godine oko 09:00 časova u ulici 13 Jula u Pogorici, došlo do saobraćajne nezgode na način što je okrivljeni, koji je upravljao vozilom marke „Peugeot“ registarskih oznaka ........ u pravcu Ul. Svetozara Markovića, udario u vozilo marke „Dacia Logan“ registarskih oznaka ........ koje je bilo zaustavljeno u ulici 13 Jula, a kojim je upravljao oštećeni M.N., kojom prilikom je oštećeni zadobio tešku tjelesnu povredu u vidu istegnuća mekih tkiva vrata i nagnječenja kože u potiljačnom dijelu. Prednje činjenično stanje Sud je utvrdio iz zapisnika o uviđaju u kojem je konstatovano da je dana 23.12.2011. godine u ulici 13 Jula u Podgorici došlo do saobraćajne nezgode, kojom prilikom je  vozilo oznaka ........ zatečeno u desnoj saobraćajnoj traci desne kolovozne trake ulice 13 Jula, prednjim dijelom okrenuto u pravcu ulice S. Markovića, a ispred pomenutog vozila sa istim pravcem i smjerom zatečeno vozilo registarskih oznaka ........, zatim iskaza svjedoka oštećenog M.N.a koji je naveo da se predmetnog dana oko 09:00 časova kretao vozilom marke Dacija Logan registarskih oznaka ........ ulicom 13 Jula desnom saobraćajnom trakom da bi u jednom momentu zaustavio svoje vozilo, jer tu nije bilo proširenja i upalio 4 žmigavca, kada je osjetio jak udar u zadnji dio vozila od strane  auta oznaka ........ od kog udara je odbačen naprijed, pa je prednjim dijelom vozila udario u auto koje je bilo parkirano ispred, koji iskaz je Sud u potpunosti prihvatio kao istinit i objektivan, dok se iz nalaza i mišljenja vještaka medicinske struke dr. N. R. od 20.05.2012. godine utvrđuje da je u predmetnoj saobraćajnoj nezgodi M.N. zadobio povredu u vidu istegnuća mekih tkiva vrata (mišića i/ili veza) koja je nastala kao posljedica inercionog kretanja glave u odnosu na trup u momentu udara drugog vozila „otpozadi“ i povredu u vidu nagnječenja kože u potiljačnom predjelu  kao posljedicu udara u tvrdu i neravnu površinu koje povrede se u svom zbiru kvalifikuju kao teška tjelesna povreda, a koji nalaz je Sud cijenio kao stručan i objektivan, izrađen u skladu sa pravilima struke.</span>
</p>
<p>&nbsp;</p>
<p>
<span class="span1">Prema mišljenju Suda postupajući na opisani način okrivljeni je prekršio  član 31 st. 1 ZOBS-a na putevima  i tako ugrozio saobraćaj i doveo u opasnost život i tijelo ljudi, jer brzinu kretanja nije prilagodio saobraćajnim uslovima, tako da vozilo može blagovremeno da zaustavi pred svakom preprekom, koju je pod datim uslovima mogao da predvidi, već se kretao brzinom od 28 km/h, umjesto brzinom od 21,8 km/h, pa je usljed neprilagođene brzine udario u vozilo marke „Dacia Logan“ registarskih oznaka ........ koje je bilo zaustavljeno u ulici 13 Jula, kojom prilikom je oštećeni zadobio tešku tjelesnu povredu, pa su se tako u njegovim radnjama ostvarila sva obilježja bića krivičnog djela teško djelo protiv bezbjednosti javnog saobraćaja iz člana 348 st. 3 u vezi člana 339 st. 3 u vezi st. 1 Krivičnog zakonika. Naime, Sud je u potpunosti prihvatio nalaz i mišljenje vještaka saobraćajne struke mr. Đ. V. u kojem je navedeno da je osnovni i jedini uzrok saobraćajne nezgode upravljanje vozilom okrivljenog koji nije pravovremeno reagovao kočenjem vozila prije nailaska na zaustavljeno vozilo ........, a koga je imao uslova da pravovremeno uoči, već je nastavio kretanje i ostvario nalet na isto u desnoj saobraćajnoj traci desne kolovozne trake  ulice 13 Jula. </span>
</p>
<p>&nbsp;</p>
<p>
<span class="span1">Navode odbrane okrivljenog da je predmetnog dana bilo kišovito, da je bila magla i da se auto oštećenog iznenada zaustavilo bez davanja žmigavca na mjestu gdje je zabranjen saobraćaj tako da nije mogao da izbjene sudar, ovaj Sud nije prihvatio. Naime, oštećeni je u svom iskazu naveo da je predmetnog dana bilo suvo vrijeme, da je vidljivost bila dobra (što je konstatovano i u zapisniku o uviđaju) i da je on svoje auto zaustavio kada je njegov saputnik izašao iz vozila, što znači da je okrivljeni za to vrijeme imao uslova da blagovremeno uoči oštećenog i zaustavi svoje vozilo, a što je potvrđeno i nalazom </span><span class="span1">vještaka saobraćajne struke u kojom je navedeno da je okrivljeni započeo kočenje sa udaljenosti od 8.50 metara i da je u tom momentu njegova brzina iznosila 27,72 km/h, a da bi nezgodu izbjegao da se kretao brzinom od 21,80 km/h, što znači da je bio obavezan da prilagiodi brzinu uslovima i stanju saobraćaja, kako bi mogao zaustaviti svoje vozilo prije prepreke koju je u konkretnom slučaju mogao da uoči obzirom da mu je preglednost bila dobra i da se ispred njega nijesu nalazile neke fizičke prepreke, niti je bilo vremenskih nepogoda, koje bi mu ograničavale vidljivost. </span>
</p>
<p>&nbsp;</p>
<p>
<span class="span1">Postupajući na ovaj način okrivljeni je postupao sa svjesnim nehatom kao oblikom krivice, jer je bio svjestan da tako upravljajući vozilom ugrožava javni saobraćaj i dovodi u opasnost život i tijelo ljudi, ali je olako držao da do toga neće doći, dok je i u odnosu na tešku tjelesnu povredu postupao sa svjesnim nehatom, čime su se, pored objektivnih, stekla i sva subjektivna obilježja bića krivičnog djela teško djelo protiv bezbjednosti javnog saobraćaja iz člana 348 st. 3 u vezi člana 339 st. 3 u vezi st. 1 Krivičnog zakonika.</span>
</p>
<p>&nbsp;</p>
<p>
<span class="span1">Prilikom odlučivanja o vrsti i visine krivične sankcije Sud je cijenio sve okolnosti iz čl. 42 Krivičnog zakonika koje su od uticaja da kazna bude veća ili manja (otežavajuće i olakšavajuće okolnosti), pa je od olakšavajućih okolnosti na strani okrivljenog cijenio njegove lične i porodične prilike, činjenicu da se svjedok oštećeni nije pridružio krivičnom gonjenju, dok je od otežavajućih okolnosti cijenio njegovu raniju osuđivanost, što je Sud utvrdio uvidom u izvod iz KE na ime okrivljenog, pa je, imajući uz navedeno u vidu i stepen krivice okrivljenog, Sud mišljenja da radi krivično pravne zaštite prema okrivljenom nije nužno primijeniti kaznu, već da će se samim upozorenjem uz prijetnju kaznom kao u izreci presude i rokom provjeravanja od 2 ( dvije ) godine na okrivljenog u dovoljnoj mjeri uticati da ubuduće ne vrši krivična djela, čime će u potpunosti biti ostvarena svrha izricanja uslovne osude iz čl. 52 Krivičnog zakonika CG, a u okviru opšte svrhe izricanja krivičnih sankcija iz čl. 4 st. 2 Krivičnog zakonika CG.</span>
</p>
<p>&nbsp;</p>
<p>
<span class="span1">Sud je oštećenog M.N.a u pogledu postavljenog imovinsko pravnog zahtjeva uputio na redovnu građansku parnicu, obzirom da činjenice utvrđene u ovom postupku ne pružaju osnova ni za djelimično ni za potpuno presuđenje, a njihovo utvrđivanje bi vodilo znatnom odugovlačenju postupka, a shodno članu 239 ZKP-a, a posebno imajući u vidu da je oštećeni preko svog punomoćnika iznio stav da će imovisnko-pravni zahtjev ostvariti u drugom postupku.</span>
</p>
<p>&nbsp;</p>
<p>
<span class="span1">Odluka o troškovima krivičnog postupka donijeta je shodno čl. 226, 227 i 229 ZKP-a, u ukupnom iznosu od 143,00 eura, a isti se odnose na troškove izrade nalaza i mišljenja vještaka saobraćajne struke od 18.06.2012. godine u iznosu od 82,50 eura, troškove izrade nalaza i mišljenja vještaka medicinske struke od 20.05.2012. godine u iznosu od 60,50  eura, kao iznos od 50,00 eura na ime sudskog paušala, a koji  je odmjeren shodno trajanju, složenosti postupka i imovinskim prilikama okrivljenog. </span>
</p>
<p>&nbsp;</p>
<p>
<span class="span1">Na osnovu izloženog, a shodno članu 374 ZKP-a odlučeno je kao u izreci presude. </span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U PODGORICI</span>
</p>
<p style="text-align:center;">
<span class="span1">Dana 28.01.2014. godine</span>
</p>
<p>&nbsp;</p>
<p>
<span class="span1"></span>
</p>
<p>&nbsp;</p>
<p>
<span class="span1">ZAPISNIČAR</span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1">SUDIJA</span>
</p>
<p>
<span class="span1">Radetić Lidija, s.r.</span><span class="span1"></span><span class="span1"></span><span class="span1"></span><span class="span1"></span><span class="span1">           Larisa Mijušković Stamatović, s.r.                                                                                </span>
</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1">Pravna pouka:</span>
</p>
<p>&nbsp;</p>
<p>
<span class="span1">Protiv ove presude može se izjaviti žalba </span>
</p>
<p>
<span class="span1">u roku od 8 dana od dana prijema pismenog otpravka, </span>
</p>
<p>
<span class="span1">Višem sudu u Podgorici, a preko ovog suda.</span>
</p>
<p>&nbsp;</p>
<p style="text-align:center;">
<span class="span1">ZTO: Lidija Radetić</span>
</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt;font-family:'Arial'}
.span2{;font-family:'Arial'}
.span3{;font-family:'Arial';font-style:italic }
</style>
</head>
<body class="b1" style="background: #aaa;">
<div class="window1">
<div class="page1">
<p>
<span></span>
</p>
<p style="text-align:center;">
<span class="span1">U IME CRNE GORE</span>
</p>
<p style="text-align:right">
<span class="span1">K. 367/13</span>
</p>
<p>
<span class="span1">OSNOVNI SUD U PODGORICI, po sudiji Nadi Rabrenović, </span><span class="span2">uz učešće Radojke Rakočević, kao zapisničara, </span><span class="span1">u krivičnom predmetu protiv okrivljenog R.M. iz P., zbog krivičnog djela nedavanje izdržavanja iz čl. 221 st. 1 Krivičnog zakonika, po Optužnom predlogu Osnovnog državnog tužilaštva u Podgorici, Kt. br. 267/13 od 09.04.2013. godine, nakon održanog glavnog, javnog pretresa dana 02.12.2013. godine, u prisustvu zastupnika optužbe-savjetnika na radu kod Osnovnog državnog tužilaštva u Podgorici Medenica Biljane, okrivljenog R.M., zakonskog zastupnika oštećenog maloljetnog R.A., B.S., punomoćnika zakonskog zastupnika maloljetnog R.A., adv. J.S. iz P., istog dana donio je i javno objavio,</span>
</p>
<p style="text-align:center;">
<span class="span1">P R E S U D U</span>
</p>
<p>
<span class="span1">OKRIVLJENI:</span>
</p>
<p>
<span class="span1">R.M., JMBG, od oca Z. i majke K., rođene B., rođen u B.P., sa prebivalištem u P.– Ul. ..., oženjen, otac troje djece, završio srednju školu, po zanimanju mašinski tehničar, nezaposlen, lošeg imovnog stanja, neosuđivan,</span>
</p>
<p style="text-align:center;">
<span class="span1">Kriv je,</span>
</p>
<p>
<span class="span1">Zato što:</span>
</p>
<p>
<span class="span1">U periodu od 13.05.2010. godine do 08.04.2013. godine u P., svjestan svog djela čije izvršenje je htio, znajući da je isto zabranjeno, ne daje izdržavanje za oštećenog maloljetnog R.A., kojeg je po zakonu dužan da izdržava, a koja dužnost mu je utvrđena pravosnažnom i izvršnom sudskom odlukom – presudom Osnovnog suda u Danilovgradu, P. 86/09 od 25.12.2009. godine, kojom je obavezan da svakomjesečno doprinosi izdržavanju maloljetnog djeteta, u iznosu od 150,00 €, od 01. do 05. u mjesecu na ruke zakonske zastupnice, </span>
</p>
<p>
<span class="span1">- čime je izvršio krivično djelo nedavanje izdržavanja iz čl. 221 st. 1 Krivičnog zakonika.</span>
</p>
<p>
<span class="span1">Pa sud okrivljenom, primjenom citiranih zakonskih odredbi, te čl. 2, 4, 5, 42, 52, 53 i 54 Krivičnog zakonika, te čl. 229, čl. 239 st. 2 i čl. 374 Zakonika o krivičnom postupku, izriče, </span>
</p>
<p style="text-align:center;">
<span class="span1">USLOVNU OSUDU</span>
</p>
<p>
<span class="span1">Kojom okrivljenom utvrđuje kaznu zatvora u trajanju od 30 (trideset) dana i istovremeno određuje da se utvrđena kazna neće izvršiti ako okrivljeni za vrijeme od 1 (jedne) godine po pravosnažnosti ne izvrši novo krivično djelo.</span>
</p>
<p>
<span class="span1">Obavezuje se okrivljeni da, na ime troškova krivičnog postupka, uplati Osnovnom sudu u Podgorici iznos od 137,50 eura, a na ime sudskog paušala iznos od 30,00 eura, sve u roku od 15 dana od dana pravosnažnosti presude.</span>
</p>
<p>
<span class="span1">Shodno odredbi čl. 239 st. 2 Zakonika o krivičnom postupku, obavezuje se okrivljeni da zakonskoj zastupnici oštećenog maloljetnog R.A. – B.S., na ime obaveze po osnovu izdržavanja maloljtnog sina za period od 13.05.2010. godine do 08.04.2013. godine, isplati iznos od 5.231,90 eura, i, na ime nužnih izdataka za angažovanje punomoćnika iznos od 150,00 eura, sve u roku od 60 dana po pravosnažnosti presude.</span>
</p>
<p style="text-align:center;">
<span class="span2">O b r a z l o ž  e nj e</span>
</p>
<p>
<span class="span1">Osnovno državno tužilaštvo u Podgorici podnijelo je Optužni predlog, Kt. br. 267/13 od 09.04.2013. godine, protiv okrivljenog R.M. zbog krivičnog djela nedavanje izdržavanja iz čl. 221 st. 1 Krivičnog zakonika. Zastupnik optužbe prije davanja završne riječi precizirala je činjenični opis dispozitiva optužnog akta na način što je u 1 redu brisala riječi 'od 25.12.2009. godine' a umjesto kojih je navela riječi '13.05.2010. godine. U završnoj riječi zastupnik optužbe navela je da, cijeneći odbranu okrivljenog R.M., a imajući u vidu iskaz svjedoka B.S.-zakonskog zastupnika oštećenog maloljetnog R.A. i dovodeći isti u vezu sa ostalim dokazima provedenim na glavnom pretresu, posebno Nalazima i mišljenjima vještaka ekonomsko-finansijske struke i medicine rada, nalazi da je utvrđeno da okrivljeni nije izvršavao zakonom utvrđenu obavezu izdržavanja svog maloljetnog sina a na način kako je to bilo utvrđeno izvršnom presudom Osnovnog suda u Danilovgradu, P. 86/09 od 25.12.2009. godine, iz kojih razloga nalazi da su se u radnjama okrivljenog stekli elementi bića krivičnog djela stavljenog mu na teret, pa je predložila sudu da istog oglasi krivim i osudi  po zakonu.</span>
</p>
<p>
<span class="span1">Okrivljeni R.M. u svojoj odbrani pred ovlašćenim tužiocem Osnovnog državnog tužilaštva u Podgorici, Kt. br. 267/13 od 05.04.2013. godine, naveo je da nije davao ništa bivšoj supruzi B.S. na ime izdržavanja njihovog zajedničkog maloljetnog sina R.A. a kako je to uređeno presudom Osnovnog suda u Danilovgradu P. br. 86/09 od 25.12.2009. godine a to iz razloga što je njegov maloljetni sin R.A. za svo to vrijeme više boravio kod njega kući, nego kod majke B.S., pa iz tog razloga nije osjećao potrebu da treba da daje svojoj bivšoj supruzi po 150,00 € svakog mjeseca na ime izdržavanja maloljenog sina A. Naglasio je da je za svo vrijeme kupovao svom sinu A. stvari koje su mu bile potrebne, ali da B.S. nije davao novac na ruke kako je to bilo uređeno presudom. Istakao je da nigdje ne radi, pa zbog toga nije imao novca da daje svojoj supruzi na ime izdržavanja, i da ne posjeduje imovinu. U vezi presude P. br. 3208/10 Osnovnog suda u Podgorici kojom je obavezan da nakon prodaje stana u P. površine 64 m2 isplati iznos od 33.800,00 € bivšoj supruzi B.S., naveo je da je stan prodao radi izmirenja svojih dugova a bivšoj supruzi nije dao polovinu novca od prodatog stana.</span>
</p>
<p>
<span class="span1">Okrivljeni R.M. u svojoj odbrani na glavnom pretresu od 04.10.2013. godine, naveo je da nije davao izdržavanje za maloljetnog sina R.A. jer nije zaposlen i nema odakle da daje izdržavanje, a kao razlog za nedavanje izdržavanja naveo je da njegov sin A. više boravi kod njega nego kod njegove bivše supruge i da mu nije jasno kako je Osnovni sud u Danilogradu donio presudu i obavezao ga da mjesečno plaća 150,00 € na ime izdržavanja maloljetnog sina jer ni tada nije bio zaposlen. Od kada je donijeta presuda Osnovnog suda u Danilovgradu bivšoj supruzi nije davao ništa za izdržavanje maloljetnog sina A., niti je uzimao novac od bivše supruge na ime izdržavanja starijeg sina koji sada ima 21 godinu jer je mlađi sin A. svaki dan dolazio kod njega iz škole, a zatim išao da prespava kod svoje majke, pošto žive na udaljenosti od 300 metara, kao i da je nihov sin A. vikende provodio kod njega. Nije tražio izmjenu odluke o izdržavanju maloljetnog sina A., niti je znao da će doći do krivičnog postupka. Naveo je da ne može da radi maksimalno jer ima zdrastvene probleme sa bubrezima i sa lijevom rukom za šta posjeduje medicinsku dokumentaciju i liječi se već dvije godine, a i dok je bio u braku sa bivšom suprugom imao je non-stop napade bolova u bubrezima. Istakao je da </span><span class="span1">živi u podrumu kuće koja je vlasništvo njegove majke i zajedno sa starijim sinom drži radnju za pranje auta a u zadnje vrijeme u toj radnji radi samo njegov stariji sin jer on ima probleme sa zdravljem zbog bubrega od 1991 godine i od te perionice zarađuju po 10,00 € dnevno, a kada je loše vrijeme ni to. Novac od prodaje stana koji je stečen u toku bračne zajednice dao je za dug na ime kupovine tog stana. </span>
</p>
<p>
<span class="span1">Sud je u dokaznom postupku saslušao svjedoka B.S.-zakonskog zastupnika oštećenog maloljetnog R.A., pročitao presudu Osnovnog suda u Danilovgradu, P. br. 86/09 od 25.12.2009. godine, koja je pravosnažna 02.03.2010. godine, pročitao presudu Višeg suda u Podgorici, Gž. br. 924/10-07 od 02.03.2010. godine, na saglasan predlog stranaka pročitao Nalaz i mišljenje vještaka ekonomsko—finansijke struke S.B., od 18.11.2013. godine, pročitao Nalaz i mišljenje vještaka medicine rada dr V.M., od 29.11.2013. godine, saslušao vještaka medicine rada V.M. na glavnom pretresu od 02.12.2013. godine, pročitao presudu Osnovnog suda u Podgorici, P. br. 3208/10 od 05.11.2012. godine, pročitao Dopis Zzzcg-Br P, br. 2301-2016 od 30.09.2013. godine, pročitao Dopis UznCG P, br. 02-7095/2 od 27.09.2013. godine, i pročitao Izvod iz kaznene evidencije Uprave policije – PJ Bijelo Polje, 27-03-245/13-4571/2 od 17.04.2013. godine na ime R.M.</span>
</p>
<p>
<span class="span1">Svjedok B.S. - zakonski zastupnik oštećenog maloljetnog R.A.,  u svom iskazu pred ovlašćenim tužiocem Osnovnog državnog tužilaštva od 04.04.2013. godine, navela je da se sa R.M. razvela prije šest godina pred Osnovnim sudom u Danilovgradu, a iz tog braka imaju dvoje djece i to maloljetnog R..A  i R.E. koji je punoljetan. Prilikom razvoda braka maloljetni R.A. povjeren je njoj na čuvanje, dok je njen bivši suprug R.M. obavezan da svakomjesečno doprinosi njegovom izdržavanju u novčanom iznosu od 150,00 € mjesečno, tako što će taj iznos predavati njoj na ruke. Od razvoda braka sa R.M., a to je od 25.12.2009. godine, R.M. nije ulatio ništa na ime izdržavanja njihovog maloljetnog sina R.A.A a kako mu je to presudom Osnovnog suda u Danilogradu P.  br. 86/09 naloženo. Pridružila se krivičnom gonjenju protiv okrivljenog R.M. i u ime maloljetnog sina postavila je imovinskopravni zahtjev.</span>
</p>
<p>
<span class="span1">U svom iskazu na glavnom pretresu od 04.10.2013. godine, svjedok B.S. ponovila je svoj iskaz koji je dala pred ovlašćenim tužiocem Osnonog državnog tužilaštva u Podgorici od 04.04.2013. godine i dodala da njen bivši suprug od razvoda braka ni jedan cent nije platio na ime izdržavanja maloljetnog sina R.A. i da je nakon razvoda braka njen bivši suprug prodao njihov zajednički stan od kojeg novca je osnovao novu porodicu, a od prodaje tog stana nije joj dao ni centa, zbog čega je vodila postupak pred sudom i koji postupak je dobila. Koliko joj je poznato njen bivši suprug je od prodaje njihovog zajedničkog stana kupio pola kuće od svog oca i napravio prostor u toj kući od  dva ili tri stana koje izdaje od oko 150,00 € do 200,00 € mjesečno, a takođe posjeduje i perionicu auta u kojoj radi. Navela je da maloljetni sin R..A boravi kod nje ali ga ne sprečava da ode kod svog oca kad god to on poželi, kao i da vikende provodi kod svog oca.</span>
</p>
<p>
<span class="span1">Punomoćnik zakonske zastupnice oštećenog maloljetnog R.A., u završnoj riječi tražio je od suda da okrivljenog R.M. osudi prema važećim propisima, iz razloga što nije ispunjavao uslove iz pravosnažne presude Osnovnog suda u Danilovgradu, P. br. 86/09 od 25.12.2009. godine, kojom je obavezan da plaća alimentaciju za svoje maloljetno dijete, a iz medicinske dokumentacije koja je prezenirana sudu  vidi se da je okivljeni R.M. imao zdrastvene mogućnosti da utvrđenu alimentaciju izvršava, a okrivljeni R.M. je zasnovao novu porodicu, što potvrđuje da je imao mogućnosti da ispunjava uslove koje nije izvršavao. Pridružio se krivičnom gonjenju protiv okrivljenog i postavio je imovinsko-</span><span class="span1">pravni zahtjev, koju završnu riječ je zakonska zastupnica maloljetnog oštećenog R.A., B.S. u cjelosti prihvatila.</span>
</p>
<p>
<span class="span1">Iz sadržine pravosnažne presude Osnovnog suda u Danilovgradu, P. br. 86/09 od 25.12.2009. godine, prozilazi da je navedenom presudom maloljetni RA.A, rođen 07.11.2000. godine, sin  R.M. i R.S., povjeren na čuvanje, vaspitanje i izdržavanje majci R.S. uz obavezu oca R.M., da doprinosi njegovom izdržavanju svakomjesečnim novčanim iznosom od 150,00 €, počev od dana donošenja presude pa ubuduće od prvog do petog u mjesecu na ruke R.S. dok za to budu postojali zakonski uslovi ili presuda ne bude izmijenjena. Maloljetni sin R.E., rođen 01.07.1993. godine, povjeren je na čuvanje, vaspitanje i izdržavanje ocu R.M. uz obavezu majke R.S. da doprinosi njegovom izdržavanju svakomjesečnim novčanim iznosom od po 60,00 €, počev od dana došenja presude pa ubuduće od prvog do petog u mjesecu na ruke R.M., dok za to budu postojali zakonski uslovi ili presuda ne bude izmijenjena. Presudom je određen i način ličnog kontakta roditelja sa maloljetnom djecom svakog vikenda u mjesecu. Takođe, navedenom presudom  je odbijen predlog za određivanje privremene mjere zabrane raspolaganja R.M. sa nepokretnošću – stanom koji se nalazi u Podgorici Ul. ..., upisan u listu nepokretnosti br. 6740 na kat. parceli br. 2090 broj zgrade 1 PD 11 P 64 KO Podgorica III. Presuda je postala pravnosnažna dana 02.03.2010. godine.</span>
</p>
<p>
<span class="span1">Iz presude Višeg suda u Podgorici, Gž. br. 924/10-07 od 02.03.2010. godine proizilazi da je presuda Osnovnog suda u Danilovgradu, P. br. 86/09 od 25.12.2009. godine potvrđena u stavu prvom i drugom, dok je ista presuda ukinuta u stavu trećem i petom i predmet vraćem prvostepenom sudu na ponovno suđenje.</span>
</p>
<p>
<span class="span1">Iz Nalaza i mišljenja vještaka ekonomsko—finansijke struke S.B. od 18.11.2013. godine, proizilazi da obračunata ukupna obaveza okrivljenog R.M., na ime izdržavanja maloljetnog oštećenog R.A., za period od 13.05.2010. godine do 08.04.2013. godine uznosi 5.231,90 €.</span>
</p>
<p>
<span class="span1">Sud je cijenio Nalaz i mišljenje vještaka ekonomsko-finansijske struke S.B. kao stručan, objektivan, jasan, zasnovan na pravlima struke, pa je isti u cjelosti prihvatio.</span>
</p>
<p>
<span class="span1">Iz Nalaza i mišljenja vještaka medicine rada dr V.M., od 29.11.2013. godine, proizilazi da je vještak uvidom u zdrastveni karton okrivljenog R.M. br. 962 koji se vodi kod IDO O.V.V. u JZU Dz P,  kao i uvidom u medicinsku dokumetaciju specijaliste ortopeda i specijaliste fizikalne medicine, te uvidom u nalaz skenera lijevog lakta i ultrazvuka istog, konstatovao da bolest M77.0, odnosno zapaljenje –upala unutrašnjeg izbočenja zgloba lijevog lakta i bolest M70.2, odnosno zapaljenje serozne kese lijevog lakta, ne spadaju u kategoriju bolesti na osnovu kojih bi se neko mogao proglasiti nesposobnim za posao i privređivanje. Takođe, i navedene druge bolesti, atopijski dermatitis (ekcem), akutna upala krajnika, kašalj, dobroćudni tumor mekog tkiva kože i potkožnog tkiva, bubrežni bolovi, bolovi u leđima, zubobolja, bolovi u mišićima, upale očiju (konjuktivitis) ne spadaju u indikacije da bi se neko mogao  proglasiti nesposobnim za rad i privređivanje. Obzirom na navedeno, vještak je mišljenja da je okrivljeni R.M. za period od 27.02.2012. godine pa do donošenja Nalaza bio sposoban za obavljanje poslova svoje školske spreme, kao i za poslove iz domena slobodnih zanimanja i to: kopanje, okopavanje, utovar, istovar i druge poslove putem kojih bi okrivljeni R.M. mogao ostvariti svoju osnovnu egzistenciju. </span>
</p>
<p>
<span class="span1">Vještak medicine rada dr V.M. je u svom izjašnjenju na glavnom pretresu od 02.12.13. godine, naveo da ostaje pri svom Nalazu i mišljenju od 29.11.2013. godine s tim što je u zaključku Nalaza i mišljenja brisao datum '27.02.12. godine', umjesto kojeg je naveo datum '13.05.2010. godine', usled tehničke omaške. Bez obzira na rezultate skenera, </span><span class="span1">magnetne rezonance ili ultrazvuka lijevog lakta, ocjena radne sposobnosti okrivljenog R.M. svela bi se na kategoriju: sposoban za posao i privređivanje, shodno školskoj spremi (mašinski tehničar), kao i za poslove iz domena slobodnih aktivnosti.</span>
</p>
<p>
<span class="span1">Sud je cijenio Nalaz i mišljenje vještaka medicine rada dr V.M. kao stručan, objektivan, jasan, zasnovan na pravlima struke, pa je iste u cjelosti prihvatio.</span>
</p>
<p>
<span class="span1">Iz presude Osnovnog suda u Podgorici, P. br. 3208/10 od 05.11.2012. godine, koja je pravosnažna dana 21.11.2012. godine a izvršna 07.12.2012. godine, proizilazi da je usvojen tužbeni zahtjev tužilje B.S. i istom presudom obavezan tuženi R.M. da B.S. na ime tržišne protivvrijednosti ½ nepokretnosti stana upisanog u listu nepokretosti br. 6740 KO Podgorica III na kat. parceli br. 2090/1117 br. zgrade 1 po kulturi stambeni prostor PD 11 objekat PN ukupne površine 64 m2, isplati iznos od 33.800,00 €.</span>
</p>
<p>
<span class="span1">Iz Dopisa ZzzCG Br P, br. 2301-2016 od 30.09.2013. godine, proizilazi da se okrivljeni R.M. nalazi na evidenciji nezaposlenih lica ZzzCG od 09.05.2008. godine, te da je okrivljeni R.M. korisnik zdratvene zaštite posredstvom ZzzCG ali da mu nije posredovano u zapošljavanju.</span>
</p>
<p>
<span class="span1">Iz Dopisa UznCG P, br. 02-7095/2 od 27.09.2013. godine, proizilazi da okrivljeni R.M. nije evidentiran u bazi podataka Uzn.</span>
</p>
<p>
<span class="span1">Na osnovu naprijed izložene činjenične građe koja proizilazi iz dokaza provedenih u postupku ovaj sud je nesumnjivo zaključio da su se u radnjama okrivljenog R.M. ostvarili svi bitni elementi bića krivičnog djela nedavanje izdržavanja iz čl. 221 st. 1 Krivičnog zakonika. Naime, okrivljeni u periodu od 13.05.2010. godine do 08.04.2013. godine u P, svjestan svog djela čije izvršenje je htio, znajući da je isto zabranjeno, nije davao izdržavanje za maloljetnog oštećenog R.A., kojeg je po zakonu dužan da izdržava, a koja dužnost mu je utvrđena pravosnažnom i izvršnom sudskom odlukom – presudom Osnovnog suda u Danilovgradu, P. 86/09 od 25.12.2009. godine, kojom je obavezan da svakomjesečno doprinosi izdržavanju maloljetnog djeteta, u iznosu od 150,00 €, od 01. do 05. u mjesecu na ruke zakonske zastupnice.</span>
</p>
<p>
<span class="span1">Sve naprijed navedene činjenice utvrđene su iz jasnog i istinitog iskaza svjedoka B.S.-zakonske zastupnice oštećenog maloljetnog R.A., koja se na jasan i određen način izjasnila o svim bitnim okolnostima u vezi ove krivičnopravne stvari, navodeći da se sa R.M. razvela prije šest godina pred Osnovnim sudom u Danilovgradu, a iz tog braka imaju dvoje djece i to maloljetnog R.A.  i R.E. koji je punoljetan. Prilikom razvoda braka maloljetni R.A. povjeren je njoj na čuvanje, dok je njen bivši suprug R.M. obavezan da svakomjesečno doprinosi njegovom izdržavanju u novčanom iznosu od 150,00 € mjesečno, tako što će taj iznos predavati njoj na ruke. Od razvoda braka sa R.M. a to je od 25.12.2009. godine, R.M. nije ulatio ništa na ime izdržavanja njihovog maloljetnog sina R.A. a kako mu je to presudom Osnovnog suda u Danilogradu P.  br. 86/09 naloženo. Sud je poklonio vjeru ovakvom iskazu svjedoka B.S., budući da ni okrivljeni R.M. u navodima svoje odbrane tokom postupka nije sporio da nije davao ništa bivšoj supruzi B.S. na ime izdržavanja njihovog zajedničkog maloljetnog sina R.A., a kako je to uređeno presudom Osnovnog suda u Danilovgradu P. br. 86/09 od 25.12.2009. godine.Da je brak između okrivljenog R.M. i B.S. razveden i da je maloljetni R.A. povjeren na čuvanje, vaspitanje i izdržavanje majci R.S. uz obavezu oca R.M. da doprinosi njegovom izdržavanju svakomjesečnim novčanim iznosom od 150,00 €, počev od dana donošenja presude pa ubuduće od prvog do petog u mjesecu na ruke R.S., utvrđeno je iz sadržine presude Osnovnog suda u Danilovgradu, P. br. 86/09 od 25.12.2009. godine, koja je potvrđena presudom Višeg suda u Podgorici, Gž. br. 924/10-07 od 02.03.2010. godine, dok je ukupna obaveza okrivljenog R.M., na ime </span><span class="span1">izdržavanja maloljetnog oštećenog R.A. za period od 13.05.2010. godine do 08.04.2013. godine, u iznosu od 5.231,90 €, utvrđena iz Nalaza i mišljenja vještaka ekonomsko finansijske struke.</span>
</p>
<p>
<span class="span1">Cijeneći psihički odnos okrivljenog R.M. prema izvršenom krivičnom djelu, sud je našao da je okrivljeni postupajući na prethodno opisani način bio svjestan da svojom djelatnošću čini krivično djelo, odnosno da nije davao izdržavanje za lice koje je po zakonu dužan da izdržava – njegovog maloljetnog sina oštećenog R.A., i to davanjem svakomjesečno novčanog iznosa od 150,00 €, od prvog do petog u mjesecu, na ruke zakonske zastupnice oštećenog maloljetnog, B.S., koja dužnost mu je utvrđena sudskom odlukom – pravosnažnom i izvršnom presudom Osnovnog suda u Danilovgradu, P. br. 86/09 od 25.12.2009. godine, pa je to i htio, postupajući sa direktnim umišljajem.</span>
</p>
<p>
<span class="span1">Sud je cijenio navode odbrane okrivljenog R.M. u kojima je tvrdio da nije davao novac bivšoj supruzi B.S. na ime izdržavanja njihovog zajedničkog maloljetnog sina R.A.iz razloga što je njegov maloljetni sin R.A. za svo to vrijeme više boravio kod njega kući, nego kod majke B.S., pa iz tog razloga nije osjećao potrebu da treba da daje svojoj bivšoj supruzi po 150,00 € svakog mjeseca na ime izdržavanja maloljenog sina A., da nigdje ne radi, pa zbog toga nije imao novca da daje svojoj supruzi na ime izdržavanja, da ne može da radi maksimalno jer ima zdrastvene probleme sa bubrezima i sa lijevom rukom za šta posjeduje medicinsku dokumentaciju i liječi se već dvije godine, pa nije prihvatio ovakve razloge koje je naveo okrivljeni, zbog kojih nije davao izdržavanje na ime maloljetnog sina R.A., nalazeći da su isti usmjereni na izbjegavanje krivičnopravne odgovornosti okrivljenog i kao takvi su neprihvatljivi za sud, budući da su opovrgnuti Nalazom i mišljenjem vještaka medicine rada, M.V. od 29.11.2013 godine i izjašnjenjem imenovanog vještaka na glavnom pretresu, iz kojeg bez ikakve dileme proizlazi da je okrivljeni R.M. za period od 13.05.2010. godine pa do donošenja Nalaza bio sposoban za obavljanje poslova svoje školske spreme, kao i za poslove iz domena slobodnih zanimanja i to: kopanje, okopavanje, utovar, istovar i druge poslove putem kojih bi mogao ostvariti svoju osnovnu egzistenciju, a uzimajući u obzir činjenicu da je i sam okrivljeni potvrdio da živi u podrumu kuće koja je vlasništvo njegove majke i zajedno sa starijim sinom drži radnju za pranje auta, pa je kod takog činjeničnog stanja bez značaja na drugačije odlučivanje u konkretnoj krivičnopravnoj stvari činjenica što se okrivljeni nalazi na evidenciji nezaposlenih lica kod ZzzCG Br P, kako to proizilazi iz Dopisa ZzzCG Br P, br. 2301-2016 od 30.09.2013. godine, i što nema imovinu na svoje ime prema podatcima sadržanim u Dopisu UznCG P, br. 02-7095/2 od 27.09.2013. godine, budući da je  svjedok B.S. navela da je njen bivši suprug od prodaje njihovog zajedničkog stana kupio pola kuće od svog oca i napravio prostor u toj kući od  dva ili tri stana koje izdaje od oko 150,00 € do 200,00 € mjesečno, te da je povodom zajedničkog stana  vodila parnični postupak pred sudom a koji postupak je dobila, što je potvrđeno i sadržinom presude Osnovnog suda u Podgorici, P. br. 3208/10 od 05.11.2012. godine.</span>
</p>
<p>
<span class="span1">Sud je prilikom odlučivanja o vrsti i visini krivične sankcije imao u vidu sve okolnosti na strani okriljenog koje su od značaja za njen izbor i visinu, pa je u smislu čl. 42 Krivičnog zakonika od olakšavajućih okolnosti na strani okrivljenog cijenio njegove porodične prilike, odnosno da je oženjen, otac troje djece, njegovu neosuđivanost, što je utvrđeno iz Izvoda iz kaznene evidencije Uprave policije – PJ Bijelo Polje, 27-03-245/13-4571/2 od 17.04.2013. godine na ime R.M., dok otežavajućih okolnosti nije bilo.</span>
</p>
<p>
<span class="span1">Sud je imajući u vidu naprijed navedene olakšavajuće, a u odsustvu otežavajućih okolnosti, okrivljenom izrekao uslovnu osudu, kojom mu je utvrdio kaznu zatvora u trajanju od 30 (trideset) dana i istovremeno odredio da se utvrđena kazna neće izvršiti </span><span class="span1">ako okrivljeni za vrijeme od 1 (jedne) godine po pravosnažnosti presude ne izvrši novo krivično djelo. Sud je našao da se u konkretnom slučaju, imajući u vidu sve navedeno može očekivati da će se upozorenjem uz prijetnju kaznom uticati na okrivljenog da ubuduće ne vrši krivična djela, te da nije nužno da se kazna primijeni radi krivičnopravne zaštite, pa je sud mišljenja da će se u konkretnom slučaju uslovnom osudom iz izreke ove presude u potpunosti ostvariti svrha izricanja ove krivične sankcije iz čl. 52 krivičnog zakonika, u okviru opšte svrhe izricanja krivičnih sankcija iz čl. 4 st. 2 Krivičnog zakonika.</span>
</p>
<p>
<span class="span1">Pošto je okrivljeni R.M. oglašen krivim, na osnovu čl. 229 Zakonika o krivičnom postupku obavezan je da na ime troškova krivičnog postupka uplati Osnovnom sudu u Podgorici iznos od 137,50 €, od čega iznos od 55,00 € na ime angažovanja vještaka ekonomsko-finansijske struke a iznos od 82,50 € na ime angažovanja vještaka medicine rada,i na ime sudskog paušala iznos od 30,00 €, koji paušal je određen shodno složenosti predmeta, trajanju postupka i imovnim prilikama okrivljenog. Okrivljeni je, takođe, obavezan da na ime nužnih izdataka za angažovanje punomoćnika zakonskoj zastupnici oštećenog maloljetnog R.A., B.S. plati  iznos od 150,00 €, koji se odnose na prisustvo punomoćnika na dva održana glavna pretresa (od 04.10.2013. gidine i 02.12.2013. godine), shodno Tarifnom broju 1 stav 1 tačka 1 u vezi Tarifnog broja 17 Advokatske tarife,u roku od 15 dana po pravosnažnosti presude.</span>
</p>
<p>
<span class="span1">Sud je shodno odredbi čl. 239 st. 2 Zakonika o krivičnom postupku obavezao okrivljenog R.M., da na ime obaveze po osnovu izdržavanja oštećenog maloljetnog R.A., za period od 13.05.2010. godine do 08.04.2013. godine, isplati iznos od 5.231,90 €, zakonskoj zastupnici oštećenog maloljetnog, B.S., u roku od 60 dana po pravosnažnosti presude.</span>
</p>
<p>
<span class="span1">Na osnovu izloženog, a shodno odredbi čl. 374 Zakonika o krivičnom postupku, odlučeno je kao u izreci presude.</span>
</p>
<p style="text-align:center;">
<span class="span1"></span><span class="span1"></span><span class="span1"></span><span class="span1"></span><span class="span1">OSNOVNI SUD U PODGORICI,</span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1">Dana 02.12.2013. godine</span>
</p>
<p>
<span class="span2">      ZAPISNIČARKA,                                                                                      S U D I J A,                 Radojka  Rakočević                                                                                 Nada Rabrenović   </span>
</p>
<p>
<span class="span2">   </span>
</p>
<p>&nbsp;</p>
<p>
<span class="span2">DN-a: Po primjerak presude dostaviti: </span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2">                </span><span class="span2">- ODT Podgorica, </span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2">      </span><span class="span2">     </span><span class="span2">- okrivljenom,</span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2">        </span><span class="span2">     </span><span class="span2">- </span><span class="span1">punomoćnika zakonskog zastupnika oštećenog </span><span class="span1"></span><span class="span1"></span><span class="span1"></span><span class="span1">  </span><span class="span1">maloljetnog Rastoder Anida, adv. Stojanu Jocović iz Podgorice,                      </span><span class="span2">          </span><span class="span2">-  a/a</span>
</p>
<p>&nbsp;</p>
<p>
<span class="span2">       Postupljeno dana 16.12.2013. godine</span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2">   Službenik Suda        ___________</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span2">     ZAPISNIČARKA,                                                                                   S U D I J A,                      Radojka Rakočević, s.r.                                                                      Nada Rabrenović, s.r.                                                                                                </span>
</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span2">PRAVNA POUKA:</span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2">                         Protiv ove presude može se izjaviti žalba, </span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2">    u roku od 8 dana od dana prijema pisanog otpravka, </span><span class="span2"></span><span class="span2"></span><span class="span2"></span><span class="span2"></span><span class="span2">         Višem sudu u Podgorici, a preko ovog Suda. </span>
</p>
<p>&nbsp;</p>
<p>
<span class="span2"></span><span class="span3">ZTO:</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
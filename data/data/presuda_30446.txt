<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 0.75in 1.0in 1.25in;}
.s1{font-weight:bold;}
.s2{color:black;}
.s3{font-family:Times New Roman;color:black;}
.s4{font-weight:bold;color:black;}
.s5{font-family:Times;}
.s6{font-family:Times New Roman;}
.p1{margin-left:-0.125in;text-align:end;hyphenate:auto;font-family:Times;font-size:13pt;}
.p2{margin-left:-0.125in;text-align:end;hyphenate:auto;font-family:Times New Roman;font-size:12pt;}
.p3{margin-left:-0.125in;text-align:center;hyphenate:auto;font-family:Times;font-size:13pt;}
.p4{text-align:center;hyphenate:auto;font-family:Times New Roman;font-size:13pt;}
.p5{text-align:center;hyphenate:auto;font-family:Times;font-size:13pt;}
.p6{text-indent:0.5in;text-align:justify;hyphenate:auto;font-family:Times;font-size:13pt;}
.p7{text-indent:0.625in;text-align:justify;hyphenate:auto;font-family:Times;font-size:13pt;}
.p8{text-indent:0.5in;text-align:justify;hyphenate:auto;font-family:Times New Roman;font-size:13pt;}
.p9{text-indent:0.5in;text-align:center;hyphenate:auto;font-family:Times New Roman;font-size:13pt;}
.p10{text-align:justify;hyphenate:auto;font-family:Times New Roman;font-size:13pt;}
.p11{text-align:start;hyphenate:auto;font-family:Times New Roman;font-size:13pt;}
.p12{text-indent:0.5in;margin-left:-0.125in;text-align:justify;hyphenate:auto;font-family:Times;font-size:13pt;}
.p13{text-indent:0.5in;margin-left:-0.125in;text-align:justify;hyphenate:auto;font-family:Times New Roman;font-size:13pt;}
.p14{text-align:start;hyphenate:auto;font-family:Times;font-size:13pt;}
.p15{text-indent:0.5in;margin-left:1.5in;text-align:justify;hyphenate:auto;font-family:Times;font-size:13pt;}
.p16{text-align:justify;hyphenate:auto;font-family:Times;font-size:13pt;}
.p17{text-align:start;hyphenate:auto;font-family:Times New Roman;font-size:12pt;}
.p18{text-indent:0.5in;text-align:center;hyphenate:auto;font-family:Times;font-size:13pt;}
</style>
<meta content="miljana.minic" name="author">
</head>
<body class="b1 b2">
<p class="p1">
<span class="s1">                                                                        K.br. 180/13 </span>
</p>
<p class="p2"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p4">
<span class="s1">         U IME CRNE GORE</span>
</p>
<p class="p4"></p>
<p class="p5"></p>
<p class="p6">
<span class="s1">OSNOVNI SUD U BARU</span><span>, kao prvostepeni krivični, sudija Goran Šćepanović, kao sudija pojedinac, sa zapisničarom Milijanom Minić, u krivičnom predmetu okrivljenog </span><span class="s1">H.A.</span><span>, zbog krivičnog djela nasilje u porodici ili u porodičnoj zajednici iz čl. 220 st.1 Krivičnog zakonika, po optužnom predlogu Osnovnog državnog tužilaštva u Baru Kt. br. 124/13 od 22.04.2013. godine, nakon održanog glavnog javnog pretresa u prisustvu zastupnika optužbe zamjenika Osnovnog državnog tužilaštva Irene Rajković i okrivljenog, dana 11.07.2013. godine donio je i javno objavio</span>
</p>
<p class="p6"></p>
<p class="p7">
<span>                                    </span>
</p>
<p class="p7">
<span>                                         </span><span class="s1">       P R E S U D U</span>
</p>
<p class="p7"></p>
<p class="p7"></p>
<p class="p8">
<span>Okrivljeni, </span><span class="s1">H.A.</span><span>, </span>
</p>
<p class="p9">
<span class="s1">K r i v  j e :</span>
</p>
<p class="p9"></p>
<p class="p8"></p>
<p class="p8">
<span>Što je:</span>
</p>
<p class="p10"></p>
<p class="p8">
<span class="s2">Dana 25.02.2013. godine oko 01,30 časova u porodičnom stambenoj objektu u naselju Ilino u Baru svjestan svog djela i htio njegovo izvršenje, primjenom grubog nasilja, narušio tjelesni i duševni integritet člana svoje porodice svoje supruge oštećene H.F., na način što je nakon kraće verbalne prepirke oštećeni fizički napao zadajući joj nekoliko udaraca u predjelu glave i tijela, nakon čega je odgurnuo i ista je pala na pod, te podom joj zadao više udaraca pesnicama u predjelu tijela kojom prilikom je ista zadobila laku tjelesnu povredu u vidu nagnječenja glave sa krvnim podlivom, sa otokom u lijevoj polovini tjemenog predjela promjera 2 x 2 cm, krvnog podliva kože u predjelu unutrašnje strane lijeve nadlaktice i (crtaste oguljotine) kože u predjelu desnog lakta.</span>
</p>
<p class="p10"></p>
<p class="p11"></p>
<p class="p8">
<span>-čime je učinio krivično djelo - </span><span class="s1">nasilje u porodici ili u porodičnoj zajednici iz </span>
<br>
<span class="s1">č1.220. st.1. Krivičnog zakonika. </span>
</p>
<p class="p11"></p>
<p class="p8">
<span>Pa mu sud primjenom 4, 32, 36, 42, 52, 53 i 54 Krivičnog zakonika i čl 359, 360 i 364  ZKP-a, i z r i č e :  </span>
</p>
<p class="p8"></p>
<p class="p8">
<span>			</span><span class="s1">          USLOVNU OSUDU</span>
</p>
<p class="p8"></p>
<p class="p12">
<span>  Kojom mu utvrđuje kaznu zatvora u trajanju od 30 (trideset) dana i istovremeno određuje da se kazna neće izvršiti ukoliko okrivljeni u roku od 1 (jedne) godine ne učini novo krivično djelo.</span>
</p>
<p class="p12"></p>
<p class="p13">
<span>Okrivljeni je dužan da plati troškove krivičnog postupka u iznosu od 120,00 € u roku od 15 dana od dana pravosnažnosti pod prijetnjom izvršenja.</span>
</p>
<p class="p14"></p>
<p class="p14"></p>
<p class="p15">
<span class="s1">           O b r a z l o ž e n j e</span>
</p>
<p class="p15"></p>
<p class="p16"></p>
<p class="p6">
<span>Optužnim predlogom Osnovnog državnog tužioca u Baru Kt.br. 124/13 od 22.04.2013. godine stavljeno je na teret okrivljenom izvršenje krivičnog djela bliže opisanog u izreci presude.</span>
</p>
<p class="p16"></p>
<p class="p16">
<span>          Okrivljeni je u svojoj odbrani izjavio da je dana </span><span class="s3">25.02.2013. godine, oko 01,30 časova, došao kući. Prethodni dan je radio, nije ništa jeo, kada je završio posao oko 22 časa otišao je sa ljudima koji su planirali da ga angažuju za obavljanje vodoinstalaterskih poslova, i u kafani je popio 3,4 piva i to Nikšićka piva, zapremine od pola litra. Nakon toga došao je kući i kada je ušao u sobu gdje spava njihov sin koji je star godinu i dva mjeseca vidio je da njegova supruga nije u toj sobi. Potražio je po kući i kada je vidio da je u drugoj sobi, zamolio je da ode i spava kod djeteta, ona je to odbijala, ljuta na njega, odnosno na njegovo kasno dolaženje kuće i tada je između njih došlo do rasprave. Zbog stanja u kome se nalazio on se ne može izjasniti da li je tom prilikom supruga krenula prema njemu, ali u svakom slučaju on je počeo da joj zadaje udarce šakom i pesnicama u predjelu tijela, nije imao namjeru da je udara u predjelu glave, a ukoliko je ona zadobila neki udarac u predjelu glave, to je bilo slučajno i nakon što je joj zadao više udaraca on je odgurnuo i ona je pala na pod i kada je vidio svoju majku N., sestru K. i oca A. koji su došli i svojim tijelima prekrili i zaštitili njegovu suprugu i na taj način ih razdvojili. Ne zna ko je pozvao policiju koja je ubrzo i došla. Prije tog događaja oni nikada nisu imali slične situacije to se desilo samo tom prilikom i nakon toga više nisu imali sukobe. Sa svojom suprugom se pomirio i dalje žive zajedno. Želi da doda i to da on svoju suprugu nije udarao nogama nakon što je odgurnuo i nakon što je ona pala on je više nije udarao. Prije nego što je došlo do te rasprave sa suprugom, on je bio u kupatilu, istuširao se i kada je došao do supruge na nogama nije imao nikakvu obuću već je bio bos. </span>
</p>
<p class="p17"></p>
<p class="p10"></p>
<p class="p6">
<span>U dokaznom postupku saslušana je svjedok oštećena H.F., svjedoci H.N., </span><span class="s3">H.A., H.Dž., pročitani su : nalaz i mišljenje sudskog vještaka med.struke Krsta Nikolića od 17.04.2013. godine, izvještaj ljekara jedinice za HMP u Baru br. 2043 od 25.02.2013. godine i izvještaj ljekara specijaliste JZU Opšta bolnica Bar br. protokola 1933 od 25.02.2013. godine, izvod iz kaznene evidencije na ime okrivljenog UP PJ Podgorica br.29-245/13-8668/2-1428 od 15.05.2013. godine, zapisnik o izvršenoj kontroli prisustva alkohola u organizmu UP PJ Bar br. 0018315 od 25.02.2013. godine, nalaz i mišljenje sudskog vještaka neuropsihijatra Milić Stanka od 22.06.2013. godine.</span>
</p>
<p class="p10"></p>
<p class="p8">
<span class="s2">Svjedok oštećena </span><span class="s4">H.F. </span><span class="s2">je izjavila da se dana 25.02.2013. godine oko 01,30 časova nalazila u kući u naselju Ilino sa svoje dvoje djece od kojih mlađe ima dva mjeseca. Suprug je došao u pripitom stanju, otišao je u kupatilo i nakon što se istuširao između njih je počela rasprava zbog toga što je došao kasno u pripitom stanju i u toku te rasprave suprug je njoj zadao nekoliko udaraca rukama u predjelu glave i tijela, nakon toga je odgurnuo, ona je pala na pod, nakon toga joj je zadao još nekoliko udaraca rukama - pesnicama, u predjelu tijela i u tom trenutku došli su H.N., H. i Dž. koji su ih razdvojili i spriječili dalje zadavanje udaraca. Za vrijeme ovog događaja nju suprug nije udarao nogama. Navodi da se nakon ovog događaja u dobrim odnosima, da su se pomirili, žive zajedno. Kao oštećena se ne pridružuje krivičnom gonjenju i ne postavlja imovinsko pravni zahtjev.</span>
</p>
<p class="p10"></p>
<p class="p8">
<span class="s2">Svjedok </span><span class="s4">H.N.</span><span class="s2"> je izjavila da se dana 25.02.2013. godine, oko 01,30 časova, nalazila u svojoj kući u naselju Ilino i to u prizemnom dijelu u kojem živi sa svojim suprugom i kćerkom Dž.. Oni su sjedjeli kada je došla snaha F. koja ih je pitala kako ne čuju što se gore dešava. Nakon toga ona je opet otišla na sprat kuće gdje živi sa njenim sinom i dvoje djece, a onda su otišli oni, i kada su došli vidjeli su u spavaćoj sobi snahu koja je bila u jednom kraju i sina A.a koji je odmah je vidjela bio u alkoholisanom stanju i agresivan prema F. i oni su tada skočili i spriječili bilo kakav kontakt između njih. Oni su A. gurali i ako je sve to bilo dosta teško zbog stanja alkoholisanosti u kojem se A. nalazio. Nakon što se sve smirilo snaha je zvala policiju. </span>
</p>
<p class="p10"></p>
<p class="p8">
<span class="s2">Svjedok </span><span class="s4">H.A.</span><span class="s2"> je izjavio da kao svjedok oslobođen dužnosti svjedočenja i zbog zdravstvenih problema psihičke prilike nije u mogućnosti da svjedoči.</span>
</p>
<p class="p10"></p>
<p class="p8">
<span class="s2">Svjedok </span><span class="s4">H.DŽ.</span><span class="s2"> je izjavila da se dana 25.02.2013. oko 01,30 časova, nalazila u svojoj sobi u njihovoj kući koja se nalazi u naselju Ilino. Ta soba nalazi se odmah ispod spavaće sobe u kojoj žive njen brat i snaha. Ona je čula neku lupnjavu koja dopire iz njihove sobe, međutim, nije bilo to prvi put i nije ni reagovala. I pored toga je ustala i otišla prema stepenicama koje vode na sprat i tada je na stepenicama vidjela snahu F. koja joj je rekla da je njen brat poludio, da je agresivan i tome slično i ona je tada sišla na prizemlje, a ona je otišla kod brata da razgovara sa njim i dok su razgovarali došli su snaha, otac i majka i tada je brat ponovo krenuo prema snahi, jer je ona kada je došla do sobe počela da upućuje uvrede prema njemu i prema porodici i kada je on krenuo prema njoj ona se okrenula prema njoj, svojim tijelom je zaštitila i brat nije uspio ni jednom da je udari, a slučajno je nju udario u predjelu ramena. Ona, otac i majka su uspjeli da ih razdvoje i nakon toga snaha je pozvala policiju i policija je došla, a brat , snaha i otac su otišli u policiju  na njihov poziv dok su majka i ona ostali da čuvaju djecu.</span>
</p>
<p class="p10"></p>
<p class="p8">
<span class="s2">Iz nalaza i mišljenja sudskog vještaka med.struke K. N. od 17.04.2013. godine, izvještaj ljekara jedinice za HMP u Baru br. 2043 od 25.02.2013. godine i izvještaj ljekara specijaliste JZU Opšta bolnica Bar br. protokola 1933 od 25.02.2013. godine utvrđeno je da je oštećena u predmetnom događaju zadobila </span><span>nagnječenje glave sa krvnim podlivom sa otokom u lijevoj polovini tjemenog predjela promjera 2 x 2 cm, krvni podliv kože u predjelu unutrašnje strane lijeve nadlaktice, ogrebotinu (crtastu oguljotinu) kože u predjelu desnog lakta. Navedene povrede predstavljaju u vrijeme nanošenja, procijenjene kako pojedinačno, tako i u svom ukupnom djelovanju, laku tjelesnu povredu. Nagnječenje glave sa krvnim podlivom sa otokom u lijevoj polovini tjemenog predjela nanešeno je jednokratnim dejstvom tupine aktivno zamahnutog mehaničkog oruđa, u šta bi spadalo: stisnuta pesnica i slično. Krvni podliv kože u predjelu unutrašnje strane lijeve nadlaktice nastao je najvjerovatnije stiskanjem lijeve nadlaktice H.F., dok je ogrebotina kože u predjelu desnog lakta nastala najvjerovatnije uslijed pada H.Fatime i njenog kontakta sa podlogom. Osim navedenih povreda, H.F. je zadobila i sliveno crvenilo kože u predjelu prednje strane grudnog koša, trakasto - prugasto crvenilo kože u predjelu desne bočne strane vrata, sliveno crvenilo kože u predjelu leđa, sliveno crvenilo kože u predjelu desne nadlaktice, zahvatajući i desno rame i desni lakat i crvenilo kože u predjelu spoljašnje strane lijeve nadlaktice, a koja crvenila, sama za sebe, ne predstavljaju tjelesnu povredu, te koja crvenila su nastala višekratnim dejstvom tupine aktivno zamahnutog mehaničkog oruđa, u šta bi spadalo: stisnuta pesnica, šaka, noga i slično. </span>
</p>
<p class="p10"></p>
<p class="p8">
<span class="s2">Iz izvoda iz kaznene evidencije na ime okrivljenog UP PJ Podgorica br.29-245/13-8668/2-1428 od 15.05.2013. godine utvrđeno je da okrivljeni nije osuđivan. </span>
</p>
<p class="p8"></p>
<p class="p8">
<span class="s2">Iz zapisnika o izvršenoj kontroli prisustva alkohola u organizmu UP PJ Bar br. 0018315 od 25.02.2013. godine, utvrđeno je da je okrivljeni imao 1,91 promil alkohola u organizmu. Alkotestiranje je obavljeno alkotestom tipa »Dreger«. </span>
</p>
<p class="p8"></p>
<p class="p8">
<span class="s2">Iz nalaza i mišljenja sudskog vještaka neuropsihijatra M. S. od 22.06.2013. godine utvrđeno je da</span><span> H.A. ispunjava standarde toksikomanske zavisnosti o alkoholu. Ne pokazuje simptome trajnog duševnog oboljenja niti zaostalog duševnog razvoja. U vrijeme izvršenja krivičnog djela nalazio se u stanju pripitosti, odnosno jednostavnog pijanstva. Mišljenja je da su sposobnost shvatanja značaja djela i upravljanja svojim postupcima kod okrivljenog u vrijeme izvršenja krivičnog djela bila smanjena ali ne bitno. Obzirom da je optuženi pokazuje zavisnost o alkoholu mišljenja je da je potrebno primijeniti mjere bezbjednosti obaveznog liječenja od alkohola koja bi se provodila po ambulantnom tipu u Domu zdravlja u Baru- Centru za mentalno zdravlje kod nadležnog psihijatra.</span>
</p>
<p class="p11"></p>
<p class="p8">
<span class="s2">Iz izvoda iz kaznene evidencije na ime okrivljenog UP CB Pljevlja 77 br.03-245/13 -2641/2 od 21.06.2013. godine utvrđeno je da okrivljeni nije osuđivan. </span>
</p>
<p class="p10"></p>
<p class="p10">
<span class="s2">         </span><span class="s5">Ocjenom izvedenih dokaza utvrđeno je da je okrivljeni učinio krivično djelo koje mu je stavljeno na teret na način predstavljen u dispozitivu. </span>
</p>
<p class="p16"></p>
<p class="p6">
<span>Okrivljeni je u svojoj odbrani priznao da je svojoj supruzi, oštećenoj H.F.zadao nekoliko udaraca </span><span class="s3">šakom i pesnicama u predjelu tijela, moguće i u predjelu glave, da je odgurnuo i kada je pala na pod naišli su njegovi roditelji koji su je svojim tijelima prekrili i zaštitili. Sud je iz iskaza oštećene H.F., koji je sud prihvatio kao jasan, objektivan i istinit, utvrdio da je okrivljeni oštećenoj pored udaraca koje je opisao u svojoj odbrani, a nakon pada na pod zadao i nekoliko udaraca pesnicama u predjelu tijela. Iskaz oštećene potvrđen je nalazom i mišljenjem vještaka medicinske struke K. N., kako u pogledu vrste i težine povreda, tako i u pogledu mehanizma njihovog nanošenja. Svjedoci H.N. i Dž. su posmatrali samo pojedine djelove predmetnog događaja, pa njihove iskaze sud nije cijenio kao relevantne prilikom utvrđivanja činjeničnog stanja. </span>
</p>
<p class="p8"></p>
<p class="p8">
<span>Okrivljeni je krivično djelo učinio primjenom grubog nasilja, kojom prilikom je ugrozio tjelesni i duševni integritet člana svoje porodice supruge H.F.. </span>
</p>
<p class="p6"></p>
<p class="p8">
<span>Okrivljeni je krivično djelo učinio postupajući sa direktnim umišljajem, svjestan da djelo čini prema članu svoje porodice.  </span>
</p>
<p class="p6"></p>
<p class="p8">
<span>Sud je precizirao optužni predlog izostavljenjem dijela u kome je navedeno da je okrivljeni oštećenoj dok se nalazila na zemlji zadavao udarce u predjelu glave jer taj dio ne proizilazi iz iskaza okrivljenog, oštećene, ni saslušanih svjedoka. Ocijenjeno je da se navedenim preciziranjem ne narušava identitet optužnog predloga i presude. </span>
</p>
<p class="p8"></p>
<p class="p8">
<span>Odlučujući se za krivičnu sankciju prema okrivljenom sud je cijenio sve olakšavajuće i otežavajuće okolnosti iz čl. 42 Krivičnog zakonika. Od olakšavajućih okolnosti sud je cijenio porodične prilike jer je oženjen i otac jednog maloljetnog djeteta, da se oštećena nije pridružila krivičnom gonjenju, odnos prema posledici koji se ogleda u kajanju zbog izvršenog djela, dosadašnji život jer nije osuđivan. Otežavajućih okolnosti na strani okrivljenog nije bilo. Ocijenjeno je da prema okrivljenom nije potrebno izricanje efektivne kazne zatvora, da će se izricanjem uslovne osude u potpunosti postići svrha izricanja uslovne osude i na taj način dovoljno uticati na okrivljenog da u buduće ne čini krivična djela. </span>
</p>
<p class="p8"></p>
<p class="p6">
<span>Sud okrivljenom nije izrekao predloženu mjeru bezbjednosti </span><span class="s3">obaveznog liječenja alkoholičara. Članom </span><a name="SADRZAJ_161"><span class="s6">72 Krivičnog zakonika propisano je da će sud </span></a><span class="s6">učiniocu koji je učinio krivično djelo usljed zavisnosti od upotrebe alkohola i kod kojeg postoji ozbiljna opasnost da će usljed ove zavisnosti i dalje da vrši krivična djela, izreći obavezno liječenje. Iz nalaza i mišljenja vještaka neuropsihijatra M. S. utvrđeno je da okrivljeni pokazuje zavisnost o alkoholu iz kojih razloga je vještak mišljenja da je potrebno primijeniti mjere bezbjednosti obaveznog liječenja od alkohola koja bi se provodila po ambulantnom tipu u Domu zdravlja u Baru- Centru za mentalno zdravlje kod nadležnog psihijatra. Sama činjenica da je okrivljeni zavistan od upotrebe alkohola ne predstavlja ozbiljnu opasnost da će okrivljeni činiti krivična djela, pa okrivljenom nije izrečena navedena mjera bezbjednosti. </span>
</p>
<p class="p8"></p>
<p class="p8">
<span>Odluka o troškovima krivičnog postupka zasniva se na odredbi čl. 229 st.1 ZKP i ista se odnosi na troškove izrade nalaza i mišljenja vještaka medicinske struke u iznosu od 77,00 €. Troškovi rada suda određeni su prema trajanju, složenosti krivičnog postupka i imovinskim prilikama optuženih.</span>
</p>
<p class="p6"></p>
<p class="p6">
<span>Na osnovu izloženog odlučeno je kao u izreci presude</span>
</p>
<p class="p18"></p>
<p class="p18"></p>
<p class="p18">
<span class="s1">OSNOVNI SUD U BARU</span>
</p>
<p class="p18">
<span class="s1">Dana 11.07.2013. godine</span>
</p>
<p class="p16"></p>
<p class="p16">
<span class="s1"> ZAPISNIČAR,				                                              S U D I J A</span>
</p>
<p class="p14">
<span class="s1">Milijana Minić				                                    Goran Šćepanović</span>
</p>
<p class="p16"></p>
<p class="p16"></p>
<p class="p16">
<span class="s1">PRAVNA POUKA</span><span>:Protiv ove presude može se </span>
</p>
<p class="p16">
<span>izjaviti žalba Višem sudu u Podgorici u roku od</span>
</p>
<p class="p16">
<span>8 (osam) dana od dana prijema pismenog otpravka.</span>
</p>
<p class="p16">
<span>Žalba se predaje ovom sudu u dva primjerka.</span>
</p>
<p class="p14"></p>
<p class="p14"></p>
<p class="p14"></p>
<p class="p14">
<span class="s1">DNA</span><span>:- 1 x ODT</span>
</p>
<p class="p14">
<span>          - 1 x okrivljenom </span>
</p>
<p class="p14">
<span>          - u spise</span>
</p>
<p class="p14"></p>
<p class="p17"></p>


</body>
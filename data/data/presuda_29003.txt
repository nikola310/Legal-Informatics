<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.s1{font-weight:bold;}
.s2{font-family:Times New Roman;font-size:14pt;}
.p1{text-align:justify;hyphenate:auto;font-family:Arial;font-size:12pt;}
.p2{text-align:end;hyphenate:auto;font-family:Arial;font-size:12pt;}
.p3{text-align:start;hyphenate:auto;font-family:Arial;font-size:12pt;}
.p4{text-indent:0.5in;text-align:justify;hyphenate:auto;font-family:Arial;font-size:12pt;}
.p5{text-align:center;hyphenate:auto;font-family:Arial;font-size:12pt;}
.p6{text-align:center;hyphenate:auto;font-family:Times New Roman;font-size:14pt;}
.p7{text-align:start;hyphenate:auto;font-family:Times New Roman;font-size:12pt;}
</style>
<meta content="marija.cupic" name="author">
</head>
<body class="b1 b2">
<p class="p1">
<span class="s1">                                                                                                               </span>
</p>
<p class="p1">
<span>                                                         </span>
<!--Image link to '0.jpg' can be here-->
</p>
<p class="p1"></p>
<p class="p1">
<span class="s1">                                   U    I M E   C R N E    G O R E</span>
</p>
<p class="p1"></p>
<p class="p1"></p>
<p class="p2">
<span class="s1">                                                                                              Posl.br.K. 135/12</span>
</p>
<p class="p3"></p>
<p class="p1">
<span class="s1">          </span>
</p>
<p class="p1"></p>
<p class="p1">
<span class="s1">  OSNOVNI SUD U CETINJU</span><span>,  kao prvostepeni krivični, po sudiji  Ćupić Mariji, uz učešće Lipovina Olge, kao zapisničara, u krivičnom predmetu okrivljenog S.S. iz Podgorice, zbog krivičnog djela krađa  iz člana 239.stav 1 . Krivičnog zakonika, u sticaju sa krivičnim djelom samovlašće iz člana 384. stav 1. ,a u vezi člana 48. stav 1. Krivičnog zakonika,po Optužnom predlogu Osnovnog Državnog Tužilaštva u Cetinju,  Kt.br.235/10 od 14. 06. 2012. godine, nakon održanog glavnog i javnog   pretresa, u prisustvu zamjenika ODT-a u Cetinju M. D. ovlašćenog predstavnika oštećene Aleksić Rajke, donio je dana  22.10. 2012. godine,a dana 23.10.2012.godine  i javno objavio, ovu </span>
</p>
<p class="p3"></p>
<p class="p3"></p>
<p class="p1">
<span>	                     </span><span class="s1">P R E S U D U</span>
</p>
<p class="p3"></p>
<p class="p4">
<span>Okrivljeni S. S. JMBG ..... od oca V. i majke R. rođen ..... godine u Podgorici, sa poslednjim poznatim boravištem u Podgorici  državljanin Crne Gore, po zanimanju menadžer, pismen sa završenom Srednjom školom, oženjen, srednjeg imovnog stanja, neosuđivan,</span>
</p>
<p class="p3"></p>
<p class="p3"></p>
<p class="p3">
<span>	</span><span class="s1">                </span><span>K r i  v   j e :</span>
</p>
<p class="p3"></p>
<p class="p3">
<span>Što je :</span>
</p>
<p class="p1"></p>
<p class="p1">
<span>     U vremenskom periodu od 22. januara 2008. godine do 22. jula 2008. godine u svom ugostiteljskom objektu zv. “L.”, u selu D. bb, Opština Cetinje, svjesno i voljno u namjeri da sebi pribavi protivpravnu imovinsku korist, preko 150,00 eura protivpravno oduzeo i prisvojio električnu energiju, vlasništvo oštećene “E.C.G.” AD N. – E.C. u količini od 36.314 Kwh, električne energije, ukupne novčane vrijednosti od 1.113,84 eura, na način što se sa elektrovodnog stuba direktno priključio na elektroenergetsku mrežu pomoću dovodnog električnog kabla presjeka 4 x 16 mm2 do listre objekta, a od toga mjesta se električnim kablom presjeka 4 x 6 mm2 priključio na tablu u objektu, sa koje se električnom energijom napajalo više potrošača u objektu, a da pri tom nije postavio i uredno prijavio električno brojilo, tako da se utrošena električna energija nije mogla registrovati, a što je utvrđeno prilikom kontrole tog mjernog mjesta od strane radnika E. Cetinje dana 22. 07. 2008. godine, nakon čega je svjesno i voljno samovlasno pribavio pravo na snabdijevanje električnom energijom za koje je smatrao da mu pripada, tako što je bez elektroenergetske saglasnosti i saglasnosti za priključenje E. Cetinje, svoj ugostiteljski objekat “L.” preko brojila marke “Jugotrejd” br. A08028 priključio na elektroenergetsku mrežu, a što je utvrđeno prilikom naredne kontrole tog mjernog mjesta od 12. 03. 2009. godine.</span>
</p>
<p class="p1"></p>
<p class="p4">
<span>-čime je izvršio krivično djelo  krađa iz člana 239.stav 1.Krivičnog zakonika, u sticaju sa krivičnim djelom samovlašće iz člana 384. stav 1. a u vezi člana 48. stav 1. Krivičnog zakonika.</span>
</p>
<p class="p3">
<span class="s1">	     </span>
</p>
<p class="p4">
<span>- pa mu Sud prethodno shodno čl. 48. st. 1. Krivičnog zakonika utvrdjuje </span>
</p>
<p class="p3"></p>
<p class="p3">
<span>                          </span>
</p>
<p class="p4">
<span>Za krivično djelo krađa iz čl.239.st.1.Krivičnog zakonika novčanu kaznu u iznosu od 1200,00 eura</span>
</p>
<p class="p4"></p>
<p class="p4">
<span>Za krivično djelo samovlašće iz čl.384.st.1.Krivičnog zakonika novčanu  kaznu u iznosu od 400,00 eura </span>
</p>
<p class="p1"></p>
<p class="p1">
<span>- pa ga sud na osnovu citirane zakonske odredbe te čl. </span><span class="s2">4, 5, 13, 15</span><span> ,32, 39, 42, 48, st.2.t. 4.Krivičnog zakonika, te čl. 226-229, i 374 Zakonika o krivičnom postupku</span>
</p>
<p class="p1"></p>
<p class="p5">
<span class="s1">O S U Đ U J E</span>
</p>
<p class="p1"></p>
<p class="p1"></p>
<p class="p1">
<span>Na  jedinstvenu novčanu kaznu u iznosu od 1600,00 eura koju je okrivljeni dužan platiti u ratama i to svakomjesečno nakon pravosnažnosti presude do petog u mjesecu iznos od po 150,00 eura, stim da rok isplate ne može biti duži od jedne godine , a ako izrečenu novčanu kaznu ne plati u odredjenom roku sud će novačnu kaznu zamijeniti kaznom zatvora, tako što će za svakih započetih 25,00 eura, novčane kazne odrediti jedan dan kazne zatvora, s tim da kazna zatvora ne može biti duža od 6 (šest) mjeseci.</span>
</p>
<p class="p1"></p>
<p class="p1">
<span>Obavezuje se okrivljeni da ovom sudu plati na ime troškova krivičnog postupka iznos od  297,00  eura ,te na  ime sudskog paušala iznos od 30,00 eura u roku od 15 dana po pravosnažnosti presude, pod prijetnjom prinudnog izvršenja. </span>
</p>
<p class="p1"></p>
<p class="p6"></p>
<p class="p1">
<span>	</span><span class="s1">           </span><span>O b r a z l o ž e n j e</span>
</p>
<p class="p1"></p>
<p class="p1"></p>
<p class="p1">
<span>          Osnovno državno Tužilaštvo  u Cetinju</span><span class="s1"> </span><span> podnijelo je ovom sudu Optužni predlog Kt.br.235/10 od 14. 06. 2012.godine protiv okrivljenog S.S. iz Podgorice, zbog krivičnog djela krađa iz člana 239.st.1.KZ-a, u sticaju sa krivičnim  djelom  samovlašće iz člana 384. stav 1. ,a u vezi člana 48.stav 1.Krivičnog zakonika. U završnoj riječi , na glavnom pretresu,  zamjenik ODT-a u Cetinju,  kao zastupnik optužbe, je istakao da ostaje pri  podnijetom Optužnom predlogu, obzirom da je okrivljeni predmetna krivična djela izvršio svjesno i voljno, predlažući sudu da okrivljenog  oglasi krivim za krivična djela koja su mu stavljena na teret i da se isti osudi po zakonu.</span>
</p>
<p class="p1"></p>
<p class="p1">
<span>Glavni pretres u ovoj krivičnopravnoj stvari je održan u odsustvu okrivljenog kojem se poziv nije mogao uručiti, obzirom da nije obavijestio sud o promjeni boravišta ,a kod činjenice da njegovo prisustvo nije nužno i da je prethodno saslušan,sve prednje u smislu čl.457.ZKP-a.</span>
</p>
<p class="p1"></p>
<p class="p1">
<span class="s1">         </span><span>Okrivljeni S.S.</span><span class="s1"> </span><span> je u odbrani istakao da je tačno da je on vlasnik ugostiteljskog objekta zv. “L.” koji se nalazi u selu D., ali da nije tačno da se u vremenskom periodu od 22. januara 2008. godine do 22. jula 2008. godine direktno priključio na elektroenergetsku mrežu dovodnim kablom do razvodne table, a od razvodne table električnim kablom na električnu energiju priključio potrošače u kući. U njegovom prisustvu nikada nijesu pristupili radnici E. kako bi izvršili kontrolu mjernog mjesta. Električno brojilo nije mogao prijaviti iz razloga što nije posjedovao papire za građevinsku dozvolu.Nijesu mu stizali računi za utrošenu električnu energiju za period od 22. januara do 22. jula 2008. godine. Nije  mogao dobiti građevinsku dozvolu za pomenuti objekat i nikada je ne može dobiti, jedino može dobiti dozvolu za radi i to sezonsku. Napomenuo je da navedeno brojilo više nema jer je bila velika poplava tako da je i ono u tim poplavama uništeno. Usmeno se obraćao Elektrodistribuciji kako bi riješio taj problem, i oni su mu rekli da pribavi stručni nalaz i mišljenje o mjerenjima na električnim instalacijama . Angažovao je firmu “M..” D.O.O. i isti su mu dostavili taj nalaz dana 17. 03. 2009. godine. Taj izvještaj je nosio u E. i isti su mu rekli da je sve  uzalud bez dozvole ra rad.  Nije bilo struje u njegovom objektu u periodu od 22. januara 2008. godine do 22. jula 2008. godine.</span>
</p>
<p class="p1"></p>
<p class="p1">
<span>           Radi razjašnjenja ove krivičnopravne stvari, sud je u dokaznom postupku na glavnom pretresu proveo sledeće dokaze: saslušao ovlašćenog predstavnika oštećene E. Cetinje A.R., saslušao svjedoke R.P.i L.Č. pročitao zapisnike o kontroli mjernog mjesta E.C.G.” AD N. – E. Cetinje broj 4201-6059 od 22. 07. 2008. godine i broj 142 od 12. 03. 2009. godine, pročitao nalaz i mišljenje sudskog vještaka elektro-energetske struke M.B.dipl. el. ing. od 16. 10. 2010. godine, pročitao nalaz i mišljenje sudskog vještaka građevinske struke R.M.dipl. ing. građ. od 03. 10. 2011. godine, sa fotodokumentacijom, pročitao dopis Sekretarijata za planiranje i uređenje prostora Prijestonice Cetinje broj 05-740/12-3817 od 14. 05. 2012. godine, pročitao izvještaj Uprave policije – Ispostave Cetinje broj 02-245-91 od 14. 01. 2011. godine iz Kaznene evidencije za okrivljenog S.S..</span>
</p>
<p class="p1"></p>
<p class="p1">
<span>Ovlašćeni predstavnik oštećene E.C.G. A.D. N. – E. Cetinje, A.R je istakla da nije bilo prethodne kontrole mjernog mjesta kod S.S., a što se vidi iz dokumentacije podnijete uz krivičnu prijavu broj 40-16-01-8596 od 22. 07. 2010. godine .Okrivljeni je u namjeri da sebi pribavi protivpravnu imovinsku korist oduzimao i prisvajao električnu energiju vlasništvo EP CG AD N. E. Cetinje ,a to je utvrđeno dana 22. 07. 2008. godine kada je vršena kontrola njegovog mjernog mjesta, kojom prilikom je utvrđeno da ne posjeduje mjerni uređaj, već je priključen na ED mrežu dovodnim kablom sa stuba presjeka 4 x 16 mm, do listre objekta, a dalje sa listre do table sa koje je razvedeno za više rashladnih uređaja i drugih električnih aparata. Nakon izvršene kontrole ovlašćeni radnici ED Cetinje su ovog potrošača isključili sa ED mreže, kidanjem kabla. O svemu navedenom sačinili su zapisnik br. 4201-6059 od 24. 07. 2008. godine .Nakon ove kontrole nadležna služba je izvršila obračun neovlašćeno oduzete električne energije shodno čl. 26. Pravila o snabdijevanju na iznos od 11. 801.68 €. Prva naredna kontrola posle pomenute je bila dana 12. 03. 2009. godine, kada su na lice mjesta nakon izvršene kontrole o navedenim činjenicama ovlašćeni radnici ED Cetinje L.Č. i R.N. sačinili zapisnik broj 142 o izvršenom internom tehničkom pregledu spoljnjeg i unutrašnjeg priključka, i pregledu mjernih uređaja nelegalno priključenog objekta br. 4201-3102 u kojem je uneseno očitano stanje utroška električne energije i koji je zapisnik prijavljeni bez primjedbi potpisao. U istom zapisniku konstatovano da je pregledom table i osigurača utvrđeno da su isti u ispravnom stanju. Na osnovu tog zapisnika u odjeljenju za ekonomske poslove E. Cetinje je izvršen obračun – faktura nelegalnog utroška električne energije br. 70-16-09, na iznos od 892,67 € koji je prijavljenom blagovremeno uručen, a nije ga izmirio. Sledeća kontrola je bila 18. 07. 2009. godine kojom prilikom je ovlašćeni radnik E. Cetinje, K.R. utvrdio da se prijavljeni ponovo priključio na ED mrežu, ali bez prethodno dobijenih upravnih akata od oštećene kao i operatora D. odnosno bez elektroenergetske saglasnosti i saglasnosti za priključenje. O svemu navedenom imenovani je sačinio zapisnik na osnovu kojeg je obzriom da je isti i očitao utrošak električne energije na brojilu izvršen obračun utroška električne energije broj 42-16-09 ,na iznos od 490,22 €. Pridružila se krivičnom gonjenju protiv okrivljenog ,a odštetni zahtjev nije postavila obzirom da su podnijeli pred ovim sudom predlog za izvršenje na osnovu vjerodostojne isprave br. 401601-8623 od 22. 07. 2010. godine koje rješenje je izdato pod poslovnim brojem Iv. 3015/10.</span>
</p>
<p class="p1"></p>
<p class="p1">
<span>Iz iskaza svjedoka R.P.proizilazi da je dana 22. 07. 2008. godine izvršena kontrola mjernog mjesta u lokalu “L.” ,vlasništvo S.S.. Kritične prilike zatekli su dovodni kabal sa stuba 4 x 16 mm, do listre objekta, a sa listre je  išao kabal 4 x 6 mm, do lokalne table u kojoj je razvedeno više rashladnih vitrina i ostalih uređaja. Potrošač je isključen kidanjem kabla. Potrošač nije potisao zapisnik, koji zapisnik su sačinili on i kolega I.N.</span>
</p>
<p class="p1">
<span>Iz iskaza svjedoka L.Č., proizilazi da je dana 12. 03. 2009. godine zajedno sa kolegom R.N. nakon izvršenog internog tehničkog pregleda spoljašnjeg i unutrašnjeg priključka i pregleda mjernih uređaja nelegalno priključenog objekta konstatovao da je kod potrošača S.S. u mjestu D., a u restoranu “L.” nađeno brojilo sa tablom i osiguračima, a koje se nalazilo unutar objekta. Koliko se sjeća u vrijeme vršenja ove kontrole objekat je bio okružen vodom, tako da su čunom išli do istog. Zapisnički su konstatovali nađeno stanje.</span>
</p>
<p class="p1"></p>
<p class="p1">
<span>Iz zapisnika o kontroli mjernog mjesta E.C.G.” AD N. – E. Cetinje broj 4201-6059 od 22. 07. 2008. godine proizilazi  da su radnici E. Cetinje, vršeći kontrolu kod prijavljenog potrošača  S.S., vlasnika lokala “L.”, zatekli dovodni kabal sa stuba 4 x 16 mm2 do listre objekta,a sa listre kabal 4 x 6 mm2 do lokalne table u kojem je razvedno više rashladnih vitrina i ostalih uređaja. Potrošač je isključen kidanjem kabla.</span>
</p>
<p class="p1"></p>
<p class="p1">
<span>Iz zapisnika o izvršenom internom tehničkom pregledu spoljašnjeg i unutrašnjeg priključka i pregledu mjernih uređaja broj 142 od 12. 03. 2009. godine, proizilazi da su ovlašćeni radnici E. Cetinje R.N.i L.N. navedenog dana vršili obilazak nelegalnih potrošača ,a radi eventualnog priključka na elektrodistributivnu mrežu ,te i potrošača S.S. u lokalu “L.” i tom prilikom konstatovali  da se kod ovog potrošača brojilo sa tablom i osiguračima nalazi unutar objekta, kao i da se radi o novim instalacijama. Pregledom table i osigurača utvrđeno je da su isti u ispravnom stanju. Navedeno je da je objekat veći dio godine okružen vodom i van upotrebe, kakvo je stanje bilo i prilikom njihove kontrole. Potrošač je uredno potpisao zapisnik.</span>
</p>
<p class="p1"></p>
<p class="p1">
<span>Iz nalaza i mišljenja sudskog vještaka elektro-energetske struke M.B. dipl.el. ing. od 16. 10. 2010. godine, proizilazi  da prema zakonu o energetici i drugim pozitivnim propisima iz ove oblasti, potrošači su dužni da na mjestu preuzimanja električne energije posjeduju uredno plombiran mjerni uređaj i da preuzete količine električne energije nakon očitavanja i ispostavljanja mjesečnog računa plaćaju isporučicu prema tarifnom pravilniku. Okrivljeni je više puta kontrolisan od strane stručnih lica isporučioca i zatečen kao nelegalan potrošač, shodno Pravilima za osnivanje i rad tržišta električne energije (“sl. list CG” br. 1/09). Bitno je istaći i o čemu isključivo odlučuje nadležni sud jeste pitanje koliko je tuženi mogao oduzeti nelegalno iz mreže, prema snazi zatečenih uređaja za naznačeno vrijeme i koliko iznosi novčani ekvivalent za taj period. Polazeći od snage 24,980 Kw prezentirane u obračunskom listu isporučioca, prosječnog dnevnog vremena korišćenja od 8h ,uz primjenu cijene više tarife isporuke elektične energije dolazi se do dnevnog novčanog ekvivalenta od 6,12 €, što na mjesečnom nivou iznosi 183,88 €, odnosno 2206,61 € na godišnjem nivou. Primjenom člana 58. i člana 59. Pravila za snabdijevanje električnom energijom (“Sl. List CG br. 1/09) okrivljeni je mogao oduzeti iz mreže isporučioca za 3 mjeseca 550,80 € tj. 1101,60 € za 6 mjeseci kakva je mogućnost određena Pravilnikom. Za traženi period od 22. 01. 2008. godine do 22. 07. 2008. godine okrivljeni je mogao oduzeti iz mreže isporučioca 36314 Kwh električne energije što korenspodira sa cijenom od 1113,84 €. </span>
</p>
<p class="p1"></p>
<p class="p1">
<span>Iz  nalaza i mišljenja sudskog vještaka građevinske struke R.M. od 03. 10. 2011. godine, sa priloženom fotodokumentacijom proizilazi da predmetni objekat pripada prvoj kategoriji građevinskih objekata. Horizontali gabarit objekta je: glavnog- kuhinje 8x8 = 64 m” i natkrivene terase: 12x8 =96 m”. Polazeći od utiska sa lica mjesta o ugrađenom materijalu kamen i drvo, kao i od komentara komšija vještak je mišljenja da je predmetni objekat sagrađen mnogo prije 05. 07. 2008. godine.</span>
</p>
<p class="p1"></p>
<p class="p1">
<span>Iz dopisa Sekretarijata za planiranje i uređenje prostora Prijestonice Cetinje broj 05-740/12-3817 od 14. 05. 2012. godine proizilazi da se dio sela D. nalazi u zahvatu Plana posebne namjene – Nacionalni park “Skadarsko jezero”, te da postoji mogućnost da je građevinska dozvola za predmetni objekat izdata od strane Ministarstva održivog razvoja i turizma, u čijoj je nadležnosti do stupanja na snagu Zakona o izmjenama i dopunama Zakona o uređenju i izgradnji objekata (Sl. list CG br. 34/11), bilo sprovođenje ovog plana. Uvidom u dokumentaciju ovog Sekretarijata za objekat lociran u selu Drušići, vlasništvo S.S. nije izdata građevinska dozvola.</span>
</p>
<p class="p1"></p>
<p class="p1">
<span>Iz izvještaja Uprave policije – Ispostave Cetinje broj 02-245-91 od 14. 01. 2011. godine iz Kaznene evidencije za okrivljenog S.S. proizilazi da isti nije osuđivan.</span>
</p>
<p class="p1"></p>
<p class="p1"></p>
<p class="p1">
<span>       Analizirajući rezultate provedenog dokaznog postupka, te na osnovu savjesne i brižljive ocjene svih provedenih dokaza  pojedinačno i u svojoj ukupnosti, sud je utvrdio da su rezultati dokaznog postupka podkrijepili navode Optužnog predloga da je okrivljeni S.S. počinio krivično djelo  krađa iz čl  239.stav1.Krivičnog zakonika,u sticaju sa krivičnim djelom samovlašće iz čl.384.st.1.,a u vezi čl.48.st.1.Krivičnog zakonika, u mjestu, vremenu i na način opisan u dispozitivu presude, a ovo iz sledećih razloga:</span>
</p>
<p class="p1">
<span>                </span>
</p>
<p class="p1">
<span>          Utvrđujući činjenice radi pravilnog određenja materijalnopravnog odnosa u datoj krivično pravnoj stvari sud je nesumnjivo utvrdio da je okrivljeni svjesno i voljno u vremenskom periodu od 22. januara 2008. godine do 22. jula 2008. godine u svom ugostiteljskom objektu zv. “L.”, u selu D. bb, Opština Cetinje, svjesno i voljno u namjeri da sebi pribavi protivpravnu imovinsku korist, preko 150,00 eura protivpravno oduzeo i prisvojio električnu energiju, vlasništvo oštećene “E.C.G.” AD N. – E.C.u količini od 36.314 Kwh, električne energije, ukupne novčane vrijednosti od 1.113,84 eura, na način što se sa elektrovodnog stuba direktno priključio na elektroenergetsku mrežu pomoću dovodnog električnog kabla presjeka 4 x 16 mm2 do listre objekta, a od toga mjesta se električnim kablom presjeka 4 x 6 mm2 priključio na tablu u objektu, sa koje se električnom energijom napajalo više potrošača u objektu, a da pri tom nije postavio i uredno prijavio električno brojilo, tako da se utrošena električna energija nije mogla registrovati, a što je utvrđeno prilikom kontrole tog mjernog mjesta od strane radnika E. Cetinje dana 22. 07. 2008. godine, nakon čega je svjesno i voljno samovlasno pribavio pravo na snabdijevanje električnom energijom za koje je smatrao da mu pripada, tako što je bez elektroenergetske saglasnosti i saglasnosti za priključenje E. Cetinje, svoj ugostiteljski objekat “L.” preko brojila marke “Jugotrejd” br. A08028 priključio na elektroenergetsku mrežu, a što je utvrđeno prilikom naredne kontrole tog mjernog mjesta od 12. 03. 2009. godine.</span>
</p>
<p class="p4"></p>
<p class="p4">
<span>     U radnjama okrivljenog koje se sastoje u oduzimanju tuđe pokretne stvari – električne energije u vrijednosti od 1113,84  eura i nastupjelim posledicama uz jasnu namjeru koja je postojala kod okrivljenog da oduzimanjem električne energije, kao potrošač iste, pribavi sebi protivpravnu imovinsku korist, (preko 150,00 eura) stiču sva zakonska obilježja bića krivičnog djela kradja iz čl. 239. st. 1. KZ-a , pri čemu je sud utvrdjujući subjektivan odnos okrivljenog prema izvršenom krivičnom djelu utvrdio direktan umišljaj, jer je isti bio svjestan svog djela i svih njegovih obilježja i htio je njegovo izvršenje, a koji umišljaj je po mišljenju suda bio usmjeren na protivpravno oduzimanje električne energije ,sve dok bude u mogućnosti da to čini, a u namjeri da sebi pribavi protivpravnu imovinsku korist.</span>
</p>
<p class="p4"></p>
<p class="p4">
<span>Nadalje, u radnjama okrivljenog koje se sastoje u priključenju  na elektrodistributivnu mrežu svog  objekta bez elektroenergetske saglasnosti i saglasnosti za priključenje preko brojila marke "Jugotrejd" br.A 08028 i na taj način samovlasnom pribavljanju  prava ,u konkretnom slučaju prava na snabdijevanje električnom energijom za koje je smatrao da mu pripada stiču se sva subjektivna i objektivna obilježja bića krivičnog djela samovlašće iz čl.384.st.1.KZ-a, pri čemu je sud određujući subjektivan odnos okrivljenog prema djelu utvrdio direktan umišljaj,jer je okrivljeni bio svjesan svoga djela i njegovih obilježja i htio je njegovo izvršenje.</span>
</p>
<p class="p4"></p>
<p class="p1">
<span>Sud je punu vjeru poklonio dokazima i to: iskazima saslušanih svjedoka, koji su konstatovali zatečeno stanje na licu mjesta, u sklopu sa  iskazom ovl.predstavnika A. R. zapisnicima o kontroli mjernog mjesta E. CG AD N. - E. Cetinje, te dopisom Sekretarijata za planiranje i uredjenje prostora Prijestonice Cetinje koji  po mišljenju suda na jasan i identičan način predstavljaju zatečeno stanje.</span>
</p>
<p class="p1"></p>
<p class="p4">
<span>  Nalaz angažovanog  sudskog vještaka elektrotehničke struke M.B. sud je u cjelosti prihvatio kao uže stručan, jasan  i istinit,odn.isti se podrobnije osvrnuo na stvarnu i ukupnu moć spornog objekta,kao i nalaz i mišljenje sudskog vještaka gradjevinske struke R.M..</span>
</p>
<p class="p4"></p>
<p class="p4">
<span>Sud nije mogao prihvatiti navode odbrane okrivljenog u kojoj negira izvršenje krivičnih djela koja su mu stavljena na teret, cijeneći njegovu odbranu kao usmjerenu na izbjegavanje krivičnopravne odgovornosti,samim tim što su rezultati dokaznog postupka potkrijepili navode optužnog akta da je okrivljeni preduzetim radnjama počinio krivična djela stavljena mu na teret,odn.sve implicira na zaključak  da je interes okrivljenog bio usmjeren na sticanje koristi, obzirom da zatečeno stanje upravo ukazuje da je u konkretnom slučaju onemogućeno uredno registrovanje utroška električne energije  ,to je okrivljenom  po objektivnom stanju stvari moralo biti poznato da protivpravno oduzima električnu energiju, a isti je  samovlasno pribavljao pravo na snabdijevanje električnom energijom za koje je smatrao da mu pripada,obzirom na način priključenja na ED mrežu.</span>
</p>
<p class="p1"></p>
<p class="p1">
<span>Sud je odustao od saslušanja svjedoka I.N.i R. N.a obzirom da i saslušanje istih nebi  uticalo na donošenje drugačije odluke ,sem što bi vodilo odugovlačenju postupka.</span>
</p>
<p class="p1"></p>
<p class="p1">
<span>Prilikom utvrdjivanja krivične sankcije sud je na strani okrivljenog u smislu čl. 42. Krivičnog zakonika, kao olakšavajuće okolnosti cijenio njegove lične prilike, da je oženjen,raniji neporočan način života -neosuđivan, dok otežavajućih okolnosti na njegovoj strani van bitnih obilježja krivičnih djela u pitanju nije bilo. </span>
</p>
<p class="p1"></p>
<p class="p1">
<span>Sud je okrivljenom prethodno utvrdio kazne i to za krivično djelo kradja iz čl.239.st.1.KZ-a novčanu kaznu u iznosu od 1200,00 eura ,za krivično djelo samovlašće iz čl.384.st.1. KZ-a  novčanu kaznu u iznosu od 400,00 eura sve u smislu čl.48.st.1.KZ-a ,  te osnovom čl. 48 st.2. tačka 4. KZ-a  na osnovu prethodno utvrdjenih  novčanih kazni okrivljenom izrekao jednu kaznu u iznosu od 1600,00 eura , pri čemu je, cijeneći prethodno navedeno sud  vodio računa o materijalnim prilikama okrivljenog nalazeći da će se izrečenom novčanom kaznom  na okrivljenoga u dovoljnoj mjeri uticati da ubuduće ne vrši krivična djela, čime će se u cjelosti ostvariti svrha kažnjavanja iz čl. 32. Krivičnog zakonika, u okviru opšte svrhe izricanja krivičnih sankcija iz čl. 4. st. 2. Krivičnog zakonika. </span>
</p>
<p class="p1"></p>
<p class="p1">
<span>Shodno čl. 39. st. 5. Krivičnog zakonika sud je okrivljenom odredio da plaća novčanu kaznu u ratama i to  svakomjesečno nakon pravosnažnosti presude  do petog u mjesecu po 150,00 eura,stim da rok isplate ne može biti duži od jedne godine  (nalazeći da se u konkretnom ,a kod činjenice na novčane prihode okrivljenog-srednje imovno stanje , pokazuje opravdanim da se okrivljenom dozvoli plaćanje novčane kazne na navedeni način), dok je sud shodno čl. 39. st. 6. Krivičnog zakonika, odredio da, ukoliko okrivljeni ne plati novčanu kaznu u navedenom roku, ista će se zamijeniti kaznom zatvora, tako što će se za svakih započetih 25,00 eura novčane kazne odrediti 1(jedan) dan kazne zatvora, odredjujući da kazna zatvora ne može biti duža od 6 mjeseci. </span>
</p>
<p class="p1"></p>
<p class="p1">
<span>Odluka o troškovima krivičnog postupka temelji se na odredbi čl.226-229 ZKP-a, a isti se odnose na troškove vještačenja po vještaku elektrotehničke struke u iznosu od   104,50 eura i po vještaku građevinske struke u iznosu od 192,50 ,  dok je paušal  u iznosu od 30,00 eura , sud odredio uzimajući u obzir konkretan slučaj, trajanje postupka  i imovinske prilike okrivljenog, a sve u roku od 15 dana  po pravosnažnosti presude, pod prijetnjom  prinudnog izvršenja.</span>
</p>
<p class="p1"></p>
<p class="p1">
<span>        Sa svega  izloženog, a na osnovu čl.374. ZKP-a, odlučeno je kao u izreci.</span>
</p>
<p class="p1"></p>
<p class="p1"></p>
<p class="p5">
<span>OSNOVNI SUD U CETINJU</span>
</p>
<p class="p5">
<span>Dana  23. 10. 2012.godine</span><span class="s1">.</span>
</p>
<p class="p5"></p>
<p class="p3"></p>
<p class="p3"></p>
<p class="p3">
<span class="s1">                                                                                          </span><span>S u d i j a,</span>
</p>
<p class="p3">
<span>Zapisničar</span>
</p>
<p class="p3">
<span>Olga Lipovina                                                                  Marija Ćupić s.r.</span>
</p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3">
<span class="s1">PRAVNA POUKA:</span>
</p>
<p class="p3">
<span class="s1"> </span><span>Protiv ove presude može se izjaviti žalba</span>
</p>
<p class="p3">
<span> Višem sudu u Podgorici u roku od 8 dana </span>
</p>
<p class="p3">
<span>od dana prijema, a preko ovog suda.</span>
</p>
<p class="p3"></p>
<p class="p3"></p>
<p class="p3"></p>
<p class="p7"></p>


</body>
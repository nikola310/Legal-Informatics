<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:right">
<span class="span1">K. br. 579/17</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">Osnovni sud u Podgorici, sudija pojedinac Rade Ćetković, uz učešće zapisničarke Edine Kraje, u krivičnom postupku protiv okrivljenog M. P., zbog krivičnog djela krađa iz čl. 239 st. 1 Krivičnog zakonika Crne Gore, nakon održanog javnog glavnog pretresa od 27.11.2017. godine, u prisustvu zastupnika optužbe Igora Šćekića savjetnika u Osnovnom državnom tužilaštvu Podgorica, okrivljenog i punomoćnika oštećenog C. n. p. adv. M. M., dana 29.11.2017. godine izrekao je i objavio, </span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>&nbsp;</p>
<p>
<span class="span1">Okrivljeni: M. P., JMB ..., od oca G. i majke D., rođene K., rođen ... godine u P., sa prebivalištem u P., državljanin Crne Gore, razumije crnogorski jezik, koji je i njegov jezik, kuvar, neoženjen, bez djece, pismen, završio srednju trgovinsku školu, lošeg imovnog stanja, ranije neosuđivan, protiv kojeg se vodi postupak za drugo krivično djelo.</span>
</p>
<p>
<span class="span1">&nbsp;</span>
</p>
<p>&nbsp;</p>
<p style="text-align:center;">
<span class="span1">Kriv je</span>
</p>
<p>&nbsp;</p>
<p>
<span class="span1">&nbsp;</span>
</p>
<p>
<span class="span1">Što je:</span>
</p>
<p>
<span class="span1">Dana 31. maja 2017. godine, oko 05,00 časova, u ulici V., na parking prostoru C. n. p. u P., svjestan svog djela čije izvršenje je htio, znajući da je njegovo djelo zabranjeno, tuđu pokretnu stvar oduzeo drugom, u namjeri da njenim prisvajanjem sebi pribavi protivpravnu imovinsku korist, na način što je prišao teretnom vozilu marke "Mercedes 817", reg. oznaka T., vlasništvo oštećenog N.p. S., a zatim skinuo kleme sa dva akumulatora NN marke, jačine od po 185 Ah, ukupne vrijednosti 396,20 eura, koje je oduzeo i prisvojio, na koji način je sebi pribavio protivpravnu imovinsku korist u označenom iznosu,</span>
</p>
<p>&nbsp;</p>
<p>
<span class="span1">- čime je izvršio krivično djelo krađa iz čl. 239 st. 1 Krivičnog zakonika Crne Gore.</span>
</p>
<p>
<span class="span1">&nbsp;</span>
</p>
<p>
<span class="span1">Pa mu sud za navedeno krivično djelo primjenom  čl. 4 st. 2, čl. 42 st. 1, čl. 52 st. 2, čl. 53 i čl. 54 Krivičnog zakonika Crne Gore i čl. 226, čl. 229 čl. 239 i čl. 374 Zakonika o krivičnom postupku, izriče </span>
</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span1">USLOVNU OSUDU</span>
</p>
<p>&nbsp;</p>
<p>
<span class="span1">Kojom mu utvrđuje kaznu zatvora u trajanju od 3 (tri) mjeseca i istovremeno određuje da se ona neće izvršiti, ako okrivljeni u roku od 1 (jedne) godine po pravosnažnosti presude ne učini novo krivično djelo.&nbsp;&nbsp;&nbsp;&nbsp;</span>
</p>
<p>
<span class="span1">&nbsp;&nbsp;&nbsp;&nbsp;&nbsp;&nbsp;&nbsp; </span>
</p>
<p>
<span class="span1">Na osnovu čl. 71 Krivičnog zakonika Crne Gore prema okrivljenom M. P. se izriče</span>
</p>
<p>&nbsp;</p>
<p style="text-align:center;">
<span class="span1">MJERA BEZBJEDNOSTI</span>
</p>
<p style="text-align:center;">
<span class="span1">OBAVEZNO LIJEČENJE NARKOMANA</span>
</p>
<p>&nbsp;</p>
<p>
<span class="span1">Koja će se izvršiti u Centru za mentalno zdravlje Doma zdravlja Podgorica.</span>
</p>
<p>
<span class="span1">Navedena mjera će trajati dok postoji potreba za liječenjem, ali ne duže od tri godine. Ako se okrivljeni, bez opravdanih razloga, ne podvrgne liječenju na slobodi ili liječenje samovoljno napusti, sud će odrediti da se izrečena mjera prinudno izvrši u odgovarajućoj zdravstvenoj ili drugoj specijalizovanoj ustanovi. </span>
</p>
<p>&nbsp;</p>
<p>
<span class="span1">Obavezuje se okrivljeni da na ime imovinskopravnog zahtjeva oštećenom C. n. p., na koje je po pravilima imovinskog prava prešlo pravo sadržano u imovinskopravnom zahtjevu oštećenog N. p. S., isplati iznos od 396,20 eura.         </span>
</p>
<p>&nbsp;</p>
<p>
<span class="span1">Obavezuje se okrivljeni da plati na ime troškova krivičnog postupka iznos od 244,50 €, u roku od 15 dana po pravosnažnosti presude, pod prijetnjom izvršenja, kao i troškove na ime nagrade punomoćniku oštećenog, o čijoj visini će sud odlučiti posebnim rješenjem shodno čl. 227 st. 2 Zakonika o krivičnom postupku.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>&nbsp;</p>
<p>
<span class="span1">Optužnim predlogom Osnovnog državnog tužilaštva Podgorica Kt. br. 685/17 od 16.08.2017. godine, okrivljenom M. P. stavljeno je na teret da je učinio krivično djelo krađa iz čl. 239 st. 1 Krivičnog zakonika Crne Gore. Zastupnik optužbe je u završnoj riječi u cjelosti ostao pri podnijetom optužnom predlogu i predložio sudu da okrivljenog oglasi krivim i osudi u granicama propisanim zakonom.</span>
</p>
<p>
<span class="span1">Okrivljeni M. P. je u odbrani datoj u prethodnom postupku i na glavnom pretresu priznao izvršenje krivičnog djela stavljenog mu na teret, u bitnom navodeći da je dana 31.05.2017. godine, oko 05,00 časova, oduzeo dva akumulatora, ali se nije mogao sjetiti koje su bili marke, sa jednog kamiona, koji je bio parkiran na parking prostoru koji se nalazi iza C. n. p.. Kritične večeri je bio u gradu do kasno, nakon čega je krenuo kući, pa je u prolazu primijetio taj kamion, kojem je prišao i sa istog oduzeo i prisvojio dva akumulatora, koja nisu bila ničim obezbijeđena, osim što su bili povezani klemama. Na glavnom pretresu je dodao da je krivično djelo učinio kako bi došao do novca koji mu je bio neophodan za kupovinu heroina, imajući u vidu da je heroinski zavisnik u protekle 4 godine. U završnoj riječi je izrazio kajanje zbog učinjenog, navodeći da je to posledica njegove zavisnosti o opojnim drogama, te da je siguran da u budućnosti više neće vršiti krivična djela i da neće imati sukoba sa zakonom.</span>
</p>
<p>
<span class="span1">Sud je u dokaznom postupku saslušao </span><span class="span1">ovlašćenog predstavnika C. n. p. - adv. M. M., </span><span class="span1">na saglasan predlog stranaka pročitao iskaz svjedoka D. S. dat u prethodnom postupku na zapisniku o saslušanju svjedoka Kt. br. 685/17 od 01.06.2017. godine, pročitao zapisnik o uviđaju UP CB Podgorica od 31.05.2017. godine, na saglasan predlog stranaka pročitao nalaz i mišljenje vještaka komercijalne struke D. Đ. od 11.06.2017. godine i </span><span class="span1">nalaz i mišljenje vještaka psihijatrijske struke dr Ž. G. od 06.11.2017. godine, i pročitao </span><span class="span1">izvod iz registra kaznenih evidencija Ministarstva pravde KE 1297/2017 od 12.09.2017. godine</span><span class="span1">.</span>
</p>
<p>
<span class="span1">Svjedok D. S. je u iskazu datom u prethodnom postupku, koji je na saglasan predlog stranaka pročitan na glavnom pretresu, u bitnom naveo da je dana 30.05.2017. godine, kao vozač N. p. S., kamionom marke “Mercedes 817”, registarskih oznaka T., koji je vlasništvo N. p. S., došao u P., i dovezao opremu neophodnu za predstavu koja je gostovala u C. n. p.. Toga dana je parkirao kamion na parkingu iza C. n. p., da bi dana 31.05.2017. godine, oko 09,00 </span><span class="span1">časova, primijetio da na kamionu nedostaju dva akumulatora, jačine 185 Ah, koji su bili obezbijeđeni nekim svojim poklopcem. Nakon toga je pozvao policiju, koja je došla i izvršila uviđaj. Predmetni akumulatori kupljeni su u ovlašćenom servisu “Mercedes”-a, prije dvije godine, po cijeni od po 800,00 KM, odnosno po 400,00 eura. Kako je već bio dogovoren povratak za S., uprava C. n. p. im je kupila dva akumulatora, koja je montirao na kamion, a radilo se o akumulatorima marke “Varta”, jačine 185 Ah, koje su platili ukupno 510,00 eura.</span>
</p>
<p>
<span class="span1">Punomoćnik oštećenog C. n. p., adv. M. M., je u iskazu datom na glavnom pretresu naveo da nema neposrednih saznanja o kritičnom događaju, a da se u ime oštećenog pridružuje krivičnom gonjenju protiv okrivljenog i postavlja imovinskopravni zahtjev u iznosu od 396,20 eura.</span>
</p>
<p>
<span class="span1">Iz zapisnika o uviđaju UP CB Podgorica od 31.05.2017. godine, proizilazi da je isti sačinjen navedenog dana, povodom obavještenja da je u toku noći 30./31.05.2017. godine, izvršena krađa akumulatora sa tmv “Mercedes 817”, registarskih oznaka T., vlasništvo JU N. p. S., koje je bilo parkirano na scenskom ulazu C. n. p., u V. ulici. Pregledom lica mjesta konstatovano je da je odvaljen katanac na poklopcu od akumulatora, koji se nalazi iza kabine kod strane vozača, demontirane kleme sa akumulatorima i akumulatori demontirani. Kriminalistički tehničar je izvršio krim-tehnički pregled lica mjesta, kojom prilikom nije pronašao tragove podesne za identifikaciju izvršioca.</span>
</p>
<p>
<span class="span1">Iz nalaza i mišljenja vještaka komercijalne struke D. Đ., od 11.06.2017. godine, sud je utvrdio vrijednosti protivpravno oduzetih i prisvojenih predmetnih stvari (akumulatora) na dan 31.05.2017. godine. Vještak je došao do prosječne – tržišne cijene akumulatora NN marke od 185 Ah za TMV, nakon što je izvršio upoređivanje kupoprodajne vrijednosti predmetnih pokretnih stvari – akumulatora u firmama DOO „M.“ i DOO „E. M.“. Kod DOO „M.“, kupoprodajna cijena akumulatora marke „Mercedes“, od 185 Ah, za TMV, 2 komada, iznosi ukupno 700,00 eura (cijena 1 komada 350,00 eura x 2), dok kod DOO „E. M.“ kupoprodajna cijena akumulatora marke „Varta“ od 185 Ah, za TMV, 2 komada, iznosi ukupno 432,00 eura (cijena 1 komada 216,00 eura x 2), tako da je prosječna tržišna cijena 1 akumulatora 283,00 eura (350,00 eura + 216,00 eura : 2). Vještak je mišljenja da vrijednost protivpravno oduzetih i prisvojenih predmetnih pokretnih stvari – akumulatora, za TMV NN marke, od 185 Ah, 2 komada, u upotrebi 2 godine, prosječne tržišne cijene 566,00 eura (cijena 1 komada 283,00 eura), iznosi 396,20 eura, uz primjenu stope amortizacije od 30 %. </span>
</p>
<p>
<span class="span1">Iz nalaza i mišljenja vještaka psihijatrijske struke dr Ž. G., od 06.11.2017. godine, koje je vještak dao na osnovu medicinske dokumentacije na ime okrivljenog i neposrednog pregleda istog, utvrđeno je da je okrivljeni M. P. osoba jednostavne strukture ličnosti, prosječnih intelektualnih sposobnosti, bez evidentnih simptoma trajnog duševnog oboljenja. Okrivljeni je u vrijeme izvršenja djela za koje se tereti bio zavisnik o heroinu, što potvrđuje i medicinska dokumentacija. Vještak je mišljenja da su sposobnosti shvatanja značaja djela i upravljanja svojim postupcima kod okrivljenog bile smanjene, ali ne i bitno. Nema podataka koji bi ukazivali da je okrivljeni u vrijeme kritičnog događaja bio u stanju manifestnih simptoma apstinencijalne krize. Takođe, mišljenja je i da je sa medicinske strane potrebno primijeniti mjeru bezbjednosti obaveznog liječenja od zavisnosti o heroinu, jer postoji opasnost od ponavaljanja krivičnih djela, ukoliko se okrivljeni ne bi liječio.</span>
</p>
<p>
<span class="span1">Nakon savjesne ocjene svakog dokaza pojedinačno i u vezi sa ostalim dokazima, dovodeći ih u vezu sa odbranom okrivljenog, sud je utvrdio da je okrivljeni izvršio krivično djelo u vrijeme, mjestu i na način kako je to opisano u izreci presude.</span>
</p>
<p>
<span class="span1">Činjenično stanje je utvrđeno prvenstveno iz odbrane okrivljenog M. P., koji je priznao izvršenje krivičnog djela, navodeći da je kritičnog dana bio u gradu do kasno, nakon čega je krenuo kući, pa je u prolazu primijetio kamion, koji je bio parkiran na parking prostoru koji se nalazi iza C. n. p. kojem je prišao i sa istog oduzeo i prisvojio dva akumulatora. </span><span class="span1">Sud je prihvatio odbranu okrivljenog imajući u vidu da je ista potvrđena personalnim i materijalnim dokazima, koji su izvedeni na glavnom pretresu, a čija sadržina ničim nije dovedena u sumnju. Odbrana okrivljenog je prevashodno potvrđena iskazom svjedoka D. S., koji je naveo da je dana 31.05.2017. godine, oko 09,00 časova, primijetio da na kamionu marke „Mercedes 817“, kojim je </span><span class="span1">prethodnog dana došao u P. kao vozač N. p. iz S., </span><span class="span1">nedostaju dva akumulatora, jačine 185 Ah, koji su se nalazili na tom kamionu, a kamion je bio parkiran na parkingu C. n.p.. Takođe, svjedok je naveo da je C. n. p. kupilo dva akumulatora, jer je za 31.05.2017. godine već bio dogovoren povratak za S.. Sud je u potpunosti prihvatio iskaz svjedoka S., jer je isti osim što je saglasan sa odbranom okrivljenog, potvrđen i </span><span class="span1">zapisnikom o uviđaju Uprave policije - Centra bezbjednosti Podgorica od 31.05.2017. godine, iz kojeg je utvrđeno da je </span><span class="span1">lice mjesta parking scenskog ulaza u C. n. p., između ulica V. i B., gdje je bilo parkirano predmetno vozilo – kamion “Mercedes 817”, bosanskih registarskih oznaka T., te da je pregledom utvrđeno da su sa istog demontirani akumulatori. Sadržina zapisnika o uviđaju nije ničim dovedena u sumnju, niti su stranke na isti imale primjedbi. Vrijednost protivpravno oduzetih pokretnih stvari – dva akumulatora za TMV NN marke, od 185 Ah, u upotrebi 2 godine, u ukupnom iznosu od 396,20 eura, sud je utvrdio iz nalaza i mišljenja vještaka komercijalne struke D. Đ.. Navedeni nalaz i mišljenje vještaka komercijalne struke sud je cijenio kao jasan, objektivan, zasnovan na pravilima struke i nauke, pa ga je kao takvog u potpunosti prihvatio.</span>
</p>
<p>
<span class="span1">Cijeneći subjektivni odnos okrivljenog prema izvršenom krivičnom djelu, sud je imao u vidu nalaz i mišljenje vještaka neuropsihijatra dr Ž. G., a koji je sud u potpunosti prihvatio ocijenivši ga kao jasan, objektivan i stručan, u kojem je navedeno da su sposobnosti okrivljenog da shvati značaj svog djela i upravlja svojim postupcima u vrijeme kritičnog događaja bile smanjene, ali ne bitno, na osnovu čega je sud zaključio da uračunljivost okrivljenog, iako je bila smanjena, nije bila isključena, pa je okrivljeni postupao sa direktnim umišljajem. Sud nalazi da je okrivljeni bio svjestan da čini zabranjenu djelatnost i da oduzima tuđu pokretnu stvar u namjeri da njenim prisvajanjem sebi pribavi protivpravnu imovinsku korist, što je i htio, što jasno proizilazi iz njegovog ponašanja prilikom izvršenja krivičnog djela, a koje je sam opisao iznoseći svoju odbranu, navodeći da je prvo demontirao predmetne akumulatore sa kamiona, a zatim ih odnio i sakrio na skrovitom mjestu u namjeri da sjutradan dođe po njih i da ih odnese negdje kako bi ih prodao. Imajući u vidu navedeno, u radnjama okrivljenog su se pored objektivnih stekli i subjektivni elementi bića krivičnog djela krađa iz čl. 239 st. 1 Krivičnog zakonika Crne Gore.</span>
</p>
<p>
<span class="span1">Prilikom odlučivanja o krivičnoj sankciji, sud je u smislu čl. 42 st. 1 Krivičnog zakonika Crne Gore cijenio sve okolnosti koje utiču na njen izbor i visinu, pa je </span><span class="span1">na strani okrivljenog kao olakšavajuće okolnosti cijenio njegove lične prilike, odnosno da se radi o nezaposlenom licu koje je lošeg imovnog stanja, kao i njegovo držanje nakon učinjenog krivičnog djela, s tim u vezi njegovo priznanje i izraženo kajanje, kao i njegov raniji život, odnosno neosuđivanost, koja je utvrđena iz </span><span class="span1">izvoda iz registra kaznenih evidencija Ministarstva pravde KE 1297/2017 od 12.09.2017. godine, </span><span class="span1">pa je u odsustvu otežavajućih okolnosti okrivljenom shodno čl. 53 i 54 Krivičnog zakonika Crne Gore izrekao uslovnu osudu, kao u izreci presude, nalazeći da prema okrivljenom nije nužno primjeniti kaznu radi krivično pravne zaštite, jer se može očekivati da će se i sa upozorenjem uz prijetnju kaznom zatvora u trajanju od 3 (tri) mjeseca i vremenom provjeravanja u periodu od jedne godine, na okrivljenog u dovoljnoj mjeri uticati da ubuduće ne vrši krivična djela, čime će se sa uspjehom ostvariti svrha uslovne osude iz čl. 52 st. 2 Krivičnog zakonika Crne Gore, a u okviru opšte svrhe krivičnih sankcija u smislu čl. 4 st. 2 Krivičnog zakonika Crne Gore.</span>
</p>
<p>
<span class="span1">Na osnovu čl. 71 Zakonika o krivičnom postupku, sud je okrivljenom izrekao mjeru bezbjednosti obavezno liječenje narkomana koja će se izvršiti u Centru za mentalno zdravlje Doma zdravlja – P., koja mjera će trajati dok postoji potreba za liječenjem, ali ne duže od tri godine. Ako se okrivljeni, bez opravdanih razloga, ne podvrgne liječenju na slobodi ili liječenje samovoljno napusti, sud će odrediti da se izrečena mjera prinudno izvrši u odgovarajućoj zdravstvenoj ili drugoj specijalizovanoj ustanovi. Ovo iz razloga što je iz nalaza i mišljenja vještaka neuropsihijatra dr Ž. G., utvrđeno da je okrivljeni predmetno krivično djelo učinio usled zavisnosti od upotrebe opojnih droga i da kod istog postoji ozbiljna opasnost da će usled ove zavisnosti i dalje da vrši krivična djela, pa je sud našao da je izricanje ove mjere bezbjednosti u konkretnom slučaju neophodno.</span>
</p>
<p>
<span class="span1">Imajući u vidu da je iz iskaza svjedoka D. S. utvrđeno da je pravo sadržano u imovinskopravnom zahtjevu oštećenog N. p. S. po pravilima imovinskog prava prešlo na C. n. p. koje je kupilo dva nova akumulatora i time obeštetilo oštećeno N. p. S., sud je shodno čl. 237 st. 2 Zakonika o krivičnom postupku prethodno pozvao ovlašćenog predstavnika C. n.p. da se izjasni da li će imovinskopravni zahtjev ostvarivati u krivičnom postupku, pa nakon što je njihov punomoćnik, adv. M. M., postavio imovinskopravni zahtjev, sud je shodno čl. 239 st. 2 Zakonika o krivičnom postupku, okrivljenog obavezao da na ime imovinskopravnog zahtjeva oštećenom C. n. p. isplati iznos od 396,20 €.</span>
</p>
<p>
<span class="span1">S obzirom na to da je okrivljeni M. P. oglašen krivim sud ga je obavezao da na ime troškova krivičnog postupka plati iznos od 244,50 €, od čega se iznos od 154,00 € odnosi na ime nagrade vještaku neuropsihijatru, iznos od 60,50 € na ime nagrade vještaku komercijalne struke i iznos od 30,00 € na ime sudskog paušala kao dijela troškova krivičnog postupka, koji je odmjeren srazmjerno trajanju i složenosti postupka i imovinom stanju okrivljenog, shodno čl. 226 i čl. 229 Zakonika o krivičnom postupku. Takođe, sud je okrivljenog obavezao da plati i troškove koji se odnose na nagradu punomoćniku oštećenog, o čijoj visini će sud odlučiti posebnim rješenjem, shodno čl. 227 st. 2 Zakonika o krivičnom postupku.</span>
</p>
<p>
<span class="span1">Na osnovu navedenog, a shodno čl. 374 Zakonika o krivičnom postupku, odlučeno je kao u izreci presude. </span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U PODGORICI</span>
</p>
<p style="text-align:center;">
<span class="span1">Dana 29.11.2017. godine</span>
</p>
<p>&nbsp;</p>
<p>&nbsp;</p>
<p>
<span class="span1">ZAPISNIČARKA                                                                                 S U D I J A</span>
</p>
<p>
<span class="span1"> Edina Kraja,s.r.                                                                              Rade Ćetković,s.r.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1">              PRAVNA POUKA: Protiv ove presude dozvoljena je</span>
</p>
<p>
<span class="span1">                                     žalba u roku od 8 dana od dana </span>
</p>
<p>
<span class="span1">                                     prijema prepisa iste, Višem sudu</span>
</p>
<p>
<span class="span1">                                     u Podgorici, a preko ovog suda.</span>
</p>
<p>&nbsp;</p>
<p>&nbsp;</p>
<p>
<span class="span1">                                                    ZTO. Edina Kraja</span>
</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
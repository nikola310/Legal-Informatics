<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:14pt;font-family:'Times New Roman';font-weight:800}
.span2{;font-size:14pt;font-family:'Times New Roman'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:center;">
<span class="span1"></span>
</p>
<p style="text-align:right">
<span class="span1">K.br.  4/15</span>
</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>&nbsp;</p>
<p>
<span class="span1">OSNOVNI SUD U BERANAMA</span><span class="span2">, po sudiji pojedincu Aleksandru Ćulafiću, uz učešće namještenika suda Milice Milanović, kao zapisničara, u krivičnom predmetu protiv okrivljene </span><span class="span1">O. D.</span><span class="span2">, iz B., zbog produženog krivičnog djela zloupotrebe položaja u privrednom poslovanju iz čl. 272 st. 1 Krivičnog zakonika Crne Gore, po optužnim predlozima Osnovnog državnog tužilaštva u Beranama Kt.br. 168/2012 od 19.09.2012. godine i Kt.br. 198/2012 od 12.10.2012. godine, nakon održanog glavnog i javnog pretresa, u prisustvu zamjenika Osnovnog državnog tužioca u Beranama, A. S., punomoćnika oštećenog M. C. J. B., a u odsustvu okrivljene, dana 06.02.2015. godine, donio je i javno objavio </span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>&nbsp;</p>
<p>
<span class="span2">Okrivljena </span><span class="span1">O. D.,</span><span class="span2"> od oca T. i majke M., rođene F., rođene.... godine, u B., sa prebivalištem u mjestu rođenja, u ul. „Č.“ ... – N. N., državljanin C. G., pismena, sa završenom srednjom školom, osuđivana presudama Osnovnog suda u Beranama K.br. 29/2012 od 08.06.2012. godine, zbog krivičnog djela zloupotrebe službenog položaja u privrednom poslovanju iz čl. 272 st. 1 u vezi čl. 49 Krivičnog zakonika Crne Gore, u sticaju sa produženim djelom falsifikovanje isprave iz čl. 412 st. 2 u vezi čl. 49 Krivičnog zakonika Crne Gore i osuđena na kaznu zatvora u trajanju od 6 mjeseci.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">K r i v a   j e</span>
</p>
<p>&nbsp;</p>
<p>&nbsp;</p>
<p>
<span class="span2">- što je :</span>
</p>
<p>&nbsp;</p>
<p>
<span class="span2">- ...godine, u B., kao odgovorno lice blagajnik  A., V. D. B., zloupotrebom svog položaja sebi pribavila protivpravnu imovinsku korist u iznosu od ...€, na način što je bez znanja i odobrenja N.V., koja je ranije bila korisnik kredita u istoj banci, iskoristila njene lične podatke kao i žiranta N. V., čiju je izjavu i administrativnu zabranu takođe bez njenog znanja i odobrenja uzela iz druge kreditne </span><span class="span2">dokumentacije, koja se nalazila u banci i ovakvu ispravu, upotrijebila kao pravu kada je u ime N. V. podnijela banci zahtjev za kredit, koji je ova banka odobrila po ugovoru o zajmu br. LD ... od.... godine, nakon čega je odobreni iznos od ...€ u ime nosioca kredita podigla na šalteru C. filijale B. i time A.V. D.O.O. B., prouzrokovala imovinsku štetu u</span><span class="span1"> </span><span class="span2">navedenom iznosu. </span>
</p>
<p>&nbsp;</p>
<p>
<span class="span2">- u.... godine, u B., kao odgovorno lice, blagajnik  A. V. D.O.O B., zloupotrebom svog položaja sebi pribavila protivpravnu imovinsku korist u iznosu od ...€, na način što je napravila mjenice ser. br. A. ...i A.  ..., a na osnovu kojih isprava je A.V. D.O.O B. odobrio kredit po ugovoru o zajmu br. LD ... od.... godine, u iznosu od ...€,  a zatim odobreni iznos kredita podigla na šalteru C. filijala B., čime je A. V.D.O.O. B., prouzrokovala imovinsku štetu u gore navedenom iznosu, </span>
</p>
<p>&nbsp;</p>
<p>
<span class="span2">- čime je izvršila produženo krivično djelo zloupotreba položaja u privrednom poslovanju iz čl. 272 st. 1 u vezi čl. 49 Krivičnog zakonika Crne Gore,</span>
</p>
<p>&nbsp;</p>
<p>
<span class="span2">- pa je sud primjenom citiranih zakonskih propisa, te čl. 2, 4, 5, 13, 15, 32,  36, 42, 45 i 46 Krivičnog zakonika Crne Gore i čl. 226, 239 i 374 ZKP-a</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">O S U Đ U J E</span>
</p>
<p>&nbsp;</p>
<p>&nbsp;</p>
<p>
<span class="span1">Na kaznu zatvora u trajanju od 2 (dva) mjeseca.</span>
</p>
<p>&nbsp;</p>
<p>
<span class="span2">Okrivljena se obavezuje da da plati na ime paušala iznos od 80,00 €, koji iznos će uplatiti na žiro račun Državnog trezora Crne Gore br. 907-83001-19, u roku od 15 dana po pravosnažnosti presude, pod prijetnjom posljedica prinudnog izvršenja.</span>
</p>
<p>&nbsp;</p>
<p>
<span class="span2">Obavezuje se okrivljena O. D. da na ime naknade štete isplati oštećenom M.M. C.D.O.O P. iznos, i to: ...€ u roku od 3 mjeseca po pravosnažnosti presude, pod prijetnjom posljedica prinudnog izvršenja. </span>
</p>
<p>&nbsp;</p>
<p>
<span class="span2">Za preostali iznos iznad dosuđenog, oštećena M. M. C. DOO P., radi ostvarivanja imovinsko-pravnog zahtjeva, upućuje se na parnični postupak. </span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">O b r a z l o ž e nj e </span>
</p>
<p>
<span class="span1"> </span>
</p>
<p>&nbsp;</p>
<p>
<span class="span2">Optužnim predlozima Osnovnog držanog tužioca u Beranama Kt.br. 168/2012 od 19.09.2012. godine i Kt.br. 198/2012 od 12.10.2012. godine, okrivljena je O. D., iz B., zbog krivičnog djela zloupotreba položaja u privrednom poslovanju iz čl. 272 st. 1 u sticaju sa krivičnim djelom falsifikovanje isprave iz čl. 412 st. 2 u vezi st.1 Krivičnog zakonika Crne Gore. Sud je na glavnom pretresu od 16.10.2012. godine izvršio spajanje postupaka K.br. 157/12 i K.br. 177/12, formiranih po osnovu pojedinih optužnih predloga, radi donošenja jedinstvene presude, s tim što je zastupnik javne optužbe tokom postupka  precizirao pravnu kvalifikaciju i okrivljenoj stavio na teret produženo krivično djelo zloupotrebe položaja u privrednom poslovanju iz čl. 272 st. 1 u vezi čl. 49 Krivičnog zakonika Crne Gore u sticaju sa produženim krivičnim djelom falsifikovanja isprave iz čl. 412 st. 2 u vezi  st. 1 u vezi čl. 49 Krivičnog zakonika Crne Gore, pa je sud po istim optužbama donio presudu K.br. 239/13 od 19.05.2014. godine, kojom je  okrivljenu oglasio krivom zbog produženog  krivičnog djela falsifikovanje isprave iz čl. 412 st. 2 u vezi st. 1 Krivičnog zakonika Crne Gore i izrekao joj  kaznu zatvora u tajanju od tri mjeseca dok je u odnosu na produženo krivično djelo zloupotreba položaja u privrednom poslovanju iz čl. 272 st. 1 KZ CG odlobodio od optužbe, pa je po žalbi ODT-a, presudom Višeg suda u Bijelom Polju Kž.br. 115/14 od 16.12.2014. godine, ista presuda potvrđena u dijelu kojim je optužena oglašena krivom zbog produženog krivičnog djela falsifikovanje isprave iz čl. 412 st. 2 u vezi st. 1 u vezi čl. 49 KZCG, dok je ukinuta presuda u dijelu kojim je O. D. oslobođena od optužbe zbog produženog krivičnog djela zloupotreba položaja u privrednom poslovanju iz čl. 272 st. 1 u vezi čl. 49 KZCG i u tom dijelu predmet vraćen istom sudu na ponovno suđenje. </span>
</p>
<p>&nbsp;</p>
<p>
<span class="span2">Glavni pretres je održan u ponovnom postupku shodno ukidnom rješenju Višeg suda u Bijelom Polju Kž.br. 115/14 od 16.12.2014. godine u prisustvu zamjenika Osnovnog državnog tužioca u Beranama, A. S., punomoćnika oštećene M. C. J. B., a u odsustvu  uredno pozvane okrivljene O. D., shodno čl. 457 ZKP-a.</span>
</p>
<p>&nbsp;</p>
<p>
<span class="span2">Zamjenik ODT-a u Beranama u završnoj riječi je istakla da je dokazima izvedenim na glavnom pretresu nesporno utvrđeno da je okrivljena izvršila produženo  krivična djelo zlouptreba položaja u privrednom poslovanju iz čl. 272 st. 1 u vezi čl. 49 Krivičnog zakonika Crne Gore .Predložila je da se oglasi krivom za navedena krivična djela i da joj se izrekne kazna zatvora u trajanju od 4 mjeseca.</span>
</p>
<p>&nbsp;</p>
<p>
<span class="span2">Punomoćnik oštećenog M. C., u završnoj riječi je izjavila da se pridružuje krivičnom gonjenju protiv okrivljene i postavlja imovinsko pravni zahtjev. </span>
</p>
<p>&nbsp;</p>
<p>
<span class="span2">Okrivljena O. D. u svojoj odbrani datoj tokom postupka u bitnom je istakla da je radila kod A.od.... godine pa sve do.... godine, kada joj je prestao radni odnos. U periodu od.... godine pa sve do prestanka radnog odnosa,  obavljala je poslove blagajnika. Posao blagajnika se sastojao u tome što su kreditni službenici donosili naplatu potraživanja koju obave na terenu i predaju je njoj, a ona bi ih razduživala sa istom uplatom, to bi knjižila i novac predavala na banku. Ona kao blagajnik nije imala nikave veze sa postupkom dodjele kredita, niti je znala da obrađuje  kredite. Postupak prilikom dodjele kredita je bio takav da se klijent javlja kreditnom službeniku. Kreditni službenik je nakon toga u obavezi da obavi posjetu klijentu, da izvrši procjenu i kreditnu sposobnost klijenta predoči kreditnom odboru. Kreditni odbor se sastoji od 4 člana i kreditni službenik je jedan od članova, a kreditni odbor donosi odluku o odobrenju ili neodobrenju kredita i u kolikom iznosu. Nakon što se odobri kredit dokumentacija se predaje administratoru klijenta, a to je lice koje kuca ugovor i isplatni nalog - vaučer za podizanje novca. Nakon toga tu dokumentaciju predaje kreditnom službeniku sa ugovorima i plavim nalogom, kreditni službenik nosi šefu ugovor na potpis, a kad šef potpiše taj ugovor on nosi klijentu na potpis. Klijent potpisuje ugovor u prisustvu kreditnog službenika, kao i isplatnu listu kojom se potvrđuje da je to lice dobilo kreditni nalog, odnosno da može podići novac sa računa A. u C. banci. Ona poslove kreditnog službenika, administratora, ili člana kreditnog odbora nije obavljala, niti je  odobravala isti kredit. Tokom.... godine joj je novac bio potreban radi adaptacije kuće, pa je dogovorila sa N.V. da podigne kredit na njeno ime. Dokumentaciju za isti kredit je pribavila tako što je za N. V. kupila i popunila mjenicu ser.br. A...., i podatke N. V. unijela u istu mjenicu, kao i ostalih žiranata i iste potpisala. Administrativnu zabranu i izjavu za žiranta na ime N. V., njoj je dala snaha R.S., kojoj je saopštila da želi da podigne kredit, te da joj treba još jedan žirant, pa je ona, s obzirom da radi kao doktorka u Domu zdravlja u B., donijela dokumenta na ime N.V.. Ostali žiranti su bili J. R., muž S.R., M. O. snaha i D. O., brat. Kada je pribavila ista dokumenta, pošla je kod kreditnog službenika A. Š., predala joj ih i tražila od nje da završi isti kredit. Ne sjeća se da li joj je objašanjavala da će ona biti nosilac kredita ili ne. Nakon što je odobren kredit od A. Š. je saznala da može podići novac. Potpisala je ugovor u ime V. N. i tu je bio sigurno prisutan kreditni službenik, jer ona nije mogla sama da uzme te papire, već je neko morao da ih da. Dali su joj plavi nalog koji je glasio na ime korisnika kredita V. N., a C. banka joj je dozvolila da podigne novac. Kredit na ime A.D., po ugovoru LD..., na iznos od ...€, je tokom.... godine podigla za potrebe svoje snahe R. S., koja je tražila da podigne kredit na iznos od ...€. Pozvala je telefonom, A.S. R., koja je ranije radila kod njih u banci, pitala je da li može da podigne kredit na ime njene sestre A. D. i ista se saglasila. Nije imala saglasnost A. D. za podizanje kredita. R. S.je saopštila da može da podigne kredit, pa je ona donijela potrebnu dokumentaciju, izjave za žirante i adminstrativne zabrane za nju, kao i na ime M. J., V. N. i M. O.. S. R. nije bila upoznata da kredit glasi na ime A. D., ali je znala da će kredit glasiti na tuđe ime, jer je to bila praksa A., da se na tuđe ime realizuju krediti. Ispunila je mjenice A.  ...i A. ...i u istim ispunila podatke za nosioce kredita i žirante, iste potpisala i predala ih kreditnom službeniku. Nakon što je odobren isti kredit, potpisala je ugovor o zajmu u ime A. D., potpisala isplatnu listu i novac podigla kod C. banke u B.. Isti novac je predala R. S.. Kasnije je saznala da se ovaj kredit ne otplaćuje i jednom prilikom joj je S. R. rekla da je ovaj kredit otplatila i da nema priznanice. R. S. kod nje nije vraćala isti kredit, a ne zna da li je vraćala na recepciji.</span>
</p>
<p>&nbsp;</p>
<p>
<span class="span2">Završne riječi okrivljne O.D. nije bilo, s obzirom da je glavni pretres  održan i zaključen u odsustvu iste, shodno čl. 457 ZKP-a Crne Gore, s obzirom da njeno prisustvo na glavni pretres nije nužnom, jer je predhodno bila saslušana.</span>
</p>
<p>&nbsp;</p>
<p>
<span class="span2">Provjeravajući navode optužnog akta i odbranu okrivljene, sud je izveo dokaze: na saglasan predlog stranaka pročitao iskaz svjedoka  N. V., N. V., J. M., O. M., Š. A. i R. S.,  pročitao ugovor o zajmu LD ... na ime V. N.; pročitao izjavu za žirante br. ...od.... godine; pročitao administrativnu zabranu br. ...  godine;  izvršio uvid u mjenicu ser.br. A....; pročitao ugovor o zajmu LD ... od.... godine, na ime A. D.; izvršio uvid u mjenicu A....; izvršio uvid u mjenicu ser.br. A. ...izvršio uvid u zahtjev za dodjelu kredita na A. D. od.... godine; pročitao izjavu za žirante i administrativnu zabranu br...od.... godine, na ime J. M.; pročitao izjavu za žiranta i administrativnu zabranu br. ... od.... godine, na ime R. S.; pročitao izjavu za žiranta i administrativnu zabranu br. ...od ...godine na ime N. V.; pročitano administrativnu zabranu i izjavu za žirante na ime O.M.; izvršio uvid u kreditni nalog na ime V. N. od.... godine; izvršio uvid u kreditni nalog od.... godine, na ime A.D.; izvršio uvid u listu isplate kredita na ime V.N.; izvršio uvid u listu seoskog savjeta na ime V. N.; izvršio uvid u listu odobrenih kredita na ime V. N.; izvršio uvid u listu kreditnog komiteta od.... godine; izvršio uvid u isplatu kredita od.... godine, na ime A. D.; izvršio uvid u listu odobrenih kredita na ime A. D.; izvršio uvid u listu kreditnog komiteta od.... godine; izvršio uvid u listu seoskog savjeta na ime A. D.; pročitao opis poslova A.za radno mjesto blagajnika</span><span class="span1">; </span><span class="span2">pročitao obaveštenje  M. kredita  br.... od.... godine, te izvršio uvid u izvod iz KE na ime okrivljene O. D.. </span>
</p>
<p>&nbsp;</p>
<p>
<span class="span2">Cijeneći odbranu okrivljene i dokaze pojedinačno i u međusobnoj vezi,  shodno čl. 370 ZKP-a CG, sud je utvrdio činjenično stanje i na osnovu tako utvrđenog činjeničnog stanja zaključio da je okrivljena O. D. izvršila produženo krivično djelo zloupotreba  položaja u privrednom poslovanju iz čl. 272 st. 1 Krivičnog zakonika Crne Gore i da je za isto kriva.</span>
</p>
<p>&nbsp;</p>
<p>&nbsp;</p>
<p>
<span class="span2">Naime, sud je činjenično stanje utvdio kroz iskaz saslušanih svjedoka kao i kroz sadržinu ostalih pisanih dokaza izvedenih tokom postupka, a dovedeno u vezu sa odbranom okrivljene. Tako iz iskaza svjedoka N. V., sud je utvrdio da nije podnijela zahtjev, niti tražila od kreditnog službenika aplikaciju kredita po ugovoru LD ... od.... godine, i isti kredit joj nije isplaćen. Nije potpisala ugovor o kreditu, niti je njen potpis na mjenici br. A. ...Okrivljena O. D. je nikada nije pitala da bude nosilac kredita, te joj to nikada nije odobrila. U prethodnom periodu je koristila kredite A. koje je vratila prije ovog događaja. O kreditu je saznala kada je kod nje kući došla N. V. i interesovala se kako je žirant po istom kreditu. Sud je iskaz svjedoka u potpunosti prihvatio, cijeneći ga kao jasan, objektivan i ničim doveden u pitanje. </span>
</p>
<p>
<span class="span2"> </span>
</p>
<p>
<span class="span2">Iz iskaza svjedoka J. M., sud je utvrdio da radi kao dječiji ljekar u Domu zdravlja, u B.. R. S. je tražila da joj bude žirant pa je to prihvatila i potpisala administrativnu zabranu i izjavu za žirante. Od nje nije tražila da bude žirant D. A.. Administrativnu zabranu i izjavu za žiranta je lično potpisala i predala R. S.. Ne poznaje D. A. i ne zna kako je to žirant istoj. Na mjenici A. ...nije njen rukopis i istu mjenicu nije ispunila. Sud je iskaz svjedoka u potpunosti prihvatio, cijeneći ga kao jasan, objektivan i ničim doveden u pitanje. </span>
</p>
<p>&nbsp;</p>
<p>
<span class="span2">Iz iskaza svjedoka N. V.</span><span class="span1">,</span><span class="span2"> sud je utvrdio da je radila zajedno sa R. S., kojoj je u više navrata bila žirant. Kad bi tražila od nje ona bi ispunila potrebnu dokumentaciju i predala joj je, s obzirom da joj je vjerovala. Nikada nije prihvatila da bude žirant V.N., kao i A.D. i kako se njena  dokumentacija  našla u kreditu na ime N. V. i A. D. nije joj poznato. Na mjenici br. A. ...nije njen potpis kao ni na mjenici br. A. ...i ne zna ko je to ispunio umjesto nje. A. D. moguće je da zna izviđenja, a V. N. je upoznala nakon što je saznala da joj je žirant na ...€. Administrativnu zabranu i izjavu za žiranta pod br. ...od ...godine je ovjerila u Domu zdravlja u B.i iste predala R. S. kao žirant, tako da joj nije jasno kako su se iste isprave našle u ugovoru o zajmu koji glasi na ime A.D.. Sud je iskaz svjedoka u potpunosti prihvatio, cijeneći ga kao jasan, objektivan i ničim doveden u pitanje. </span>
</p>
<p>&nbsp;</p>
<p>
<span class="span2">Iz iskaza svjedoka O. M., sud je utvrdio da je na zahtjev zaove D.O., prihvatila da potpiše i ovjeri izjave za žiranta i adminstrativne zabrane i nije joj rekla ko su nosioci kredita, a nju to nije interesovalo. Zbog proteka vremena ne sjeća se da li je S.R.tražila da joj bude žirant i ako je to tražila ona je sigurno prihvatila, a ne sjeća se kod koje banke. Od nje V. N. nije tražila da joj bude žirant, kao ni A. D.. Sud je iskaz svjedoka u potpunosti prihvatio, cijeneći ga kao jasan, objektivan i ničim doveden u pitanje. </span>
</p>
<p>&nbsp;</p>
<p>
<span class="span2">Iz iskaza svjedoka R. S. sud je utvrdio da radi u Domu zdravlja u B.. Sa O. D. je u srodstvu, pa kako je radila na poslovima blagajnika ista joj je pomagala prilikom realizacije kredita.  Nikada od N. V. nije tražila da bude žirant V. N. i za isti kredit O. D.nikada nije tražila od nje da joj obezbijedi žiranta.  Njoj je N. V. bila tri ili četiri puta bila žirant kod A., a kod A. je  koristila 6 ili 7 kredita. Tokom ... godine trebao joj je kredit od ...€. Došla je kod O.D., koja joj je preporučila da razgovaraju sa A. S. R., da podignu kredit na ime njene sestre A. D.. Nije razgovarala sa S.R., ali je nakon određenog vremena O. D.obavijestila da podigne kredit na ime A.D. i traženo je da obezbijedi žirante i potrebnu dokumentaciju. Kod D. O.je donijela izjave za žirante i administrativne zabrane na svoje ime i na imena N. V., M. J. i M. O. i iste joj predala. Dala je D.novac da kupi mjenice, ali mjenice ne zna ko je potpisao. Poslije izvjesnog vremena, nju je D.O. zvala i dala joj novac od kredita, koji je podigla na ime A. D.. Kada je tražila žirantima da joj potpišu administrativne zabrane i izjave za žirante, nije im rekla ko će biti nosilac kredita, a rekla im je da kredit neće biti na njeno ime, jer ne može da podigne kredit. Sud je iskaz svjedoka u potpunosti prihvatio, cijeneći ga kao jasan, objektivan i ničim doveden u pitanje. </span>
</p>
<p>&nbsp;</p>
<p>
<span class="span2"> Iz iskaza svjedoka A. Š.</span><span class="span1">,</span><span class="span2"> sud je utvrdio da je obavljala poslove i radne zadatke kreditnog referenta kod A. u B.. U prvoj polovini ... godine kod nje je došla O. D. i donijela joj kompletnu dokumntaciju radi odobrenja kredita N. V., uz obrazloženje da je V.N. njena prijateljica i da garantuje za redovnu otplatu kredita. S obzirom da je poznavala V. kroz O. D., jer su bile dobre prijateljice, a bilo joj je poznato da je V. direktor Centra za kulutu, nijednog momenta nije posumnjala u urednost dokumentacije, te da kredit neće biti redovno otplaćivan. Popunila je zahtjev za kredit, unijela podatke i isti predala kreditnom odboru sa pratećom dokumentacijom. Kreditni odbor broji tri ili više članova, s tim što je jedan od članova i kreditni referent. Bila je prisutna na kreditnom odboru i predložila je kredinom odboru da se odbori N. V. kredit, što je kreditni odbor prihvatio. Nakon odobrenog kredita od strane kreditnog odbora, ista dokumentacija se dostavlja administratoru klijenta koji je dužan da sačini ugovor o zajmu i kreditni nalog i plan otplate kredita. Nakon toga ugovor potpisuje šef kancelarije ili lice koje ga zamjenjuje, dok kreditne naloge potpisuje šef kancelarije ili lice koje ima deponovan potpis i nakon toga vraća kreditnom službeniku. Nakon što se otkucaju isti ugovori, dokumentacija se vraća kreditnom službeniku kako bi pozvao lice kojem je odboren kredit radi potpisivanja ugovora i kreditnog naloga. Zbog proteka vremena ne može se sjetiti da li je njoj vraćena dokumentacija i kako je izvršena isplata, ali se sjeća da je D.O. preuzela obavezu da pozove V. N. da potpiše ugovor i kreditni nalog. U njenom prisustvu D. O. nije potpisala ugovor o zajmu i kreditni nalog i ne zna ko joj je to omogućio. O.D.  nije mogla nikako da potpiše u ime drugog lica ista dokumenta i njoj nije poznato da li je potpisala ona ugovor o zajmu ili N. V. i kome je novac isplaćen. Što se tiče ugovora o zajmu LD...,</span><span class="span1"> </span><span class="span2">gdje se kako zajmoprimac pojavljuje A. D., isti je obrađivala. Kod nje je došla D.O. i tražila da se odbori kredit za A. D. i predala svu potrebnu dokumentaciju. Ona je O. D.vjerovala, s obzirom da je koleginica i da je bila blagajnik u banci, pa nije provjeravala ispravnost istih dokumenata i ispunila je zahtjev za kredit na ime D. A.. Na kreditnom odboru je predložila da se istoj dodijeli kredit, uz obrazloženje da se radi o osobi za koju D. O. garantuje, da je njena sestra radila u banci sa njima, pa nije sumnjala da dokumentacija u istom kreditu nije ispravna. Nije išla u posjetu klijentu, niti je zvala telefonom V. N.i A. D., jer je vjerovala na riječ svojoj koleginici i smatrala je da nema potrebe za tim. Na kreditnom odboru je predložila da se usvoji zahtjev za dodjelu kredita, pa je kreditni odbor usvojio njen predlog i dodijelio kredit A. D.. Istu dokumentaciju je predala administraciji radi sačinjavanja ugovora o zajmu kao i kreditnog naloga, plana otplate kredita i isplatne liste. Ne zna kako je i ko je potpisao ugovor u ime zajmoprimca A. D., kao i kreditni nalog i ko je podigao isti novac. Činjenica je da je administrator nakon potpisivanja ugovora od strane šefa kancelarije istu dokumetaciju trebalo da vrati njoj kao kreditnom referentu, a zbog proteka vremena ne može da se sjeti da li je ista dokumentacija njoj vraćena, ili je ostala kod administracije. Svi zaposleni su mogli da isplate klijenta u njenom odsustvu. Sjeća se da je D.O. uzela u obavezu kad su završeni krediti da pozove </span><span class="span2">V. N. i A. D. da potpišu ugovore o kreditu kao i kreditne naloge, a da li je ona to uradila, kao i ko je potpisao iste ugovore, ne zna. Prilikom obrade kredita nije znala da se radi o kreditima koje će da koristi D. O., većje mislila da će da koriste V. N. i A. D.. Sud je iskaz svjedoka u potpunosti prihvatio, cijeneći ga kao jasan, objektivan i ničim doveden u pitanje. </span>
</p>
<p>&nbsp;</p>
<p>
<span class="span2">Iz zahtjeva za kredit od.... godine, se utvrđuje da isti glasi na ime V. N.za dodjelu kredita na iznos od ...€; iz mišljenja seoskog savjeta od 11.04.2008. godine, se utvrđuje da su članovi seoskog savjeta nakon razmatranja zahtjeva za kredit donijeli odluku da se kredit odobri V. N.u iznosu od ...€, a iz liste kreditnog odbora se utvrđuje da je kreditni odbor dana.... godine donio odluku da se V.N. odobri kredit u iznosu od ...€; iz ugovra o zajmu LD ... od.... godine  se utvrđuje da isti glasi na ime V.N., te da se zajmodavac obavezao da V. N., preda iznos od ...€, kao sredstvo obezbjeđenja ugovora zajmoprimac se obavezao da preda mjenice ovjerene od žiranata i to J. R., V. N., M. O. i D. O.; iz ispate kredita od.... godine, se utvrđuje da su kreditni službenik i šef kancelarije izvršili isplatu kredita; iz kreditnog naloga od.... godine, na ime N. V., se utvrđuje da je izvršena isplata po istom kreditu. </span>
</p>
<p>&nbsp;</p>
<p>
<span class="span2">Iz mjenice ser. br. A...., sud je utvrdio da je kao korisnik kredita upisana V. N. br.lk. ...JMBG..., ul. M. Z. i žiranti J. (R.) R. br. lk. ...JMBG ... ul. Č. br...., zaposlen u Domu zdravlja A., N. (V.) V., br. lk...., jmbg..., zaposlena u Domu zdravlja Dr N. L., a  da je iste V. N. i N. V.  poptisla O. D., sud je utvrdio kako iz iskaza okrivljene, tako i iz iskaza svjedoka N. V., N. V.  koji su istakli da na mjenicama nijesu njihovi potpisi, a koje iskaze je sud prihvatio.</span>
</p>
<p>&nbsp;</p>
<p>
<span class="span2">Iz zahtjeva za kredit od.... godine, utvrđuje se da isti glasi na ime A. D. za dodjelu kredita na iznos od ...€; iz mišljenja seoskog savjeta od.... godine, se utvrđuje da su članovi seoskog savjeta nakon razmatranja zahtjeva za kredit donijeli odluku da se kredit odobri A.D. u iznosu od ...€, a iz liste kreditnog odbora se utvrđuje da je kreditni odbor dana.... godine donio odluku da se A. D. odobri kredit u iznosu od ...€; iz  ugovora o zajmu LD ... od.... godine, se utvrđuje da se zajmodavac obavezao da A. D. preda iznos od ...€, kao sredstvo obezbjeđenja ugovora zajmoprimac se obavezao da preda  mjenice ovjerene od žiranata i to M.J., S. R., V. N. i M. O.,  dok iz isplate kredita od.... godine, se utvrđuje da su kreditni službenik i šef kancelarije izvršili isplatu kredita iz  kreditnog naloga na ime A. D. od.... godine, se utvrđuje da je izvršena isplata po istom kreditu.</span>
</p>
<p>&nbsp;</p>
<p>
<span class="span2">Iz mjenice ser. br. A...., sud je utvrdio da je kao korisnik kredita upisana A. D., iz B., ul. „...“ br. ...JMB ... i žiranti J. (M.) M., br. lk...., B. – B., JMB ...zaposlena u Domu zdravlja Dr N. L. i R. (B.) S., br. lk..., ul. Č. br. 4 B., JMB..., zaposlena u Domu zdravlja Dr N. L., a iz  mjenici ser. br. A. ...sud je utvrdio da je kao korisnik kredita upisana A. D., iz B., ul „...“ br..., JMB ... i žiranti N. (V.) V., br. lk...., ul...., JMB ... zaposlena u Domu zdravlja dr N. L.i O. (S.) M. br. lk ... ul. Č.  ..., JMB..., zaposlena u apoteci „G.“, a  da je iste potpisala O.D.sud je utvrdio iz iskaza okrivljene i iz iskaza svjedoka R. S., J. M., N. V. i O.M., koji su istakli da na mjenicama nijesu njihovi potpisi, a koje iskaze  je sud prihvatio.</span>
</p>
<p>&nbsp;</p>
<p>
<span class="span2">Iz obaveštenja M. kredita br. ...od....  sud je utvrdio da na dan.... godine ukupno dugovanje je po ugovoru o zajmu LD ... na ime D. A.  iznosi ...€ od čega na ime glavnice ...€, a na ime kamate ...€, dok ukupno dugovanje po ugovoru o zajmu LD ... na ime N. V. iznosi ...€, od toga na ime glavnice ...€ i na ime kamate ...€. </span>
</p>
<p>&nbsp;</p>
<p>
<span class="span2">Analizirajući odbranu okrivljene O. D., sud je imao u vidu da okrivljena nije negirala da je kredit br. LD ...od.... godine, koristila za svoje potrebe koji je glasio na nosioca kredita N. V., da je dokumentaciju za isti kredit pribavila tako što je za N. V. popunila mjenicu ser. br. A. ...i podatke N.V. unijela u istu mjenicu, kao i podatke ostalih žiranata, da je bez odobrenja N. V. predala administrativne zabrane i izjave za žirante, da je ista dokumenta predala kreditnom službeniku A. Š. i nakon odobrenja istog kredita potpisala ugovor u ime V. N. i sa kreditnim nalogom podigla novac kod C. banke, da je od nje</span><span class="span1"> </span><span class="span2">R.S. tražila da podigne kredit na iznos od ...€, pa je podigla kredit na ime A. D. br. LD..., čiju saglasnost nije imala, a R. S. je donijela potrebnu dokumentaciju, izjave za žirante i administrativne zabrane na svoje ime, na ime M. J., V. N. i M. O., pa je popunila mjenice A.  ...i A. .., sa podacima korisnika kredita i žiranata, iste potpisala i istu dokumentaciju predala kreditnom službeniku, a nakon odobrenja istog kredita potpisala je ugovor u ime A. D., potpisala isplatnu listu i novac po kreditnom nalogu koji je glasio na ime A. D., koji je podigla kod C. banke u B., a koji novac je nakon ovoga predala S.R.. Citirani navodi odbrane okrivljene ocijenjeni su kao jasni, logični, neprotivurječni i saglasni izvedenim dokazima. Sud nije prihvatio navode odbrane okrivljene da je dogovorila sa V. N. da bude nosilac kredita koji će okrivljena koristiti, s obzirom da su ovakvi navodi obezvrijeđeni iskazom svjedoka N. V., pa je sud odbranu okrivljene u tom dijelu ocijenio kao sračunatu na umanjenje krivične odgovornosti. Za sud su takođe bili neprihvatljivi navodi odbrane okrivljene da nije imala ovlašćenja u pogledu dodjele kredita, da njen posao nije vezan sa dodjelom i isplatom kredita, te da u konkretnom slučaju nije zloupotrijebila položaj, niti je prekoračila granice u vršenju svojih obaveza, pa je istu cijenio kao sračunatu na izbjegavanje krivične odgovornosti, s obzirom da se iz priznanja optužene, kao i na osnovu iskaza svjedoka N. V., N. V., R. S. i Š. A., nesporno utvrđeno da je optužena bez znanja i odobrenja N. V. i D. A., iskoristila njihove lične podatke i njihovo ime, a nakon što je prethodno iz druge kreditne dokumentacije koja se nalazila u banci uzela izjave za žirane i adminstrativne zabrane žiranata, aplicirala za kredite u iznosu od po ...€, koje novčane iznose je na ime nosilaca kredita podigla na šalteru C. Filijale B., po ugovoru o zajmu LD ... od.... godine i LD ... od  .... godine i iste iskoristila za svoje potrebe. Iz navedenog nesporno proizilazi da je optužena prekoračila granice svog službenog ovlašćenja, jer je kao odgovorno lice-blagajnik vršila službene radnje koje su izvan njenog službenog ovlašćenja, odnosno koje su u nadležnosti drugog odgovornog lica u istoj banci gdje je radila. Optužena je takođe, kao odgovorno lice - blagajnik zloupotrijebila povjerenje kreditnog službenika Š. A., koja je u to vrijeme radila u A.I. Filijala B. i koja je svu potrebnu dokumentaciju za odobrenje kredita na ime N. V. i D. A., prezentirala kreditnom odboru na osnovu kojih je isti odobrio navedene kredite.  </span>
</p>
<p>&nbsp;</p>
<p>
<span class="span2">S toga, imajući u vidu odbranu okrivljene dovedenu u vezu sa iskazom svjedoka, kao i sadržinu pisanih dokaza, kao nesumnjivo se utvrđuje da je okrivljena  izvršila produženo krivično djelo zloupoteba položaja u privrednom poslovanju iz čl. 272 st. 1 Krivičnog zakonika Crne Gore. Kako se u konkrenom slučaju radi o dva ista krivična djela sa različitim radnjama u vremenskoj povezanosti i to od strane istog učinioca, koji je koristio istu situaciju, istovrsnost predmeta djela i jedinstvo umišljaja, samim tim po ocjeni suda u pitanju je produženo krivično djelo koje je okrivljena učinila sa direktnim umišljajem, jer je bila svjesna svog djela i htjela je njegovo izvršenje. Dakle, dvije istovrsne radnje izvršene su od istog učinioca u kraćem vremenskom razmaku, sa jedinstvenim umišljajem i čine jedno produženo krivično djelo.</span>
</p>
<p>&nbsp;</p>
<p>
<span class="span2">Za  krivično djelo zloupoteba položaja u privrednom poslovanju iz čl. 272 st. 1 Krivičnog zakonika Crne Gore predviđena je kazna zatvora od tri mjeseca do pet godina. </span>
</p>
<p>&nbsp;</p>
<p>
<span class="span2">Prilikom odlučivanja o vrsti krivične sankcije, sud je cijenio sve okolnosti iz čl. 42 Krivičnog zakonika Crne Gore, pa je na strani okrivljene našao olakšavajuće okolnosti - da se radi o mlađoj osobi, lošeg imovnog stanja, nezaposlenoj, da je dio novca od podignutih kredita vraćen oštećenom, dok je od otežavajućih okolnosti sud imao u vidu da je ista ranije osuđivana za isto krivično djelo, pa je sud mišljenja da sve olakšavajuće okolnosti na strani okrivljene predstavljaju osobito olakšavajuće okolnosti koje mogu dovesti do ublažavanja zakonom predviđene kazne, te je ocijenio da će se sa ublaženom kaznom u odnosu na zakonom predviđenu, postići svrha kažnjavanja i na taj način ostvariti ciljevi specijalne i generalne prevencije iz čl. 32 KZCG, te da će kazna zatvora od dva mjeseca po ocjeni suda uticati na okrivljenu da ubuduće ne vrši ova i slična krivična djela. </span>
</p>
<p>&nbsp;</p>
<p>
<span class="span2">Shodno čl. 226 ZKP-a, okrivljena je obavezana da ovome sudu na ime paušala plati iznos od 80,00 €, pri čemu je sud vodio računa o složenosti i trajanju krivičnog postupka i imovinskim prilikama okrivljene. </span>
</p>
<p>&nbsp;</p>
<p>
<span class="span2">Pošto se imovinska korist pojavljuje kao kvalifikatorna okolnost kod krivičnog djela zloupotreba položaja u privrednom poslovanju iz čl. 272 Krivičnog zakonika Crne Gore, sud je imao u vidu da na dan.... godine, dug po osnovu glavnice po ugovoru o zajmu na ime D. A. iznosi ...€, te da dug po osnovu glavnice po osnovu ugovora o zajmu na ime N. V. iznosi ...€ što ukupno iznosi ...€, pa je sud obavezao okrivljenu da oštećenoj M. C. na ime pričinjene štete plati ukupan iznos od ...€, dok je za veći iznos od ovoga oštećena upućena na parnicu. </span>
</p>
<p>&nbsp;</p>
<p>
<span class="span2">Sa iznijetih razloga odlučeno kao u izreci presude. </span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">OSNOVNI SUD U BERANAMA</span>
</p>
<p style="text-align:center;">
<span class="span1">Dana, 06.02.2015. godine</span>
</p>
<p>&nbsp;</p>
<p>&nbsp;</p>
<p>
<span class="span1">Zapisničar </span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1">                           S U D I J A</span>
</p>
<p>
<span class="span2">Milica Milanović  </span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2">                 Aleksandar Ćulafić</span>
</p>
<p>&nbsp;</p>
<p>
<span class="span1">PRAVNA POUKA: </span>
</p>
<p>
<span class="span2">Protiv ove presude nezadovoljna stranka </span>
</p>
<p>
<span class="span2">ima pravo žalbe u roku od 8 (osam) dana </span>
</p>
<p>
<span class="span2">od dana dostavljanja presude, Višem sudu </span>
</p>
<p>
<span class="span2">u Bijelom Polju, a preko ovog suda. </span>
</p>
<p>&nbsp;</p>
<p>&nbsp;</p>
</div>
</div>


</body>
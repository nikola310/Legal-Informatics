<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt}
.span2{color:#000000;font-size:12pt}
.span3{color:#FF0000;font-size:12pt}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span></span>
</p>
<p>&nbsp;</p>
<p style="text-align:right">
<span class="span1">K  br. 36/16</span>
</p>
<p>&nbsp;</p>
<p>&nbsp;</p>
<p>
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">Osnovni sud u Podgorici, sudija pojedinac Rade Ćetković, uz učešće Edine Kraje, kao zapisničara, u krivičnom postupku protiv okrivljene M. A., zbog krivičnog djela krađa iz čl. 239 st. 1 Krivičnog zakonika Crne Gore, nakon održanog javnog glavnog pretresa od </span><span class="span2">12.02.2016. godine</span><span class="span1">, u prisustvu zastupnice optužbe državne tužiteljke Ane Bošković, okrivljene i njenog branioca adv. J. Đ., po zamjeničkom punomoćju adv. P. Đ., dana 15.02.2016. godine izrekao je i objavio, </span>
</p>
<p>&nbsp;</p>
<p>&nbsp;</p>
<p>
<span class="span1">P R E S U D U</span>
</p>
<p>&nbsp;</p>
<p>&nbsp;</p>
<p>
<span class="span2">Okrivljena: M. A., JMB xxxxxxxxxxxxx, od oca V. i majke R., rođene </span><span class="span1">A.</span><span class="span2">, rođena 30.11.19xx. godine u Podgorici, sa prebivalištem u Podgorici - Ulica Proleterska bb, Vrela Ribnička, državljanka Crne Gore, </span><span class="span1">razumije crnogorski jezik, govori romskim jezikom, nezaposlena, razvedena, majka šestoro djece, pismena, lošeg imovnog stanja, ranije osuđivana presudama Osnovnog suda u Podgorici K. br. 1316/09 od 29.06.2010. godine zbog krivičnog djela teška krađa iz čl. 240 st. 2 Krivičnog zakonika (1 godina zatvora), K. br. 947/07 od 13.08.2009. godine zbog krivičnog djela krađa iz čl. 239 st. 1 Krivičnog zakonika (45 dana zatvora), K. br. 1566/06 od 19.07.2008. godine zbog krivičnog djela krađa iz čl. 239 st. 1 Krivičnog zakonika (30 dana zatvora), K. br. 1610/06 od 23.01.2008. godine zbog krivičnog djela teška krađa iz čl. 240 st. 2 Krivičnog zakonika (3 mjeseca zatvora), K. br. 315/06 od 15.10.2007. godine zbog krivičnog djela krađa u pokušaju iz čl. 239 st. 1 u vezi čl. 20 Krivičnog zakonika (uslovna osuda), K. br. 787/04 od 04.08.2006. godine zbog krivičnog djela krađa iz čl. 239 st. 1 Krivičnog zakonika (uslovna osuda), K. br. 355/93 od 04.03.1994. godine zbog krivičnog djela iz čl. 153 st. 2 KZ RCG (uslovna osuda), K. br. 186/85 od 20.01.1987. godine zbog krivičnog djela iz čl. 152 KZ RCG (3 mjeseca zatvora), protiv koje se ne vodi postupak za drugo krivično djelo, </span><span class="span1">u pritvoru po rješenju krivičnog vijeća Osnovnog suda u Podgorici Kv. br. 55/16 od 27.01.2016. godine, koji se računa od 24.01.2016. godine u 19:00 časova, kao dana i časa lišenja slobode.</span>
</p>
<p>
<span class="span3"></span>
</p>
<p>&nbsp;</p>
<p>
<span class="span2">Kriva je</span>
</p>
<p>&nbsp;</p>
<p>
<span class="span2">&nbsp;</span>
</p>
<p>
<span class="span2">Što je:</span>
</p>
<p>
<span class="span2">Dana 23.01.2016. godine oko 12:45 časova u Podgorici, u ulici Jola Piletića br. 22, svjesna svog djela čije izvršenje je htjela i znajući da je djelo zabranjeno, tuđu pokretnu stvar oduzela drugom u namjeri da njenim prisvajanjem sebi pribavi protivpravnu imovinsku korist, na način što je ušla u otključani stan vlasništvo oštećenog B. P. i iz fioke komode koja se nalazi u dnevnom boravku oduzela i prisvojila novac u iznosu od 2.400,00 eura, u kom iznosu je sebi pribavila protivpravnu imovinsku korist, </span>
</p>
<p>&nbsp;</p>
<p>
<span class="span2">- čime je izvršila krivično djelo krađa iz čl. 239 st. 1 Krivičnog </span><span class="span2">zakonika Crne Gore.</span>
</p>
<p>
<span class="span2">&nbsp;</span>
</p>
<p>
<span class="span2">Pa je sud na osnovu </span><span class="span1">čl. 4 st. 2, čl. 32, 36, 42 st. 1, čl. 51 st. 1 Krivičnog zakonika Crne Gore, te čl. 226, 229, 239 i 374 </span><span class="span2">Zakonika o krivičnom postupku, </span>
</p>
<p>&nbsp;</p>
<p>&nbsp;</p>
<p>
<span class="span1">O S U Đ U J E</span>
</p>
<p>&nbsp;</p>
<p>&nbsp;</p>
<p>
<span class="span1">Na kaznu zatvora u trajanju od 1 (jedne) godine, u koju kaznu se uračunava vrijeme provedeno u pritvoru od 24.01.2016. godine u 19:00 časova, pa nadalje dok pritvor bude trajao. </span>
</p>
<p>
<span class="span1"></span>
</p>
<p>
<span class="span1">Obavezuje se okrivljena da plati na ime troškova krivičnog postupka iznos od 30,00€, u roku od 15 dana po pravosnažnosti presude, pod prijetnjom prinudnog izvršenja, dok će sud o troškovima koji se odnose na nagradu braniocu postavljenom po službenoj dužnosti, odlučiti posebnim rješenjem shodno čl. 227 st. 2 Zakonika o krivičnom postupku.</span>
</p>
<p>
<span class="span1">Obavezuje se okrivljena da oštećenom P. B. na ime imovinskopravnog zahtjeva isplati iznos od 400,00 €.</span>
</p>
<p>&nbsp;</p>
<p>&nbsp;</p>
<p>
<span class="span1">O b r a z l o ž e nj e</span>
</p>
<p>&nbsp;</p>
<p>&nbsp;</p>
<p>
<span class="span1">Op</span><span class="span1">tužnim predlogom Osnovnog državnog tužilaštva Podgorica Kt. br. 78/16 od 26.01.2016. godine okrivljenoj M. A. stavljeno je na teret da je izvršila krivično djelo krađa iz čl. 239 st. 1 Krivičnog zakonika Crne Gore. Zastupnica optužbe precizirala je dispozitiv optužnog predloga, tako što je u prvom redu dispozitiva nakon riječi "godine" dodala riječi oko "12:45 časova", dok je u ostalom dijelu činjenična i pravna kvalifikacija ostala neizmijenjena. U završnoj riječi je u </span><span class="span1">cjelosti ostala pri podnijetom optužnom predlogu i predložila sudu da okrivljenu oglasi krivom i osudi po zakonu, a da pritom posebno cijeni okolnosti da je okrivljena specijalni povratnik. </span>
</p>
<p>
<span class="span2">Okrivljena je u odbrani datoj u prethodnom postupku i na glavnom pretresu saglasno navela da je kritičnog dana bila u gradu i da je došla do nekih zgrada koje se nalaze nedaleko od mosta Milenijum. Prišla je jednom od ulaza i pritiskala dugmad na interfonu, sa namjerom da joj neko otvori vrata, kako bi ušla u zgradu i tražila od stanara da joj daju nešto od starih stvari. Popela se na drugi sprat i primijetila da su vrata od jednog stana malo otvorena. Ušla je u stan u kojem nije bilo nikoga, pošla do jedne prostorije u kojoj se nalazila komoda sa fiokama, koju je odlučila da otvori kako bi vidjela da li unutra ima nešto vrijedno i u istoj je primijetila dosta novčanica, koje su bile u apoenima od po 100,00 eura. Uzela je novac iz fioke i stavila ga u svoju tašnu nakon čega je izašla iz stana i pošla kući i novac stavila ispod kreveta. Kada je policija privela, ispričala je šta je uradila i vratila cjelokupan iznos novca koji je uzela, od kojeg nije potrošila ni jedan euro. Na glavnom pretresu okrivljena je odstupila od odbrane date u prethodnom postupku i navela je da je ušla u stan, i to u jednu prostoriju u kojoj je bio veliki plazma televizor pored kojeg je stajao novac koji je ona uzela, a potom je otišla iz stana. S obzirom na to da su je policajci istog dana oko 7 sati uveče priveli, nije potrošila ništa od novca koji je otuđila, jer za to nije imala vremena. Novac je u policiji vraćen čovjeku čiji je stan, a isti je novac prebrojao i rekao da je sve u redu, a tek kasnije je </span><span class="span2">izjavio da nedostaje 400,00 eura. Na ukazane razlike u kazivanju okrivljena je navela da je je kod tužioca dovedena iz betonjerke i da je bila bolesna i da nije znala šta priča, a sigurna je da nije otvarala nikakve fioke već čim je ušla u tu prostoriju vidjela je novac i uzela ga, stavila u torbu i odmah otišla. Nema nikakvih dugova i uredno podmiruje sve svoje obaveze, a sa porodicom živi od onoga što zarade prodajom starog željeza. U završnoj riječi navela je da se kaje što je izvršila ovo djelo, a to je učinila zato što njena porodica teško živi i zato što nisu imali za drva za zimu.</span>
</p>
<p>
<span class="span1">Branilac okrivljene je</span><span class="span1"> u završnoj riječi predlažila sudu da, uzimajući u obzir sve utvrđene činjenice u postupku kao i provedene dokaze, a prije svega odbranu okrivljene odnosno činjenicu da je okrivljena priznala izvršenje krivičnog djela, iako ne na način kako je to predstavljeno optužnim predlogom, izrekne okrivljenoj što blažu krivičnu sankciju i u što kraćem trajanju, a uzimajući u obzir olakšavajuće okolnosti koje stoje na strani okrivljene. </span>
</p>
<p>
<span class="span2">Sud je u dokaznom postupku saslušao svjedoka oštećenog P. B., pročitao potvrdu Uprave policije CB Podgorica o privremeno oduzetim predmetima Ku. br. 42/2016 od 24.01.2016. godine, potvrdu Uprave policije CB Podgorica o vraćanju privremeno oduzetih predmeta Ku. br. 42/2016 od 24.01.2016. godine, izvršio uvid u fotodokumentaciju Uprave policije CB Podgorica br. 59-28-244-132/196 od 24.01.2016. godine, izvršio uvid u video snimak koji je sadržan na fleš memoriji, a na kojem je snimljen ulaz u zgradu u kojoj živi oštećeni i hodnik na prizemlju te zgrade, i pročitao izvod iz registra kaznenih evidencija Ministarstva pravde KE 192/2016 od 01.02.2016. godine na ime okrivljene.</span>
</p>
<p>
<span class="span2">Svjedok oštećeni P. B. u prethodnom postupku i na glavnom pretresu saglasno navodi da je dana 24.01.2016. godine, u jutarnjim časovima, njegova supruga primijetila da im nedostaje 2.400,00 eura novca, u apoenima od po 100 eura, koji se nalazio u fioci komode u dnevnom boravku i koji je bio pripremljen za podmirivanje troškova koje je njegova porodica imala oko godišnjeg pomena njegovoj pokojnoj majci. Razgovarao je sa svojim ukućanima i njegova desetogodišnja kćerka L. mu je saopštila da je prethodnog dana, kada je pozvao da dođe u restoran gdje se bila okupila rodbina, kako bi se sa njima vidjela, zaboravila da zaključa ulazna vrata stana i da je to primijetila tek po povratku u stan. On je tada shvatio da je novac neko otuđio i pošao je u Centar bezbjednosti gdje je podnio prijavu zbog krađe, a policija je postupajući po njegovoj prijavi uspjela da pronađe i vrati mu dio novca u iznosu od 2.000 eura. Nije primijetio da je stanu bilo preturanja stvari i predmeta, niti je primijetio bilo kakva oštećenja na ulaznim vratima, tako da je vrlo vjerovatno da je neko iskoristio to što su vrata ostala otključana i ušao u stan. Na glavnom pretresu je dodao da mu je novac vraćen istog dana kada je prijavio krađu. Kada su inspektori došli sa okrivljenom i donijeli novac on je istu tada vidio, ali kada mu je novac neposredno predat u ruke, on se nalazio u posebnoj kancelariji i</span>
</p>
<p>
<span class="span2">0, okrivljena nije bila prisutna. Čim je prebrojao novac rekao je da fali 400,00 €, obzirom da je i u krivičnoj prijavi naveo da mu je iz stana nestalo 2.400,00 €.</span>
</p>
<p>
<span class="span2">Iz potvrde o privremeno oduzetim predmetima Uprave policije Centra bezbjednosti Podgorica Ku. br. 42/2016 od 24.01.2016. godine, sud je utvrdio da je dana 24.01.2016. godine od okrivljene oduzeto dvadeset novčanica u apoenima od po 100 eura, sledećih serijskih brojeva: X09985946195, X14564900738, S23787338839, S03247860679, S27272971834, S27672041617, P06122240353, X09726246803, X03064804562, X07741844813, X11289213893, X09089074928, S23430358915, L22327098836, X10633485008, S17275667317, S02738197897, S14632740223, S24698129209, S23242807861.</span>
</p>
<p>
<span class="span2">Iz potvrde o vraćanju privremeno oduzetih predmeta Uprave policije Centra bezbjednosti Podgorica Ku. br. 42/2016 od 24.01.2016. godine sud je utvrdio da je P. B. vraćeno dvadeset novčanica u apoenima od po 100 eura, serijskih brojeva: X09985946195, X14564900738, S23787338839, S03247860679, S27272971834, S27672041617, P06122240353, X09726246803, X03064804562, X07741844813, X11289213893, X09089074928, S23430358915, L22327098836, X10633485008, S17275667317, S02738197897, S14632740223, S24698129209, S23242807861.</span>
</p>
<p>
<span class="span2">Uvidom u fotodokumentaciju Uprave policije CB Podgorica br. 59-28-244-132/196 od 24.01.2016. godine utvrđeno je da je na fotografijama predstavljen bliži izgled novčanica sa serijskim brojevima koje su oduzete od okrivljene.</span>
</p>
<p>
<span class="span2">Uvidom u video snimak koji je sadržan na fleš memoriji, a na kojem je snimljen ulaz u zgradu u kojoj živi oštećeni i hodnik na prizemlju te zgrade, sud je utvrdio da se na snimku kamere 03, na kojoj se vidi datum 23.01.2016. godine i vrijeme 12:45:13, vidi kako ispred ulaznih vrata zgrade stoji ženska osoba za koju je okrivljena navela da je to ona na snimku. U 12:45:20</span><span class="span1"> vidi se kako okrivljena pritiska dugme na interfonu, a u 12:45:37 vidi se kako okrivljena ulazi u zgradu, dok u 12:52:42 okrivljena izlazi iz zgrade. Na snimku na kojim postoji oznaka kamera 02 vidi se datum 23.01.2016. godine i u 12:45:48 vidi se kako kroz hodnik ulaza prolazi ženska osoba, za koju je okrivljena navela da je to ona na snimku. Na snimku se vide vrata od lifta, za koja je oštećeni naveo da se nalaze na prizemlju njegove zgrade, a u 12:52:34 se vidi ponovo prolazak iste ženske osobe koja ide prema izlazu zgrade.</span>
</p>
<p>
<span class="span1">Nakon savjesne ocjene svakog dokaza pojedinačno i u vezi sa ostalim dokazima, dovodeći ih u vezu sa odbranom okrivljene, sud je utvrdio da je </span><span class="span1">okrivljena d</span><span class="span2">ana 23.01.2016. godine oko 12:45 časova u Podgorici, u ulici Jola Piletića br. 22, svjesna svog djela čije izvršenje je htjela i znajući da je djelo zabranjeno, tuđu pokretnu stvar oduzela drugom u namjeri da njenim prisvajanjem sebi pribavi protivpravnu imovinsku korist, na način što je ušla u otključani stan vlasništvo oštećenog B. P. i iz fioke komode koja se nalazi u dnevnom boravku oduzela i prisvojila novac u iznosu od 2.400,00 eura, u kom iznosu je sebi pribavila protivpravnu imovinsku korist.</span>
</p>
<p>
<span class="span2">Prednje činjenično stanje sud je utvrdio prvenstveno iz iskaza svjedoka oštećenog P. B., koji je naveo </span><span class="span2">dana 24.01.2016. godine, u jutarnjim časovima, njegova supruga primijetila da im nedostaje 2.400,00 eura novca, u apoenima od po 100 eura, koji se nalazio u fioci komode u dnevnom boravku, te da mu je kćerka saopštila da je ona dan ranije, 23.01.2016. godine, zaboravila da zaključa ulazna vrata od stana kada je izlašla napolje da bi se pozdravila sa rodbinom koja je došla na godišnji pomen majci oštećenog. Iskaz svjedoka oštećenog u saglasnosti je sa provedenim materijalnim dokazima i to potvrdama Uprave policije CB Podgorica o privremeno oduzetim i vraćenim predmetima, u kojima je konstatovano da je kod okrivljene nađeno 20 novčanica u apoenima od po 100 eura koje su vraćene oštećenom P. B., te sa video zapisom na kojem je snimljen ulaz u zgradu u kojoj živi oštećeni i hodnik na prizemlju zgrade, a na kojem se jasno vidi da je okrivljena dana 23.01.2016. godine u periodu od 12:45:20 do 12:52:42 časova, bila u zgradi u kojoj se nalazi stan oštećenog. Iz tih razloga sud je iskaz svjedoka oštećenog prihvatio kao istinit. Sud je pritom imao u vidu da ni okrivljena u odbrani u prethodnom postupku nije sporila da je kritičnom prilikom ulazila u otključani stan oštećenog, te da je iz prostorije u kojoj se nalazila komoda sa fiokama i televizor otuđila novac koji je našla u fioci komode, a da su sve novčanice bile u apoenima od po 100 eura.</span>
</p>
<p>
<span class="span2">Cijeneći subjektivni odnos okrivljene prema izvršenom krivičnom djelu sud nalazi da je ista</span><span class="span1"> postupala sa direktnim umišljajem, odnosno da je bila svjesna da čini zabranjenu djelatnost, i da oduzima tuđu pokretnu stvar u namjeri da njenim </span><span class="span1">prisvajanjem sebi pribavi protivpravnu imovinsku korist, što je i htjela, obzirom da je navela da je novac oduzela jer teško živi i da je povuklo to što nije imala drva za zimu, pa su se u njenim radnjama </span><span class="span2">pored objektivnih stekli i subjektivni elementi bića krivičnog djela krađa iz čl. 239 st. 1 Krivičnog zakonika Crne Gore. </span>
</p>
<p>
<span class="span2">Sud nije prihvatio odbranu okrivljene sa glavnog pretresa da se novac koji je ona otuđila nalazio na stolu pored plazma televizora, jer je takva odbrana protivrječna sa odbranom datom u prethodnom postupku u kojoj je navela da se novac nalazio u fioci komode, a opovrgnuta je i iskazom svjedoka oštećenog koji je jasno naveo da se novac nalazio u fioci. Takođe, sud nije prihvatio ni navode odbrane okrivljene da ništa od novca koji je prethodno otuđila nije potrošila, jer nije imala vremena, obzirom da je policija istog dana lišila slobode. Ovo iz razloga što je takva odbrana opovrgnuta, kako iskazom oštećenog da mu je predmetni novac oduzet 23.01.2016. godine, tako i snimkom video nadzora na kojem se jasno vidi da je okrivljena ulazila u zgradu oštećenog dana 23.01.2016. godine oko 12:45 časova, dok iz spisa predmeta proiziolazi da je ista lišena slobode tek 24.01.2016. godine u 19:00 časova, dakle dan nakon kritičnog događaja. Odbrana okrivljene da je oštećeni nakon što mu je vraćen novac u policiji rekao da je sve u redu, a tek naknadno izjavio da mu fali 400,00 €, je opovrgnuta iskazom oštećenog da je 24.01.2016. godine otišao u policiju i da je prijavio da mu je iz stana nestalo 2.400,00 €, te da kada mu je novac vraćen odmah je primjetio da nedostaje 400,00 €. Ovakvi navodi odbrane okrivljene su po nalaženju suda očigledno sračunato dati u cilju ublažavanja krivice.</span>
</p>
<p>
<span class="span2">Prilikom odmeravanja kazne, a imajući u vidu svrhu kažnjavanja, sud je u smislu čl. 42  st. 1 Krivičnog zakonika Crne Gore, cijenio sve okolnosti koje su od uticaja da kazna bude manja ili veća, pa je na strani okrivljene kao olakšavajuće okolnosti cijenio, njene lične prilike, odnosno da je majka šestoro djece, da je nezaposlena i da je lošeg imovnog stanja, dok je od otežavajućih okolnosti cijenio njenu raniju višestruku osuđivanost na kazne zatvora zbog istih i istorodnih krivičnih djela, što je sud utvrdio uvidom u izvod iz registra kaznenih evidencija Ministarstva pravde na ime okrivljene KE 192/2016 od 01.02.2016. godine, pa je sud, cijeneći prethodno navedene okolnosti, a shodno čl. 36 Krivičnog zakonika Crne Gore, okrivljenoj izrekao kaznu zatvora u trajanju od 1 (jedne) godine, nalazeći da je ista neophodna i srazmjerna težini izvršenog krivičnog djela i ličnosti okrivljene kao učinioca, te da će se jedino sa ovako odmjerenom kaznom zatvora na okrivljenu u dovoljnoj mjeri uticati da ubuduće ne čini krivična djela, kao i uticati na druge da ne čine krivična djela, čime će se sa uspjehom ostvariti ciljevi kako specijalne, tako i generalne prevencije, a time i svrha kažnjavanja iz čl. 32 Krivičnog zakonika Crne Gore u okviru opšte svrhe propisivanja i izricanja krivičnih sankcija iz čl. 4 st. 2 Krivičnog zakonika Crne Gore.</span>
</p>
<p>
<span class="span2">Sud je shodno čl. 51 st. 1 Krivičnog zakonika Crne Gore, okrivljenoj u kaznu zatvora uračunao vrijeme provedeno u pritvoru kako je to određeno izrekom presude.</span>
</p>
<p>
<span class="span2">S obzirom na to da je okrivljena oglašena krivom sud je obavezao da na ime troškova krivičnog postupka plati iznos od 30,00 eura koji se odnosi na ime sudskog paušala, koji je odmjeren srazmjerno trajanju postupka, složenosti predmeta i imovinskim prilikama okrivljene, a ovo shodno čl. 226 i čl. 229 Zakonika o krivičnom postupku, </span><span class="span1">dok će sud o troškovima koji se odnose na nagradu braniocu postavljenom po službenoj dužnosti, odlučiti posebnim rješenjem shodno čl. 227 st. 2 Zakonika o krivičnom postupku.</span><span class="span2">. </span>
</p>
<p>
<span class="span2">Sud je, shodno čl. 239 Zakonika o krivičnom postupku obavezao okrivljenu da oštećenom P. B., na ime imovinskopravnog zahtjeva isplati iznos od 400,00 €.</span>
</p>
<p>
<span class="span2">Na osnovu navedenog, a shodno čl. 374 Zakonika o krivičnom postupku, odlučeno je kao u izreci presude. </span>
</p>
<p>&nbsp;</p>
<p>
<span class="span2">OSNOVNI SUD U PODGORICI</span>
</p>
<p>
<span class="span2">Dana 15.02.2016. godine</span>
</p>
<p>&nbsp;</p>
<p>
<span class="span2">ZAPISNIČAR                                                                                          S U D I J A</span>
</p>
<p>
<span class="span2">Edina Kraja,s.r.                                          </span><span class="span2">                                 Rade Ćetković,s.r.</span>
</p>
<p>&nbsp;</p>
<p>
<span class="span1">    PRAVNA POUKA: Protiv ove presude dozvoljena je</span>
</p>
<p>
<span class="span1"></span><span class="span1">               žalba u roku od 8 dana od dana </span>
</p>
<p>
<span class="span1"></span><span class="span1">               prijema prepisa iste, Višem sudu</span>
</p>
<p>
<span class="span1"></span><span class="span1">               u Podgorici, a preko ovog suda.</span>
</p>
<p>&nbsp;</p>
<p>
<span class="span1">ZTO. Edina Kraja</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
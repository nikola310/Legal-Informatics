<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{color:#FF0000}
</style>
</head>
<body class="b1" style="background: #aaa;">
<div class="window1">
<div class="page1">
<p>
<span></span>
</p>
<p style="text-align:right">
<span>K. br. 174/17</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>
<span>                                                   U IME CRNE GORE</span>
</p>
<p>&nbsp;</p>
<p>
<span>Osnovni sud u Podgorici, sudija Rade Ćetković, uz učešće zapisničarke Edine Kraje, u krivičnom postupku protiv okrivljenog I. M., zbog krivičnog djela napad na službeno lice u vršenju službene dužnosti iz čl. 376 st. 3 u vezi st. 1 Krivičnog zakonika Crne Gore u sticaju sa krivičnim djelom nasilničko ponašanje iz čl. 399 u vezi čl. 48 st. 1 Krivičnog zakonika Crne Gore, nakon javnog glavnog pretresa održanog 18.04.2018. godine, u prisustvu državne tužiteljke u Osnovnom državnom tužilaštvu Cetinje Sanje Radunović i okrivljenog, dana 20.04.2018. godine izrekao je i objavio</span>
</p>
<p>&nbsp;</p>
<p>&nbsp;</p>
<p style="text-align:center;">
<span>P R E S U D U</span>
</p>
<p>&nbsp;</p>
<p>&nbsp;</p>
<p>
<span>Okrivljeni: I. M., JMB ...., od oca Ž. i majke M., rođene J., rođen ..... godine u P.i, sa prebivalištem u Podgorici - ul. V. K. j.  br. ,državljanin Crne Gore, razumije crnogorski jezik, koji je i njegov jezik, diplomirani politikolog, neoženjen, bez djece, pismen, završio fakultet političkih nauka, srednjeg imovnog stanja, ranije neosuđivan, protiv kojeg se ne vodi postupak za drugo krivično djelo.</span>
</p>
<p>
<span>&nbsp;</span>
</p>
<p style="text-align:center;">
<span>Kriv je</span>
</p>
<p>
<span>&nbsp;</span>
</p>
<p>
<span>Što je:</span>
</p>
<p>
<span>Dana 11. januara 2017. godine, oko 16:30 časova, u službenim prostorijama M. V. P., u "B. S. D.", u Podgorici, svjestan svog djela, čije je izvršenje htio i svjestan da je njegovo djelo zabranjeno, izazivanjem tuče i drskim i bezobzirnim ponašanjem ugrozio spokojstvo građana i remetio javni red i mir, na način što je, kada ga je D. K. načelnica službe za administrativno - tehničke poslove, dok se nalazio u pisarnici radi zavođenja službenih dokumenata, opomenula da ne čita službena dokumenta u koja nema pravo uvida, istoj se obratio riječima "jebem ti majku i oca, gade jedan, ti mene da nazivaš špijunom, ajde ne seri", a nakon toga naglo otvorio i zatvorio vrata pisarnice, lupajući sa istima, te u momentu kada mu se oštećeni M. V. iz P., takođe službenik Ministarstva vanjskih poslova, zaposlen na administritivno - tehničkim poslovima, obratio govoreći mu da nije u redu da se tako ponaša, istoga je fizički napao, tako što ga je obijema rukama uhvatio u predjelu vrata, stežući ga rukama, dok su dalji fizički sukob spriječili službenici navedenog ministarstva, B. V., S. E. i J. B., koji su stali između njih, kojom prilikom je oštećenom M. V. nanio laku tjelesnu povredu u vidu oguljotine kože u predjelu lijeve bočne strane vrata, oguljotine kože u predjelu zadnje strane vrata i oguljotine kože u predjelu palca lijeve šake, a pored navedene lake tjelesne povrede nanio mu je i crvenilo kože u predjelu lijeve bočne strane vrata veličine 3 x 1 cm i crvenila kože u predjelu prednje strane vrata veličine 2,5 x 1 cm, te potom ponovo pokušao fizički da napadne oštećenog M. V., zamahujući desnom rukom u pravcu istog, u čemu ga je spriječio B. D., službeno lice Ministarstva unutrašnjih poslova - Uprave policije u vršenju poslova obezbjeđenja ličnosti i objekata, tako što je fizički stao između njih, te mu izdao naređenje da se udalji,</span>
</p>
<p>&nbsp;</p>
<p>
<span>- čime je izvršio krivično djelo nasilničko ponašanje iz čl. 399 Krivičnog zakonika Crne Gore. </span>
</p>
<p>
<span>&nbsp;</span>
</p>
<p>
<span>Pa mu sud za navedeno krivično djelo primjenom&nbsp; čl. 4 st. 2, čl. 42 st. 1, čl. 52 st. 2, čl. 53 i čl. 54 Krivičnog zakonika Crne Gore i čl. 226, čl. 229 i čl. 374 Zakonika o krivičnom postupku, izriče </span>
</p>
<p>
<span>&nbsp;&nbsp;</span>
</p>
<p style="text-align:center;">
<span>USLOVNU OSUDU</span>
</p>
<p>
<span>&nbsp;</span>
</p>
<p>
<span>Kojom mu utvrđuje kaznu zatvora u trajanju od 6 (šest) mjeseci i istovremeno određuje da se ona neće izvršiti, ako okrivljeni u roku od 3 (tri) godine po pravosnažnosti presude ne učini novo krivično djelo. </span>
</p>
<p>
<span>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; </span>
</p>
<p>
<span>Obavezuje se okrivljeni da plati na ime troškova krivičnog postupka iznos od 165,50 €, u roku od 15 dana po pravosnažnosti presude, pod prijetnjom izvršenja.</span>
</p>
<p>&nbsp;</p>
<p>&nbsp;</p>
<p style="text-align:center;">
<span>II</span>
</p>
<p>&nbsp;</p>
<p>&nbsp;</p>
<p>
<span>Prema okrivljenom:</span>
</p>
<p>
<span>I. M., sa podacima kao u stavu I izreke, </span>
</p>
<p>&nbsp;</p>
<p>
<span>Na osnovu čl. 372 st. 1 tač. 1 Zakonika o krivičnom postupku</span>
</p>
<p>&nbsp;</p>
<p style="text-align:center;">
<span>ODBIJA SE OPTUŽBA</span>
</p>
<p>&nbsp;</p>
<p>
<span>Kojom je predstavljeno da je:</span>
</p>
<p>
<span>Dana 11. januara 2017. godine, oko 16:30 časova</span><span>, u službenim prostorijama Ministarstva vanjskih poslova, u "Bulevaru Stanka Dragojevića", u Podgorici, svjestan svog djela, čije je izvršenje htio i svjestan da je njegovo djelo zabranjeno, fizički napao oštećenog B. D., službeno lice Ministarstva unutrašnjih poslova - Uprave policije u vršenju poslova obezbjeđenja ličnosti i objekata, na način što je udario istog desnom rukom u predjelu lijevog ramena, a potom oštećenog povukao za revere sakoa i pritom mu strgao identifikacionu karticu, te kada je oštećeni B. D. pozvao dežurnu službu Centra bezbjednosti Podgorica i zatražio pomoć i patrolu za privođenje, istome je uputio riječi uvredljive sadržine: "Ti lažeš, ti si pička, jebem ti majku, ti si govno", da bi dalji napad spriječili službenici ministarstva S. R. i D. Đ., </span>
</p>
<p>&nbsp;</p>
<p>
<span>- čime bi izvršio krivično djelo napad na službeno lice u vršenju službene dužnosti iz čl. 376 st. 3 u vezi st. 1 Krivičnog zakonika Crne Gore.</span>
</p>
<p>&nbsp;</p>
<p>
<span>Nužni izdaci okrivljenog će u dijelu koji se odnosi na ovaj stav izreke presude biti isplaćeni iz posebnog razdjela budžeta za rad sudova, a sud će o njihovoj visini odlučiti posebnim rješenjem, shodno čl. 230 st. 5 Zakonika o krivičnom postupku.</span>
</p>
<p>&nbsp;</p>
<p>&nbsp;</p>
<p style="text-align:center;">
<span>O b r a z l o ž e nj e</span>
</p>
<p>&nbsp;</p>
<p>&nbsp;</p>
<p>
<span>Rješenjem Višeg državnog tužilaštva Podgorica Ktr. br. 91/17 od 31.01.2017. godine spisi Osnovnog državnog tužilaštva Podgorica Kt. br. 119/17 formirani po krivičnoj </span><span>prijavi podnijetoj protiv okrivljenog I. M., zbog krivičnog djela napad na službeno lice u vršenju službene dužnosti iz čl. 376 st. 3 u vezi st. 1 Krivičnog zakonika Crne Gore i krivičnog djela nasilničko ponašanje iz čl. 399 Krivičnog zakonika Crne Gore, povjereni su na nadležno postupanje Osnovnom državnom tužilaštvu Cetinje. </span>
</p>
<p>
<span>Optužnim predlogom Osnovnog državnog tužilaštva Cetinje Kt. br. 15/17 od 16.03.2017. godine, okrivljenom I. M. je stavljeno na teret da je izvršio krivično djelo napad na službeno lice u vršenju službene dužnosti iz čl. 376 st. 3 u vezi st. 1 Krivičnog zakonika Crne Gore, u sticaju sa krivičnim djelom nasilničko ponašanje iz čl. 399 u vezi čl. 48 st. 1 Krivičnog zakonika Crne Gore. Državna tužiteljka je na glavnom pretresu </span><span>odustala od optužbe za krivično djelo napad na službeno lice u vršenju službene dužnosti iz čl. 376 st. 3 u vezi st. 1 Krivičnog zakonika Crne Gore, dok je činjenični opis krivičnog djela izmijenila na način kako je to predstavljeno u izreci presude. U završnoj riječi je ostala pri izmijenjenom optužnom predlogu i predložila sudu da okrivljenog oglasi krivim i osudi po zakonu.</span>
</p>
<p>
<span>Okrivljeni I. M.</span><span> </span><span>je u odbrani datoj u prethodnom postupku i na glavnom pretresu u bitnom saglasno naveo da je zaposlen u M. V. P. i da je dana 11.01.2017. godine, oko 16:20 časova, došao u pisarnicu Ministarstva, kako bi poslao hitnu poštu. Kako se u pisarnici nalazilo još nekoliko kolega, čekao je red, i tom prilikom je pogledao jedan dokument koji je držao kolega E. C., na kojem je bila oznaka "Interno", ali se nije interesovao za sadržaj istog. Šef pisarnice D. K. je taj njegov gest prokomentarisala riječima "Viđi kako I. sve snima, ne može se raditi od njega, to su ipak povjerljiva dokumenta", što je doživio kao ličnu i profesionalnu uvredu, jer duži vremenski period radi u tom Ministarstvu i oznaka "Interno", ne znači da je nešto strogo povjerljivo, već da samo prolazi posebnu proceduru. D. K.od ranije ima nepovjerljiv odnos prema njemu, s obzirom da ga je jednom prilikom, kada je, po instrukciji nadređene, fotografisao broj i naziv depeše, ista opomenula i prijavila generalnom direktoru, što je bilo potpuno neosnovano. Pokušao je da se našali, pa je rekao "Da nije to slučajno varijabila, ali bolje da ne gledam, jer pamtim kao kompjuter", na šta ga je D. upitala "Da li ti to mene provociraš, neukusna ti je šala, ovo je ozbiljna ustanova, a nama je neprijatno od tebe". Nije htio da joj odgovori, već je sačekao da se završi obrada njegovih predmeta i kada je uzeo svoje kopije, kazao joj je pri izlasku "Razumijem te, možda bih se mogao vratiti i sa mobilnim telefonom", na šta mu je ona rekla "Pazi što pričaš", upozoravajući ga prstom i pogledom. Rekao je D.i K. da nema potrebe da ga ona vaspitava i da treba da je sramota što ga naziva špijunom i da "ne sere", da bi dok je zatvarao vrata čuo da mu se obratila riječima: "Što si to rekao, kako mi se to obraćaš?", na šta se okrenuo i gledajući je u oči, rekao: "Čula si me i prijatno", nakon čega je snažno zalupio vrata, s obzirom da je bio revoltiran njenim ponašanjem. Dok se udaljavao, na vratima arhive se pojavio oštećeni V. M., koji mu se obratio riječima: "Alo I., lakše malo", na šta se okrenuo i pitao ga: "Zašto lakše malo?", pa mu je oštećeni V. M. rekao "Nemoj mi lupati ovim vratima, jesi li čuo mangupe". Upitao je oštećenog M. kome to govori, da bi ga u tom trenutku oštećeni M. prvi ščepao sa obje ruke preko kaputa, u predjelu rebara desnom rukom, a lijevom rukom za grudni mišić, pritom ga stežući, ali ga nije gurao od sebe, već ga je držao na jednom mjestu. Snažno je odgurnuo oštećenog M. u predjelu njegovih grudi i u istom trenutku su se između njih stvorile kolege iz pisarnice, E. S., B. J. i V. B., koje su u tom trenutku izašle. Tom prilikom je psovao oštećenog M. riječima: "Šljamu, ološu, pičko mala nevaspitana", ali mu nije psovao roditelje, s obzirom da nema oca i da je bio svjestan šta govori, iako je bio u afektu. Rekao je oštećenom M. "Dođi ovamo", ali su koleginice i dalje stajale između njih, pa je pokušavao da ih razdvoji, tako što je E. S. uhvatio lijevom rukom za majicu, a B. J. desnom rukom. Oštećeni M. je u jednom momentu uspio da između njih dođe do njega, pa ga je uhvatio lijevom rukom u "grif", a desnom rukom ga je snažno udario u potiljak, usled čega je posrnuo na pod i desnom rukom je potom uhvatio oštećenog M. u predjelu vrata, stiskajući ga oko vrata i pokušavajući da se odbrani, u čemu je uspio. Moguće je da </span><span>ga je pritom ogrebao, a dok je ležao na podu, oslobođen od zahvata oštećenog M. i dok su ga podizali, čuo je riječi oštećenog M. "Za ovo se vidimo u 5 ispred zgrade, jesi li me čuo pederu", nakon čega je otišao u bife, gdje ga je radnica A. V. smirivala. Negdje u tom trenutku se pojavio službenik obezbjeđenja D. B., koji ga je zatekao u bifeu i koji ga je korektno odveo u prijavnicu, gdje je počeo da uzima njegove generalije. B. je rekao da je priveo pogrešnu osobu, s obzirom da je njega napao oštećeni M.. Nakon toga je B. pošao za oštećenog M., pa je pošao za B., kako bi pronašao oštećenog M. i sa istim završio raspravu. Oštećenog M. nije zatekao u pisarnici, već se isti nalazio u prostorijama bifea, gdje su ga smirivali, pa ga je pozvao da izađe i da završi to što je naumio, ali se stvorila gužva i u jednom trenutku, dok je B. izvodio oštećenog M. iz bifea, pokušao je da dohvati oštećenog M., pri čemu je okrznuo B. u predjelu ramena ili grudi, zbog čega mu je, kako je kasnije saznao, spala službena legitimacija. B. je odveo oštećenog M. u prijavnicu, dok je on sačekao par minuta i ponovo krenuo da traži oštećenog M.. Primijetio je da su vrata prijavnice bila zatvorena, ali da je šalter bio otvoren, tako da se mogao čuti njegov glas, pa je opet počeo da doziva oštećenog M. riječima: "Govno jedno malo, nevaspitano, evo ti 5 sati, izađi napolje, što ima tebe da čuvaju, izađi ili se tako kući razračunavaj sa svojima", nakon čega je B. izašao ispred prijavnice i počeo visokim tonom da viče na njega riječima "Jesam li ti ja već nešto rekao, odstupi tri koraka ili ću da intervenišem, ja sam službeno lice", a tu je bilo prisutno više kolega. Na glavnom pretresu je dodao </span><span>da je njegova</span><span> reakcija bila samo odgovor na provokacije suprotne strane, te da je čitava optužba iskonstruisana.</span><span class="span1"> </span><span>Kada mu se oštećeni M. obratio, krenuo je prema njemu da mu kaže da se ne miješa u cijelu stvar, ali ga je M. ščepao, s tim što ne može objasniti kako ga je ščepao, osim da ga je M. držao i ne zna da li bi se to moglo objasniti kao guranje, nakon čega nije uhvatio M. za vrat sa obje ruke. Kada su ih kolege razdvojile, a kako je bio vidno iznerviran, htio je da priđe oštećenom M. da ga ošamari, psovao ga je i možda pljunuo. U tom trenutku, oštećeni M. mu ponovo prilazi i hvata ga u grif svojom lijevom rukom i savija ga prema podu. Sjeća se da je čučnuo i da ga je svojom lijevom rukom uhvatio za prste njegove lijeve ruke, nakon čega, da bi M. odgurnuo od sebe, prstima desne ruke ga je uhvatio za vrat i gurao od sebe. Nakon što je obavio razgovor sa B. i izašao iz prijavnice, ponovo je strčao u arhivu da se ponovo suprotstavi oštećenom M. i kada ga je zatekao u bifeu, počeo je da ga psuje i da mu govori da je došlo pet sati i da izađu ispred Ministarstva. U tom trenutku neko ga je povukao kako bi ga spriječio da priđe oštećenom, a B. ga je tada sproveo prema pisarnici. Nasrtao je i dalje prema oštećenom i čuo je da ga je B. upozoravao da odustane. Kada je D.i K. rekao da će doći sa mobilnim telefonom, to nije bila provokacija, već je imao namjeru da do kraja iznesu problem koji od ranije postoji na čistac. Očekivao je da će o tom problemu iskreno da porazgovaraju i izbjegnu dalji animozitet, a te riječi je upotrijebio upravo iz razloga jer se D. K. kolegama obratila i rekla kako on sve "snima". U završnoj riječi je naveo da u konkretnom slučaju nije dokazano da je učinio krivično djelo stavljeno mu na teret. Dvije pojedinosti koje je u toku procesa izostavio da pomene, jesu pod brojem jedan da je prije nastanka sukoba u prostoriji arhive došlo do neverbalne komunikacije između svjedoka oštećenog V. M. i šefice službe za administrativno - tehničke poslove D. K. u vidu M. dobacivanja pečata D.i K. preko stola uz produženi pogled upućen njoj lično, a što je ocijenio da je reakcija oštećenog M. na prethodnu interakciju D. K. i njega, kao i upućivanje poruke njoj da je spreman da reaguje i fizički ukoliko bude potrebe. Pod brojem dva, nakon inicijalnog nasrtaja oštećenog V. M. na hodniku na način na koji je to opisao, nije se branio fizički, niti je M. odgurivao, kao što je to ranije kazao, već ga je molio da se ne pravi skandal i da odustane od toga što radi. Krivci za incident su oštećeni V. M. i D. K.. </span>
</p>
<p>
<span>Sud je u dokaznom postupku saslušao svjedoka oštećenog V. M. i svjedoke D. B., D. K., E. S., D. Đ., V. B., B. J., S. R., M. R., A. V., R. J., M. I., saslušao sudskog vještaka psihijatra dr Ž. G., pročitao </span><span>službenu zabilješku policijskog službenika - D. B. Ku. br. 44/17 od 11.01.2017. godine,</span><span> </span><span>službenu zabilješku UP CB Podgorica Ku. br. 44/17 od </span><span>11.01.2017. godine, na saglasan predlog stranaka pročitao</span><span> </span><span>nalaz i mišljenje vještaka medicinske struke dr K. N. od 01.03.2017. godine, izvršio</span><span> </span><span>uvid u fotodokumentaciju UP CB Podgorica br. 59-28-244-44/91 od 11.01.2017. godine, pročitao </span><span>medicinsku dokumentaciju na ime okrivljenog koja datira od 12.01.2017, 15.01.2017, 20.01.2017, 25.01.2017, 30.01.2017, 07.02.2017, 17.02.2017, 19.02.2017, 03.03.2017, 09.03.2017, 22.03.2017 i 11.04.2017. godine i pročitao </span><span>izvod iz registra kaznenih evidencija Ministarstva pravde KE 628/2017 od 13.04.2017. godine.</span>
</p>
<p>
<span>Svjedok oštećeni V. M. je u iskazu datom u prethodnom postupku i na glavnom pretresu u bitnom saglasno naveo da je zaposlen u arhivi M.v. p. i da je dana 11.01.2017. godine, u 16:30 časova, dok se nalazio na svom radnom mjestu, u kancelariju ušao okrivljeni I. M., kako bi zaveo svoj predmet. Šef pisarnice D. K. je vidjevši okrivljenog kako gleda interna dokumenta, koja su bila na stolu i koja ga se nisu ticala, zbog ranijih događaja kada je okrivljeni fotografisao neka dokumenta i čitao ista bez ovlašćenja, opomenula okrivljenog da to ne radi, na šta joj je okrivljeni rekao da ne čita ni svoja dokumenta i ipak nastavio dalje da čita spise. Kada je zaveden njegov predmet, okrivljeni se ponovo obratio D. K., govoreći joj da ga naziva špijunom, nakon čega joj je uputio riječi "Aj ne seri", što je ponovio više puta, okrenuo se i zalupio vrata od pisarnice. Izašao je iz pisarnice i dok su vrata bila otvorena, rekao je okrivljenom da nije u redu da se tako ponaša, što je izgovorio normalnim tonom, koji nije mogao isprovocirati okrivljenog. Nakon tih riječi okrivljeni se okrenuo prema njemu i obijema rukama počeo da ga steže oko vrata, usled čega mu je nanio ogrebotine. Okrivljeni je bio u stanju rastrojstva i da bi istog spriječio u daljem napadu, odgurnuo ga je obijema rukama od sebe, kada su prišle koleginice E. S., B. J. i kolega V. B., koji su stali između njih i spriječili dalji napad okrivljenog. Okrivljeni je nastavio da se drsko ponaša prema koleginicama, čupajući ih za garderobu i ruke, sa namjerom da mu priđe i ponovo obračuna, pri čemu mu je stalno upućivao uvrede i to "Pičko jedna, jebaću ti oca i majku, smradu jedan". D. K. je pozvala S. R., koja je nadređena okrivljenom i ista je vjerovatno pozvala službenika policije D. B., nakon čega su ga uvukli u kancelariju, dok je okrivljeni pošao u bife, koji se nalazi preko puta arhive. Nakon što je D. B. došao, zamolio je okrivljenog da pođe sa njim u prijavnicu i obavijesti o događaju. On je otišao u bife Ministarstva, kako bi alkoholom dezinfikovao krvarenje na ruci i vratu, da bi ubrzo na vratima bifea došao B., koji mu je saopštio da se okrivljeni udaljio iz prostorija prijavnice i da ga traži kako bi se fizički obračunao sa njim, nakon čega ga je B. uputio da pođe sa njim u prijavnicu. Sa B. je krenuo iz bifea, koji se nalazi u podrumu zgrade, prema prijavnici, koja je na prizemlju. Kretao se ispred B., na udaljenosti metar i po, kada je u jednom momentu čuo da ga kolege upozoravaju "pazi, pazi", nakon čega se okrenuo i vidio da je B. postavio svoju ruku i tako spriječio okrivljenog da mu priđe. Prisutni službenici su uspjeli da odvuku okrivljenog nazad od B.. Sa B. je došao do prijavnice i ušao u istu, da bi nakon nekih par minuta do prijavnice došao i okrivljeni, koji je pokušavao da uđe u istu i obračuna se sa njim, u čemu ga je sprječavao B., koji je okrivljenom tada izdao naređenje da se udalji. Nije imao nikakve namjere da se sa okrivljenim obračunava, već je istom htio da sugeriše na njegovo ružno ponašanje, kada je uvrijedio D. K. Nije pozivao okrivljenog da se obračunavaju, već je to tražio okrivljeni, na što upućuje okolnost da ga je okrivljeni nakon prvog napada tražio po zgradi kako bi se ponovo fizički obračunao sa njim. Na glavnom pretresu je dodao da je čuo da je</span><span> okrivljeni rekao koleginici K. da ga ne naziva špijunom i da "ne sere", te da se ne sjeća da li je okrivljeni glasno psovao majku i oca D. K.. Kada su ih kolege razdvajale ispred arhive nakon fizičkog kontakta, koleginica B. J. stajala je između njega i okrivljenog i to sa njegove lijeve strane, između njih sa njegove desne strane je stajala koleginica E. S., a tačno između njih je stajao kolega V. B., koji je bio okrenut licem prema okrivljenom i sa svoje obje ruke ga je obuhvatio u predjelu grudnog koša i na taj način pokušavao da spriječi okrivljenog u nasrtajima na njega. Imao je povredu u predjelu lijevog palca, odnosno ogrebotinu koja je nastala kada je pokušao da skloni ruke okrivljenog koje su bile </span><span>oko njegovog vrata, pa je okrivljeni uspio da ga dohvati za prst, usled čega je ta ogrebotina nastala. Nije se pridružio krivičnom gonjenju protiv okrivljenog i nije postavio imovinskopravni zahtjev.</span>
</p>
<p>
<span>Svjedok D. B. je u iskazu datom u prethodnom postupku i na glavnom pretresu u bitnom saglasno naveo da je službenik Ministarstva unutrašnjih poslova - Uprave policije, Sektora za objezbjeđenje ličnosti i objekata i da je dana 11.01.2017. godine, bio na radnom mjestu u zgradi Ministarstva vanjskih poslova. Oko 16:30 časova je dobio poziv od S. R., koja ga je obavijestila da je došlo do tuče u arhivi Ministarstva, koja se nalazi u podrumu zgrade. Sišao je u arhivu gdje je zatekao okrivljenog I. M., za kojeg mu je službenica Ministarstva, D. K., rekla da je jedan od učesnika tuče, pa je okrivljenog tada zamolio da pođe sa njim na prijavnicu, kako bi sa istim obavio razgovor. Kada su došli do prijavnice, okrivljeni nije želio da mu da bilo kakvo obavještenje i potom je napustio prostorije prijavnice ubrzanim korakom prema arhivi. I on se uputio prema arhivi i u hodniku je zatekao više službenika Ministarstva, pa je upitao A. V. ko je drugi učesnik tuče, na šta mu je odgovorila da je to oštećeni V. M. i da se isti nalazi u bifeu, pa je oštećenom rekao da pođe sa njim do prijavnice. Dok su išli hodnikom, čuo je neku vrisku u smislu "nemoj, ne" i kada se okrenuo vidio je kako im prilazi okrivljeni, a s obzirom da je oštećeni išao ispred njega, okrivljeni je dolazeći mu sa leđa zamahnuo da preko njega udari oštećenog, ali u tome nije uspio, jer je u tome uspio da ga spriječi, tako što je svojom lijevom rukom podigao desnu ruku okrivljenog, pa je tako dobio udarac u predjelu lijevog ramena. Potom su drugi službenici povukli unazad okrivljenog i udaljili ga od njega i oštećenog. To je iskoristio da zajedno sa oštećenim pođe do prijavnice, u koju je ušao oštećeni, dok je on ostao na ulaznim vratima. Kada je vidio da okrivljeni ponovo ide prema njima izdao mu je naređenje da se udalji tri koraka od ulaznih vrata prijavnice, ali je M. i pored toga pokušavao da uđe u istu, u čemu su ga sprečavali službenici Ministarstva, što je on iskoristio i pozvao dežurnu službu Centra bezbjednosti Podgorica, kako bi zatražio pomoć i patrolu za privođenje.</span>
</p>
<p>
<span>Svjedok D. K. je u iskazu datom u prethodnom postupku i na glavnom pretresu u bitnom saglasno navela da je zaposlena u Ministarstvu vanjskih poslova na poslovima načelnika u službi za administrativno tehničke poslove i da je dana 11.01.2017. godine, dok se nalazila na svom radnom mjestu u pisarnici, oko 16:30 časova, došao okrivljeni Ivan Milić, radi zavođenja dokumenata, a za njim je došao i kolega E. C. Kada je E. C. prišao da zavede svoja dokumenta, sa stepenom tajnosti "Interno", vidjela je da je okrivljeni pokušao da ista pročita i s obzirom da je ranije imala slično iskustvo sa okrivljenim, u smislu da je fotografisao i čitao dokumenta u koja nije imao pravo uvida, opomenula ga je mirnim tonom da to ne radi. Okrivljeni je mirno reagovao i saopštio joj da njega ne zanimaju ni njegova, a ne tuđa dokumenta. Kada je C. izašao iz pisarnice, okrivljeni je predao svoja dokumenta na zavođenje i kada je krenuo da izlazi, obratio joj se riječima "doći ću ja ponovo da fotografišem", što je shvatila kao provokaciju, s obzirom da ga je ranije opominjala, pa ga je pitala da li je provocira, na šta je on počeo da je vrijeđa i psuje, obraćajući joj se riječima "jebem ti oca i majku, gade jedan, ti mene da nazivaš špijunom", što ni u jednom momentu nije izgovorila. Nakon što je okrivljeni zalupio vratima ustao je oštećeni V. M. i otvorio vrata kancelarije, pa se obratio mirnim tonom okrivljenom rekavši mu da nije u redu da pravi skandale i da vrijeđa, na šta je okrivljeni uputio oštećenom riječi "smradu jedan" i objema rukama ga uhvatio za vrat. U tom momentu su se umiješale koleginice B. J. i E. S., kao i kolega V. B., te zaposleni iz bifea, kako bi razdvojili okrivljenog i oštećenog. Ona je vukla oštećenog za ruku, ali ga je okrivljeni držao za vrat, a i sam oštećeni je jednom rukom pokušao da okrivljenog odbije od sebe, dok su ostale kolege bile između njih, pokušavajući da ih razdvoje. Pozvala je telefonom generalnu direktoricu za bilateralne poslove S.R., kojoj je saopštila da okrivljeni ponovo pravi probleme, nakon čega je došao službenik policije D. B., koji je okrivljenog odveo prema prostorijama prijavnice. Ona se sa oštećenim uputila prema bifeu, kako bi </span><span>alkoholom dezinfikovao ogrebotine, koje mu je okrivljeni zadao u predjelu vrata. Ponovo su začuli glas okrivljenog, a u hodniku su vidjeli kako D. B. dolazi iza okrivljenog. Službenik policije je od oštećenog tražio da ode sa njim na prijavnicu da ne bi ponovo došlo do fizičkog obračuna, dok je radnica iz bifea pokušavala da smiri okrivljenog. Vidjela je da je okrivljeni u jednom trenutku odgurnuo D. B., a tu je bilo prisutno više lica zaposlenih u Ministarstvu. Nakon toga su se okrivljeni, oštećeni i D. B. uputili prema prijavnici, a ona je sa nekim kolegama otišla u pisarnicu. Na glavnom pretresu je dodala da je okrivljeni bio veoma nervozan, psovao joj je oca i majku, a takođe je nazivao gadom. Nije dobro vidjela čitavo dešavanje u hodniku, jer je stojala u kancelariji iza vrata. Vidjela je da okrivljeni jednom rukom drži oštećenog za vrat, a drugom rukom je čupao za kosu jednu od koleginica koja je razdvajala, dok je V. B. stajao iza okrivljenog i svojim rukama držao okrivljenog oko struka, pokušavajući da istog odvuče, kako bi prestao fizički kontakt između okrivljenog i oštećenog. </span>
</p>
<p>
<span>Svjedok E. S. je u iskazu datom u prethodnom postupku u bitnom navela da je zaposlena u Ministarstvu vanjskih poslova u službi za administrativno tehničke poslove i da je dana 11.01.2017. godine, oko 16:30 časova, bila na svom radnom mjestu, u prostoriji pisarnice, gdje su još bile kolege D. K., M. R., oštećeni V. M. i V. B., kada je u prostoriju ušao kolega E. C., radi zavođenja dokumenata, za kojim je došao okrivljeni I. M.. Kada je zavela dokument koji je donio C., isti je odložila i kako je okrivljeni stojao pored stola, počeo je da komentariše naslov tog dokumenta, na šta ga je upozorila D. K. da to ne radi, a u ranijem periodu mu je više puta skretala pažnju na takve stvari. To je uradila normalnim tonom bez ikakve uvrede okrivljenom. U međuvremenu je koleginica B. J. zavela dokument koji je donio okrivljeni i isti je pri izlasku iz kancelarije zalupio vratima, zatim se ponovo vratio i opsovao majku D. K. Bila je u šoku i ne zna da li je okrivljeni još nešto rekao. Oštećeni V. M. je ustao i krenuo prema vratima, obraćajući se mirnim tonom okrivljenom da ne lupa vratima i da ne vrijeđa D. K., nakon čega je okrivljeni opsovao majku oštećenom i krenuo prema istom, hvatajući ga za vrat. Zajedno sa B. J. je ustala i stala između njih, kao i kolega V.B.. Okrivljeni ih je gurao rukama od sebe, a V. B. je uhvatio okrivljenog rukama oko struka, kako bi ga odbio od oštećenog, s obzirom da je okrivljeni i dalje pokušavao da nasrne na oštećenog. S obzirom da su se nalazile među njima, okrivljeni je bio jako grub, u smislu da ih je vukao za garderobu i stiskao ih u predjelu ruku, a sve to je trajalo do 10 minuta, kada je došla S. R. i policajac D. B., koji je odveo okrivljenog prema prijavnici, a oštećeni je otišao u bife, da dezinfikuje ogrebotinu. Potom je okrivljeni trčećim korakom došao do njihove kancelarije, tražeći oštećenog da se sa njim bije. Takođe, za okrivljenim je došao B. i dok su stajali na hodniku, gdje je bio i oštećeni, koji je izašao iz bifea, okrivljeni je ponovo pokušao da udari oštećenog, zamahujući rukom preko B. i kako nije uspio da udari oštećenog, nasrnuo je na B., kojeg je gurao i vrijeđao. Nakon ovoga oštećeni, B. i okrivljeni su se uputili prema prijavnici, dok se ona vratila u kancelariju. Okrivljeni je prvi uhvatio rukama za vrat oštećenog, nakon čega mu je jednom rukom spustio glavu i savio prema dolje, a oštećeni nije niti u jednom trenutku hvatao okrivljenog za glavu, niti je istog savio prema podu, već je samo pokušavao odgurnuti okrivljenog od sebe, kako bi se odbranio, što je jasno vidjela, s obzirom da se nalazila na udaljenosti od jednog metra. Na glavnom pretresu je različito navela da se ne sjeća detalja događaja, jer je od istog prošao duži vremenski period pa je dosta toga zaboravila, ali se sjeća da je okrivljeni krenuo prema oštećenom i uhvatio ga za vrat i tom prilikom uspio da mu savije glavu prema naprijed, te da je kada su ona i koleginica priskočile da razdvoje jednom rukom pokušao da je skloni, a tu je bilo prisutno dosta ljudi među kojima je vidjela i policajca D. B. kojeg je okrivljeni u jednom trenutku i odgurnuo. Nakon što joj je predočen iskaz koji je dala u prethodnom postupku pojasnila je da se kod tužioca bolje sjećala predmetnog događaja te da je okrivljeni prije nego što je krenuo prema oštećenom istom prvo opsovao majku, da je V. B. učestvovao u razdvajanju tako što je sa leđa prišao oštećenom i uhvativši ga rukama oko struka </span><span>pokušao da ga odvuče od oštećenog. Takođe, prisjetila se da je okrivljeni krenuo prema oštećenom i da mu se u tom trenutku na putu našao D. B. pa ga je okrivljeni odgurnuo, a tom prilikom ga je i vrijeđao. Nije joj bilo jasno sjećanje na predmetni događaj, pa je zbog toga moguće da je situaciju u kojoj je okrivljeni uhvatio oštećenog za vrat, nakon čega je oštećeni pokušao da se odmakne od okrivljenog savijajući glavu prema naprijed i pokušavajući rukama da skloni ruke okrivljenog sa svog vrata pomiješala sa situacijom u kojoj je mislila da je okrivljeni uhvatio u "grif" oštećenog. Nije mogla da objasni kako je pomiješala te dvije potpuno različite stvari, jer zbog slabog sjećanja nije mogla biti sigurna kako se ta situacija odigrala.</span>
</p>
<p>
<span>Svjedok V. B. je u iskazu datom u prethodnom postupku i na glavnom pretresu u bitnom saglasno naveo da je zaposlen u Ministarstvu vanjskih poslova, kao samostalni referent u službi za administrativno tehničke poslove i da je dana 11.01.2017. godine, oko 16:30 časova, dok je bio na svom radnom mjestu, u prostoriji pisarnice, gdje su bile još kolege D. K., E. S., M. R., i oštećeni V. M., ušao okrivljeni I. M., radi zavođenja dokumenta, te da je za njim ušao i kolega E. C.. Kada je C. prišao da zavede dokumenta sa stepenom tajnosti "Interno", okrivljeni je pokušao ista da pročita, na šta ga je načelnica D.K. upozorila mirnim tonom da ne čita dopise koji ga se ne tiču, pa joj je okrivljeni odgovorio da ga ne interesuju ni svoji, a kamo li tuđi dopisi. Kada je okrivljeni krenuo da izlazi iz kancelarije, počeo je da vrijeđa i psuje D. K., zalupivši vratima od kancelarije. Prvi put je zalupio vrata od kancelarije nakon što je prethodno rekao D. da "ne sere", što je ponovio više puta, pa se ponovo vratio i stojeći na vratima kancelarije rekao "Ti mene nazivaš špijunom", a takođe joj je opsovao majku. Svi su bili šokirani reakcijom okrivljenog, a D. mu je rekla da je ne vrijeđa, nakon čega je oštećeni V. M. ustao i krenuo prema vratima kancelarije. Oštećeni se obratio okrivljenom rekavši mu da nije u redu da vrijeđa i lupa vratima, a okrivljeni je reagovao tako što je opsovao oštećenog i uhvatio ga sa obje ruke oko vrata. Skočio je da ih razdvoji, dok je oštećeni rukama pokušavao da odbije okrivljenog od sebe. Priskočile su koleginice B. J. i E. S., pa su uspjeli da razdvoje okrivljenog i oštećenog. Uhvatio je okrivljenog rukama oko njegovog struka i tako istog držao, s obzirom da je sve vrijeme okrivljeni pokušavao da dođe do oštećenog, dok su ispred okrivljenog bile E. S. i B. J.. E. je smirivala okrivljenog, ali je u jednom momentu okrivljeni i B. držao jednom rukom za rame, te je nesvjesno počupao za kosu. Nakon ovoga okrivljeni i oštećeni više nisu imali fizičkog kontakta. Oštećeni ni u jednom momentu nije uhvatio rukom oko vrata ili za glavu okrivljenog, niti ga je udario, već je samo pokušavao rukama da odgurne okrivljenog od sebe u predjelu njegovih ramena. Nakon što su se smirili, oštećeni je prvo ušao u kancelariju, a zatim i u bife kako bi dezinfikovao ogrebotinu, nakon čega je u kancelariju došao okrivljeni i za njim službenik policije D.B. Okrivljeni je pitao gdje je oštećeni i kada su im rekli da je u bifeu, imenovani su se tamo uputili. Opet je čuo psovke i viku, pa je izašao na hodnik i vidio da je B. stajao na hodniku, okrenut licem prema vratima bifea, i zvao oštećenog da pođe sa njim prema prijavnici. Kada je oštećeni krenuo ispred B. prema prijavnici, okrivljeni je pokušao da udari oštećenog, zamahujući rukom, ali nije uspio da ga dohvati, jer je bio daleko, ali je pritom udario B. po ramenu. Okrivljeni se nakon toga malo smirio, pa su sva trojica krenula prema prijavnici. Okrivljeni je sve vrijeme prijetio i psovao oštećenog, a takođe je nešto pričao i B., ali se nije mogao sjetiti šta mu je rekao. Na glavnom pretresu je dodao da nakon što je okrivljeni uhvatio za vrat oštećenog, odmah je pokušao da ih razdvoji, odnosno uhvatio je obojicu sa po jednom rukom u predjelu njihovih ramena, ali kako na taj način nije mogao da odvoji jednog od drugog, podvukao se između njih i rukama ih razdvajao tako što je širio ruke, a zatim je svojim rukama gurao okrivljenog u predjelu njegovih grudi, a u tome su mu pomagale i koleginice. Nakon toga, okrivljeni je ponovo krenuo ka oštećenom, pa je okrivljenom prišao sa leđa i sa obije ruke obuhvatio okrivljenog oko njegovih grudi, kako bi ga spriječio da se približi oštećenom. Imajući u vidu da je okrivljeni malo krupniji od njega, morao ga je malo jače pridržavati, kako bi ga </span><span>spriječio da se primakne oštećenom, a u tome je imao pomoć i od dvije koleginice. Dakle, okrivljenog nije uhvatio u predjelu struka, što bi podrazumijevalo predio kukova, nego visočije prema grudima.</span>
</p>
<p>
<span>Svjedok D. Đ. je u iskazu datom u prethodnom postupku i na glavnom pretresu u bitnom naveo da je zaposlen u Ministarstvu vanjskih poslova kao vozač i da je dana 11.01.2017. godine, oko 16:30 časova, dok je ulazio u zgradu Ministarstva, primijetio službenika policije D. B., kako ubrzanim korakom napušta prijavnicu. Pitao ga je šta se dešava, a B. mu je rekao da je došlo do tuče u pisarnici Ministarstva. Pošao je za B. i kada su stigli u prostorije pisarnice, zatekli su kolege D.K., B. J., E. S., M. R. i oštećenog V.M., koji su bili vidno uznemireni. Nakon što je pitao prisutne šta se desilo, svi su mu uglas povikali da je došlo do fizičkog obračuna između oštećenog i okrivljenog I. M., koji je takođe službenik Ministarstva. Pitao je oštećenog gdje je okrivljeni, pa mu je isti odgovorio da je u bifeu i u tom trenutku je izašao na hodnik, gdje je primijetio B., koji zajedno sa okrivljenim ide prema prijavnici. Uputio se za njima, ali mu je B. rekao da sačeka ispred prijavnice, kako bi obavio razgovor sa okrivljenim, da bi nakon dva minuta okrivljeni izašao iz prostorija prijavnice i uputio se prema pisarnici, dok je za njim izašao B., koji ga je zamolio da ostane na prijavnici. Nakon tri do četiri minuta primijetio je kako prema prijavnici dolazi oštećeni, dok je za njim išao službenik policije B. i potom okrivljeni, te da su se svi kretali normalnim hodom. Oštećeni je ušao u prostorije prijavnice i kada je B. došao do ulaza u prijavnicu, upozorio je okrivljenog da ne ulazi, ali je i pored toga okrivljeni uporno pokušavao da uđe u prijavnicu, kako bi nastavio raspravu sa oštećenim. </span>
</p>
<p>
<span>Svjedok B. J. je u iskazu datom u prethodnom postupku i na glavnom pretresu u bitnom saglasno navela da je zaposlena u Ministarstvu vanjskih poslova kao arhivar i da je dana 11.01.2017. godine, oko 16:30 časova, dok je bila na svom radnom mjestu, u prostoriji pisarnice, gdje su bile još i kolege D. K., E. S., M. R., V. Br. i oštećeni V. M., ušao okrivljeni I. M. i za njim E. C., koji su donijeli dokumenta na zavođenje. Kako je okrivljeni stajao iza C., počeo je da čita dokumenta koja je donio C., što je primijetila D. K., pa ga je normalnim tonom upozorila da ne čita interne dopise, na šta je okrivljeni odgovorio šalom, govoreći da je već bila varijabila, pa je nastavio dalje da čita. D. K. je ponovo upozorila okrivljenog da to ne radi, na šta je on reagovao normalnim tonom, ali nije čula šta je tom prilikom rekao, da bi potom C. završio sa ovjerom dokumenata, nakon čega je okrivljeni donio svoja dokumenta na zavođenje. Kada je dohvatio kvaku od vrata, okrivljeni se okrenuo i obratio D. K. rekavši joj smradu ili nešto slično i zalupio vratima, nakon čega ih je opet otvorio i počeo da je psuje, na šta je reagovao oštećeni rekavši okrivljenom da se ne obraća na taj način koleginici K. Oštećeni je ustao i stao pored okrivljenog kod vrata kancelarije, nakon čega je okrivljeni nastavio da psuje i K. i oštećenog, da bi potom obijema rukama uhvatio oštećenog u predjelu vrata, stiskajući ga za isti. Oštećeni je pokušavao rukama da odgurne okrivljenog od sebe. Obojica su bila u stojećem položaju, nakon čega su odmah skočile i stale između njih, dok je V. B. uhvatio okrivljenog u predjelu struka, pokušavajući da istog odvoji od oštećenog, nakon čega je K. obavijestila o svemu S. R., da bi potom ubrzo došao službenik policije D. B. Uspjeli su da razdvoje okrivljenog i oštećenog, a oštećenog su poveli u jednu od prostorija bifea kako bi dezinfikovao ogrebotine na vratu i ruci. Ušla je u kancelariju i sjela za sto, ali je opet ubrzo počela vika i graja na hodniku, da bi kada je izašla na hodnik, vidjela da je okrivljeni pokušavao da dođe do oštećenog, kako bi se sa istim obračunao, ali kako je između njih stajao službenik policije B., vidjela je da je okrivljeni uhvatio B. i počupao za revere sakoa, a sve vrijeme je psovao, vrijeđao i prijetio oštećenom izazivajući ga riječima "ajde dođi pizdo". Nakon toga su B. i oštećeni otišli, a ona se vratila u kancelariju, tako da ne zna šta se dalje dešavalo. Ni u jednom momentu se nije desilo da je oštećeni držao okrivljenog u grif i da je istog udario u potiljak, već je prvi kontakt bio na način što je okrivljeni uhvatio rukama za vrat oštećenog. Na glavnom pretresu je dodala da je odmah nakon prvog kontakta između okrivljenog i oštećenog, zajedno sa koleginicom S. i kolegom B., </span><span>priskočila da razdvoje njih dvojicu, odnosno uhvatila je okrivljenog za jednu njegovu ruku, dok ga je za drugu uhvatila koleginica S., a kolega B. je nekako uspio da stane između njih i da svojim rukama obuhvati okrivljenog oko trupa i da ga odgura od oštećenog. Kada su ih razdvojili, nedugo zatim je okrivljeni ponovo nasrnuo na oštećenog, te je sa koleginicom S.ponovo pokušala da ih razdvoji, a kolega B. mu je prišao sa leđa i držao okrivljenog rukama oko trupa. Okrivljeni je bio izuzetno uporan i svom snagom je navirao prema oštećenom. U momentu kada je došlo do fizičkog kontakta između okrivljenog i oštećenog, nalazila se za svojim stolom. Vrata od arhive joj nisu predstavljala prepreku da vidi kako počinje kontakt između okrivljenog i oštećenog. </span>
</p>
<p>
<span>Svjedok S. R. je u iskazu datom u prethodnom postupku i na glavnom pretresu u bitnom navela da je zaposlena u Ministarstvu vanjskih poslova i da ju je kritičnog dana pozvala telefonom šefica pisarnice D. K., koja joj je saopštila da ih je napao okrivljeni I. M. i da pozove obezbjeđenje. Prilikom silaska u pisarnicu, na stepeništu je srela službenika policije D. B., koji je izlazio gore prema prijavnici, a sa njim je bio okrivljeni, koji je bio vidno uznemiren. Sišla je do pisarnice, gdje je zatekla vidno uznemirene koleginice, a u bifeu je vidjela oštećenog V. M., koji je čistio ogrebotinu na vratu. Dok se tu nalazila, čula je vrisku po hodniku i kada se okrenula vidjela je okrivljenog kako ide u pravcu B. i kako nekome upućuje pogrdne riječi. Koleginica iz bifea je pokušavala da smiri okrivljenog i tada je B. rekao okrivljenom i oštećenom da pođu sa njim na prijavnicu, kako bi obavili razgovor, što su oni i uradili, nakon čega se uputila ka prijavnici, gdje je ponovo zatekla okrivljenog kako se kretao prema B. upućujući mu riječi "lažeš đubre jedno, pička ti materina, jebaću ti mater, vi oćete da me ostavite bez posla". Na to je saopštila okrivljenom da će svakako ostati bez posla ako se ne smiri, što ga je urazumilo, nakon čega je B. rekao okrivljenom "ja sam službeno lice, odmakni se tri koraka od mene", što je ponovio više puta. </span>
</p>
<p>
<span>Svjedok M. R. je u iskazu datom na glavnom pretresu u bitnom navela da je kritičnog dana primjetila da je okrivljeni došao u arhivu da zavede neka svoja dokumenta, a tu je bio i kolega E. C.. U jednom trenutku je začula kako je šefica D. K. negodovala i tražila od okrivljenog da ne gleda ta dokumenta i da se ona sklone, a nakon toga joj je okrivljeni uputio neke pogrdne riječi, i to "Ne seri" ili "Smradu", nakon čega je izašao iz arhive i jednom snažno zalupio vratima. U tom trenutku je oštećeni V. M. ustao sa svog mjesta i krenuo prema vratima i čula je kako je okrivljenom rekao da ne može tako da se ponaša i da takve riječi upućuje šefici. Nije vidjela kako je došlo do fizičkog kontakta između njih dvojice, jer je sjedjela za svojim stolom, koji je udaljen od vrata arhive, ali kada je došla do vrata vidjela je kako njene koleginice B. J. i E. S. drže okrivljenog za ruke, a kolega V. B. je u tom trenutku bio ispred okrivljenog i razdvajao ga je od oštećenog. Primijetila je da oštećeni ima neku ogrebotinu na vratu i na prstima. To razdvajanje je trajalo određeni vremenski period, a nakon toga je A.V. pozvala okrivljenog da dođe u bife i da se smiri, a za to vrijeme je oštećeni bio u bifeu kako bi dezinfikovao povrede. Nakon toga je ispred arhive došao D. B., a tu je bila prisutna i S. R. U jednom momentu je D. B. pozvao oštećenog da odu do prijavnice. U momentu kada je okrivljeni vidio oštećenog, zaletio se prema istom, ali nije uspio do njega da dođe, jer mu se na putu ispriječio D. B. U tom trenutku stajala je na par metara iza leđa okrivljenog i posmatrala je taj događaj, odnosno vidjela je kako je okrivljeni došao do D. B., a kada se B. sklonio od njega, vidjela je da je D. B. sa revera sakoa spala službena legitimacija, pa je pretpostavila da mu je istu okrivljeni rukama skinuo u naletu prema oštećenom. Nakon toga se situacija smirila i B., oštećeni i okrivljeni su otišli prema prijavnici.</span>
</p>
<p>
<span>Svjedok A. V. je u iskazu datom na glavnom pretresu u bitnom navela da je kritičnog dana bila u bifeu na svom radnom mjestu i čula je neku jaku buku ispred arhive, pa je otišla u tom pravcu gdje je vidjela okrivljenog koji pokušava da uđe u arhivu, a više ljudi ga je u tome sprečavalo. Zbog te gužve i meteža, nije se mogla sjetiti ko su bili ljudi koji su sprečavali okrivljenog da uđe u arhivu i koji su ga držali, ali je odmah po nekoj </span><span>navici ušla tu kako bi spriječila bilo kakav konflikt i kako bi okrivljenog izvukla iz te gužve. Stala je ispred okrivljenog i rekla mu "Nemoj I.", pa mu je rekla da ode sa njom do bifea i da se smiri. U tom trenutku okrivljeni je samo mirno gledao, a u početku je gurao kako bi nastavio da uđe u arhivu, ali se nakon nekog vremena smirio. Zajedno su sjeli u bife, nakon čega je otišla da mu natoči vodu, ali kad se vratila okrivljeni više nije bio u bifeu, a prisutni su joj rekli da je otišao na prijavnicu. Poslije nekog vremena je ponovo vidjela okrivljenog kako dolazi iz pravca prijavnice, a kada je pitao gdje je oštećeni slagala ga je i rekla mu da je otišao kući. Nakon toga, okrivljeni je produžio dalje, a iza njega je došao D. B. koji je takođe pitao gdje je oštećeni, pa je njemu saopštila da je isti u bifeu, nakon čega su B. i oštećeni krenuli prema stepenicama. U tom momentu je primijetila okrivljenog kako se zalijeće prema oštećenom, pa je povikala "ne, stani" i pokušala da sustigne okrivljenog. Primijetila je da se na njegovom putu prema oštećenom našao D. B., pa kako je okrivljeni imao namjeru da udari oštećenog, zamahnuo je u njegovom pravcu, ali je taj udarac završio na D. B., koji mu se našao na putu. U tom trenutku je sa leđa oko struka uhvatila okrivljenog i pokušala je da ga odvuče unazad, a kako se nalazila iza njegovih leđa, nije mogla vidjeti šta se dešava ispred okrivljenog. Kako je uspjela da odvuče okrivljenog, vidjela je kako B. i oštećeni idu u pravcu prijavnice, a nakon toga je i okrivljeni otišao prema gore. Kada je došla u hol u kojem se nalazi prijavnica vidjela je da je oštećeni bio u prijavnici, D. B. ispred prijavnice, dok je okrivljeni pokušavao da uđe. </span>
</p>
<p>
<span>Svjedok M. I. je u iskazu datom na glavnom pretresu u bitnom naveo da je kritičnog dana bio u prijavnici Ministarstva vanjskih poslova i u jednom trenutku kolega B., koji je bio sa njim je dobio poziv i odmah je izašao iz prijavnice i krenuo niz stepenice, dok je njega prethodno zamolio da ostane u prijavnici. Primijetio je da je bio zadihan kada se vratio, a kada je B.  pitao šta se dešava, rekao mu je da je intervenisao zbog neke svađe. Sjeća se da je u prijavnicu u kojoj je sjedio, ušao jedan momak, koji se preziva M., sa kojim je bio u prostoriji prijavnice i vidio je da dolazi kolega B., a nakon toga je vidio da je došao okrivljeni M., koji je pokušao da uđe u prijavnicu. Kolega B. to nije dozvolio, već je zatvorio vrata prijavnice. Zbog toga nije vidio šta se dešavalo ispred prijavnice, ali je čuo da je bilo međusobne vike i da je bilo nekih psovki, kojih se ne sjeća, osim da je kolega B. glasno rekao okrivljenom da odbije tri metra. U jednom momentu kolega B. je ponovo ušao u prijavnicu i pozovao patrolu. Za vrijeme boravka u prijavnici, primijetio je da je oštećeni imao neku ogrebotinu na vratu, za koju mu je saopštio da je zadobio prilikom svađe.</span>
</p>
<p>
<span>Svjedok R. J. je u iskazu datom na glavnom pretresu navela da nije bila prisutna kritičnom događaju i da o istom nema nikakva neposredna saznanja.</span>
</p>
<p>
<span>Iz službene zabilješke policijskog službenika D. B. Ku. br. 44/17 od 11.01.2017. godine, proizilazi da je isti obavješten putem telefona da je bila tuča službenika u arhivi Ministarstva vanjskih poslova, pa je po tom pozivu, u 16:30 časova, pošao da vidi o čemu se radi, kada je zatekao službenika Ministarstva okrivljenog I. M., kako sjedi u bifeu i istog je pozvao na razgovor u prijavnicu. Predstavio se okrivljenom da je službenik Ministarstva unutrašnjih poslova i da treba da mu objasni o čemu se radi, kako bi preduzeo službene radnje, na šta se okrivljeni oglušio i napustio prijavnicu i trčećim korakom ponovo pošao prema arhivi. Pošao je za okrivljenim i naredio da se vrati nazad, što nije poslušao i po dolasku do arhive, bila je gužva, s obzirom da su se u hodniku nalazili službenici koje je pitao ko je drugi učesnik, pa je saznao da se radi o oštećenom V. M., te da se isti nalazi u bifeu. Pozvao je oštećenog da pođe sa njim do prijavnice kako bi istog saslušao, nakon čega je u hodniku okrivljeni potrčao ka njima i pokušao da udari oštećenog, što je spriječio i naredio okrivljenom da se udalji dok ne uzme informaciju od oštećenog. U prijavnicu je uveo oštećenog i pokušao da dobije objašnjenje šta se dešavalo, kada je okrivljeni došao do vrata prijavnice i pokušao da uđe, što je spriječio i naredio je okrivljenom da se udalji tri koraka nazad, nakon čega je pozvao dežurnu službu Centra bezbjednosti da pošalje patrolu.</span>
</p>
<p>
<span>Iz službene zabilješke UP CB Podgorica Ku. br. 44/17 od 11.01.2017. godine, proizilazi da je ista sačinjena navedenog dana u službenim prostorijama, u vezi događaja koji se dogodio u Ministarstvu vanjskih poslova, gdje je došlo do fizičkog napada između službenika tog ministarstva, okrivljenog I. M. i oštećenog V. M., gdje je intervenisao službenik policije. Obavljen je razgovor sa službenicom Ministarstva A. Đ. na okolnosti izuzimanja video nadzora, koja im je saopštila da je video nadzor koji pokriva prostorije pisarnice i hola koji vodi do iste, neispravan od decembra 2016. godine.</span>
</p>
<p>
<span>U fotodokumentaciji UP CB Podgorica br. 59-28-244-44/91 od 11.01.2017. godine, se nalaze četiri fotografije, na kojima je prikazan opšti i bliži izgled službenika policije D.B., te bliži izgled civilnog odijela sa akreditacijom.</span>
</p>
<p>
<span>Iz medicinske dokumentacije na ime okrivljenog koja datira od 12.01.2017, 15.01.2017, 20.01.2017, 25.01.2017, 30.01.2017, 07.02.2017, 17.02.2017, 19.02.2017, 03.03.2017, 09.03.2017, 22.03.2017. i 11.04.2017. godine proizilazi da je okrivljeni tražio medicinsku pomoć u jedinici za Hitnu medicinsku pomoć u Podgorici 12, 15. i 20.01.2017. godine zbog bolova i tragova povređivanja, odnosno grebanja ispod lijeve pazušne jame, a nakon toga se javljao na preglede u Centru za mentalno zdravlje Doma zdravlja Podgorica, gdje su mu ljekari postavljali dijagnoze koje su date na latinskom jeziku.</span>
</p>
<p>
<span>Iz nalaza i mišljenja vještaka medicinske struke dr K. N. od 01.03.2017. godine, proizilazi da je oštećeni V. M., kritičnom prilikom zadobio sledeće tjelesne povrede: oguljotinu kože u predjelu lijeve bočne strane vrata, oguljotinu kože u predjelu zadnje strane vrata i oguljotinu kože u predjelu palca lijeve šake, koje povrede su nanešene stiskanjem prstima i dejstvom nokata, od strane druge osobe i iste predstavljaju u vrijeme nanošenja, procijenjene kako pojedinačno, tako i u svom ukupnom djelovanju, laku tjelesnu povredu. Takođe, pored navedenih povreda, zadobio je i crvenilo kože u predjelu lijeve bočne strane vrata promjera 3 x 1 cm i crvenilo kože u predjelu prednje strane vrata promjera 2,5 x 1 cm, koja crvenila sama za sebe ne predstavljaju tjelesnu povredu, već su ista nanešena stiskanjem prstima od druge osobe.</span>
</p>
<p>
<span>Iz nalaza i mišljenja vještaka psihijatra Ž. G., koji je vještak dao na glavnom pretresu, proizilazi da je okrivljeni I. M. osoba visokih intelektualnih kapaciteta. Ne pokazuje simptome i znake trajne duševne bolesti ili druge teže duševne poremećenosti. Primarno se radi o osobi koja ispoljava karakterološke manifastacije ličnosti u vidu anksiozno depresivnih simptoma, a koji klinički odgovaraju neurotskom poremećaju reaktivne prolazne prirode. Prema mišljenju vještaka, u vrijeme kritičnog događaja, a imajući u vidu ponašanje okrivljenog, ličnost okrivljenog, karakterne crte njegove ličnosti, isti se nalazio u stanju afekta razdraženosti i bijesa jakog intenziteta, koji odgovara stanju privremene duševne poremećenosti u vrijeme izvršenja krivičnog djela za koje se tereti. Stoga je sposobnost okrivljenog da shvati značaj svoga djela i mogućnost upravljanja svojim postupcima bila bitno smanjena, ali nema indikicija za primjenu mjere bezbjednosti, s obzirom da okrivljeni nije opasan po okolinu niti se radi o društveno opasnoj osobi sa psihijatrijske tačke gledišta. Vještak je mišljenja da je okrivljeni na krajnje nerealan i neracionalan način, a sa elementima podozrivosti, sumnjičanosti i nepovjerenja, doživio ponašanje svih sudionika predmetnog događaja i sam stvorio misaoni konstrukt na nerealnoj osnovi, koji je kod okrivljenog generisao afektivno stanje. Kod okrivljenog se u medicinskoj dokumentaciji, a što i sam okrivljeni potvrđuje, radi o stresnim okolnostima u porodici u preddeliktnom periodu, kao i stresnim okonostima tokom predmetnog događaja, pa sami psihijatri Doma zdarvlja verifikuju kod okrivljenog kliničke manifestacije na nivou napetosti, nervoze, anksioznosti, povremenog depresivnog raspoloženja, što klinički odogovara neurotskom poremećaju reaktivne prirode. Prilikom neposrednog pregleda okrivljenog vještak je jasno uočio i karakterološke crte ličnosti u smislu opsesivnosti, podozrivosti, sumnjičavosti i nepovjerenja, ali se ne radi o patološkim crtama, već o karakternim crtama u fiziološkim granicama. Imajući u vidu način na koji okrivljeni opisuje svoje ponašanje, jasno se može zaključiti da postoje u karakteru ličnosti samog </span><span>okrivljenog elementi podozrivosti i sumnjičavosti, a upravo te karakterne crte same ličnosti okrivljenog dovele su ga u stanje da na mali povod burno i neadekvatno reaguje i dovede sebe u stanje afetka razdraženosti i bijesa jakog intenziteta. Afektivno stanje kod okrivljenog je uzrokovano kvalitativnim poremećajem svijesti na nivou suženja svijesti, ali ne i pomućenja i sumračne svijesti. Okrivljeni je osoba visoko intelektualnih potencijala sa prethodno opisanim karakterološkim manifestacijama u ličnosti i hipersenzitivnim karakterom, odnosno osjetljivošću doživljavanja okoline na specifičan način i upravo zbog te hipersenzitivnosti, odnosno osjetljivosti, okrivljeni i doživljava okolna zbivanja do detalja i svjestan je jednim dijelom i svog nekontrolisanog ponašanja. Afektivno stanje nije okrivljenog dovelo u stanje neuračunljivosti, već samo do kvalitativnih poremećaja svijesti na nivou suženja svijesti, dakle ne i pomućenja i sumračne svijesti. U stanjima afekta razraženosti i bijesa jakog intenziteta pored poremećaja svijesti u kvalitativnom smislu obično postoji i amnezija odnosno zaboravnost za detalje kritičnog događaja. Kod okrivljenog ne postoji amnezija odnosno zaboravnost za sam kritični događaj, jer je na sudu do detalja opisao kritični događaj. Imajući u vidu da je okrivljeni tokom predmetnog događaja bio u stanju automatizma konfuznog ponašanja i implusivno nagonskog ponašanja, kod njega je postojalo suženje svijesti, istini za volju u kratkom vremenskom periodu. </span>
</p>
<p>
<span> </span><span>Nakon savjesne ocjene svakog dokaza pojedinačno i u vezi sa ostalim dokazima, dovodeći ih u vezu sa odbranom okrivljenog, sud je utvrdio da je okrivljeni I. M. dana</span><span> </span><span>11. januara 2017. godine, oko 16:30 časova, u službenim prostorijama Ministarstva Vanjskih poslova, u B. S. D., u Podgorici, izazivanjem tuče i drskim i bezobzirnim ponašanjem ugrozio spokojstvo građana i remetio javni red i mir, na način što je, kada ga je D. K. načelnica službe za administrativno - tehničke poslove, dok se nalazio u pisarnici radi zavođenja službenih dokumenata, opomenula da ne čita službena dokumenta u koja nema pravo uvida, istoj se obratio riječima "jebem ti majku i oca, gade jedan, ti mene da nazivaš špijunom, ajde ne seri", a nakon toga naglo otvorio i zatvorio vrata pisarnice, lupajući sa istima, te u momentu kada mu se oštećeni V. M. iz P., takođe službenik Ministarstva vanjskih poslova, zaposlen na administritivno - tehničkim poslovima, obratio govoreći mu da nije u redu da se tako ponaša, istoga je fizički napao, tako što ga je obijema rukama uhvatio u predjelu vrata, stežući ga rukama, dok su dalji fizički sukob spriječili službenici navedenog ministarstva V. B., E. S. i B. J., koji su stali između njih, kojom prilikom je oštećenom V. M. nanio laku tjelesnu povredu u vidu oguljotine kože u predjelu lijeve bočne strane vrata, oguljotine kože u predjelu zadnje strane vrata i oguljotine kože u predjelu palca lijeve šake, a pored navedene lake tjelesne povrede nanio mu je i crvenilo kože u predjelu lijeve bočne strane vrata veličine 3 x 1 cm i crvenila kože u predjelu prednje strane vrata veličine 2,5 x 1 cm, te potom ponovo pokušao fizički da napadne oštećenog V. M., zamahujući desnom rukom u pravcu istog, u čemu ga je spriječio D. B., službeno lice Ministarstva unutrašnjih poslova - Uprave policije u vršenju poslova obezbjeđenja ličnosti i objekata, tako što je fizički stao između njih, te mu izdao naređenje da se udalji.</span>
</p>
<p>
<span>Činjenično stanje sud je utvrdio prevashodno iz iskaza svjedoka oštećenog V. M. i iskaza svjedokinje D. K.. Iz iskaza ovih svjedoka je utvrđeno da su se 11.01.2017. godine, oko 16:30 časova, nalazili na radnim mjestima u službenim prostorijama Ministarstva vanjskih poslova u Podgorici, gdje svjedokinja D. K. obavlja poslove načelnice službe za administrativno tehničke poslove, dok oštećeni V. M. obavlja administrativno tehničke poslove u arhivi navedenog Ministarstva. Iz iskaza svjedokinje D. K. je utvrđeno da je tom prilikom opomenula okrivljenog I. M., koji se tu nalazio radi zavođenja dokumenata, da ne čita povjerljiva dokumenta u koja on nije imao pravo uvida, nakon čega joj je on rekao da to ne radi, a prilikom izlaska iz arhive joj se obratio rekavši da će doći ponovo da fotografiše, što je shvatila kao provokaciju, pa je na njeno pitanje da li je provocira okrivljeni počeo da je vrijeđa i psuje riječima "jebem ti majku i oca, gade </span><span>jedan, ti mene da nazivaš špijunom, ajde ne seri", nakon čega je zalupio vratima. Iz iskaza svjedoka oštećenog V. M. je utvrđeno da je, nakon što je okrivljeni rekao svjedokinji D. K. da "ne sere" i nakon što je zalupio vratima, izašao iz pisrnice i okrivljenom rekao da nije u redu da se tako ponaša, a da je okrivljeni na te njegove riječi reagovao tako što se okrenuo prema njemu i sa obje ruke počeo da ga steže oko vrata i tako mu nanio ogrebotine, pa je</span><span> odgurnuo okrivljenog od sebe da bi spriječio njegov dalji napad, kada su prišle svjedokinje E. S. i B. J. i svjedok V. B., koji su stali između njih i spriječili dalji napad okrivljenog. Iz iskaza svjedoka oštećenog je utvrđeno i da je okrivljeni nakon toga nastavio da se drsko ponaša pokušavajući ponovo da mu priđe, a tom prilikom je čupao za garderobu i ruke svjedokinje S. i J., a njemu konstantno upućivao uvrede i psovke, nakon čega su uspjeli da ih razdvoje, da bi kada ga je službenik policije, svjedok D. B., uputio da pođe sa njim u prijavnicu, okrivljeni ponovo pokušao da mu priđe, ali ga je u tome spriječio svjedok B. postavivši svoju ruku, nakon čega su prisutni službenici uspjeli da odvuku okrivljenog od Boškovića, ali je isti došao za njim i svjedokom B. do prijavnice i pokušavao da uđe u istu i obračuna se sa njim, u čemu ga je sprječavao svjedok B., koji je okrivljenom tada izdao naređenje da se udalji. Iz iskaza oštećenog je utvrđeno i da je osim ogrebotina na vratu zadobio i</span><span> povredu u predjelu lijevog palca, odnosno ogrebotinu, koja je nastala kada je pokušao da skloni ruke okrivljenog koje su bile oko njegovog vrata, pa je okrivljeni uspio da ga dohvati za prst i ogrebe. Sud je prihvatio iskaze svjedoka oštećenog i svjedokinje D. K., ocijenivši da su isti istiniti, s obzirom da su u pogledu bitnih činjenica potvrđeni saglasnim iskazima svjedoka B. J. i V. B., te iskazom svjedokinje E. S., koji je dat u prethodnom postupku. Imenovani svjedoci su potvrdili da su kritičnog dana, oko 16:30 časova, bili na svom radnom mjestu u pisarnici Ministarstva vanjskih poslova, kada je došao okrivljeni I. M. radi zavođenja dokumenata, te da ga je u jednom momentu opomenula šefica pisarnice - svjedokinja D. K. da ne čita druga dokumenta označena stepenom tajnosti, na šta je okrivljeni počeo da vrijeđa i psuje svjedokinju K., zalupivši vratima prilikom izlaska iz pisarnice, nakon čega se oštećeni V. M. obratio okrivljenom da se ne obraća na taj način i ne vrijeđa svjedokinju K., a okrivljeni je reagovao tako što je krenuo prema oštećenom i obijema rukama ga uhvatio za vrat, stežući ga, pa su se njih troje umiješali i spriječili dalji fizički sukob između okrivljenog i oštećenog, kojom prilikom je okrivljni bio izuzetno uporan, gurao ih je i čupao kako bi se primakao oštećenom. Takođe, svjedoci J., B. i S. su saglasno potvrdili i da je okrivljeni pokušao da udari oštećenog kada je isti krenuo prema prijavnici, ali ga je u tome spriječio svjedok B. postavivši se između njih. I iskaz svjedokinje M. R. je saglasan sa iskazima svjedoka B., J. i S., osim u dijelu prvog fizičkog kontakta između okrivljenog i oštećenog koji svjedokinja R. nije mogla vidjeti sa pozicije na kojoj se nalazila. Iskaz svjedoka oštećenog je potvrđen i iskazom svjedoka D. B., iz kojeg je utvrđeno da je imenovani svjedok predmetnog dana, oko 16:30 časova kao službenik obezbjeđenja intervenisao u arhivi Ministarstva vanjskih poslova, da je prvo pokušao da obavi razgovor sa okrivljenim u prostoriji prijavnice, ali da okrivljeni to nije prihvatio, već je krenuo ponovo u pravcu arhive, pa je i on otišao za okrivljenim, da bi od službenika Ministarstva koje je zatekao u hodniku dobio obavještenje da je drugi učesnik incidenta oštećeni V. M., od kojeg je tražio da pođe sa njim do prijavnice, da bi dok su išli hodnikom primjetio da im sa leđa prilazi okrivljeni, koji je u tom trenutku zamahnuo da preko njega udari oštećenog, ali ga je u tome spriječio, tako što je svojom lijevom rukom podigao desnu ruku okrivljenog, pa je tako dobio udarac u predjelu lijevog ramena. Iz iskaza svjedoka B. je utvrđeno i da je okrivljeni nakon toga za njim i oštećenim došao do prijavnice, zbog čega mu je izdao naređenje da se udalji, ali je okrivljeni i pored toga uporno pokušavao da uđe u istu. Sud je ocijenio da su iskazi svjedoka B., B., J., kao i iskaz svjedokinje S. iz prethodnog postupka, istiniti, jer su po pitanju svih odlučnih činjenica jasni i saglasni, kako međusobno, tako i sa iskazima svjedoka oštećenog i svjedokinje K.. Sud je prihvatio i iskaz svjedokinje R., jer je isti po pitanju svih činjenica koje je ova svjedokinja uspjela da </span><span>opazi usaglašen sa, po ocijeni suda, istinitim svjedočenjima oštećenog i svjedoka K.J., S., B. i B..  Pored navedenog, iskaz svjedoka oštećenog je potvrđen i nalazom i mišljenjem vještaka medicinske struke iz kojeg je utvrđeno da je</span><span> oštećeni predmetnom prilikom zadobio laku tjelesnu povredu u vidu oguljotine kože u predjelu lijeve bočne strane vrata, oguljotine kože zadnje strane vrata i oguljotine kože palca lijeve šake. Nalaz i mišljenje vještaka medicinske struke je prihvaćen u potpunosti, jer je po ocijeni suda jasan, objektivan i logičan, a stranke na isti nisu imale primjedbi. Mehanizam nastanka predmetnih povreda koji je opisao vještak potvrđuje iskaz svjedoka oštećenog u dijelu koji se odnosi na način zadobijanja povreda. Takođe, iz nalaza i mišljenja vještaka medicinske struke je utvrđeno da je oštećeni predmetnom prilikom osim navedene lake tjelesne povrede zadobio i crvenilo kože u predjelu lijeve bočne strane vrata promjere 3 x 1 cm i crvenilo kože u predjelu prednje strane vrata u promjeru 2,5 x 1 cm, koja crvenila sama za sebe ne predstavljaju tjelesnu povredu, već su ista nanešena stiskanjem prstima od druge osobe. Iz iskaza svjedoka D. Đ., S. R. i M. I. se utvrđuje da je svjedok D. B. upozoravao okrivljenog da se udalji od prijavnice u kojoj se u to vrijeme nalazio oštećeni, dok se iz iskaza svjedokinje A. V. utvrđuje da je u kritičnoj prilici više ljudi sprječavalo okrivljenog da uđe u arhivu, te da je potom okrivljeni imao namjeru i da udari oštećenog, zamahnuo prema njemu, ali je taj udarac završio na svjedoku D. B. koji se okrivljenom našao na putu, zbog čega je ona uhvatila okrivljenog oko struka i pokušala da ga odvuče unazad. I iskazi ovih svjedoka u pogledu bitnih činjenica, koje su ovi svjedoci neposredno opažali i o kojima su se izjašnjavali, korespondiraju sa utvrđenim činjenicama iz iskaza svjedoka koje je sud ocijenio istinitim, kako je to već obrazloženo, pa su iz tog razloga i iskazi svjedoka Đ., R., I. i V. prihvaćeni kao istiniti. </span>
</p>
<p>
<span>Prilikom utvrđivanja činjeničnog stanja sud je imao u vidu da ni okrivljeni nije sporio da se predmetni događaj dogodio </span><span>11.01.2017. godine, oko 16:30 časova, u pisarnici Ministarstva vanjskih poslova, gdje je čekao red kako bi poslao hitnu poštu, i tom prilikom je pogledao jedan dokument na kojem je bila oznaka "Interno", pa je šefica pisarnice, svjedokinja D. K. taj njegov gest prokomentarisala, što je doživio kao ličnu i profesionalnu uvredu, ali je i pored toga pokušao da se našali, a ona mu je saopštila da se radi o neukusnoj šali i pitala ga da li je provocira, poslije čega joj je rekao da "ne sere" i snažno zalupio vratima, s obzirom da je bio revoltiran njenim ponašanjem, nakon čega se na vratima arhive pojavio oštećeni V. M., sa kojim je imao prvo verbalni, a potom i fizički konflikt, da bi se u isti potom uključile svjedokinje E. S., B. J. i svjedok V. B. kako bi ih razdvojili, ali je i pored toga oštećenog uhvatio rukom u predjelu vrata i stiskao ga, nakon čega je sa svjedokom D. B., otišao do prijavnice, a zatim se vratio u arhivu kako bi pronašao oštećenog i sa istim završio raspravu, pa se opet stvorila gužva i u jednom trenutku, dok je svjedok B. izvodio oštećenog iz bifea, pokušao je da dohvati oštećenog, pri čemu je okrznuo svjedoka B. u predjelu ramena, da bi potom krenuo za oštećenim i svjedokom B. prema prijavnici i počeo da doziva oštećenog, nakon čega je svjedok B. od njega tražio da odstupi kako ne bi morao da interveniše.</span>
</p>
<p>
<span>Imajući u vidu utvrđeno činjenično stanje, sud nalazi da su se u radnjama okrivljenog I. M. stekli svi bitni elementi bića krivičnog djela nasilničko ponašanje iz čl. 399 Krivičnog zakonika Crne Gore. </span><span>Naime, nasilničko ponašanje predstavlja grubo i bezobzirno, u osnovi nehumano ponašanje prema drugom licu koje se najčešće naziva siledžijstvom i predstavlja djelatnost učinioca upravljenu ka grubom vrijeđanju ili zlostavljanju drugoga, vršenju nasilja, izazivanju tuče, a kojim se ugrožava spokojstvo građana ili remeti javni red i mir. </span><span>Po ocijeni suda, ponašanje okrivljenog koji je na opomenu svjedokinje D. K. da ne čita službena dokumenta u koja nema pravo uvida, reagovao krajnje neprofesionalno i nedostojno zanimanja kojim se bavi i institucije u kojoj je zaposlen, s obzirom da je najprizemnijim i najvulgarnijim psovkama izvrijeđao svjedokinju, potom zalupio vrata i inicirao fizički konflikt sa oštećenim M., i na taj način izazivao tuču sa istim, se razložno može smatrati drskim ponašanjem koje u znatnoj mjeri </span><span>odstupa od konvencionalno prihvatljivog oblika ponašanja. Kada se pritom ima u vidu i izražen stepen upornosti okrivljenog, koji je po svaku cijenu i u više navrata, u toku radnog vremena u državnom organu želio fizički obračun sa oštećenim, potpuno zanemarujući činjenicu da ga više kolega želi spriječiti u tome, kao i da su u direktnom razdvajanju učestvovale i ženske osobe prema kojima nije pokazao ni minimum obzira i uljudnosti, već ih je čupao i gurao kako bi došao do oštećenog, jasno je da njegovo postupanje nije bilo samo drsko, već da je po objektivnom kriterijumu predstavljalo i bezobzirno ponašanje. Imajući u vidu da je okrivljeni navedeno ponašanje ispoljio </span><span>na javnom mjestu, odnosno u službenim prostorijama Ministarstva vanjskih poslova koje se nalaze u B. S. D., u Podgorici, te da je tom prilikom bio prisutan veći broj zaposlenih koji su morali prekinuti svoju uobičajenu radnu rutinu zatečeni ponašanjem okrivljnog, što je utvrđeno iz iskaza svjedoka koji su bili akteri predmetnog događaja, to je u konkretnom slučaju nesumnjivo </span><span>došlo do remećenja javnog reda i mira, ali i do ugrožavanja spokojstva prisutnih građana.</span>
</p>
<p>
<span>Cijeneći subjektivni odnos okrivljenog prema izvršenom krivičnom djelu, sud je imao u vidu nalaz i mišljenje vještaka psihijatra Ž. G., koji je u cjelosti prihvatio kao jasan, objektivan i potpun, s obzirom da je vještak odgovorio na zadatak vještačenja, a stranke na isti nisu imale primjedbi. Iz navedenog nalaza i mišljenja je utvrđeno da je sposobnost okrivljenog da shvati značaj svog djela i mogućnost upravljanja svojim postupcima u vrijeme izvršenja djela bila bitno smanjena, jer je isti sebe doveo u stanje jakog afekta razdraženosti i bijesa. Međutim, iz istog nalaza i mišljenja je utvrđeno da afektivno stanje nije u potpunosti isključilo uračunljivost okrivljenog, već da je okrivljeni izvršio djelo u uračunljivom stanju, ali je njegova uračunljivost bila bitno smanjena, odnosno da je njegova svijest bila samo sužena, ali ne i sumračna ili pomućena. Takođe, iz nalaza i mišljenja je utvrđeno i da je samo suženje svijesti postojalo u kratkom vremenskom periodu, a da je okrivljeni doživio okolna zbivanja do detalja, te da je jednim dijelom bio svjestan i svog nekontrolisanog ponašanja. Ovakav nalaz i mišljenje vještaka psihijatra dodatno učvršćuje i sama odbrana okrivljenog koji je naveo da </span><span>je psovao oštećenog riječima: "Šljamu, ološu, pičko mala nevaspitana", ali da mu nije psovao roditelje, s obzirom da ni sam nema oca i da je bio svjestan šta govori, iako je bio u afektu.</span><span> Dakle, kako se u konkretnom slučaju ne može govoriti o neuračunljivosti, odnosno kako je afektivno stanje dovelo do kvalitativnih poremećaja svijesti samo na nivou suženja svijesti, ali ne i pomućenja i sumračne svijesti, to sud zaključuje da uračunljivost okrivljenog u vrijeme izvršenja krivičnog djela nije bila isključena, pa se ne može isključiti ni njegova vinost, već se ista manifestuje kroz direktni umišljaj. Po ocijeni suda okrivljeni je bio svjestan svog djela i htio njegovo izvršenje, a njegovo ponašanje prilikom izvršenja krivičnog djela ukazuje da je bio svjestan da izaziva tuču sa oštećenim, </span><span>te da drskim i bezobzirnim ponašanjem ugrožavaju spokojstvo građana i remeti javni red i mir, s obzirom da je krivično djelo učinio na javnom mjestu u prisustvu drugih lica,</span><span> pa se u radnjama okrivljenog, pored objektivnih, stekao i subjektivni element bića krivičnog djela nasilnično ponašanje iz čl. 399 Krivičnog zakonika Crne Gore.</span>
</p>
<p>
<span>Sud je cijenio i navode odbrane okrivljenog I. M. da ga je oštećeni M. prvi ščepao sa obije ruke preko kaputa, u predjelu rebara desnom rukom, a lijevom rukom za grudni mišić pritom ga stežući, te da je odgurnuo oštećenog, nakon čega su kolege iz pisarnice pokušale da ih razdvoje, da bi oštećeni u jednom momentu uspio da između njih dođe do njega i uhvati ga lijevom rukom u grif, a desnom rukom ga snažno udari u potiljak, usled čega je posrnuo na pod. Ovakvu odbranu okrivljenog sud nije prihvatio imajući u vidu da je ista u potpunosti opovrgnuta prethodno ocijenjenim i prihvaćenim iskazima svjedoka oštećenog i svjedoka B., J., S. i K., koji su saglasno naveli da je okrivljeni nasrnuo na oštećenog tako što ga je obijema rukama uhvatio u predjelu vrata, stežući ga rukama, a niko od svjedoka nije vidio da je oštećeni uhvatio u "grif" okrivljenog i zadao mu udarac u potiljak. Takođe, navodi odbrane okrivljenog da je zbog udarca oštećenog posrnuo na pod i nakon toga ležao na podu oslobođen od zahvata oštećenog, </span><span>nisu mogli biti prihvaćeni, jer nemaju utemeljenja niti u jednom provedenom dokazu, odnosno nisu potvrđeni niti od jednog svjedoka. Navodi odbrane okrivljenog da je svjedok B. krenuo iz prijavnice kako bi pronašao oštećenog, pa da je tek za njim i on krenuo u pravcu arhive, su opovrgnuti iskazima svjedoka Boškovića i Đ koji su saglasno naveli da je okrivljeni bio taj koji je prvi napustio prijavnicu i krenuo prema arhivi, a da je svjedok B. krenuo za njim, što je potvrdila i svjedok A. V. navodeći da je okrivljeni prvi došao iz pravca prijavnice i tražio oštećenog, a da je tek za njim došao svjedok B. Ovakvi navodi odbrane su protivrječni navodima odbrane sa glavnog pretresa da je nakon razgovora sa svjedokom B. u prijavnici okrivljeni strčao u arhivu kako bi se ponovo suprostavio oštećenom. Pojašnjenje okrivljenog da nije provocirao svjedokinju K. kada joj je rekao da će se vratiti sa mobilnim telefonom, s obzirom da mu je prethodno rekla kako on sve "snima", već da je imao namjeru da do kraja iznesu problem koji od ranije postoji na čistac, je po ocijeni suda nelogično i neubjedljivo, jer ukoliko je okrivljeni zaista imao dobru namjeru isti bi izabrao prikladniji način za prevazilaženje nastalog problema i obratio bi se koleginici ozbiljnim i mirnim tonom, a ne sarkastičnom opaskom, koja je očigledno imala za cilj jedino da dodatno iziritira svjedokinju K.. U konačnom, okrivljeni u završnoj riječi po prvi put pominje da je između svjedokinje K. i svjedoka oštećenog prije kritičnog događaja došlo do neverbalne komunikacije kojom je oštećeni želio da poruči svjedokinji K. da će joj stati u zaštitu, dok mijenja svoju dotadašnju odbranu da je nakon što je oštećeni nasrnuo na njega uopšte pokušao da se odbrani, već je samo pokušavao da zamoli oštećenog da ne pravi skandal. Sve navedene protivrječnosti i nelogičnosti odbrane okrivljenog, uz ovakve navode iz završne riječi, po ocijeni suda jasno ukazuju da je odbrana okrivljenog sračunata na izbjegavanje krivice i na bezuspješan pokušaj da se kao krivci za predmetni događaj prikažu svjedok oštećeni i svjedokinja K.</span>
</p>
<p>
<span>Sud nije mogao prihvatiti ni navode odbrane okrivljenog da povrede koje je on zadobio predstavljaju dokaz da je on bio žrtva napada oštećenog. Ovo iz razloga što je i iz iskaza svjedoka oštećenog utvrđeno da je odgurnuo od sebe okrivljenog kada ga je isti uhvatio rukama za vrat. Takođe, iz saglasnih iskaza svjedoka B., J. i S. je utvrđeno da su na sve načine pokušavali da spriječe okrivljenog u snažnom nadiranju prema oštećenom, odnosno da je svjedok B. prvo </span><span>pokušao da ih razdvoji uhvativši ih obojicu sa po jednom rukom u predjelu njihovih ramena, pa kako na taj način nije mogao da odvoji jednog od drugog, podvukao se između njih i rukama ih razdvajao tako što je širio ruke, a zatim je svojim rukama gurao okrivljenog u predjelu njegovih grudi, a u tome su mu pomagale i svjedokinje J. i S., da bi i nakon toga okrivljeni ponovo krenuo ka oštećenom, pa je svjedok B. okrivljenom prišao sa leđa i sa obije ruke ga obuhvatio oko njegovih grudi i jako ga pridržavao kako bi ga spriječio da se primakne oštećenom u čemu su mu takođe pomagale i svjedokinje J. i S. Upravo ovako saglasni iskazi navedenih svjedoka upućuju na jasan zaključak da oštećeni nije napao okrivljenog, te da su tragovi grebanja ispod lijeve pazušne jame, koji su notirani u medicinskoj dokumentaciji okrivljenog, mogli nastati prilikom razdvajanja okrivljenog koji je nasrtao na oštećenog, a ne na način kako je to predstavio okrivljeni, pokušavajući da kao krivca i nasilnika prikaže oštećenog, koji ga je navodno napao.  </span><span> </span>
</p>
<p>
<span>Sud je cijenio i iskaz svjedokinje R. J., ali kako ista nije imala nikakvih neposrednih saznanja o predmetnom događaju sud je našao da njen iskaz nije od uticaja na drukčije presuđenje.</span>
</p>
<p>
<span>Sud je cijenio i iskaz svjedokinje E. S. dat na glavnom pretresu, ali imajući u vidu da je ista navela da se ne sjeća detalja događaja, da je zbog stresa i vremena koje je proteklo dosta toga zaboravila, te da je nakon toga njeno svjedočenje na glavnom pretresu bilo dosta konfuzno, jer je određene detalje predstavljala na potpuno suprotan način u slobodnom kazivanju i odmah potom na pitanja suda da pojasni nejasnoće, nakon čega je ponovo isticala da je određene stvari zaboravila, sud takav njen iskaz na glavnom pretesu nije mogao prihvatiti kao vjerodostojan i na istom zasnovati svoju odluku. </span><span>Međutim, takavo njeno svjedočenje na glavnom pretresu nije uticalo na vjerodostojnost njenog iskaza iz prethodnog postupka koji je dat ubrzo nakon kritičnog događaja, i koji je u saglasnosti sa iskazima ostalih svjedoka događaja koje je sud prihvatio.</span>
</p>
<p>
<span>Prilikom odlučivanja o krivičnoj sankciji, sud je u smislu čl. 42 st. 1 Krivičnog zakonika Crne Gore cijenio sve okolnosti koje utiču na njen izbor i visinu, pa je od olakšavajućih okolnosti na strani okrivljenog cijenio stepen krivice, odnosno činjenicu da je isti u vrijeme izvršenja krivičnog djela bio u stanju bitno smanjene uračunljivosti, njegov raniji život i s tim u vezi raniju neosuđivanost, koja je utvrđena iz </span><span>izvoda iz registra kaznenih evidencija Ministarstva pravde KE 628/2017 od 13.04.2017. godine, </span><span>kao i stav oštećenog koji se nije pridružio krivičnom gonjenju, dok je kao otežavajuću okolnost sud cijenio okolnosti pod kojima je djelo izvršeno, odnosno da je okrivljeni izvršio krivično djelo na svom radnom mjestu u državnom organu, u toku radnog vremena i u prisustvu većeg broja kolega. Cijeneći sve navedene okolnosti sud je okrivljenom, shodno čl. 53 i čl. 54 Krivičnog zakonika Crne Gore, izrekao uslovnu osudu, kao u izreci presude, nalazeći da prema okrivljenom, koji tokom ranijeg života nije ispoljavao kriminalno ponašanje, niti je sankcionisan, nije nužno primijeniti kaznu radi krivično pravne zaštite, jer se može očekivati da će se i sa upozorenjem uz prijetnju kaznom zatvora u trajanju od šest mjeseci i dužim vremenom provjeravanja u periodu od tri godine, na okrivljenog u dovoljnoj mjeri uticati da ubuduće ne vrši krivična djela, s obzirom da se radi o licu visokih intelektualnih kapaciteta, koje će samim tim biti u mogućnosti da shvati društvenu osudu i neprihvatljivost ispoljenog ponašanja, čime će se uticati na njega da razvije sistem samokontrole sopstvenog ponašanja u punom kapacitetu koji priliči akademski obrazovanom građaninu. Na taj način će se po ocijeni suda sa uspjehom ostvariti svrha uslovne osude iz čl. 52 st. 2 Krivičnog zakonika Crne Gore, a u okviru opšte svrhe propisivanja i izricanja krivičnih sankcija iz čl. 4 st. 2 Krivičnog zakonika Crne Gore.</span>
</p>
<p>
<span>Na osnovu čl. 226 i čl. 229 Zakonika o krivičnom postupku, sud je obavezao okrivljenog da na ime troškova krivičnog postupka plati ukupan iznos od 165,50 eura, od čega iznos od 71,50 eura na ime nagrade vještaku medicinske struke, zatim iznos od 44,00 eura na ime nagrade vještaku psihijatru i iznos od 50,00 eura na ime sudskog paušala kao dijela troškova krivičnog postupka, koji je odmjeren shodno trajanju i složenosti postupka i imovnom stanju okrivljenog.</span><span> </span>
</p>
<p>
<span>Kako je državna tužiteljka na glavnom pretresu odustala od optužbe za krivično djelo napad na službeno lice u vršenju službene dužnosti iz čl. 376 st. 3 u vezi st. 1 Krivičnog zakonika Crne Gore, a svjedok oštećeni D. B. je na glavnom pretresu naveo da se ne pridružuje krivičnom gonjenju, sud je na osnovu čl. 372 st. 1 tač. 1 Zakonika o krivičnom postupku donio presudu kojom se optužba odbija i odlučio kao u stavu II izreke presude.</span>
</p>
<p>
<span>Sud je pritom cijenio i dokaze koji su se odnosili na taj dio optužbe, odnosno </span><span>službenu zabilješku policijskog službenika - D. B. Ku. br. 44/17 od 11.01.2017. godine,</span><span> </span><span>službenu zabilješku UP CB Podgorica Ku. br. 44/17 od 11.01.2017. godine i fotodokumentaciju UP CB Podgorica br. 59-28-244-44/91 od 11.01.2017. godine,</span><span> ali isti nisu bili od uticaja na drugačije presuđenje kod činjenice da je državna tužiteljka odustala od optužbe za navedeno krivično djelo.</span>
</p>
<p>
<span>Imajući u vidu da je prema okrivljenom odbijena optužba zbog </span><span>krivičnog djela napad na službeno lice u vršenju službene dužnosti iz čl. 376 st. 3 u vezi st. 1 Krivičnog zakonika Crne Gore</span><span>, to je sud shodno čl. 230 st. 1 Zakonika o krivičnom postupku odlučio da troškovi postupka koji se odnose na nužne izdatke okrivljenog budu isplaćeni iz posebnog razdjela budžeta za rad sudova, a o njihovoj visini će sud odlučiti posebnim rješenjem, shodno čl. 230 st. 5 Zakonika o krivičnom postupku.</span>
</p>
<p>
<span>Sa svega izloženog, na osnovu čl. 374 i čl. 372 st. 1 tač. 1 Zakonika o krivičnom postupku, odlučeno je kao u izreci presude.</span>
</p>
<p>&nbsp;</p>
<p style="text-align:center;">
<span>OSNOVNI SUD U PODGORICI</span>
</p>
<p style="text-align:center;">
<span>Dana, 20.04.2018. godine</span>
</p>
<p>&nbsp;</p>
<p>&nbsp;</p>
<p>
<span>ZAPISNI</span><span>ČARKA                                             </span><span>           </span><span>                      S U D I J A   </span>
</p>
<p>
<span> Edina Kraja,s.r.                                                                          Rade </span><span>Ćetkov</span><span>ić,s.r.</span>
</p>
<p>&nbsp;</p>
<p>
<span>  </span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>
<span>     PRAVNA POUKA: Protiv ove presude dozvoljena je</span>
</p>
<p>
<span>                                   žalba  u  roku od 8 dana od dana </span>
</p>
<p>
<span>                                   prijema prepisa iste, Višem sudu</span>
</p>
<p>
<span>                                   u Podgorici, a preko ovog suda.</span>
</p>
<p>
<span>                                           </span>
</p>
<p>
<span>                                            ZTO. Edina Kraja</span>
</p>
<p>&nbsp;</p>
</div>
</div>


</body>
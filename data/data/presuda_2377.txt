&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; <strong>K.br.116/10</strong><br>
&nbsp;<br>
<strong>U IME NARODA</strong><br>
&nbsp;<br>
<strong>OSNOVNI SUD U KOLAŠINU</strong> kao prvostepeni krivični, sudija pojedinac <strong>Gorica </strong>&nbsp;&nbsp;<strong>Vujisić</strong> uz učešće zapisničara Slavke Bošković, u krivičnom predmetu protiv okrivljenog <strong>R. G. </strong>zbog krivičnog djela laka tjelesna povreda iz čl.152 st.2 Krivičnog zakonika rješavajući po optužnom predlogu ODT Kolašin Kt.br.75/10 od 05.11.2010 godine, nakon održanog glavnog i javnog pretresa dana 24.02.2011 godine u prisustvu zastupnika optužbe Vojislava Grujića te okrivljenog i svjedoka oštećenog mldb. R.N. njegovog zakonskog zastupnika R.Ž. i svjedoka R.D. &nbsp;a dana 05.03.2011 godine donio je i javno obajvio<br>
&nbsp;<br>
&nbsp;<br>
<strong>P R E S U D U</strong><br>
&nbsp;<br>
<strong><em>Okrivljeni</em></strong><br>
&nbsp;<br>
<strong>R.G.</strong>, od oca M. i majke S., rođene Š., rođen .... .godine u K., gdje je i nastanjen – P.R. državljanin Crne Gore, završio osnovnu školu, nezaposlen, neoženjen, pismen, lošeg imovnog stanja, neosuđivan<br>
&nbsp;<br>
<strong>K R I V&nbsp;&nbsp; J E</strong><br>
&nbsp;<br>
Zato što je<br>
&nbsp;<br>
Dana 07.08.2010.godine u mjestu P.R. Opština K. lako tjelesno povrijedio maloljetnog R.N. na način što ga je udario u predjelu glave drvenim štapom, sredstvom podobnim da tijelo lako povrijedi i zdravlje teško naruši nanoseći mu lake tjelesne povrede u vidu rane posjekotine kože glave u slepoočnom predjelu sa lijeve strane<br>
&nbsp;<br>
-čime je izvršio krivično djelo laka tjelesna povreda iz čl.152 st.2 Krivičnog zakonika<br>
&nbsp;<br>
Pa mu Sud primjenom citiranih zakonskih propisa, te odredbi 4,5,15,36,42,52,53. i 54. Krivičnog zakonika, kao i čl. 199, 202. i 364. Zakonika o krivičnom postupku, izriče:<br>
&nbsp;<br>
&nbsp;<br>
<strong>USLOVNU OSUDU</strong><br>
&nbsp;<br>
Kojom mu utvrđuje kaznu zatvora u trajanju od 3 (tri) mjeseca&nbsp; i istovremeno određuje da se ona neće izvršiti ako okrivljeni za vrijeme od 2 (dvije) godine po pravosnažnosti presude ne učini novo krivično djelo.<br>
&nbsp;<br>
Dužan je okrivljeni da&nbsp; plati troškove krivičnog postupka u iznosu od 107,00€ u roku od 15 dana po pravosnažnosti, pod prijetnjom prinudnog izvršenja.<br>
&nbsp;<br>
Oštećeni R.N. se radi ostvarivanja imovinsko pravnog zahtjeva upućuje na redovnu građansku parnicu.<br>
&nbsp;<br>
&nbsp;<br>
<strong>Obrazloženje</strong><br>
&nbsp;<br>
&nbsp;<br>
Optužnim predlogom ODT Kolašin Kt. br. 75/10, od 05.11.2010. godine, okrivljenom R.G. stavljeno je na teret izvršenje krivičnog djela laka tjelesna povreda iz čl. 152. st. 2. u vezi st. 1. Krivičnog zakonika, pri kojem optužnom predlogu je njegov zastupnik ostao u cjelosti do završetka glavnog pretresa, predlažući sudu da okrivljenog oglasi krivim i osudi ga po zakonu.<br>
&nbsp;<br>
Okrivljeni R.G. je u svojoj odbrani u bitnom naveo da se sporni događaj desio 07.08.2010.godine te da je zajedno sa sinovcem R.N. radio pod dnevnicu kod R.Z. Nakon završenog posla N. je pošao svojoj kući, a on je pošao kod R.Z. gdje se zadržao nekih pola sata gje je popio jednu flašu piva, nakon čega je pošao kući u kojoj, u svom dijelu, živi i njegov brat Ž. sa porodicom. Kada je bio na put iznad kuće napali su ga njegov brat Ž., a zatim i snaha D.i sinovac N. Okrivljeni pojašnjava da mu nije bilo jasno zašto su to uradili jer su do tada bili u dobrim odnosima i da su živjeli svako u svom dijelu kuće te navodi da on živi sam i sam se izdržava radeći fizičke poslove, te kada je bio u mogućnosti, pomagao je svog brata i njegovu porodicu. Pojašnjava da mu je prvo prišao brat Ž. koji je u ruci držao jednu drvenu motku dužine 1 metra i širine 2-3-cm kojom ga je udario najprije po lijevoj strani glave,a drugi put po leđima, zatim ga je snaha D. udarila kamenom po leđima od kog udarca je imao i oštećenje jednog pršljena, a sinovac N. ga je udario pesnicom u vrat odnosno ispod lijevog uva. Od tih udaraca se onesvijestio i kada se osvijestio jedva je ušao u kuću. Navodi da od zadobijenih povreda nije mogao ustati iz kreveta sve dok nije došla policija za njega, te da oni mogu posvjedočiti da mu je i garderoba i posteljina bila krvava. Nakon toga su ga priveli u stanicu policije gdje je dao izjavu a nakon čega je zbog zadobijenih povreda pošao u Dom zdravlja K. o čemu posjeduje i medicinsku dokumentaciju. Navodi da su ga u policiji pitali i o nekoj sjekiri koju je imao i navodi da su je vjerovatno njegov brat i snaha uzeli i stavili u svoj dio kuće kako bi rekli da je istom pokušao da udari snahu. Pojašnjava da toga 07.08.2010.godine nije udario ni snahu niti sinovca Đ. niti je bilo koga gađao sjekirom. Od tada sa porodicom svog brata nema nikakvog kontakta te navodi da nije počinio krivično djelo koje mu se stavlja na teret.<br>
&nbsp;<br>
Sud je u dokaznom postupku saslušao svjedoka oštećenog mldb. R.N. u prisustvu zakonskog zastupnika, te svjedoke R.Ž. i R.D. &nbsp;pročitao izvještaje ljekara specijaliste DZ K. od 07.08.2010.godine i 09.08.2010.godine, nalaz i mišljenje vještaka medicinske struke Dr. B. od 18.10.2010.godine, izvršio uvid u fotoelaborat UP od 09.08.2010.godine i pročitao izvod iz kaznene evidencije na ime okrivljenog.<br>
&nbsp;<br>
Svjedok oštećeni R.N. je u svom svjedočkom iskazu u bitnom naveo da je toga dana čitav dan sa stricem radio pod dnevnicu kod R.Z. &nbsp;te da za vrijeme dok su radili nijesu imali nikavih sukoba i kada je završio sa radom pošao je kući dok je njegov stric G. ostao. Navodi da je G. i dok su radili pio. Negdje oko 19:30h je bio ispred kuće sa mlađim bratom kada je došao i njihov stric koji je počeo iz čista mira da mu psuje oca i majku i tada ga je gađao nekom sjekirom, ali ga je promašio. Kada je njegova majka izašla ispred kuće G. je već imao u ruci neki drveni kolac dužine oko 1 metra i istim ga udario u predjelu glave odnosno lijeve slepoočnice od kog udarca je pao. Pojašnjava da je njegov stric G. tada htio da udari i njegovu majku ali je iz kuće izašao i njegov otac Ž. koji je od G. oduzeo kolac, a nakon čega je G. pobjegao niz livadu. Oštećeni pojašnjava da su ga tada povezli u Dom zdravlja u K. na previjanje. Zakonski zastupnik oštećenog se pridružio krivičnom gonjenju i postavio imovinsko pravni zahtjev.<br>
&nbsp;<br>
Svjedok R.Ž. je u svom iskazu naveo da je dana 07.08.2010.godine negdje oko 07:30 časova naveče dok je gledao dnevnik odjednom začuo neku kuknjavu ispred kuće nakon čega je izašao i vidio da njegov sin N. leži krvav i to u slepoočnom dijelu i primijetio je da njegov brat G. u ruci drži kolac dužine 1,5 metara i širine 5-6 cm dok je u drugoj ruci držao sjekiru uputivši se ka njegovoj ženi. Pojašnjava da je prišao G., koji je bio pijan i oteo mu kolac i sjekiru nakon čega se ovaj udaljio ka svom dijelu imanja. Navodi da ga je vidio kako je pao preko neke zidine i vjerovatno se tada i povrijedio.Pojašnjava da svog brata G. nije udarao. Navodi da je iste noći poveo svog sina N. u Dom zdravlja radi previjanja jer mu je išla krv i da je iste večeri i policiji prijavio čitav događaj.<br>
&nbsp;<br>
R.D. je u svom svjedočkom iskazu u bitnom navela da je te večeri bila u kući kada je čula N.u kako nekom govori nemoj nas dirati i nemoj da mi psuješ majku, nakon čega je izašla ispred kuće i tada primijetila svog djevera R.G. koji je bio pijan i rekla mu da ne dira djecu. Zatim je G. uzeo jednu sjekiru koja je bila negdje pored njega i gađao je. Odmah zatim je G. uzeo jedan drveni kolac dužine pola metra a prečnika 3-4 cm kojim je udario njenog sina N. u predjelu glave odnosno slepoočnice, a od kog udara je N. pao i potekla mu krv. Navodi da je zakukala i da je tada iz kuće izašao i njen muž Ž. , ali G. se već bio udaljio preko neke livade. Odmah nakon toga su odveli N. u Dom zdravlja K. gdje mu je ukazana prva pomoć. Pojašnjva da ni ona ni njen muž a ni sin nijesu udarali G.<br>
&nbsp;<br>
Iz izvještaja ljekara specijalista DZ K. od 07.08.2010.godine i 09.08.2010.godine se zaključuje da se R.N. javio u HMP oko 21:30 časova u pratnji majke zbog povrede nastale od udara drvenim predmetom u lijevom slepoočnom dijelu. Pri pregledu konstatovana je posjekotina u lijevom slepoočnom predjelu veličine manje od 1 cm.<br>
&nbsp;<br>
Iz nalaza i mišljenja vještaka medicinske struke dr. B.B. od 18.10.2010.godine se zaključuje da se radi o povredi glave u vidu rane posjekotine kože poglavine, u slepoočnom predjelu sa lijeve strane, koja je nastala djelovanjem zamahnute tupo-tvrde sile neravne površine i dijelom oštre ivice, slabijeg intenziteta djelovanja koja je sila djelovala na glavu povrijeđenog u jednom navratu, dovodeći do oštećenja kože i sitnih krvnih sudova dok su dublje strukture tog dijela glave povrijeđenog ostale nepovrijeđene, te da se radi o jednoj povredi i da je ta povreda laka tjelesna povreda.<br>
&nbsp;<br>
Sud je nalaz i mišljenje vještaka medicinske struke cijenio kao objektivan, jasan, precizan i stručan, pa ga je u cjelosti prihvatio.<br>
&nbsp;<br>
Uvidom u fotoelaborat UP od 09.08.2010.godine se utvrđuje izgled predmetne drvene motke i sjekire.<br>
&nbsp;<br>
Iz izvoda iz kaznene evidencije broj 245/10-1205/2 od 28.09.2010.godine izadat od UP PJ P. ispostava K. se utvrđuje da okrivljeni R.G. nije evidentiran u kaznenoj evidenciji.<br>
&nbsp;<br>
Cijeneći rezultate cjelokupnog dokaznog postupka, te navode optužbe i odbrane okrivljenog, ovaj Sud nalazi da je okrivljeni R.G. izvršio krivično djelo laka tjelesna povreda iz čl. 152. st. 2 u vezi st. 1 Krivičnog zakonika, na način, mjesto i vrijeme, kako je to bliže predstavljeno u izreci ove presude.<br>
&nbsp;<br>
Naime, Sud je u postupku nesporno utvrdio, da je dana 07.08.2009. godine, u mjestu P.R. Opština K., okrivljeni R.G. lako tjelesno povrijedio maloljetnog R.N. na način što ga je udario u predjelu glave drvenim štapom, sredstvom podobnim da tijelo lako povrijedi i zdravlje teško naruši nanoseći mu lake tjelesne povrede u vidu rane posjekotine kože glave u slepoočnom predjelu sa lijeve strane, a što je Sud nesumnjivo utvrdio na osnovu jasnog, detaljnog i&nbsp; određenog iskaza svjedoka oštećenog R.N., koji je na dosledan način naveo da je kritičnom prilikom nakon manje rasprave sa okrivljenim zadobio navedene povrede u slepoočnom dijelu glave, koje navode potvrđuje u svom iskazu i svjedok R.D. Vrstu, težinu i mehanizam nastanka tjelesne povrede kod oštećenog R.N., Sud je nesumnjivo utvrdio iz nalaza i mišljenja vještaka medicinske struke dr. B.B.<br>
&nbsp;<br>
Cijeneći naprijed utvrđeno činjenično stanje, ovaj Sud nalazi da su se u radnjama okrivljenog stekli svi bitni elementi bića krivičnog djela laka&nbsp; tjelesna povreda iz čl. 152. st. 2 u vezi st. 1 Krivičnog zakonika, jer je okrivljeni postupajući na prednje opisani način upotrebom drvene motke kao sredstva podobnog da tijelo teško povrijedi ili zdravlje teško naruši, udario oštećenog R.N. u predjelu glave, nanoseći mu laku tjelesnu povredu u vidu rane posjekotine kože poglavine u slepoočnom dijelu sa lijeve strane.<br>
&nbsp;<br>
Okrivljeni je bio svjestan da postupajući na prednje opisani način upotrebom drvene motke kao sredstva podobnog da tijelo teško povrijedi ili zdravlje teško naruši, oštećenom može nanijeti laku tjelesnu povredu, što je u konkretnom slučaju i htio, pa se stoga kao subjektivni elemenat bića predmetnog krivičnog djela u radnjama okrivljenog manifestuje njegov direktni umišljaj.<br>
&nbsp;<br>
Sud je cijenio i navode odbrane okrivljenog, da su ga kritičnom prilikom napali njegov brat Ž., snaha D. i sinovac N. nanoseći mu povrede, te da on nije nikoga napao niti udarao niti gađajo sjekirom, pa je &nbsp;Sud je takve navode cijenio kao neosnovane i sračunate na izbjegavanje krivično pravne odgovrnosti, odnosno umanjenju iste, jer su takvi navodi opovrgnuti jasnim, detaljnim i doslednim iskazima svjedoka, kojim iskazima je Sud poklonio punu vjeru.<br>
&nbsp;<br>
Odlučujući o kazni za okrivljenog, Sud je najprije, u smislu čl. 42 Krivičnog zakonika, cijenio sve okolnosti od kojih zavisi da kazna bude veća ili manja (olakšavajuće ili otežavajuće okolnosti) u okviru propisanog minimuma ili maksimuma za predmetno krivično djelo, pa je od olakšavajućih okolnosti na strani okrivljenog cijenio njegove lične prilike, tj. njegovu mladost, njegov raniji život, tj. neosuđivanost, a što je Sud utvrdio iz izvoda iz KE za okrivljenog, loše imovno stanje, dok otežavajućih okolnosti izvan elemenata bića krivičnog djela nije bilo, pa je Sud cijeneći naprijed navedene olakšavajuće okolnosti, te stepen krivice okrivljenog za izvršeno krivično djelo, istom najprije utvrdio kaznu zatvora u trajanju od 3 (tri) mjeseca i istovremeno odredio da se ova kazna neće izvršiti ako okrivljeni u roku provjeravanja od 2 (dvije) godine po pravosnažnosti presude ne izvrši novo krivično djelo, nalazeći da će se i uslovnom osudom, kao mjerom upozorenja, u dovoljnoj mjeri uticati na okrivljenog da ubuduće ne vrši krivična djela i da će u svemu biti ostvarena opšta svrha propisivanja i izricanja krivičnih sankcija iz čl. 4. st. 2. Krivičnog zakonika.<br>
&nbsp;<br>
Odluka o troškovima krivičnog postupka temelji se na odredbi čl.199, 200 i 202 ZKP-a, a ista se odnosi na troškove nastale povodom: medicinskog vještačenja Dr. B.B. u iznosu od 77,00€ dok je sudski paušal odmjeren shodno trajanju postupka, složenosti predmeta kao i imovinskim prilikama okrivljenog i isti iznosi 30,00€.<br>
&nbsp;<br>
Kako je oštećeni preko svog zakonskog zastupnika postavio imovinsko pravni zahtjev to ga Sud shodno odredbi čl.212 ZKP-a upućuje da imovinsko pravni zahtjev ostvari u redovnom parničnom postupku.<br>
&nbsp;<br>
Na osnovu izloženog a shodno čl.364 ZKP-a, odlučeno je kao u izreci presude.<br>
&nbsp;<br>
&nbsp;<br>
&nbsp;<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; <strong>OSNOVNI SUD U KOLAŠINU,</strong><br>
<strong>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp; &nbsp;Dana, 05.03.2011.godine.</strong><br>
&nbsp;<br>
&nbsp;<br>
&nbsp;<br>
<strong>Zapisničar,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; S U D I J A,</strong><br>
<strong>Slavka Bošković s.r.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Gorica Vujisić s.r.</strong><br>
&nbsp;<br>
&nbsp;<br>
&nbsp;<br>
<strong>PRAVNA POUKA: Protiv ove presude može se izjaviti žalba Višem sudu u B.P. u roku od 8 dana od dana prijema pisanog otpravka. Žalba se podnosi preko ovog Suda.&nbsp;</strong><br>
&nbsp;<br>

<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-indent:0.5in;text-align:end;hyphenate:auto;font-family:Arial;font-size:12pt;}
.p2{text-align:center;hyphenate:auto;font-family:Arial;font-size:12pt;}
.p3{text-align:start;hyphenate:auto;font-family:Arial;font-size:12pt;}
.p4{text-align:center;hyphenate:auto;keep-with-next.within-page:always;font-family:Arial;font-size:12pt;}
.p5{text-align:justify;hyphenate:auto;font-family:Arial;font-size:12pt;}
.p6{margin-left:0.5in;text-align:justify;hyphenate:auto;font-family:Arial;font-size:12pt;}
.p7{text-indent:0.5in;text-align:justify;hyphenate:auto;font-family:Arial;font-size:12pt;}
.p8{text-align:justify;hyphenate:auto;font-family:Times New Roman;font-size:14pt;}
.p9{text-align:justify;hyphenate:auto;font-family:Arial;font-size:14pt;}
.p10{margin-bottom:0.083333336in;text-align:justify;hyphenate:auto;font-family:Times New Roman;font-size:12pt;}
.p11{text-align:start;hyphenate:auto;font-family:Times New Roman;font-size:12pt;}
.s1{font-weight:bold;}
.s2{font-family:Arial;font-size:12pt;}
.s3{text-decoration:underline;}
</style>
<meta content="dragan.mrdak" name="author">
</head>
<body class="b1 b2">
<p class="p1">
<span>K.br.371/12</span>
</p>
<p class="p2">
<!--Image link to '0.jpg' can be here-->
</p>
<p class="p3">
<span>                                                                                                                  										</span>
</p>
<p class="p4">
<span>U IME CRNE GORE</span>
</p>
<p class="p3"></p>
<p class="p5">
<span>	Osnovni sud u Bijelom Polju, prvostepeni krivični sud, sudija pojedinac Dragan Mrdak, uz učešće namještenika suda Koviljke Lješnjak, zapisničara, odlučujući po optužnim predlozima Osnovnog državnog tužilaštva, iz B. Polja:  KT. br.395/11-2 od 22. 12. 2011 godine, po kojem je na glavnom pretresu od 10.12.2012 godine, nakon odustanka ODT-a, oštećeni V. nastavio gonjenje  i Kt.br.381/11-2 od 05.12.2011. godine, protiv okrivljenih: V. Z.a i B.N.oba iz Mojkovca, zbog po jednog krivičnog djela laka tjelesna povreda iz čl. 152 st. 2 u vezi st. 1 Krivičnog zakonika nakon održanog glavnog i javnog pretresa u prisustvu zamjenice ODT-a iz Bijelog Polja Šćepanović Vesne, okrivljenog V. Z.a i njegovog branioca A.B.L., okrivljenog B.N.i njegovog branioca A.LJ.B., dana  10. 12. 2012. godine, donio je i javno objavio:</span>
</p>
<p class="p5"></p>
<p class="p2">
<span>P R E S U D U</span>
</p>
<p class="p5"></p>
<p class="p5"></p>
<p class="p5">
<span>	Okrivljeni V. Z.O JMBG ..., od oca V. i majke M., rođene Š., rođen .. godine u Mojkovcu, sa prebivalištem u mjestu rođenja, u ulici M.D.a bb, državljanin Crne Gore, zaposlen u D. ''F.'' Mojkovac, neoženjen, pismen, sa završenom srednjom školom, srednjeg imovnog stanja, osuđivan i to  presudom Višeg suda u Bijelom Polju K.br.111/09 od 15.02.2010 godine, zbog krivičnog djela neovlašćena proizvodnja, držanje i stavljanje u promet, opojnih droga iz čl. 300. st.1. KZ,  na kaznu zatvora od 6 /šest/ mjeseci.</span>
</p>
<p class="p5"></p>
<p class="p5">
<span>	Okrivljeni  B.N.A, JMBG ...., od oca M. i majke R., rođene Š., rođen .... godine u Mojkovcu,  sa prebivalištem u mjestu rođenja, Rudarsko naselje bb, državljanin Crne Gore, neoženjen, pismen, sa završenom srednjom školom, po zanimanju konobar, srednjeg imovnog stanja, neosuđivan, </span>
</p>
<p class="p5"></p>
<p class="p2">
<span>K r i v i   s u </span>
</p>
<p class="p5"></p>
<p class="p6">
<span>Što su:</span>
</p>
<p class="p6"></p>
<p class="p7">
<span>-  Okrivljeni V. Z.o dana 31.07.2011 godine, oko 00,30 h, u Mojkovcu, na Trgu LJ.a B.a, ispred zgrade Pošte,, lako tjelesno povrijedio oštećenog B.N., na način što ga je, u momentu kada ga je oštećeni zamolio da više ne uznemirava njegovu djevojku B.N., slanjem poruka na mobilni telefon, izvadio nož na rasklapanje dužine sječiva od oko 10 cm, koje sredstvo je podobno da tijelo teško povrijedi ili zdravlje teško naruši, i nekoliko puta ga udario u predjelu glave i lica, kojom prilikom mu je nanio povrede u vidu posjekotine kože u predjelu brade po lijevoj strani dužine oko 5 cm, posjekotine kože na korijenu nosa dužine oko 0,5 cm, posjekotine poglavine u kosmatom dijelu glave iznad lijevog uha dužine 5 cm, linijske ogrebotine na koži lica sa desne strane dužine 3 cm i ogrebotine kože pored desnog oka dužine 0,5 cm, </span>
</p>
<p class="p7"></p>
<p class="p7">
<span>- čime je izvršio krivično djelo laka tjelesna povreda iz čl. 152 st. 2 u vezi st. 1   Krivičnog zakonika,</span>
</p>
<p class="p7"></p>
<p class="p7">
<span>Okrivljeni B.N.a istog dana i na istom mjestu i u isto vrijeme kao pod tačkom jedan dispozitiva presude, lako tjelesno povrijedio oštećenog  V. Z.a, na način što ga je u momentu kada je oštećeni priznao da je on slao poruke na mobilni telefon B.N., udario pesnicom u predjelu usta, od kojeg udarca je oštećeni pao na asfalt i udario glavom od isti, nakon čega ga je okrivljeni nogama izudarao u predjelu leđa, stomaka i rebara, kojom prilikom mu je nanio povrede u vidu otoka iznad lijeve obrve, krvnog podliva u predjelu lica sa desne strane veličine 1x1 cm, nagnječenja gornje usne, oguljotine na uglu usana sa desne strane, preloma prvog zuba u gornjoj vilici sa lijeve strane, krvnog podliva u visini petog rebra sa lijeve strane, krvnog podliva na lijevoj polovini grudnog koša i krvnog podliva na lijevoj nadlaktici,</span>
</p>
<p class="p7">
<span> </span>
</p>
<p class="p7">
<span>- čime je izvršio krivično djelo laka tjelesna povreda iz čl. 152 st.1   Krivičnog zakonika,</span>
</p>
<p class="p5"></p>
<p class="p5">
<span>	- za koja sud primjenom citiranih zakonskih propisa  te čl. 2, 4, 5, 13, 15, 32, 36, 42, kao i čl. 226, 229, 239 i 374  Zakonika o krivičnom postupku, za oba okrivljena: </span>
</p>
<p class="p5"></p>
<p class="p5">
<span>	Okrivljenog V. Z.a primjenom i čl.51 KZ,</span>
</p>
<p class="p5"></p>
<p class="p2">
<span>O S U Đ U J E </span>
</p>
<p class="p2"></p>
<p class="p5">
<span>	Na kaznu zatvora od 2 (dva) mjeseca u koju kaznu mu se kao izdržano ima uračunati 6 /šest/ sati - vrijeme provedeno u UP Ispostava Mojkovac, dana 31.07.2011 godine u periodu od 02,30 h do 08,30 h po rješenju o zadržavanju UP Ispostava Mojkovac br.33-246-69/11 od 31.07.2011 godine. </span>
</p>
<p class="p5"></p>
<p class="p5">
<span>	Okrivljenom B.N.i, primjenom i  čl.52, 53, 54 Krivičnog zakonika,  i z r i č e:</span>
</p>
<p class="p5"></p>
<p class="p5">
<span>	</span>
</p>
<p class="p2">
<span>USLOVNU OSUDU</span>
</p>
<p class="p5"></p>
<p class="p5">
<span>	Kojom mu utvrđuje kaznu zatvora od 30 (trideset) dana i istovremeno određuje da se ista kazna neće izvršiti ako okrivljeni u roku od 2 ( dvije</span><span class="s1">)</span><span> godine ne izvrši novo krivično djelo. </span>
</p>
<p class="p5"></p>
<p class="p7">
<span>Okrivljeni se obavezuju da na ime paušala plate iznose od po 50,00 €, kao i da  solidarno plate  na ime ostalih troškova iznos od 545,00 €, uplatom istih na žiro račun 832-151-35, Depozita, novčanih kazni, u roku od 15 dana, po pravnosnažnosti presude, pod prijetnjom prinudnog izvrešnja.</span>
</p>
<p class="p7"></p>
<p class="p5">
<span>	Okrivljeni V. Z.o se u svojstvu oštećenog u  odnosu na okrivljenog B.N., upućuje na parnicu, dok se okrivljeni B.N.a u svojstvu oštećenog u odnosu na okrivljenog V. Z.a takođe upućuje na parnicu.  </span>
</p>
<p class="p5"></p>
<p class="p2">
<span>O b r a z l o ž e nj e</span>
</p>
<p class="p5">
<span> </span>
</p>
<p class="p5">
<span>	Optužnim predlogom ODT-a iz B. Polju, KT. br. 381/11-2 od 05.12.2011 godine, optužen je V. Z.o da je u odnosu na oštećenog B.N. izvršio krivično djelo laka tjelesna povreda iz čl. 152. st.2. u vezi st. 1. Krivičnog zakonika, i po tom predlogu su formirani spisi predmeta K. br. 481/11. U predmetu je donijeta presuda K.br.481/11 od  15.02.2012 godine, koja presuda je ukinuta Rješenjem Vijeća Višeg suda u Bijelom Polju Kž.br.288/12 od 15.05.2012 godine, kojim rješenjem je naloženo da se izvrši spajanje predmeta  Osnovnog suda u Bijelom Polju K.br.509/11 sa predmetom K.br.481/11. </span>
</p>
<p class="p5"></p>
<p class="p5">
<span>	Optužnim predlogom ODT-a iz Bijelog Polja Kt. br. 395/11-2 od 22. 12. 2011 godine, optužen je B.N.a da je u odnosu na oštećenog V. Z.a, izvršio krivično djelo laka tjelesna povreda iz čl. 152. st.2. u vezi st. 1. Krivičnog zakonika, i po tom predlogu su formirani spisi predmeta K. br.509/11. U predmetu je donijeta presuda K.br.509/11 od  28.02.2012 godine, koja presuda je ukinuta Rješenjem Vijeća Višeg suda u Bijelom Polju Kž.br.326/12 od 15.05.2012 godine, kojim rješenjem je naloženo da se izvrši spajanje predmeta Osnovnog  suda u Bijelom Polju K.br.509/11 predmetu K.br.481/11.   </span>
</p>
<p class="p5"></p>
<p class="p5">
<span>	Rješenjem sa glavnog pretresa  od 22. 06.2012 godine, u pedmetu K.br. 211/12 odlučeno je ''da se u krivičnom predmetu okrivljenih V. Z.a i B.N.zbog po jednog krivičnog djela laka tjelesna povreda iz čl. 152. st. 2. u vezi st. 1 Krivičnog zakonika, ima se sprovesti jedinstven postupak pred Osnovnim sudom u Bijelom Polju i donijeti jedna odluka, a spisi predmeta će nositi oznaku K.br. 211/12''.</span>
</p>
<p class="p5"></p>
<p class="p5">
<span>	Postupak u predmetu K.br.211/12 završen je presudom K.br.211/12 od 22.06.2012 godine.</span>
</p>
<p class="p5"></p>
<p class="p5">
<span>	Rješenjem Vijeća Višeg suda u Bijelom Polju Kž.br. 630/12 od 26.09.2012 godine, ukinuta je ova presuda Osnovnog suda i predmet vraćen prvostepenom sudu na ponovno suđenje drugom sudiji.</span>
</p>
<p class="p5"></p>
<p class="p5">
<span>	Glavni pretres je održan i zaključen u prisustvu zamjenice ODT-a Šćepanović Vesne,okrivljenih V. Z.a i B.N.e, branioca okrivljenih A.B.L. i B.N..</span>
</p>
<p class="p5"></p>
<p class="p5">
<span>	Na glavnom pretresu zamjenica ODT-a iz B. Polja je odustala od optužbe prema okrivljenom B.N.i, za krivično djelo laka tjelesna povreda iz čl. 152. st.2. u vezi st. 1. Krivičnog zakonika, a oštećeni ovim krivičnim djelom V. Z.o u smislu čl. 60 Zkp-a, preuzeo je krivično gonjenje prema okrivljenom B.N.i za krivično djelo laka tjelesna povreda iz čl. 152. st. 1. Krivičnog zakonika, s tim što nije imao predloga za dopunu dokaznog postupka.</span>
</p>
<p class="p5"></p>
<p class="p5">
<span>	U završnoj riječi zamjenica ODT-a je istakla da iz dokaza izvedenih na glavnom pretresu proizilazi da je okrivljeni V. izvršio krivično djelo stavljeno mu na teret. To proizilazi iz iskaza svjedoka, kao i nalaza i mišljenja vještaka medicinske struke S.a i S.a. Iz nalaza i mišljenja vještaka S.a, utvrđena je činjenica  da je kao sredstvo izvršenja krivičnog djela korišćen nož, te je odbrana okrivljenog V.a da kritičnog događaja nije koristio nož nego mobilni telefon,koji mu se rasklopio neosnovana. Predložila je sudu da okrivljenog  V.a oglasi krivim i izrekne mu kaznu zatvora u granicama posebnog minimuma i maksimuma kazne.</span>
</p>
<p class="p5"></p>
<p class="p5">
<span>	Okrivljeni V. Z.o u odbrani datoj u toku istražnog postupka u bitnom je istakao  da je dana 30.07.2011 godine, oko podne sjedio u kafiću ''Škorpion'' kada je primijetio bivšu djevojku B.N.za koju je istog dana saznao da je raskinula sa tadašnjim momkom B.N.om, pa je iz tog razloga poslao poruku preko mobilnog telefona sadržine '' proljepšala si se, a ako se pomirimo da nećeš samnom u Ameriku'', to je bila jedina poruka koju joj je poslao i na koju ona nije odgovorila. U večernjim časovima a bio je već 31.07.2011 godine, oko 00,30 h, vraćao se kući iz grada i kada je bio na Trgu u blizini Pošte, svojim kolima je naišao B.N.a koji mu je  nakon što ga je primijetio kroz prozor vozila povikao '' stani, stani''. Stao je  a B. je izašao iz vozila i prišao do njega, s tim što je istovremeno iz vozila izašao i saputnik R.S.. Po prilasku  iz vozila B. ga je pitao ''je li slao poruke B.N.''. Odgovorio mu je da je poslao puruku. B. je tada počeo da histeriše i da ga psuje, tražio je od B.a da nesporazum riješe na  miran način, a isti ga je opsovao i udario pesnicom u predjelu glave i prvi udarac je bio u predjelu usne. Od zadobijenih udaraca, pao je na asvalt, a B.je nastavio da ga udara nogama u predjelu grudnog koša i stomaka. Nakon ovoga on se pridigao i krenuo da se brani, tako što je B.a udarao pesnicama u glavu. Kada se digao i počeo da se brani od napada B.a iz džepa je izvadio svoj mobilni telefon da bi mu isti koji je metalni zbog težine poslužio kao pojačanje udarca pesnicom. Poklopac od telefona se otvorio i taj oštri dio poklopca je B.a zakačio po licu. U jednom momentu, R. je razdvojio njih dvojicu tako što je B.a odgurao. Nakon ovoga, on je došao u policiju da prijavi događaj, dao izjavu dežurnim službenicima, u momentu kada je  trebao da potpiše izjavu, pojavio se inspektor V.A.i udario ga šakom pitajući ''gdje je nož''. Zbog navedenih povreda policajci su ga odveli u Dom zdravlja.Na glavnom pretresu od 23.01.2012 godine, branio se da je povrede oštećenom B.u nanio pesnicom u kojoj je držao mobilni telefon i to u samoodbrani. Povrede oštećenom nije nanio sječivom - nožem. Nakon kritičnog događaja od K.V.a je upoznat da je B. kritične večeri popio 20 vinjaka. Kritične večeri i on je konzumirao alkohol i to deset piva. Ranije je bio uživalac marihuane a sada je ne koristi. Od udarca koji je primio u predjelu usne nije gubio svijest, zujalo mu je u glavi, a pao je na asvalt. Osim R.a na licu mjesta je bilo još građana koje ne poznaje. Kritičnog događaja B.N.a je bila u vozilu B.N.e, udaljena nekih pet metara od mjesta gdje se ovo dešavalo, nije izlazila iz vozila, a čini mu se da se smijala iz vozila. Čuo je da je ista rekla '' N., bogati, vrati se''. Na glavnom pretresu od 22.06.2012 godine, ostajući pri ranijoj iznijetoj odbrani dodao je da ga je B. prvo udario pesnicom u predio usne od kog udarca je on pao i udario jako glavom od asfalt i to potiljačnim dijelom glave, a tom prilikom je povrijedio i lijevi lakat. Nakon toga B. ga je udario nogom u predio rebara, on je tada ustao, izvadio mobilni telefon i sa B.em se tukao jedno tri minuta. Ranije se nije svađao sa B.em. Na glavnom pretresu od 10.12.2012 godine, ostajući pri ranijim odbranama dodao je da posle kritičnog događaja ima problema sa B.em koji ga gleda poprijeko. Kritične večeri dok su njemu ruke bile u džepovima B. ga je prvo udario pesnicom u predio gornje usne, od tog udarca je on pao i udario glavom i laktom u asvalt i to potiljkom, a dok je ležao na asvaltnoj podlozi B. ga je udarao nogama u predio leđa, preciznije u predjelu bubrega sa lijeve strane, s tim što se  sada ne može izjasniti da li ga je nogama udarao i u neke druge djelove tijela, a potom je iz bunila on skočio i počeo da se brani. Ne sjeća se u šta je kritičnog događaja B. bio obuven, kritične večeri se kretao ka kući, bio je pijan,i prvi B.ev udarac ga je otrijeznio. Popio je nekih sedam do osam piva, ne sjeća se, s tim što može da podnese gajbu piva. Posle raskida veze sa B.N.om i dalje ima emocije prema njoj, bilo mu je žao što su prekinuli tu vezu i želio je da je obnovi. Kritične večeri kretao se i bio je udaljen nekih 15 metara od vozila kojim je upravljao B. koji mu je dolazio u susret i sa udaljenosti od  nekih pet metara, spustio prozor sa svoje vozačeve strane na kojoj strani ulice   se i on nalazio i tom prilikom B. mu je kazao ''stani, stani, trebaš mi''. B. je zaustavio vozilo, prešao kolovoz, prišao do njega i potom ga pitao ''da li je N. poslao poruku'', odgovorio je B.u ''jesam, evo neću više''. B. je zatim počeo da se dere i da mu psuje majku, a poslije nekoliko sekundi, prišao je i R. sa njegove lijeve strane. U momentu dok mu se B. obraćao, njega je bilo strah i sav se tresao, B. je vrištao i ponašao se nekontrolisano i zatim ga je opalio pesnicom u predio gornje vilice. Kad je ustao sa podloge trnjele su ga usne i zub. U jednom momentu dok je on ležao na betonskoj podlozi a B. ga udarao nogama naglo je ustao i krenuo u napad prema B.u i udarao ga po glavi pesnicom u kojoj mu je u tom momentu bio mobilni telefon, koji telefon je izvadio dok je skakao sa asvaltne podloge. Od ovih udaraca B. nije padao i nije se povijao već ga je i dalje udarao i to pesnicama po glavi, i glava mu je bila u čvoruge. U stanici policije  vrhom pendreka  ga je u predio ispod lijeve sise u visini srca  nabadao policajac V.  te i mjesec i po posle ovog događaja nije mogao da podigne ruku. Kritične večeri bio je obučen u obične pantalone, sako i košulju, a na nogama je imao cipele. Upozoren na razlike u kazivanju u pogledu činjenice u kojoj fazi kritičnog događaja je izvadio mobilni telefon, istakao je da je tačna izjava sa glavnog pretresa od 10.12.2012 godine, da je kritične večeri bio pijan i kretao se ka kući, telefon je izvadio iz džepa dok se podizao sa asfaltne podloge. Dok su se on i B. obračunavali, R. je bio udaljen nekih metar i po, on je stavljao između njih ruke i razvađao ih i čupao. B.N.a je bila u vozilo cijelo vrijeme kritičnog događaja i misli da se nije okretala, a čuo je istu da se smijala, kada je B. iz vozila išao k njemu, Kritične večeri B.a je udario sedam do osam puta u predjelu glave i nije vidio da mu je tekla krv. Nakon što je ustao, jednom rukom je držao B.a a drugom ga udarao. Dok je u ruci držao telefon, R. ga je čupao, telefon se razvalio posle prvog udarca i tada se odvojio poklopac.</span>
</p>
<p class="p5"></p>
<p class="p5">
<span>	U završnoj riječi branilac okrivljenog V.a je tražio da sud istog oslobodi krivice, pošto u radnjama okrivljenog nema elemenata krivičnog djela stavljenog mu na teret. Sukob se desio u 00,30 h, u momentu kada je okrivljeni V. prolazio ulicom i to bez provokacija prema okrivljenom B.u. Da je okrivljeni B. imao namjeru da priča nešto sa okrivljenim V.em, to je mogao putem mobilnog telefona a ne da ga  u pola jedan iza ponoća, presreće na ulici, izlazi iz auta i daje povod za svađu. Razlog za ovakvo ponašanje B.a je poslata poruka djevojci okrivljenog B.a, pa događaj liči na bijes ljubomornog momka. Okrivljeni B. je bio u pijanom stanju, te su mu i određene kočnice popustile i iz njegovog ponašanja je evidentno da je želio da se obračuna sa okrivljenim V.em u kom pravcu je po izlasku iz vozila okrivljenom V.u zadao više udaraca nanoseći mu tjelesne povrede na koje udarce je V. uzvratio. Nije presudan način povreda kod B.a da li od noža ili od mobilnog telefona ali za okrivljenog V.a jeste koji je tokom cijelog postupka tvrdio da su povrede nastale mobilnim telefonom. Okrivljeni B. je kritične večeri sam izazvao sukob jer je u toku dana imao vremena da priča sa okrivljenim V.em na više načina, pa je evidentno da je predmetnom prilikom okrivljeni B. nasrnuo na okrivljenog V.a koji se tom prilikom branio i pružao istovjetan otpor smišljenom napadu od strane V.a. Kritičnog događaja okrivljeni B. je prvi udario okrivljenog V.a i to bez razloga pošto se oni prije dogođaja nijesu svađali a motiv i želja da se obračuna sa V.em postojali su na strani B.a zbog ljubomore. Okrivljeni B. je prvi napao V.a i to s umišljajem zbog ljubomore da bi mu fizički zaprijetio da se više ne obraća njegovoj djevojci. U konkretnom slučaju radilo se o  smišljenom napadu okrivljenog B.a na okrivljenog V. Z.a i V. Z.o je  predmetnom prilikom isključivo postupao u nužnoj odbrani jer niti je započeo svađu, niti je imao razloga za istu. Predložio je da ga sud oslobodi. </span>
</p>
<p class="p5"></p>
<p class="p5">
<span>	U završnoj riječi okrivljeni V. Z.o u potupnosti je usvojio završnu riječ svog branioca i tražio je da ga sud oslobodi, a kao oštećeni  u odnosu na okrivljenog B.a postavio je imovinsko pravni zahtjev koji će ostvarivati u parničnom postupku.</span>
</p>
<p class="p8">
<span>	 </span>
</p>
<p class="p5">
<span>	Okrivljeni B.N.a u toku istražnog postupka branio se da on kritičnog događaja V. Z.u nije nanio povrede, a kritični događaj za posledicu je imao da je njemu V. Z.o, bez ikakvog razloga nožem nanio više povreda. Nije mu poznato ko je V. Z.u nanio povrede ali je siguran da mu ih nije on nanio. Kritični događaj se odvijao nagdje posle pola noći, bio je mrak, on je prišao do V.a i vrlo kratko s njim razgovarao kada je V. krenuo nožem na njega a on nije primijetio da li je V. tom prilikom imao kakve povrede. Pokušavao je da izbjegne udarce V.a i da se zaštiti, tako što je pokušavao da V.a uhvati za ruku, i da izmiče glavu u lijevo i desno, da li je prilikom čupetanja sa Z.om dok se branio od istog zakačio V.a to ne zna a siguran je da V.u nije uputio ni jedan udarac. Od V.a ga je spasio drug R.S. koji je dok je trajao kritični događaj bio neposredno pored njih i pokušavao da odvoji V.a od njega tako što je stao između njih, gurao njega i V.a i govorio ''ima nož, ima nož''. Za vrijeme dok se ovo dešavalo u kolima je sjedjela B.N.a, da li je šta vidjela od događaja on ne zna.  Na glavnom pretresu održanom u predmetu K.br. 509/11 od 25.01.2012 godine, ostajući pri ovoj odbrani dodao je da je kritičnog dogđaja bio obuven u patike. Na glavnom pretresu od 22.06.2012 godine, ostajući pri ovim odbranama dodao je da je kritičnog događaja pokušao da popriča sa okrivljenim V.em koji mu to nije dozvolio, jer je isti izvadio nož iz džepa i tim nožem počeo da ga udara po glavi. Nož je bio dužine sječiva oko 10 cm, nije se branio jer nije bio u mogućnosti da se brani i tom prilikom nije udarao V. Z.a ni na koji način. Smatrao je da je korektno da sa okrivljenim V.em popriča ''oči u oči'', a da ne priča preko telefona jer dotadašnji razgovor nije imao uticaja. Sa V.em je komunicirao preko SMS poruka i nikada nije bio u sukobu sa V.em. Nije mogao pružiti odbranu na napad V.a jer mu je isti zadao povrede u predjelu glave koje su mu krvarile. Na glavnom pretresu od 10.12.2012 godine, ostajući pri ranijoj odbrani dodao je da je kritičnom prilikom bio obuven u platnene patike sa laganim đonom, možda i od gume i to su bile ''najke'' patike. Kritične večeri iz vozila je izašao zato što je uočio V.a, nije imao namjeru da te večeri u gradu traži V.a, jer je bio pošao kući i V.a je slučajno susreo. Pošto je to bila V.eva četvrta poruka istom je prišao i lijepo ga pitao ''zašto to radi'', a ovaj mu je odgovorio '' hoću, ti znaš zašto''. Zamolio je V.a da više ne piše poruke i da više ne uznemirava B., na šta mu je ovaj odgovorio ''da će donijeti od kuće bazuku i  iscijepati mu glavu i da ima kod sebe nož''. Istog momenta V. je otvorio nož koji je bio na preklapanje i počeo da ga udara po glavi nekih sedam do osam puta. Kada je N. poslata treća poruka oni su tada porukom uzvratili V.u ii zamolili ga da više ne piše poruke, a nije htio da istog zove kada je stigla četvrda poruka od kritičnog dana. U noći kritičnog događaja u blizini V.a nije primijetio druga lica s tim što je isti od njega bio udaljen za širinu trake u momentu kada je zaustavio vozilo. Nije htio da sa V.em razgovara iz vozila, smatrao je da sa njim treba da popriča kao čovjek i da je to ljudskije nego da razgovara iz vozila. Uspio je da V.u uputi nekoliko rečenica prije nego što je počelo da mu puca po glavi. Nije mogao ni pomisliti da uzvrati udarce V.u, koji je bio vrlo agresivan, sve se ovo dešavalo vrlo brzo, a da nije bilo R.a on ne bi preživio. Misli da je bilo nekih metar do metar i po  udaljenosti kada je on kritične večeri stao licem u lice sa V.em, to je bilo na trotoaru, i tata je započeo razgovor između njih. Koliko se sjeća V. je kritične večeri bio obučen u pantalone i košulju i negdje sa prednje desne strane pantalona izvadio je nož i sekundarno ga rasklopio, na ovo nije uspio da reaguje, pokušao je da digne svoje ruke u visini svoje glave i da zaštiti glavu koja mu je bila izložena pošto je R. stao između njih pa mu je ostatak  tijela bio na neki način zaštićen. Ruke je digao posle prvog udarca, jačina zamaha ruke u kojoj je V. držao nož bila je jako velika, okrivljeni je nož držao u stisnutoj pesnici s tim što mu je oštrica bila suprotno od palca, zamahivao je u pravcu njegovog lica, tako što je naprijed išla pesnica a za njom nož. Kritične večeri nije pokušavao da pobjegne od V.a jer nije imao kad, a istog nije ni jednom udario. Ne zna zašto je R. izašao iz vozila, on ga nije pozvao, pretpostavlja iz bezbedonosnih razloga pošto je znao kakav je V.. Čini mu se da je R. odmah izašao iz vozila mada nije siguran i misli da je posle dvije sekunde do njega i V.a stigao R..</span>
</p>
<p class="p5">
<span>	</span>
</p>
<p class="p5">
<span>	U završnoj riječi branilac okrivljenog B.N.advokat B. LJ.a  je istakao  da od dokaza koji terete okrivljenog B.a, postoji samo odbrana okrivljenog V.a i medicinska dokumentacija za okrivljenog V.a, međutim, okrivljenom V.u nijesu konstatovane ovrede u potiljačnom dijelu glave a okrivljeni V. je tučen i u policiji od strane inspektora V.a. Svjedok R. je u potpunosti potvrdio odbranu okrivljenog B.a,da okrivljeni V. nije govorio istinu kada je tvrdio da je od udarca B.N.pao potiljačnim dijelom na asvalt i jako udario što nije potvrđeno nalazom i mišljenjem vještaka dr S.a, a nije potvrđeno da su povrede kod optuženog B.a nastale mobilnim telefonom. Okrivljeni V. je kritičnog događaja bio u jako alkoholisanom stanju, a motiv za obračun i svađu je imao okrivljeni V. jer ga je djevojka ostavila pa je u alkoholisanom stanju ljubomoran na okrivljenog B.a i istog napao. Vještak S. je bio decidan da povrede okrivljenom B.u nijesu mogle nastati dejstvom mobilnog telefona. Tražio je da sud okrivljenog B.a oslobodi od optužbe. </span>
</p>
<p class="p5"></p>
<p class="p5">
<span>	U završnoj riječi okrivljeni B.N.a je  u potpunosti usvojio završnu riječ svog branioca.</span>
</p>
<p class="p5">
<span>	</span>
</p>
<p class="p7">
<span>Radi utvrdjivanja odlučnih činjenica i donošenja pravilne i zakonite odluke sud je izveo sledeće dokaze: saslušao  svjedoke B.N.u, i R.S.a, na saglasan predlog stranaka pročitao iskaz svjedoka O.M.a sa zapisnika pred ODT-om iz Bijelog Polja KT. br.381/11-2 od 27.09.2011 godine, izvršio uvid u medicinsku dokumentaciju izdatu na ime oštećenog B.N.i to: izvještak ljekara jedinice za HMP Mojkovac od 31.07.2011 godine, izvještaj ljekara specijalite JZU Opšta bolnica B. Polje br. 6283 od  31.07.2011 godine, uput ljekara specijaliste Doma zdravlja Mojkovac br. 1996 od 01.08.2011 godine, sa potvrdom o potrebi putovanja u cilju ostvarivanja zdravstvene zaštite, u zapisnik UP Ispostavve Mojkovac od 31.07.2011 godine. o ispitivanju alkohola u organizmu za okrivljenog  V. Z.a,pročitao nalaz i mišljenje vještaka medicinske struke dr S. M.a od 04. 10. 2011 giodine dat na zapisniku o saslušanju vještaka pred zamjenicom ODT-a iz Bijelog Polja Kt. br. 381/11-2, pročitao pojašnjenje nalaza istog vještaka sa zapisnika o glavnom pretresu od 23.01.2012 godine, izvršio uvid u medicinsku dokumentaciju izdatu na ime V. Z.a i to: izvještaj ljekara specijaliste JZU Opšta Bolnica Bijelo Polje br. 6286 od 31.07.2011 godine, izvještaj ljekara specijaliste JZU Opšta Bolnica Bijelo Polje br. 6284 od 31.07.2011 godine, izvještaj ljekara specijaliste JZU Opšta Bolnica B. Polje br. 6290 od 31.07.2011 godine i izvještaj ljekara specijaliste JZU Doma zdravlja B.D.Mojkovac br. 190 od 01.08.2011 godine, pročitao nalaz i mišljenje vještaka dr S. M.a od 30.01.2012 godine, pročitao pojašnjenje istog vještaka sa zapisnika o glavnom pretresu od 22.06.2012 godine, izvršio uvid u fotografije okrivljenog B.a, izvršio uvid u izvod iz KE na ime okrivljenog V.a, izvršio uvid u izvod iz KE za okrivljenog B.a.  </span>
</p>
<p class="p3"></p>
<p class="p5">
<span>	Cijeneći odbrane okrivljenih dokaze pojedinačno i u medjusobnoj vezi, a shodno čl. 370 Zakonika o krivičnom postupku, sud je utvrdio činjenično stanje i na osnovu istog zaključio da je okrivljeni V. Z.o izvršio krivično djelo laka tjelesna povreda iz čl. 152. st.2. u vezi st.1. Krivičnog zakonika, stavljeno mu na teret optužnim predlogom ODT-a iz Bijelog Polja Kt. br.381/11-2 od 05.12.2011 godine a da je okrivljeni B.N.a izvršio krivično djelo laka tjelesna povreda iz čl.152. st.1. Krivičnog zakonika, za koje je okrivljeni V. Z.o u svojstvu oštećenog na glavnom pretresu od 10.12.2012 godine shodno čl.60 Zkp-a, preuzeo gonjenje nakon što je ODT odustao od optužbe  i da su za ista krivi. </span>
</p>
<p class="p5"></p>
<p class="p5">
<span>	Navode iz odbrane okrivljenog V.a ''da on kritičnog događaja nije udarao nožem okrivljenog B.a'' kao i navode iz odbrane okrivljenog B.a ''da on kritičnog događaja nije udarao okrivljenog V.a'', sud je cijenio kao isključivo usmjerene na izbjegavanje sopstvene krivice, te iste nije prihvatio, jer su obezvrijeđene izvedenim dokazima u toku postupka. </span>
</p>
<p class="p5"></p>
<p class="p5">
<span>	Naime, iz iskaza R.S.a datog u toku istražnog postupka proizilazi: da je  30.07.2011 godine, radi kao konobar i to u drugoj smjeni u kafiću ''Urošev grad''.B.N.a je u istom kafiću radio kao konobar, tog dana u prvoj smjeni i dogovorili su se pošto je B. bio u gradu da se zajedno vrate kući. Oko 00,30 h krenuli su kolima B.N.a sa njima u vozilu bila je  B.eva djevojka B.N.a. Na Trgu LJ.a B.a, B. je zaustavio vozilo i izašao iz njega, a tada je i on izašao iz vozila i primijetio da B. priča sa V. Z.om, pošto je stajao na metar od njih dvojice, čuo je da B. upozorava V.a da više na mobilni telefon ne šalje poruke njegovoj djevojci N.. B. je to kazao mirno, bez podizanja tona i galame, a V. je stavio B.u ruke na grudi i rekao mu ''ko si ti, da ti ja ne šaljem poruke, donijeću bazuku od kuće da ti iscijepam glavu, imam nož kod sebe''. Tada je V. izvadio nož na rasklapanje, čije je sječivo bilo dugačko oko 10 cm. misli da je nož izvadio iz desnog džepa pantalona a zatim je počeo da udara B.a po glavi. On je istog momenta pokušao da odvoji V.a od B.a, tako što je pokušao da ih odgura jednog od drugog ali je V. ipak uspio nekoliko puta da udari B.a prije nego što ih je on razdvojio. Dok ih je razdvajao V. je  zakačio njegovu majicu nožem i iscijepao je. Kada  je  uspio da razdvoji V.a i B.a, primijetio je da je B. od zadobijenih udaraca sav krvav, a tada je naišao O.M. koji se ponudio da ih prebaci do Doma zdravlja. Dok su bili u Domu zdravlja, došao je inspektor V., kojeg je dežurna doktorica obavijestila o tome da ima pacijenta sa povredama iz tuče. Na glavnom pretresu od 23.01.2012 godine,dodao je da ne zna šta je B. pio kritične večeri, preko telefona se čuo sa B.em koji je već bio u gradu i dogovorili se da zajedno idu kući. U toku vožnje  B. se nije žalio na V.a, niti ga je pominjao. V. je u desnoj ruci držao nož, oštrica je bila okrenuta na dolje i stranom noža je udarao B.a u predjelu glave i to preko njega kada je on pokušavao da interveniše. B. nije imao mogućnosti da bježi, jer je V. izvadio nož u toku razgovora i odmah počeo da udara B.a i to tri do četiri puta prije nego što je on stao između njih a poslije toga još nekoliko puta, s tim što se sa sigurnošću ne može izjasniti o broju udaraca.  B. nije udarao V.a niti je V. padao. Kad se ovo dešavalo osim njih trojice na ulici nije bilo drugih lica i nije mogao primijetiti da li su B. i V. pijani. Na glavnom pretresu od 10.12.2012 godine, dodao je  da je kritične večeri B. bio obuven u patike ''najke'' to su bile lagane platnene patike, sa tankim gumenim đonom. Po B.evom izlasku iz vozila iz radoznalosti je izašao i on da vidi o čemu se radi, prije ovog događaja poznavao je V. Z.a a sa B.em je kolega i sa njim se družio. Mojkovac je mali grad, vjerovatno se svi znaju iz viđenja, tako da su se B. i V. poznavali prije kritičnog događaja. Njemu nije poznato da su njih dvojica prije ovog događaja imali neki sukob, ne sjeća se da je B. iz vozila u pokretu nešto pričao sa V.em i ne sjeća se tog razgovora neposredno prije zaustavljanja vozila. Prije zaustavljanja vozila on na ulici nije primijetio V.a, njega je vidio tek kad je B. zaustavio vozilo. Misli da B. nije ništa komentarisao, kada je zaustavio vozilo i izašao. V.a je primijetio pri izlasku iz vozila, prišao je do njih dvojice, kada je stigao oni su pričali tri četiri sekunde. Kada je stigao do njih V. je u tom momentu stajao, on je prišao i stao ne direkno između B.a i V.a a malo bočno između njih, to je bio trougao i ne može se izjasniti ko je bio bliži V.u, on ili B.. U tom momentu između V.a i B.a nije bilo svađe. V. je pričao povišenim tonom a B. normalnim tonom. Prihvatajući navode iz odbrane okrivljenog V.a koji se odnose na to da ga je kritičnog događaja B. udario pesnicom u predjelu glave a potom i nogama dok je ležao na asvaltnoj podlozi i s njima u vezi medicinsku dokumentaciju izdatu na njegovo ime,te nalaz i mišljenje vještaka dr S.a, sud navode iz iskaza ovog svjedoka '' kritičnog događaja B. ničim nije udario V.a'' nije prihvatio i iste je cijenio kao date u cilju olakšavanja krivično pravnog položaja okrivljenog B.a. Ostale navode iz iskaza ovog svjedoka, sud je prihvatio jer su kao logične i uvjerljive, potvrđene navodima iz odbrane okrivljenog B.a, medicinskom dokumentacijom izdatom na njegovo ime i s njom u vezi nalazom i mišljenjem vještaka sudske medicine  dr S.a.</span>
</p>
<p class="p5"></p>
<p class="p5">
<span>	Iz iskaza svjedokinje B.N.e datog u toku istražnog postupka proizilazi da je V. Z.o njen bivši momak  koji ju je u avgustu 2011 godine, poslao tri poruke na mobilni telefon. O svakoj poruci je obavijestila sadašnjeg momka B.N. a na treću poruku V.u su zajedno odgovorili porukom da to više ne radi,odnosno da joj ne šalje poruke. Dana 30.07.2011 godine, V. joj je poslao  i četvrtu poruku sadržine '' proljepšala si se, ako slučajno propričaš samnom pozivam te da idemo za Ameriku pošto ja za dvadeset dana idem''. Ova poruka je stigla u 16,39 časova i o istoj je obavijestila N.. Uveče tog dana sa drugaricama je bila u gradu, N.a je bio sa svojim društvom, pa su se dogovorili da se zajedno vrate kući. Pošli su da uzmu N.og druga R.S.a, pa su se zatim negdje oko ponoći ili malo kasnije prolazili kroz centar grada i naišli na V.a. B. je zaustavio vozilo i izašao pretpostavlja da je imao namjeru da sa V.em popriča oko poruka. Ona je ostala u vozilu i nije izlazila a iz vozila je izašao N. drug, R.. Oni su stajali iza vozila pa nije primijetila šta se napolju dešava. Nakon nepun minut pojavio se N.a koji je bio krvav a O.M. koji se tu slučajno zatekao ušao je u vozilo i poveo ih do Bolnice. Na glavnom pretresu od 10.12.2012 godine, ostajući pri ovom iskazu dodala je da pretpostavlja da je R. kritične večeri iz vozila izašao iz bezbjedonosnih razloga zbog druga B.a. Njoj je bilo poznato da V. sa sobom nosi nož, a misli da to nijesu znali B. i R.. R. je iz vozila izašao sam, dobrovoljno, B. ga nije zvao, izašao je nekih pet do šest sekundi posle B.a. Ona nije vidjela sukob između V.a i, B.a sjedjela je na mjesto suvozača a radnja se dešavala dva tri metra iza vozila. Kritični događaj nije vidjela samo je na kraju primijetila da je B. krvav. V. je porukom bio opomenut da joj ne šalje poruke a predmtna poruka koju je dobila od V.a nije bila uvredljive prirode. Prije nekih tri godine počela je da se zabavlja sa V.em sa kojim je bila u vezi godinu dana, ta veza je zatim prekinuta pa je ona nekih pola godine prije kritičnog događaja počela da se zabavlja sa B.em sa kojim je i sada u vezi. Zbog povreda koje je imao u predjelu glave i zbog krvi B. kritične večeri nakon ovog događaja nije bio u stanju da vozi, pa je iz tog razloga njegovo vozilo odvezao O.. Vozilo u kojem je ona bila kritične večeri, nema unutra neprovidne folije, stakla su normalne boje, ona je smatrala da će razgovor između V.a i B.a biti normalan, pošto je B. s namjerom da normalno popriča s V.em izašao iz auta pa ona iz tog razloga iz vozila nije gledala u njihovom pravcu. Sve je to kratko trajalo i za vrijeme dok se to dešavalo ona je slušala muziku u vozilu i bila okrenuta u suprotnom pravcu od mjesta događaja. Nije izlazila iz vozila ni u momentu kada je kritični događaj završen i kada su u vozilo ušli na mjesto vozača O., a B. i R. na zadnje sjedište. R. je skinuo svoju majicu i zbog krvi koja je točala B.u niz lice i kapala po nogama zamotao mu je oko glave. Nije obraćala pažnju i ne zna gdje je kritičnog događaja otišao V. a kritične večeri B. je bio obuven u patike ''makserice''. Iskaz ove svjedokinje sud je u potpunosti prihvatio s tim što iz istog iskaza nije mogao utvrditi bitne činjenice vezane za kritični događaj.</span>
</p>
<p class="p5"></p>
<p class="p5">
<span>	Iz nalaza i mišljenja vještaka medicinske struke dr S. M.a datog na zapisniku o saslušanju vještaka pred zamjenicom ODT-a iz Bijelog Polja KT-br.381/11-2 od 04.10.2011 godine, proizilazi da su na ime V. Z.a priloženi ljekarski izvještaj specijalista interne medicine neurologije i hirurgije Bolnice u Bijelom Polju od 31.07.2011 godine, izvještaj ljekara stomatologa Doma Zdravlja u Mojkovcu od 01.08.2011 godine, kao i potvrda specijaliste Medicine rada od 02.11.2011 godine. Iz ove potvrde proizilazi da se izdaje na lični zahtjev a povodom pregleda V.a koji je obavljen u toj ustanovi dana 31.07.2011 godine, kojom prilikom se isti žalio na glavobolju i nesvjesticu, na bolove u predjelu vrata, lijeve polovine grudnog koša i lijeve nadlaktice. Klinički je bio vidljiv otok i ugrizna rana na gornjoj usni, kao i krvni podliv u lijevoj polovini grudnog koša, bez bližeg opisa. V. je istog dana pregledan od strrane hirurga, kojom prilikom je naveo da je povrijeđen u tuči, a klinički bio vidljiv otok iznad lijeve obrve, modrica na desnoj strani lica 1x1 cm, oguljotina na uglu usana sa desne strane a osim toga postojala je bolna osjetljivost na pipanje u lijevoj polovini grudnog koša. Na pregledu kod interniste V. se  žalio na glavobolju i bolove u grudnom košu i tom prilikom je bio vidljiv krvni podliv na leđima u visini petog rebra, kao i na lijevoj nadlaktici bez bližeg opisa. V. je pregledan 01.08.2011 godine od strane stomatologa, kojom prilikom je utvrdjeno da postoji prelom zuba 21. druge klase (pelom gleđi i dentina). Po vještaku navedene povrede pojedinačno i zbirno spadaju u laku tjelesnu povredu i najvjerovatnije su  nastale od udaraca tupo tvrdim predmetom ili tupo tvrdom mehaničkom silom i povrede na licu i usni mogle su nastati od udaraca otvorenom šakom, pesnicom i drugim tupo tvrdim predmetom. Dok su povrede u predjelu grudnog koša i lijeve nadlaktice u vidu krvnih podliva praćene bolnom osjetljivošću na pipanje, mogle nastati na dva načina i to od udaraca tupo tvrdim predmetom u predjelu grudnog koša, u šta spada udarac nogom obuven u obuću, a takođe su mogle nastati prilikom pada i udara u neku tupo tvrdu površinu. Pojašnjavajući nalaz na glavnom pretresu od 23.01.2012 godine, vještak je u potpunosti ostao pri  nalazu od 04.10.2011 godine u odnosu na  povrede kod okrivljenog V.a. Prihvatajući navode iz odbrane okrivljenog V.a, u dijeluu odbrane koji se odnosi na to da ga je kritičnog događaja B. udarao pesnicom u glavu, a potom dok je ležao na betonskoj podlozi, nogama obuvenim u obuću u predjelu leđa, i s njima u vezi medicinsku dokumentaciju izdatu na ime okrivljenog V.a, sud je u potpunosti prihvatio nalaz i mišljenje vještaka medicinske struke dr S.a, sud je u potpunosti prihvatio kao  realne i objektivne, date po osnovu činjenica konstatovanih u medicinskoj dokumentaciji izdatoj na ime okrivljenog V.a, kao objektivnog pokazatelja povreda kod istog po pravilima struke i nauke.</span>
</p>
<p class="p5"></p>
<p class="p5">
<span>	Iz nalaza i mišljenja vještaka sudske medicine dr S.a od  30.01.2012 godine, proizilazi da su za okrivljenog  B.N. priloženi izvještaj ljekara za HMP Mojkovac, od 31.07.2011 godine, u kom su povrede opisane '' posjekotina: brada duga 5 cm, duboka oko 5 cm. u korenu nosa iznad levog uha duga 5 cm. i navedena dijagnoza na latinskom koja u prevodu znači rezne rane glave, i izvještaj ljekara specijaliste Opšte bolnice B. Polje od 31.07.2011 godine, u kom su povrede opisane: ''posjekotina u predjelu brade po lijevoj strani duga 5. cm. duboka ... Posjekotina na korijenu nosa pola cm.posjekotina poglavine iznad lijevog uva duga 5.cm. duboka linijska ogrebotina na licu desno  3 cm.ogrebotina pola cm. lateralno od desnog oka. U spisima se nalazi fotodokumentacija iz koje se ustanovljuje postojanje: rane lijeve strane brade, sa pojedinačnim hiruškim šavovima dužine oko 5 cm. oguljotina korijena nosa, promjera oko 5x0,2 cm., oguljotina unutrašnjeg ugla desnog oka promjera oko 4x0,2 cm., oguljotina desne strane čela promjera oko 5x0,2 cm, oguljotina kosmatog dijela glave lijevo zaušno promjera oko 8 x 0,4 cm. Vještak je mišljenja da je B.N.a kritičnog događaja dobio rezne rane u predjelu desne strane čela, unutrašnjeg ugla desnog oka, korijena nosa, lijevog zaušnog predjela i u predjelu lijeve polovine brade. Navedene povrede posledica su višekratnog dejstva oštrice zamahnutog mehaničkog oruđa (Nož), na odgovarajuće predjele tijela) (glave). Ove povrede po vještaku pojedinačno i zbirno predstavljaju laku tjelesnu povredu.Pojašnjavajući svoj nalaz na glavnom pretresu od 22.06.2012 godine, vještak S. je istakao da povrede B.N.i nijesu nanijete nikakvim dijelom mobilnog telefona, nego su mogle nastati oštricom zamahnutog mehaničkog oružja - noža. Vještak je isključio svaku mogućnost da su povrede kod B.N.posjedica djelovanja djelova mobilnog telefona, pa i da je kako je to V. Z.o tvrdio povrede B.u, nanio rasklopljenim mobilnim telefonom odnosno djelovanjem metalne maske mobilnog telefona na predio lica. Rana u predjelu lijeve polovine brade kod V. Z.a je posledica dejstva sile jačeg intenziteta i ta rana je duboka, a iz foto dokumentacije i medicinske dokumentacije ne može se utvrditi da li je ta rana bila do kosti brade. Nalaz i mišljenje ovog  vještaka i pojašnjenje sa glavnog pretresa, sud je u potpunosti prihvatio, kao realne i objektivne, po osnovu činjenica konstatovanih u medicinskoj dokumentaci izdatoj na ime B.N.kao objektivnog pokazatelja povreda kod B.a po pravilima struke i nauke.</span>
</p>
<p class="p5"></p>
<p class="p5">
<span>	Okrivljeni B. se branio da kritičnog događaja nije udarao okrivljenog V.a što je tvrdio i svjedok R., međutim to je demantovano odbranom okrivljenog V.a, medicinskom dokumentacijom izdatom na ime okrivljenog V.a i s njom u vezi nalazom i mišljenjem vještaka medicinske struke dr S.a. Okrivljeni B. je tvrdio da su V.u opisane povrede nanijete kritične večeri i to nakon kritičnog događaja u zgradi policije u Mojkovcu od strane policajca V.a. Okrivljeni V. nije sporio da ga je policajac V. u zgradi policije nakon događaja ''nabo'' nekoliko puta vrhom od pendreka u predio lijeve sise odnosno srca, no kako je kod V.a prema medicinskoj dokumentaciji opisano više povreda i to u različitim djelovima tijela, to je sud prihvatio navode iz njegove odbrane da mu je povrede u predjelu lica kao i povrede u predjelu leđa nanio okrivljeni B..</span>
</p>
<p class="p5"></p>
<p class="p5">
<span>	 U konačnom za slučaj da je okrivljenog V.a kritične večeri udarao samo policajac V. a ne i okrivljeni B. jedino logično i životno bi bilo da V. V.a prijavi za nanijete tjelesne povrede. Međutim u medicinskoj dokumentaciji izdatoj na ime V.a sadržano je da se isti javlja na pregled zbog povreda koje je po njegovom kazivanju ''zadobio u tuči'' a ne u stanici policije.</span>
</p>
<p class="p5"></p>
<p class="p5">
<span>	Iz izvedenih dokaza proizilazi da su oba okrivljena u različitim periodima bili u vezi ''momak djevojka'' sa B.N.om, i to okrivljeni V. se sa istom zabavljao nekih godinu dana kada je ta veza prije dvije godine prekinuta a pola godine prije kritičnog događaja B.N.a je započela vezu sa okrivljenim B.em koja veza i sada traje. Okrivljeni V. nije sporio da i dalje ima emocija prema B.N.i da je s istom želio da se pomiri iz kog razloga joj je i slao poruke peko mobilnog telefona, o kojim porukama je B.a upoznala sadašnjeg momka B.a. Po ocjeni suda ove okolnosti su kod okrivljenog B.a prouzrokovale osjećaj ljubomore te je na strani istog kritične večeri postojao motiv da da u gradu ''pronađe'' okrivljenog V.a i da sa njim ''raspravi'' poslatu poruku. U suprotnom  B. ili B.a su policiji u Mojkovcu mogli prijaviti ovo uznemiravanje porukama od strane V.a. Pa je sud stanovišta da je u početnoj fazi kritičnog događaja nakon što je primijetio V.a B. zaustavio vozilo, izašao iz istog i uputio se ka V.u sa željom da se sa njim fizički obračuna koju želju je i ostvario udarajući V.a pesnicama u predjelu glave te je u odnosu na V.a postupao kao napadač. U daljem razvoju kritičnog događaja V. je oboren B.evim udarcima pao na betonsku podlogu, i tada je B.ev napad prestao. V. se potom pridigao izvadio iz džepa nož dužine sječiva 10 cm uhvatio rukohvat istog u stisnutu pesnicu i počeo da udara B.a ovim nožem u predjelu glave, držeći ga istovremeno drugom rukom. Te je u ovoj fazi kritičnog događaja okrivljeni V. postupao kao napadač. Imajući u vidu na glavnom pretresu primijećene očigledne razlike u fizičkoj konstituciji visini i težini između okrivljenih B.a i V.a i to u korist okrivljenog V.a, po ocjeni suda napad okrivljenog B.a okrivljeni V. mogao je odbiti rukama i nogama bez upotrebe bilo kakvog sredstva ili pak predmeta. Sa navedenih razloga imajući u vidu karakter upotrijebljenog sredstva (nož dužine sječiva 10 cm)  kao i okolnost da je V. fizički krupniji i snažniji od okrivljenog B.a te da je napad okrivljenog B.a bio prestao, po ocjeni suda okrivljeni V. se sa uspjehom ne može pozivati da je kritičnog događaja postupao u nužnoj odbrani niti u njenom prekoračenju.</span>
</p>
<p class="p5"></p>
<p class="p5">
<span>	Po ocjeni suda motiv za fizički obračun kritične večeri imala su oba okrivljena, okrivljeni B. ''zaslijepljen'' ljubomorom zbog V.eve poruke a okrivljeni V. koji nije mogao da se pomiri sa tim da nije u vezi sa B.om prema kojoj i dalje ima emocije i želju da obnovi vezu.</span>
</p>
<p class="p5">
<span>	Navodi iz odbrane okrivljenog V.a da je kritičnog događaja okrivljenog B.a udarao ivicom poklopca mobilnog telefona, nijesu potvrđeni ni jednim izvedenim dokazom a u pravcu toga da povrede okrivljenom B.u u predjelu glave opisane kao rezne rane nijesu mogle biti nanijete ni jednim dijelom mobilnog telefona izjasnio se i vještak S., te je u tom dijelu sud prihvatio navode iz odbrane okrivljenog B.a i navode iz iskaza svjedoka R.a da je kritičnog događaja okrivljeni  V. nožem u predjelu glave udarao okrivljenog B.a.</span>
</p>
<p class="p7"></p>
<p class="p7">
<span>Iz izvedenih dokaza sud je utvrdio činjenično stanje da je okrivljeni V. Z.o dana 31.07.2011 godine, oko 00,30 h, u Mojkovcu, na Trgu LJ.a B.a, ispred zgrade Pošte,, lako tjelesno povrijedio oštećenog B.N., na način što ga je, u momentu kada ga je oštećeni zamolio da više ne uznemirava njegovu djevojku B.N., slanjem poruka na mobilni telefon, izvadio nož na rasklapanje dužine sječiva od oko 10 cm, koje sredstvo je podobno da tijelo teško povrijedi ili zdravlje teško naruši, i nekoliko puta ga udario u predjelu glave i lica, kojom prilikom mu je nanio povrede u vidu posjekotine kože u predjelu brade po lijevoj strani dužine oko 5 cm, posjekotine kože na korijenu nosa dužine oko 0,5 cm, posjekotine poglavine u kosmatom dijelu glave iznad lijevog uha dužine 5 cm, linijske ogrebotine na koži lica sa desne strane dužine 3 cm i ogrebotine kože pored desnog oka dužine 0,5 cm, </span>
</p>
<p class="p7"></p>
<p class="p7">
<span> Postupajući na opisani način okrivljeni V. je ovakvim svojim ponašanjem ostvario bitna obilježja krivičnog djela laka tjelesna povreda iz čl.152. st.2. u vezi st.1. Krivičnog zakonika, pri čemu je bio svjestan da je nož dužine sječiva od oko 10 cm, sredstvo podobno da tijelo teško povrijedi ili zdravlje teško naruši, pa udarajući istim okrivljenog B.a u predjelu glave, je takođe bio svjestan da istom može nanijeti povredu što je i htio te je krivično djelo izvršio sa direktnim umišljajem i za isto je kriv. </span>
</p>
<p class="p7"></p>
<p class="p7">
<span>Iz izvedenih dokaza sud je utvrdio činjenično stanje da je okrivljeni B.N.a istog dana i na istom mjestu i u isto vrijeme kao pod tačkom jedan dispozitiva presude, lako tjelesno povrijedio oštećenog  V. Z.a, na način što ga je u momentu kada je oštećeni priznao da je on slao poruke na mobilni telefon B.N., udario pesnicom u predjelu usta, od kojeg udarca je oštećeni pao na asfalt i udario glavom od isti, nakon čega ga je okrivljeni nogama izudarao u predjelu leđa, stomaka i rebara, kojom prilikom mu je nanio povrede u vidu otoka iznad lijeve obrve, krvnog podliva u predjelu lica sa desne strane veličine 1x1 cm, nagnječenja gornje usne, oguljotine na uglu usana sa desne strane, preloma prvog zuba u gornjoj vilici sa lijeve strane, krvnog podliva u visini petog rebra sa lijeve strane, krvnog podliva na lijevoj polovini grudnog koša i krvnog podliva na lijevoj nadlaktici.</span>
</p>
<p class="p5"></p>
<p class="p7">
<span>Postupajući na opisani način okrivljeni B. je ovakvim svojim ponašanjem ostvario bitna obilježja krivičnog djela laka tjelesna povreda iz čl.152. st.1. Krivičnog zakonika, pri čemu je bio svjestan da udarajući pesnicama i nogama okrivljenog V.a istom može nanijeti povrede što je htio te je krivično djelo izvršio sa direktnim umišljajem i za isto je kriv. </span>
</p>
<p class="p9">
<span>	</span>
</p>
<p class="p5">
<span>	Odlučujući u pogledu vrste i visine krivične sankcije, a cijeneći sve okolnosti iz čl. 42 Krivičnog zakonika, sud je kod okrivljenog V. Z.a od olakšavajućih okolnosti našao da se radi o mlađem licu, koji se u toku postupka korektno držao, a od otežavajućih okolnosti, sud je cijenio njegovu raniju osuđivanost pri čemu je imao u vidu da je okrivljeni osuđivan za nesrodno krivično djelo, pa cijeneći sve olakšavajuće i otežavajuće okolnosti sud je istog osudio na kaznu zatvora od 2 (dva) mjeseca, smatrajući se da će se istom kaznom dovoljno uticati na okrivljenog da ubuduće ne vrši krivična djela da će se ostvariti svrha kažnjavanja iz čl. 32 Krivičnog zakonika, u pogledu specijalne prevencije, i da će izrečena zatvorska kazna uticati na ostale potencijalne izvršioce  da ne vrše ova i slična krivična djela, i da će se na taj način ostvariti ciljevi generalne prevencije. U smislu čl.51 Krivičnog zakonika, okrivljenom V.u je u izrečenu zatvorsku kaznu uračunato i vrijeme od 6 /šest/ sati provedeno u Ispostavi policije Mojkovac dana 31.07.2011 godine, u periodu od 02,30 h do 08,30 h po rješenju o zadržavanju iste ispostave br. 33-246-69/11 od 31.07.2011 godine.</span>
</p>
<p class="p5"></p>
<p class="p5">
<span>	Odlučujući u pogledu vrste i visine krivične sankcije, a cijeneći sve okolnosti iz čl. 42 Krivičnog zakonika, sud je kod okrivljenog B.N.od olakšavajućih okolnosti našao da se radi o mlađem  neosuđivanom licu, koji se u toku postupka korektno držao, pa u nedostatku otežavajućih okolnosti, sud je stanovišta da su ispunjeni uslovi za izricanje uslovne osude, kojom je okrivljenom utvrdio kaznu zatvora od 30 (trideset) dana, sa odgovarajućim rokom provjeravanja od 2 (dvije) godine, smatrajući da će se istom postići svrha izricanja uslovne osude iz čl.52.st.2.KZ-a, i dovoljno uticati na okrivljenog da više  ne vrši krivična djela. Istovremeno je okrivljenom ukazano na značaj uslovne osude i mogućnost njenog opoziva. </span>
</p>
<p class="p5"></p>
<p class="p5">
<span>	Shodno čl. 226 Zakonika o kivičnom postupku, odlučeno je da okrivljeni plate sudu na ime paušala iznose od po 50,00 €, imajući u vidu složenost i trajanje krivičnog postupka, te imovinske prilike okrivljenih, u odnosu na ostale troškove postupka sud je  shodno čl. 229 Zakonika o krivičnom postupku okrivljene solidarno obavezao da plate iste u ukupnom iznosu od 545,50 €, koji troškovi se odnose na vještačenje po vještacima medicinske struke dr Čukić u iznosu od 110,00 €, dr S.a u iznosu od 115,50 €, i dr S.a u iznosu od 320,00 €</span>
</p>
<p class="p5"></p>
<p class="p5">
<span>	Okrivljeni V. je kao oštećeni u odnosu na okrivljenog B.a  radi ostvarivanja imovinsko pravnog zahtjeva upućen na parnični postupak, a okrivljeni B. je kao oštećeni u odnosu na okrivljenog V.a radi ostvarivanja imovinsko pravnog zahtjeva takođe upućen na parnični postupak a sve prednje u smislu  čl. 239 Zkp-a.</span>
</p>
<p class="p7"></p>
<p class="p5"></p>
<p class="p8">
<span>	</span><span class="s2">Iz iznijetih razloga shodno čl. 374 Zakonika o Krivičnom postupku, odlučeno je kao u izreci presude.</span>
</p>
<p class="p5"></p>
<p class="p10">
<span>	 </span>
</p>
<p class="p2">
<span>OSNOVNI SUD U BIJELOM POLJU</span>
</p>
<p class="p2">
<span>Dana  10. 12. 2012 . godine</span>
</p>
<p class="p5"></p>
<p class="p3"></p>
<p class="p5">
<span>ZAPISNIČAR,							    S U D I J A</span>
</p>
<p class="p5">
<span>Koviljka Lješnjak 				          		               Dragan Mrdak </span>
</p>
<p class="p5">
<span>	</span>
</p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p5">
<span>ZAPISNIČAR,			 		           S U D I J A  </span>
</p>
<p class="p5">
<span>Koviljka Lješnjak s.r.					Dragan Mrdak s.r.</span>
</p>
<p class="p5"></p>
<p class="p5">
<span class="s3">PRAVNA POUKA:</span><span> Nezadovoljna stranka		Za tačnost otpravka,</span>
</p>
<p class="p5">
<span>ima pravo žalbe, u roku od 8 (osam) 		          Namještenik suda,</span>
</p>
<p class="p5">
<span>dana, od dana prijema presude, putem ovog		________________</span>
</p>
<p class="p5">
<span>suda za VIŠI SUD U BIJELOM POLJU. </span>
</p>
<p class="p5"></p>
<p class="p5"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p11"></p>
<p class="p11"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt;font-family:'Arial'}
.span2{color:#FF0000;font-size:12pt;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p>&nbsp;</p>
<p>&nbsp;</p>
<p>
<span></span><span class="span1"> </span>
</p>
<p>
<span class="span1"></span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">U IME CRNE GORE </span>
</p>
<p style="text-align:right">
<span class="span1">K.br.97/15/15</span>
</p>
<p>
<span class="span1">OSNOVNI SUD U KOTORU, kao nadležni prvostepeni krivični sud, po sudiji Danijeli Samardžić, uz učešće zapisničara Aleksandre Čolan, u krivičnom predmetu protiv okrivljenog Z.N. zbog krivičnog djela teške krađe iz čl. 240. st.1. tač.1. Krivičnog zakonika, koji se vodi po optužnici ODT-a Kotor </span><span class="span1">... od 19.03.2015 godine, nakon održanog glavnog i javnog pretresa dana 14.05.2015 godine u prisustvu Zamjenika ODT-a Kotor Tanje Čolan Deretić, okrivljenog Z.N. i i njegovog branioca po službenoj dužnosti adv. B.G. dana 15.05.2015 godine donio je i javno objavio sledeću </span>
</p>
<p style="text-align:center;">
<span class="span1">P R E S U D U </span>
</p>
<p>
<span class="span1">Okrivljeni Z.N. stalno nastanjenog u U.u T.državljanina R. S. prehrambenog tehnoloha, neoženjenog, bez djece, sa završenom SSS, srednjeg imovnog stanja, ranije neosuđivanog, protiv kojeg se navodno ne vodi krivični postupak za neko drugo krivično djelo, </span>
</p>
<p style="text-align:center;">
<span class="span1">K r i v  j e </span>
</p>
<p>
<span class="span1">Što je, </span>
</p>
<p>
<span class="span1">Dana 13.10.2014.g. oko 03,45h u Kotoru, zajedno sa još jednim za sada neidentifikovanim licem, u namjeri da prisvajanjem tuđih pokretnih stvari za sebe pribavi protivpravnu imovinsku korist, obio prodajni objekat koji posluje u okviru PC B. na način što su podesnim sredstvom djelovali na ulazna vrata objekta, ušli u isti i iz unutrašnjosti oduzeli lap topove i to: Asus X553M, vrijednosti 360,00€, Toshiba C55-A-19K, vrijednosti 399,00€, Asus X550C, vrijednosti 330,00€, Acer E1-510-35204G50MNHH, vrijednosti 325,00€, HP 250G, vrijednosti 390,00€; tablet uređaje i to: Vivax tablet TPC-91203G Dual SIM, vrijdnosti 157,00€ i Vivax tablet TPC-9150, vrijednosti 110,00€; punjače za lap-top i to: HP 65W (19,5V; 3,33A) – 3 komada, vrijednosti 165,00e, Toshiba (19V, 4,74A) – 3 komada, vrijednosti 165,00€, ASUS (19V, 3,4A) – 2 komada, </span><span class="span1">vrijednosti 110,00€, Fujitsu Siemens (19V, 3,16A) – 2 komada, vrijednsoti 110,00€ i Acer (19V,3,42A) – 1 komad, vrijednosti 55,00€; torbe za laptop i tablet – FSC Lady Vogue 14,1, vrijednosti 17,00€, Targus Pink 10-11,6“ RevSkin+Mouse vrijednosti 13,90€, torba za lap top univerzalna 15,6“, vrijednosti 17,00€, MSI LB-04 15,6“, vrijednosti 13,50€, MSI LB-02 15,6“, vrijednosti 14,50€ MSI Note-01 15,6“ – 2 komada, vrijednosti 19,80€, MS TBL-01 10,2“ – 2 komada, vrijednosti 24,00€, MSI TBL-06 7,8“, vrijednosti 9,90€, MSI TBL-07 10,1“, vrijednosti 9,90€, MSI TBL-09 7“, vrijednosti 7,90€, MSI TBL-10 10“, vrijednosti 9,90€; prateću kompjutersku opremu i to: prenosivi akumulator-punjač za mobilni telefon USB Genius Eco-U200, vrijednosti 26,00€, Skype telefon TN-102w/dis, vrijednosti 9,90€, set za laptop notebook set3, vrijednosti 11,50€, džojstik za PC/ PC2/PC3 trustmust 3u1dual triger, vrijednosti 37,00€, ruter wireless N300 3u1 access point/extender asus 2 komada, vrijednosti 90,00€, ruter intelient wireless 150N 3G, vrijednosti 38,00€, digitalni fotoram energy sistem P7 white, vrijednosti 45,00€, energy sistem car MP3 1204 4GB deep black (out MP3 player), vrijednosti 39,90€, kućište za hard disk sweex 2,5“ enclousure CT150 Blackberry, vrijednosti 23,00€ autodržač tablet car Blueberry universal, vrijednosti 18,50€, oprema za laptopove USB flex light LED Manhattan, vrijednosti 4,90€; slušalice i to: Sony wireless MDR-RF8 55RK Black,vrijednosti 79,00€, DJ 410 Energy sistem White, vrijednosti 19,90€, DJ 410 Energy sistem Red grey, vrijednosti 19,90€ DJ 700 porta edition Energy sistem, vrijednosti 29,90€ Lenovo P350 Red, vrijednosti 14,90€, Genius HS-G550 Blister – 2 komada, vrijednosti 56,00€, Sony Gear HP 6010, vrijednosti 15,90€ Maxell audio wild racers ice blue – 3 komada, vrijednosti 67,50€, maxell tribal bass, vrijednosti 13,90€ PHO MSI HS201 – 2 komada, vrijednosti 18,00€; zvučnike i to: Genius SP-U110, vrijednosti 8,50€, Genius SP-M120 – 2W, vrijednosti 11,50€, Genius SP-U115, vrijednosti 8,50€, Genius SP-U120 2,6W – 2 komada, vrijednosti 28,00€, SP MSI BLUR 2,0, vrijednosti 9,00€; miševe i to: Sweex notebook optical mouse, vrijednosti 7,50€, Genius net scroll 100x – 6 komada, vrijednosti 33,00€ i Genius Xscroll P/S2 G5 black –5 komada vrijednosti 27,50€; mikrofone i to: Genius MIC-01 Black i silver 10 komada, vrijednosti 35,00€, sve vlasništvo oštećenog DOO "PC BUG", kao i robu oštećenih fizičkih lica koju su isti donijeli na servis kod DOO "PC BUG" i to: 1 lapt top Asus 7“ + adapter, vrijednosti 100,00€, vlasništvo D.P. iz K. laptop HP 16,5“, vrijednosti 150,00€, vlasništvo R.H.iz K. laptop Asus EEE PC1005 10,1“, vrijednosti 120,00€ vlasništvo J. S. iz K., lap top MSI i lap top Acer 15,6“, vrijednosti 300,00€ vlasništvo S. Ć. iz Kotora, lap top HP 15,6“ i torba HP, vrijednosti 160,00€ vlasništvo R. Ž.iz K. Sony PC4+2 džojstika stara 20 dana, vrijednosti 505,00€, vlasništvo V. N. iz K.i tablet Blueberry cat 10“, vrijednosti 50,00€, vlasništvo Š.M.iz K. sve ukupne vrijednosti 5.065,40€, pri čemu je bio uračunljiv i svjestan svoga djela i njegove zabranjenosti, a čije izvršenje je htio</span>
</p>
<p>&nbsp;</p>
<p>
<span class="span1">- čime je učinio</span><span class="span1"> krivično djelo teške krađe iz čl.240. st.1. tač.1. Krivičnog zakonika</span>
</p>
<p>
<span class="span1">Pa ga sud na osnovu naprijed navedene krivično pravne odredbe te odredbi čl.2, 3, 5, 8, 13, 15, 32, 36, 42, 45 i 46 Kz-a i čl.368 i 374 Zkp-a </span>
</p>
<p>&nbsp;</p>
<p style="text-align:center;">
<span class="span1">OSUĐUJE</span>
</p>
<p style="text-align:center;">
<span class="span1"> </span>
</p>
<p>
<span class="span1">Na kaznu zatvora u trajanuju od 4 (četiri) mjeseca, u koju mu se uračunava vrijeme koje</span><span class="span2"> </span><span class="span1">je okrivljeni proveo u pritvoru a po rješenju sudije za istragu ovog suda  od 20.02.2015 godine, a koji pritvor mu je produžen rješenjem od 20.03.2015 godine i od 15.05.2015 godinem, a koji traje od 19.02.2015 godine od 21,00h i dalje.</span>
</p>
<p>&nbsp;</p>
<p>
<span class="span1">Dužan je okrivljeni na ime sudskog paušala uplatiti iznos od   55,00  eura i na ime troškova krivičnog postupka iznos od   77,00  eura, u korist budžeta Crne Gore, na žiro račun broj 832-16-52 u roku od   2 mjeseca od dana pravosnažnosti presude i dokaz o uplati dostaviti ovom sudu s pozivom na broj K.97/15/15. </span>
</p>
<p>
<span class="span1"> </span>
</p>
<p style="text-align:center;">
<span class="span1">O b r a z l o ž e nj e </span>
</p>
<p>&nbsp;</p>
<p>
<span class="span1">ODT Kotor aktom ...od 19.03.2015 godine stavilo je na teret Z.N.izvršenje krivičnog djela teške krađe iz čl.240. st.1. tač.1 Krivičnog zakonika. </span>
</p>
<p>&nbsp;</p>
<p>
<span class="span1">Okrivljeni Z.N. u toku postupka negirao je da je počinio krivično djelo koje mu se optužnicom stavlja na teret, a kako je u svojoj odbrani na zapisniku pred ODT-om Kotor od 20.02.2015 godine naveo, da bi isto dokazao spreman je i na poligrafsko testiranje, kao i na vještačenje i upoređivanje sa licem sa video zapisa kako bi se dokazalo da on nije isto, a kako to tvrde službenici UP. Pojasnio je i da je dva dana nakon kritičnog događaja napustio Crnu Goru i kako se sjeća išao je na utakmicu lige šampiona u košarci, prešao je granicu koje prilike ništa od stvari koje su pobrojane u krivičnoj prijavi nije pronađeno kod njega, a kako je dalje naveo službenici UP su uz njegovu saglasnost izvršili pretres stana u kojem boravi koje prilike takođe nijesu našli ništa od stvari koje potiču od predmetnog krivičnog djela. Tvrdio je da nije ulazio u predmetni objekat, niti oduzeo stvari iz istog, a sjeća se da je u kritično vrijeme dosta fizički radio, tako da noću nije izlazio iz kuće i molio da se to vještačenjem utvrdi. </span>
</p>
<p>
<span class="span1">U dokaznom postupku koji je proveden u cilju utvrđivanja činjeničnog stanja i krivice okrivljenog sud je proveo sledeće dokaze:  </span><span class="span1">na saglasnost stranaka pročitao iskaz ovl. predstavnika oštećenog Ž. A.sa zapisnika od 10.03.2015 godine, zapisnik o uviđaju UP Kotor od 13.10.2014 godine, izvještaj o uzorkovanju tragova sa lica mjesta UP Kotor od 13.10.2014 godine, izvršio se uvid u fotodokumentaciju UP Kotor od istog datuma, te dalje na saglasnost stranaka pročitao se nalaz i mišljenje vještaka ekonomsko finansijske struke Dinka Miloševića od 18.03.2015 godine,  nalaz i mišljenje sudskog vještaka medicinske struke dr Nemanje Radojevića od 18.03.2015 godine, izvršio uvid u CD snimak izuzet iz PC, te izvršio uvid u izvod iz kaznene evidencije za okrivljenog.</span>
</p>
<p>
<span class="span1">Nije bilo predloga za dopunu dokaznog postupka.</span>
</p>
<p>&nbsp;</p>
<p>
<span class="span1">Ovlašćeni predstavnik oštećenog Ž.A.na zapisniku pred ODT-om od 10.03.2015 godine u bitnom je navela da je izvršni direktor privrednog društva PC B.čiji je osnivač njen suprug M.Ć. Pojasnila je da ih je kritičnog dana, negdje oko 03,20h telefonom pozvala gospođa u čijoj se kući nalazi njihov prodajni objekat i servis i obavjestila ih da </span><span class="span1">je poslovni prostor koji iznajmljuju kod nje obijen, a što je njoj rekao mladić koji živi kod nje kao podstanar, koji je vidio dva lica kako izlaze iz njihovog poslovnog prostora, nose stvari i odlaze sa nekim vozilom, a koji je prema njenim navodima vidio boju i marku vozila, što je isti i rekao službenicima UP. Kako je dalje pojasnila, kada su došli na lice mjesta, nekih 20ak minuta nakon poziva zatekli su patrolu policije i od službenika UP su obavješteni da isti nijesu ušli u objekat jer čekaju inspektora, a kako on u nekom narednom periodu nije dolazio to su ona i suprug ušli u objekat i zajedno sa članovima ove patrole koja je obezbjeđivala lice mjesta, pregledali video snimak na kojem su vidjeli da su dva lica ušla u njihovu radnju i oduzeli im stvari, nakon čega su pregledali objekat i konstatovali šta im je sve oduzeto,odnosno osim njihovih oduzete su i stvari njihovih klijenata koje su bile donijete na servis, a koje stvari su pobrojane u dispozitivu presude. Na posebno pitanje odgovorila je da je ona vidjela da su vrata objekta razbijena nekim podesnim sredstvom na tri mjesta, na koji način su lica koja su oduzela stvari iz njihovog objekta ušla u isti, koji je inače zaključan i pod video nadzorom. Na posebno pitanje odgovorila je i da su onu nadoknadili štetu nekim klijentima. U ime oštećenog pravnog lica pridružila se krivičnom gonjenju i postavila je imovinsko pravni zahtjev u visini od 4.200,00 eura, koliko prema njihovoj procjenu iznosi šteta pričinjena im ovim krivičnim djelom. </span>
</p>
<p>
<span class="span1">Iz zapisnik o uviđaju UP OB Kotor od 13.10.2014 godine utvrđeno je da je isti sačinjen u vezi provale u servis kompijuterske opreme PC B.u D. sa početkom u 07,00h, na licu mjesta, tj.  predmetnoj prodavnici-servisu, veličine 38m2, prizemnog karaktera, sa zatečenim poluotvorenim ulaznim vratima od eloksirane bravarije na kojima je vidljiv trag oštećenja u predjelu brave koji je nastao upotrebom podesnog sredstvam najvjerovatnije šrafcigera. Pregledom unutrašnjosti prostorije konstatovano je da nijesu vidjivi tragovi premetačine a da sa izložbenih polica nedostaju predmeti pobrojani u dispozitivu presude a prema izjavi. A.Č.(Ž.). Na tim policam a u trenutku dolaska uviđajne ekipe nalazile su se prazne kutije računara-lap topova, a na polici kod radnog pulta, na visini oko 1.80m, nalazila se i jedna manja web kamera koja je povezana sa DVR-om. </span>
</p>
<p>
<span class="span1">Na osnovu izvještaja o uzorkovanju tragova sa lica mjesta utvrđeno je da su od strane dva NN lica upotrebom podesnog alata (najvjerovatnije šrafcigera) nasilno otvorena ulazna vrata, kuda je izvršen ulazak u unutrašnjost objekta, da nema tragova papilarnih linija, dok postoje tragovi od najvjerovatnije ruku u rukavicama sa spoljne strane po sredini desnog krila ulaznih vrata u blizini brave i spoljnje strane po sredini lijevog krila ulaznih vrata u blizini brave, te da su u unutrašnjosti objekta vidljivi tragovi djelimične premetačine. </span>
</p>
<p>
<span class="span1">Uvidom u fotodokumentaciju UP OB Kotor od 13.10.2014 godine utvrđen je izgled lica mjesta, unutrašnjost prodavnice, visina i širina ulaznih vrata sa mehaničkim oštećenjem na lijevom krilu ulaznih vrata i tragom koji najvjerovatnije potiče od ruku u rukavicama.  </span>
</p>
<p>
<span class="span1">Na osnovu nalaza i mišljenja vještaka ekonomsko finansijske struke Dinka Miloševića od 18.03.2015 godine utvrđena je vrijednost predmeta ovog krivičnog djela koji su bliže pobrojani u izreci presude, a koja je procjenjena na iznos od 5.065,40 eura. </span>
</p>
<p>
<span class="span1">Iz  nalaza i mišljenja vještaka medicinske struke Dr Nemanje Radojevića utvrđeno je da se po osnovu antropološkog vještačenja, na osnovu zapisa, spisa predmeta i antropološkog pregleda okrivljenog Z.N.  a imajući u vidu jasno uočljive antropološke karakteristike dvije muške osobe koje se pojavljuju na dostavljenim video snimcima, od </span><span class="span1">kojih jedna, kako je vještak objasnio u svom nalazu kao osoba A može biti predmet upoređivanja sa Z. N. i prema njegovom mišljenju vrlo vjerovatno se radi o istoj osobi, a sve imajući u vidu procjenjenu tjelesnu građu i uhranjenost, proračunatu tjelesnu visinu i sve antropološke karakteristike lica.</span>
</p>
<p>&nbsp;</p>
<p>
<span class="span1">Branilac okrivljenog prigovorio je nalazu  na antropološkog vještačenja, obzirom da se pozdano nije moglo utvrditi da se radi o istoj osobi. </span>
</p>
<p>&nbsp;</p>
<p>
<span class="span1">Uvidom u snimak koji je izuzt iz PC a koji je zabilježen na kameri koja se nalazila u unutrašnjosti objekta, utvrđeno je da je predmetno krivično djelo izvršeno od strane dva NN lica muškog pola koji su imali rukavice na rukama.</span>
</p>
<p>&nbsp;</p>
<p>
<span class="span1">Uvidom u izvod iz kaznene evidencije za okrivljenog Z.N. utvrđeno je da isti ranije nije osuđivan. </span>
</p>
<p>&nbsp;</p>
<p>
<span class="span1">Cijeneći sve provedene dokaze pojedinačno i u uzajamnoj povezanosti shodno članu 370 stav 3 Zkp-a, a u odnosu na odbranu okrivljenog sud je utvrdio činjenično stanje bliže navedeno u izreci presude. Krivično pravno ocjenjujući ovako utvrđeno činjenično stanje sud je našao da je okrivljeni Z.učinio krivično djelo teške krađe iz čl.240. st.1. tač.1. Kz-a, pa ga oglasio krivim za isto. </span>
</p>
<p>&nbsp;</p>
<p>
<span class="span1">Činjenično stanje sud je utvrdio najprije na osnovu zapisnika o uviđaju, video snimka koji je izuzet iz PC oštećenog kao i nalaza i mišljenja sudsko medicinskog vještaka, te ostalih provedenih dokaza. </span>
</p>
<p>&nbsp;</p>
<p>
<span class="span1">Najprije imajući u vidu zapisnik o uviđaju UP Kotor, izvještaj o uzorkovanju tragova sa lica mjesta i prateću fotodokumentaciju, kao i video snimak, nesporno je utvrđeno da je kritičnog dana oko 03,45h okrivljeni sa još jednim neidentifikovanim licem obio prodajni objekat koji posluje u okviru PC B. te da su  iz istog otuđili stvari bliže navedene u izreci presude, a vlasništva oštećenog, na način što su podesnim sredstvom djelovali na ulazna vrata objekta. </span>
</p>
<p>&nbsp;</p>
<p>
<span class="span1">Dalje, obzirom da je za postojanje krivičnog djela teške krađe iz čl.240. st.1. tač.1. Kz-a koje se okrivljenom stavlja na teret, potrebno da je krađa izvršena obijanjem ili provaljivanjem zatvorenih zgrada, soba, kasa, ormana ili drugih zatvorenih prostora ili drugim savlađivanjem prepreka, a imajući u vidu zapisnik o uviđaju sa izvještajem o uzorkovanju tragova sa lica mjesta i prateću fotodokumentaciju prvedenu kroz dokazni postupak, koje dokaze je sud prihvatio, sud je nesporno utvrdio da je predmetno krivično djelo učinjeno upravo na način što je upotrebom fizičke snage i podesnog sredstva okrivljeni djelovao na balkonska vrata od eloksirane bravarijena koji način su ista obijena i ušao u unutrašnjost objekta, iz kojeg je otuđio pokretne stvari bliže navedene u izreci, a sve zajedno sa još jednim neidentifikovanim licem. Naime, kako je to navela i svjedok ovlašćeni predstavnik oštećenog, a što je i potvrđeno  fotografijama koje je sačinio UP OB Kotor, a koje je sud prihvatio, na kojima se  jasno  vide tragovi obijanja balkonskih vrata, pa je sud činjenicu da je okrivljeni zajedno sa još jednim licem obijanjem zatvorenog objekta ušao u unutrašnjost istog, cijenio kao nespornu.</span>
</p>
<p>&nbsp;</p>
<p>
<span class="span1">Vrijednost predmeta otuđenih kritične prilike, bliže pobrojanih u izreci presude, a po izjavi svjedoka ovlašćenog predstavnika, koju je sud prihvatio, u vrijeme izvršenja djela, sud je utvrdio na osnovu nalaza i mišljenja vještaka ekonomsko finansijske struke,  koji nalaz i mišljenje je sud prihvatio obzirom da je isti dat od strane stručnog lica, tim prije što na njega nije bilo prigovora, pa mu je u potpunosti poklonio vjeru.</span>
</p>
<p>&nbsp;</p>
<p>
<span class="span1">Imajući u vidu navedeno  sud nije prihvatio navode odbrane okrivljenog da on nije lice koje je kritične prilike počinio ovo krivično djelo, da nije ulazio u predmetni objekat, niti je iz njega oduzeo stvari, a niti su stvari pronađene i oduzete od njega, tim prije što su isti opovrgnuti nalazom i mišljenjem vještaka medicinske struke Dr Nemanje Radojevića, koji je u svom nalazu i mišljenju u konačnom naveo da je vrlo vjerovatno da je lice A, koje se nalazi na fotografijama koje su bile predmet antropološkog vještačenja upravo okrivljeni Z. Obzirom da se pouzdanost kod antropološkog vještačenja kreće od mogućeg, vjerovatnog ili vrlo vjerovatnog, a i sa mogućim isključenjem da se radi o istoj osobi, sud je prihvatio nalaz i mišljenje vještaka Radojevića, te mu u potpunosti poklonio vjeru, te je za sud bilo nesporno da je upravo okrivljeni Z. lice A sa video snimka, koje je zajedno sa još jednim licem B (neidentifikovanim licem) izvršio predmetno krivično djelo, pa je sud cijenio prigovore branioca okrivljenog na prednje navedeni nalaz i mišljenje kao neosnovane. Sud takođe nije prihvatio navode odbrane okrivljenog da je kritične prilike bio umoran jer u to vrijeme je dosta fizički radio tako da nije noću izlazio iz kuće cijeneći ih kao smišljene te očigledno usmjerene na izbjegavanja krivice a ovo tim prije što su je isti to i demantovao u svojoj izjavi, navodeći da je dva dana, od kritičnog dana </span><span class="span1">napustio Crnu Goru i kako se sjeća išao je na utakmicu lige šampiona u košarci.</span>
</p>
<p>
<span class="span1">Sud je našao da je okrivljeni kritične prilike postupao sa umišljajem, pri čemu je bio svjestan značenja svoga djela i njegove zabranjenosti, a čije izvršenje je htio, a sve u namjeri pribavljanja protivpravne imovinske koristi u vrijednosti otuđenih predmeta, iako je znao da je ovakav način sticanja imovinsko koristi protivpravan. Ovo tim prije ako se uzme u obzir da je okrivljeni zajedno sa još jednim neidentifikovnim licem iz prodajnog objekta oštećenog otuđio predmete bliže navedene u izreci presude, na koji način je i manifestovao svoju volju za izvršenjem istog. </span>
</p>
<p>
<span class="span1">Dakle, imajući u vidu prednje navedeno sud je utvrdio da su se u radnjama okrivljenog ostvarili svi bitni elementi bića krivičnog djela  </span><span class="span1">teške krađe iz čl.240. st.1. tač.1. Krivičnog zakonika, pa ga je oglasio krivim za isto. </span>
</p>
<p>
<span class="span1">Prilikom odlučivanja o vrsti i visini krivične sankcije koju okrivljenom treba izreći sud je pošao od toga da je za predmetno krivično djelo propisana kazna zatvora u trajanju od jedne do osam godina. U smislu čl.42. Kz-a sud je na strani okrivljenog kao olakšavajuće okolnosti cijnio njegovu ranije neosuđivanost, kao i njegovu mladost, dok otežavajućih okolnosti nije našao. S tim u vezi sud je shodno čl.45. i 46. Kz-a, istom kaznu ublažio ispod zakonskog minimuma te ga osudio na kaznu zatvora u trajanju od četiri mjeseca, nalazeći da je ista adekvatna ličnosti učinioca i stepenu krivice, smatrajući da će se njome u dovoljnoj mjeri uticati na okrivljenog da ubuduće ne vrši krivična djela, odnosno ostvariti ciljevi generalne prevencije, tim prije što imenovani do sada nije pokazao sklonost ka asocijalnom ponašanju.</span>
</p>
<p>
<span class="span1">Shodno naprijed navedenom te primjenom odredbi </span><span class="span1">čl.2, 3, 5, 8, 13, 15, 32, 36, 42, 45 i 46 Kz-a i čl.368 i 374 Zkp-a u odnosu okrivljenog odlučeno je kao u izreci presude. </span>
</p>
<p>
<span class="span1">Sud je obavezao okrivljenog </span><span class="span1">da na ime sudskog paušala uplati iznos od 55,00     eura i na ime troškova krivičnog postupka iznos od   77,00  eura(troškovi vještaka finansijske i medicinske struke), u korist budžeta Crne Gore, na žiro račun broj 832-16-52 u roku od 2  mjeseca od dana pravosnažnosti presude i dokaz o uplati dostavi ovom sudu s pozivom na broj K.97/15/15.</span>
</p>
<p>&nbsp;</p>
<p>
<span class="span1">Na prednjim razlozima sud je zasnovao svoju odluku.</span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U KOTORU</span>
</p>
<p style="text-align:center;">
<span class="span1">Dana, 15.05.2015 godine</span>
</p>
<p>
<span class="span1"></span>
</p>
<p>&nbsp;</p>
<p>
<span class="span1">Zapisničar</span><span class="span1"></span><span class="span1"></span><span class="span1"></span><span class="span1"></span><span class="span1">                                             S U D I J A</span>
</p>
<p>
<span class="span1">Aleksandra Čolan                                                                         Danijela Samardžić</span>
</p>
<p>&nbsp;</p>
<p>
<span class="span1">PRAVNA POUKA: Protiv ove presude dozvoljena je žalba u roku od 15 dana od dana prijema iste, Višem sudu u Podgorici, a preko ovog suda.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
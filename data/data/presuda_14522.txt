<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.p1{text-align:end;hyphenate:auto;font-family:Arial;font-size:12pt;}
.p2{text-align:center;hyphenate:auto;font-family:Arial;font-size:12pt;}
.p3{text-align:start;hyphenate:auto;font-family:Arial;font-size:12pt;}
.p4{text-align:justify;hyphenate:auto;font-family:Arial;font-size:12pt;}
.p5{text-align:justify;hyphenate:auto;keep-with-next.within-page:always;font-family:Arial;font-size:12pt;}
.p6{text-align:center;hyphenate:auto;keep-with-next.within-page:always;font-family:Arial;font-size:12pt;}
.p7{text-indent:0.5in;text-align:start;hyphenate:auto;font-family:Arial;font-size:12pt;}
.p8{text-indent:0.5in;text-align:justify;hyphenate:auto;font-family:Arial;font-size:12pt;}
.p9{text-align:start;hyphenate:auto;font-family:Times New Roman;font-size:12pt;}
.p10{text-indent:0.5in;margin-left:2.0in;text-align:start;hyphenate:auto;font-family:Arial;font-size:12pt;}
.p11{text-align:start;hyphenate:auto;keep-with-next.within-page:always;font-family:Arial;font-size:12pt;}
</style>
<meta content="ivan.adamovic" name="author">
</head>
<body class="b1 b2">
<p class="p1"></p>
<p class="p1">
<span>K br. 101/12	</span>
</p>
<p class="p2">
<!--Image link to '0.jpg' can be here-->
</p>
<p class="p2"></p>
<p class="p2">
<span>U IME CRNE GORE</span>
</p>
<p class="p3">
<span> </span>
</p>
<p class="p2"></p>
<p class="p4"></p>
<p class="p5">
<span>	OSNOVNI SUD U BIJELOM POLJU, sudija pojedinac Ivan Adamović, uz učešće zapisničara Draginje Bošković, u krivičnom predmetu protiv okrivljenog Z.J.a, iz Ć.a, opština Bijelo Polje, zbog produženog krivičnog djela teška kradja iz čl. 240  st. 1 tač. 1, u vezi čl. 49 st. 1 Krivičnog zakonika, po optužnici  Osnovnog državnog  tužilaštva u Bijelom Polju, Kt. br. 84/10 od 18. 12. 2010. godine, nakon održanog usmenog, glavnog i javnog pretresa, u prisustvu zamjenika ODT-a u B.Polju, Vesne Šćepanović, branioca okrivljenog adv D.K.a a u odsustvu, okrivljenog Z.J.a kome se sudilo u odsustvu shodno Rješenju Kv br. 191/2012, te predstavnika oštećenih G.D.a, K.P.a i P.Z.a, dana 04. 09. 2012. godine,  donio je i objavio,</span>
</p>
<p class="p3"></p>
<p class="p4"></p>
<p class="p6">
<span>P R E S U D U</span>
</p>
<p class="p3"></p>
<p class="p4"></p>
<p class="p4">
<span>	 Okrivljeni Z.J., od oca M., majke M., rođene H., rođen . godine u Bijelom Polju, sa prebivalištem u mjestu Ć., opština B.Polje, drž. CG, završio srednju školu, srednjeg imovnog stanja, neosuđivan,</span>
</p>
<p class="p4"></p>
<p class="p4"></p>
<p class="p2">
<span>K R I V   J E</span>
</p>
<p class="p2"></p>
<p class="p3"></p>
<p class="p3">
<span>	-Zato što je:</span>
</p>
<p class="p3"></p>
<p class="p4">
<span>	1. U noći 12. 11. 2009. godine, oko 20,00 h, u ulici R.a M.a, opština Bijelo Polje, provalio prodavnicu D. "V.K.", vlasništvo G.D.a, na način što se daskom koja je bila prislonjena uz zid ispod prozora, popeo uz istu, kroz polomljeno staklo na prozoru ušao u unutrašnjost objekta, zatim došao do prednjeg izložbenog dijela prodavnice i sa police oduzeo LCD TV aparat marke "LG", model 32 LH 2000, vrijednosti 438,00 eura, i na taj način sebi pribavio protivpravnu imovinsku korist u navedenom iznosu,</span>
</p>
<p class="p3"></p>
<p class="p4">
<span>	2. U noći 12/13. 11. 2009. godine, u Rakonjama, opština Bijelo Polje, obio prodavnicu S. "S.A.", vlasništvo K.P.a, na način što je upotrebom podesnog sredstva - metalne šipke pomjerio iz ležišta metalnu ploču kojom je pokriven zid sa spoljne strane a zatim odvalio drvenu lamperiju i kroz načinjen otvor ušao u unutrašnjost prodavnice i iz kase, koja se nalazila na drvenom banku, oduzeo novac u iznosu od 57,50 eura i na taj način pribavio sebi protivpravnu imovinsku korist u navedenom iznosu,</span>
</p>
<p class="p3"></p>
<p class="p4">
<span>	3. U noći 13/14. 12. 2009. godine, u neposrednoj blizini restorana "U." u mjestu Voljavac, opština Bijelo Polje, obio PMV marke "Jugo" reg. ozn. LO-384-82, vlasništvo D. "P.T.", vlasnika P.Z.a, iz Loznice, Republika Srbija, na način što je šrafcigerom polomio staklo na vozačevim - lijevim prednjim vratima, ista otvorio i iz vozila oduzeo bušilicu marke "Bosh-hamer 11", plave boje, bušilicu "Hilti T-25" crvene boje, veću brusilicu marke "Makita" i manju brusilicu marke "Enhel" i na taj način sebi pribavio protivpravnu imovinsku korist u iznosu od 1.262,10 eura, </span>
</p>
<p class="p4"></p>
<p class="p4">
<span>	-čime je izvršio produženo krivično djelo teška krađa iz čl. 240 st. 1 tač. 1 u vezi sa čl. 49 st. 1 Krivičnog zakonika.</span>
</p>
<p class="p7"></p>
<p class="p8">
<span>-pa ga sud primjenom čl. 2, 4, 5, 13, 14, 15, 32, 36, 45, 46, Krivičnog zakonika i čl. 226, 229, 239  i 374 Zakonika o krivičnom postupku,  </span>
</p>
<p class="p7"></p>
<p class="p7">
<span>  </span>
</p>
<p class="p6">
<span>O S U Đ U J E</span>
</p>
<p class="p9"></p>
<p class="p10"></p>
<p class="p8">
<span>Na kaznu zatvora od  3 (tri) mjeseca.</span>
</p>
<p class="p8"></p>
<p class="p8">
<span>Okrivljeni se obavezuje da ovom sudu plati na ime paušala iznos od 45,00€, kao i na ime ostalih troškova krivičnog postupka, iznos od 165,00€, koje iznose će uplatiti na Depozit novčanih kazni, troškova postupka i paušala CG, na žiro račun br. 832-151-35, sve u roku od 15 dana, po pravosnažnosti presude, pod prijetnjom prinudnog izvršenja, s tim što je dokaz o uplati, dužan dostaviti krivičnoj pisarnici ovog suda.</span>
</p>
<p class="p8">
<span> </span>
</p>
<p class="p8">
<span>Okrivljeni se istovremeno obavezuje da oštećenom G.D.u vlasniku D. "V.K.", vrati oduzete stvari ili mu nadoknadi novčanu protivvrijednost od 438,00 eura, te da oštećenom K.P.u nadoknadi novčani iznos od 57,50 eura a oštećenom P.Z.u vlasniku D. "P.T.", da vrati odzete stvari ili mu nadoknadi novčanu protivvrijednost od 1.262,10 eura, sve prednje u roku od 15 dana, po pravosnažnosti presude, pod prijetnjom prinudnog izvršenja,  dok se za ostali dio postavljenog imovinsko pravnog zahtjeva oštećeni K.P., upućuje na parnični postupak.  </span>
</p>
<p class="p3"></p>
<p class="p9"></p>
<p class="p2">
<span>O b r a z l o ž e nj e</span>
</p>
<p class="p2"></p>
<p class="p4"></p>
<p class="p8">
<span>Optužnicom Osnovnog državnog tužilaštva u Bijelom Polju, Kt. br. 84/10 od 18.12. 2010. godine,  optužen je  Z.J. iz Ć.a, opština Bijelo Polje, zbog produženog krivičnog djela teška kradja iz čl. 240  st. 1 tač. 1, u vezi sa čl. 49 st. 1 Krivičnog zakonika, s tim što je zamjenik ODT-a, na ranijem glavnom pretresu, izmijenila činjenični opis pa je u tom smislu sadržano u izreci presude. </span>
</p>
<p class="p4"></p>
<p class="p4">
<span>	Glavni pretres je održan i zaključen u prisustvu: zamjenika ODT-a u B.Polju- Vesne Šćepanović, branioca okrivljenog adv K.a D.a a u odsustvu, okrivljenog Z.J.a, kome se sudilo u odsustvu shodno Rješenju Kv br. 191/2012  i predstavnika oštećenih D. "V.K." S. "Sv. Arhangel" i D. "P.T.". </span>
</p>
<p class="p4">
<span>	</span>
</p>
<p class="p8">
<span>Zamjenik ODT-a u B.Polju, u završnoj riječi, navela je da ostaje pri ranije datoj završnoj riječi u kojoj je istakla da ostaje pri preciziranaoj optužbi, jer je teza optužbe dokazana tokom postupka. Predložila je sudu da okrivljenog oglasi krivim i kazni po zakonu. </span>
</p>
<p class="p8"></p>
<p class="p4">
<span>	Oštećeni G.D.tokom postupka izjavio je da se pridružuje krivičnom gonjenju protiv okrivljenog a postavio je imovinsko pravni zahtjev za koji je naveo da će ga ostvarivati u parničnom postupku. </span>
</p>
<p class="p4"></p>
<p class="p8">
<span>Oštećeni K.P. tokom postupka izjavio je da se pridružuje krivičnom gonjenju protiv okrivljenog a postavio je imovinsko pravni zahtjev u iznosu od 415,00 €.</span>
</p>
<p class="p4">
<span>	Oštećeni P.Z. tokom postupka izjavio je da se ne pridružuje krivičnom gonjenju pritiv okrivljenog a postavio je imovinsko pravni zahtjev za koji je naveo da će ga ostvarivati u parničnom postupku.</span>
</p>
<p class="p8"></p>
<p class="p8">
<span>Okrivljeni  Z.J. u svojoj odbrani pred ovlašćenim službenicima UP, koju odbranu je dao u prisustvu barnioca adv L.B., naveo je da se početkom novembra mjeseca 2009 godine, tokom dana sreo sa drugom LJ.J., kada su se dogovrili da uveče izvrše provalu servisa tehničkih uređaja koji se nalazi na Kulini u blizini Petrove crkve. Te večeri oko 20:00 h sreo se sa drugom u Lješnici, pošli su ulicom ka crkvi i po prelasku raskrsnice došli su do servisa. Naveo je da je »J.« uzeo dasku ispred obližnje kuće, donio je do servisa i prislonio je uz zid sa donje strane servisa i tom prilikom je polomio staklo na prozoru.  Naveo je da se uz ovu dasku on (okrivljeni) popeo i otvorio prozor a zatim je ušao u unutrašnjost servisa. Iz srevisa je sa police uzeo TV LCD crne boje, a sa druge poloce je uzeo DVD Plejer bijele boje, pa zatim je iste kroz prozor dodao J., koji je stvari prihvatao sa spoljne strane, nakon čega je izašao iz servisa. Naveo je da je na sebi imao crnu odjeću a na rukama je navukao crne čarape, pa se zajedno sa J.m noseći TV, dok je J. nosio DVD, udaljio iz dvorišta kojom prilikom im se neko obratio iz obližnje kuće, pozivajući ih da zastanu. Na pozive nijesu se obraćali, već su nastavili kretanje prema kafe baru Trezor. Naveo je i da je J. telefonom pozivao više lice nudeći im na prodaju oduzete stvari, s tim što niko nije htio da ih kupi. Dalje je naveo da su se zatim udaljili taksijem prema Lješnici, gdje su se razdvojili. J. je sa sobom ponio DVD a on TV, koji je kasnije bacio u kontejner, iz straha od policije. </span>
</p>
<p class="p8">
<span>Naveo je i da su se isto veče dogovorili da, pođu u naselje Rakonje, gdje su otišli taksijem a sa namjerom da provale prodavnicu vlasništvo K.P.a.  Po dolasku do prodavnice,  u blizini su pronašli metalnu šipku, kojom su odvalili limenu tablu i potom su zajedno ušli u prodavnicu. Naveo je da su iz rashladne vitrine uzeli suhomesnate proizvode kao i nešto sitnog novca koji su pronašli u posudi na stolu. Sa police, uzeli su dvije flaše alkoholnog pića, sa kojim stavrima izlaze iz prodavnice, nakon čega J. poziva taksi, kojim se udaljajvaju do Lješnice gdja su podijelili oduzete stvari a on je svoj dio ponio kući gdja ga je i potošio narednih dana. </span>
</p>
<p class="p8">
<span>Naveo je i da je polovinom decembra 2009 godine, on zajedno sa LJ.a J.m, taksi vozilom pošao do mjesta Voljavac. Naveo je da je izvjesno vrijeme radio u firmi P.T., na poslovima oko pruge, te da mu je bilo poznato da radnici te firme, spavaju u restoranu U. i da u blizini restorana ostavljaju svoja vozila u kojima se nalaze razni alati. Ovo je ispričao LJ.i, koji je pristao da iz tih vozila oduzmu našto alata.  Navodi dalje da su kod restorana U. došli oko 21:00h i vidjeli da je restoran još uviijek otvoren a pored rasorana bili su prakirani Yugo žute boje i Pežo kamionet crvene boje. Navodi da je J. polomio staklo vozačevih vrata od kamioneta(Pežo), koje je potom otvorio ali u unutrašnjosti nije ništa našao. On (okrivljeni) je potom, šrafcigerom koji mu je J. dodao, polomio staklo vozačevih vrata na vozilu Yugo, ista otvorio i iz vozila oduzeo dvije veće bušilice i dvije brusilice. Dalje je naveo da su se zatim udaljili taksi vozilom prema J.voj kući, kod koga su oduzete stvari i ostale jer ih nijesu prodali iste noći, a J. mu je dao 20,00€, a sjutra dan još 15,00€, na ime njegovog dijela. </span>
</p>
<p class="p8">
<span>Tokom istražnog postupka, okrivljeni je negirao izvršenje krivičnog djela stavljenog mu na teret, navodeći da je bio prinuđen na davanje izjave pred ovlašćenim službenicim policije. Naveo je i da je adv. L.B.bio prisutan njegovom saslušanju, s tim što on nije znao da mu je B. branilac, jer ga sa tim nijesu upoznali službenici policije.  </span>
</p>
<p class="p8">
<span>Na ranijem glavnom pretresu okrivljeni Z., ponovio je odbranu datu tokom istražnog postupka, dodajući da ne poznaje adv. L.B., niti je sa istim imao povjerljiv razgovor, a ne zna da li je isti bio prisutan njegovom saslušanju. Dalje je naveo i da je prilikom saslušanaj pred ovlašćenim službenicima UP, bio tučen, te da je i zadobi tjelesne povrede, s tim što se zbog zadobijenih povreda nije javljao ljekaru, pa zbog toga nema ljekarsku dokumentaciju. Naveo je i da je radio u firmi P.Z.a, koja se bavila remontom pruge na potezu Kumanica-Kruševo, s tim što ne zna da li je bio u radnom odnosu kada je izvršeno djelo prema oštećenom P.. Naveo je i da je službenik UP sastavio izjavu, koju je on kasnije potpisao. </span>
</p>
<p class="p8">
<span> </span>
</p>
<p class="p4">
<span>	Završne riječi okrivljenog u ponovnom postupku nije bilo, obzirom da je glavni pretres u ponovnom postupku zaključen u njegovom odsustvu a branilac okrivljenog adv K.D.u završnoj riječi kazao je da ostaje pri ranije datoj završnoj riječi, kada je naveo da navodi optužbe da je okrivljeni izvršio predmetno krivično djelo nijesu dokazani a o čemu najbolje govori završna riječ zastupnika optužbe. Optužba se poziva na iskaze oštećenih i nalaz i mišljenje vještaka finansijske struke, kao da su oni potvrdili navode, odnosno tezu optužbe, međutim, iz ovih dokaza na koje se optužba poziva proizilazi suprotno. Naveo je da se optužba zasniva na indicijama, pretpostavkama i neutemeljenom zaključivanju. Krunski dokazi za rasvjetljavanje predmetne krivično-pravne stvari trebali su biti dokazi koji su upućivali na tragove koji su izuzeti sa lica mjesta. Prilikom krimin. tehničkog pregleda lica mjesta izuzeti su tragovi u vidu stopala od obuće, a nakon toga je od okrivljenog oduzeta i obuća. Jednostavnim upoređivanjem tzv. metodom "mulaža", vještak trasolog bi decidno odgovorio da li se ti tragovi koji su nađeni na licu mjesta poklapaju sa karakteristikama donjeg dijela obuće - šarama, koja je izuzeta od okrivljenog. Sud je u tom pravcu uložio napor da rasvijetli te činjenice i od policije tražio dostavljanje tih podataka, međutim policija obavještava sud kako navodno nijesu raspolagali sa dovoljno podataka u cilju sprovođenja ove vrste vještačenja. Ovo jednostavno ne stoji, jer tragovi koji su konstatovani zapisnikom o uviđaju, fotodokumentacija, otisci sa lica mjesta su se mogli vrlo jednostavno uporediti sa karakteristikama obuće koja je oduzeta od okrivljenog a otisci u vidu tragova sa mjesta sa kojih su izuzeti su se mogli uporediti sa biološkim materijalom koji bi se uzeo od okrivljenog i DNK analizom bi se utvrdilo da li se poklapaju ti tragovi, jer ova metoda je toliko pouzdana da bi isključila svaku sumnju u pogledu dokazanosti ili nedokazanosti. </span>
</p>
<p class="p4">
<span>	U završnoj riječi u ponovnom postupku dodao je i da iz iskaza svjedoka LJ.a J.a je utvrđeno da je i on, kao i optuženi Z.J., u postupku pred policijom bio izložen prisili, prinudi i iznuđivanju iskaza od njega kao i od optužbenog Z.J.a. Ovaj dokaz upravo ukazuje na ono što je tokom postupka od strane odbrane permamentno ukazivano a to je da postupak pred policijom je tekao potpuno nezakonito i od optuženog je iznuđen iskaz, što ga čini pravno nevaljanim dokazom na kojem se presuda ne može zasnivati. Nijedan drugi dokaz nije potvrdio navode optužbe a nijedna sudska odluka se ne može zasnivati samo i jedino na iskazu, odnosno odbrani optuženog, u bilo kojoj fazi krivičnog postupka da je data, pa čak da se radi i o potpunom priznanju koje je ponovljeno i na glavnom pretresu. U konkretnom slučaju optuženi je negirao izvršenje krivičnog djela u svakoj fazi krivičnog postupka pred sudom, te zbog toga predlaže da se isti oslobodi od optužbe. </span>
</p>
<p class="p4"></p>
<p class="p4">
<span>	 Radi utvrđivanja odlučnih činjenica i krivice okrivljenog, sud je u dokaznom postupku, na glavnom pretresu, izveo  dokaze: saslušao u svojstvu svjedoka, B.D., B.L.i LJ.a J.a, pročitao iskaze svjedoka R.Ž.a, G.D.a, P.Z.a, K.P.a, pročitao, nalaz i mišljenje vještaka ecc struke D.Ć.a od 02. 06. 2011 godine i dopunu nalaza od 26. 09. 2011 godine, pročitao dopis UP PJ u Bijelom Polju, od 09. 05. 2011 godine, zapisnik o suočenju Ki br. 37/10 od 15. 12. 2010 godine, zapisnike o uviđaju UP PJ u B. Polju, te pribavio i izvršio uvid u izvod iz KE na ime okrivljenog.  </span>
</p>
<p class="p8">
<span> </span>
</p>
<p class="p8">
<span>Nakon analize izvedenih dokaza, njihove svestrane i brižljive ocjene, cijeneći svaki pojedinačno i u sveukupnosti, dovodeći ih u vezu jedan sa drugim i u kontekstu sa navodima iz odbrane okrivljenog,  sud je utvrdio da je okrivljeni izvršio krivično djelo stavljeno mu na teret izmijenjenom optužbom  i da je za isto  kriv, iz sledećih razloga.  </span>
</p>
<p class="p8"></p>
<p class="p8">
<span>Okrivljeni je u svojoj odbrani datoj pred ovlašćenim službenicim UP PJ Bijelo Polje, u prisustvu branioca adv B.a, u bitnim detaljima priznao izvršenje krivičnog djela stavljenog mu na teret optužnicom Kt br 84/10, s tim što je u toj odbrani kao saizvršioca krivičnih djela stavljenih njemu na teret naveo još lice LJ.a J..</span>
</p>
<p class="p4">
<span> 	U odbrani datoj pred istaržnim sudijom, kao i odbrani datoj na glavnom pretresu, negirao izvršenje krivičnog djela stavljenog mu na teret, navodeći da su službenici UP ispisali tekst priznanja a njega primorali da ga potpiše, dok navodi i da nije znao da ima i branioca. U cilju utvrđivanja istinitosti i osnovnosti ovih navoda okrivljenog sud je saslušao u svojstvu svjedoka adv. B.l., pri tom imajući u vidu, odredbe člana 96 st. 2 Zkp-a.</span>
</p>
<p class="p8">
<span>Tako adv L.B.u svom iskazu u bitnom je naveo da je pozvan od strane pripadnika Uprave policije u B.Polju da prisustvuje u svojstvu branioca, saslušanju osumnjičenog Z.J.a. Obzirom da se događaj o kome svjedoči desi davno, naveo je da se ne sjeća precizno svih detalja  a naveo je da je u praksi njegovog postupanja, prvo upoznavanje sa razlogom pozivanja, zatim predstavljaje okrivljenom, pa zatim povjerljiv razgovor sa osumnjičenim. Naveo je da se ne može sjetiti za koja djela je tada bio priveden osumnjičeni, s tim što mu je praksa da sa svakim osumnjičenim obavi povjerljiv razgovor a misli da je to učinio i sa osumnjičenim Z.J.om. Prilikom saslušanja osumnjičenog Z.J.a kod policije, naveo je da je svo vrijeme bio prisutan a zna da, dok je davao izjavu u njegovom prisustvu, da je osumnjičeni slobodno davao tu izjavu i unešeno je prema njegovom kazivanju. Ne sjeća se da mu se osumnjičeni tada žalio da je bio maltretiran od strane policije, bilo fizički, bilo psihički, jer za slučaj da mu se požalio, praksa u njegovom postupanju je da traži odvođenje tog lica u prostorije Hitne pomoći radi pregleda i da traži da se unese u zapisniku eventualna takva izjava saslušavanog lica. Naveo je još da se u konkretnom slučaju ne može sjetiti koliko je službenih lica UP bilo u prostoriji prilikom saslušanja osumnjičenog Z.J.a, a iz prakse njegovog rada, kazao je da se vrlo često dešava da je u toj prostoriji prisutno po 2 službena lica i zapisničar a dešava se i da drugi službenici policije ulaze i izlaze iz te prostorije. Ovaj svjedok je još naveo, da nije tačno da je prilikom saslušanja osumnjičenog Z.J.a, neki od pripadnika UP prilikom saslušavanja rekao osumnjičenom J.u "Ti da ćutiš, nemaš pravo glasa" a pojasnio je i da se u njegovom prisustvu nijedan inspektor ili pripadnik UP nije na ovaj način obratio osumnjičenom. Pojasnio je, proceduru salušavanja osumnjičenih pred policijom, navodeći da najčešće postavljaju pitanja dva službenika policije, koja su zadužena tim predmetom, dok ostali ne učestvuju ni na koji način a prilikom saslušavanja nije primijetio da službenici UP-koji su u njegovom vidnom polju, bilo kakvim grimasama ili na drugi način, nekim prijetećim izgledom, utiču na osumnjičene da daju izjave u određenom pravcu. Analizirajući iskaz ovog svjedoka, te dovodeći isti u vezu sa navodima iz odbrane okrivljenog, sud u cjelosti prihvata iskaz svjedoka B.a i iz istog utvrđuje da je okrivljeni Z.J., saslušavan pred ovlašćenim službenicima, UP, u svojstvu osumnjičenog, čijem saslušanju je od početka bio prisutan njegov branilac adv L.a B., te da je okrivljeni Z. sasluašan u skladu sa odredbama Zkp-a. </span>
</p>
<p class="p4"></p>
<p class="p8">
<span>Iz iskaza oštećenog G.D.a saslušanog u svojstvu svjedoka, proizilazi da je dana 12. 11. 2009 godine, provaljen njegov objekat, što je prijavljeno  policiji negdje oko 20,00 h, nakon čega je policija njega obavijestila. Objekat je policija obezbeđivala do ujutru kada su došli inspektori kada su izvršili uviđaj, a zna i da su uzimali otiske, s tim što zna da policija nije uzimala otiske od njega i radnika koji rade, u objektu. Prozor kroz koji je lice koje je provalilo, ušlo u objekat je dimenzija, oko 40x60 cm i na tom prozoru je kompletno staklo bilo polomljeno a nije primijetio da je imalo tragova krvi, dok je prozor na visini od oko 3 m. Iz prodavnice su otuđeni LCD TV marke “LG”, model 32 LH 2000 i prenosivi DVD P707W.  </span>
</p>
<p class="p8">
<span>Objekat tada nije bio pod video nadzorom i misli i da jedno lice nije moglo da izvrši predmetnu krađu. Iskaz ovog svjedoka sud je u potpunsti prihvatio kao jasan određen i objektivan, podudaran sa navodima iz zapisnika o uviđaju. </span>
</p>
<p class="p4"></p>
<p class="p4">
<span>	Iz iskaza svjedoka, R.Ž.a proizilazi da je firma P.T. iz Loznice izvodila radove, na pruzi na teritoriju opštine Bijelo Polje a radnici ove firme su bili smješteni u restoranu U., u mjestu Voljavac, ispred kod objekta su bila parkirana njihova vozila. Naveo je da je negdje početkom decembra mjeseca, 2009 godine, prije polaska na posao, primijetio zajedno sa P.Z.om, polomljeno staklo na lijevim vratima a na vozilu marke Pežo, bilo je polomljeno staklo na zadnjim vratima, o čemu su obavijestili polociju. Na glavnom pretresu dodao je da su automobil marke "Jugo" koristili kao pokretni magacin, u kome su se nalazile vrijedne stvari. Naveo je da, koliko se sjeća, iz tog vozila su otuđeni brusilica, "Hilti" bušilica tzv. "Kobra" produžni kabal za struju i neko crijevo otprilike dužine oko 25m. Iz zatvorenog dijela vozila marke "Pežo", na kome je bilo polomljeno staklo nestale su jakne, vlasništvo radnika  firme.   Naveo je i da mu je okrivljeni Z.J. poznat jer je bio radnik u firmi a misli i da je bio radnik te firme i u vrijeme kada se desio ovaj događaj tj. polovinom decembra 2009. godine, te da je isti dolazio kod restorana "U." gdje su bili smješteni, možda dva dana prije krađe a dolazio zbog isplate novca za njegovu zaradu kojom prilikom je i isplaćen. Iskaz ovog svjedoka sud je prihvatio, kao jasan određen i objektivan.</span>
</p>
<p class="p4"></p>
<p class="p4">
<span>	Iz iskaza svjedokinje B. D. proizilaz da je bila zaposlena u prodavnici “Sv. Arhangel”, koja se nalazi u mjestu Rakonje i vlasništvo je K.P.a. Navela je da se ne sjeća tačnog datuma, a da je tog dana u jutarnjim časovima, došla kako bi otvorila prodavnicu. Ulazna vrata su bila zaključana, a po ulasku u prodavnicu, primijetila je razbacane stvari, registar kasa se nalazila na podu. Vidjela je na zidu prodavnice, odvaljenu lamperiju i otvor, a spolja objekat je bio obložen limom. Kazala je da je u objektu bilo novca u iznosu od oko 115,00€, čega se sjeća jer ga je izbrojala na kraju smjene od prethodnog dana. Za robu-artikle oduzetu iz prodavnice navela je da je upoznala sa tim pripadnike UP prilikom vršenja uviđaja. Na glavnom pretresu navela je da je iz rashladne vitrine je bila odnešena sva roba - suvomesnato, konzerve i dr. takođe, je nedostajalo alkoholno piće, kao i cigarete, a pripadnici Uprave policije su došli nakon 15-ak minuta, od prijave i tom prilikom su uzeli otiske iz unutrašnjosti objekta. Navela je i da okrivljenog Z.J.a ne poznaje, niti se može sjetiti da li je isti dolazio u prodavnicu da trguje kao potrošač. Iskaz ove svjedokinje sud je u potpunsti prihvatio kao jasan određen i objektivan, podudaran sa iskazom svjedoka K.a te zapisnikom o uviđaju. </span>
</p>
<p class="p4"></p>
<p class="p4">
<span>	 Iz iskaza svjedoka K.P.a proizilazi da je vlasnik S. "SV Arhangel" koja se nalazi u Rakonjama. Naveo je da je prodavnica obijena u noći 12. na 13 novembar 2009 godine na način što je odvaljena metalna ploča nakon čega je obijač ušao u objekat. Naveo je da ga je radnica B.D.upoznala da se u kasi nalazilo oko 115,00 € koji novac je odnešen iz prodavnice. Kazao je još da  su iz prodavnice otuđene i druge stvari o kojima se precizno nije mogao izjasniti, s tim što je naveo da je vrijednosti istih oko 300,00 €. Naveo je još da je nakon obijanja objekta vršen popis, s tim što navodi da nije siguran da su popisne liste sačuvane. Iskaz ovog svjedoka sud je u potpunsti prihvatio kao objektivan, podudaran sa iskazom svjedokinje B.. </span>
</p>
<p class="p8"></p>
<p class="p4">
<span>	Iz iskaza svjedoka P.Z.a proizilazi da je vlasnik preduzeća D. "P.T." koje je izvodilo radove na željezničkoj pruzi Beograd - Bar. Naveo je da su tokom izvodjenja ovih radova radnici bili smješteni u restoranu  "U." koji se nalazi u mjestu Voljavac. Kazao je i da je njegovovo preduzeće imalo vlasništvu dva motorna vozila, jedno marke "Pežo" i drugo marke "Jugo". Dalje je naveo da su u noći 13 na 14 decembar 2009. godine, ova vozila bila parkirana ispred restorana U., kada su i obijena na način što je na vozilu marke "Pežo" polomljeno staklo na lijevim zadnjim vratima i iz vozila oduzeto dva bunta rebrastog crijeva družine po 50 m, dvije jakne, a na vozilu "Jugo" je polomljeno staklo na prednjim desnim vratima iz kog vozila je oduzeta bušilica marke "Bosh Hamer" 11, Hilti T 25, brusilica marke "Makita" i brusilica marke "Enhel", o čemu je obavijestio policiju. Kazao je još da je Z. J. bio radnik njegovog preduzeća u vrijeme kada su provaljena vozila, a naveo je još  da je dana 13.12.2009. godine okrivljenom J.u isplatio platu. Iskaz ovog svjedoka sud je u potpunsti prihvatio kao jasan određen i objektivan, potvrđen zapisnikom o uviđaju.  </span>
</p>
<p class="p4"></p>
<p class="p4">
<span>	Sud je cijenio iskaz svjedoka LJ.a J.a, koji u koji u svom iskazu datom tokom istražnog postupka u bitnom navodi da mu je Z.J. komšija i da se sa njim druži. Međutim negirao je da je zajedno sa Z.J.om obijao vozila i objekte. </span>
</p>
<p class="p4">
<span>	U svom iskazu datom na glavnom pretresu kazao je i da se nije viđao sa Z.J.om dana 12. 11. 2009 godine, pa navodi i da se sjeća da je tada bio u bjekstvu, obzirom da ga je potraživala policija radi izdržavanja neke zatvorske kazne a u bjekstvu je bio od septembra mjeseca 2009 godine do kraja januara 2010 godine. U ovom periodu kako navodi, boravio je u Bosni i Srbiji a državne granice je prelazio van graničnih prelaza i to pješke, bez bilo čije pomoći. Kazao je još da u periodu od septembra 2009 do januara 2010 godine, nije privođen u Stanicu policije u Bijelom Polju, niti sam, niti sa Z.J.om. Nakon što je lišen slobode, 25. januara 2010 godine, privođen je u prostorije UP-PJ Bijelo Polje, gdje je saslušavan povodom kritičnog događaja i tada nije vidio u prostorijama policije, Z.J.a i tom prilikom od strane pripadnika UP nijesu mu prezentirane bilo kakve stvari, niti mu je prezentirana bilo kakva obuća. Dodao je još i da ne poznaje lice M.R.a, niti zna gdje se nalazi njegova kuća a takođe mu nije poznato gdje se nalazi servis "Video-comerc" niti poznaje G.D.a. Kada je priveden u prostorije policije od S.ane službenika policije, LJ.a Ć.a je navodno tučen kako bi priznao da je učestvovao u izvršenje ovog djela, zajedno sa Z.J.om, što on nije učinio a kasnije kada je odveden u prostorije Zatvora u Bijelom Polju, javio se zatvorskom ljekaru jer je kako navodi imao povrede, međutim, ljekar to nije konstatovao iako je  imao povrede po leđima i glavi. Iskaz ovog svjedoka sud nije prihvatio zbog činjenice da tokom istražnog postupka osim što negira učestvovanje u radnjama izvršenja predmetnog djela, ne navodi nikakve druge činjenice a posebno ne činjenice da je navodno bio tučen kako bi od njega bilo iznuđeno priznanje. Takođe po ocjeni ovog suda nelogičan je iskaz dat na glavnom pretresu kako je navodno bio u bjekstvu i boravio na teritoriji susjednih zemalja što je i smislio kako bi predstavio da nije mogao biti prisutan u mjestu izvršenja predmetnih krivičnih djela kritičnih dana, dok navodi da je ilegalno prelazio državnu granicu, su smišljeni upravo da se činjenice prelaska ne bi mogle provjeriti kod nadležnih graničnih organa. Osim toga sud iskaz ovog svjedoka nije prihvatio i iz razloga što bi ovaj svjedok mogao sebe dovesti u zonu krivične odgovornosti za slučaj da nije negirao učestvovanje u radnjama izvršenja predmetnih krivičnih djela. </span>
</p>
<p class="p8"></p>
<p class="p8">
<span>Iz dopisa UP PJ u Bijelom Polju od 09.05.2011. godine proizilazi da od strane pripadnika ove PJ nije sačinjen izvještaj o kriminalističko tehničkom pregledu lica mjesta, jer na licu mjesta nijesu pronadjeni tragovi, dok tragovi stopala koji su pronadjeni na licu mjesta nijesu proslijedjeni forenzičkom centru u  Danilovgradu iz razloga što nijesu imali uporedni uzorak.</span>
</p>
<p class="p8"></p>
<p class="p8">
<span>Iz zapisnika o suočenju Ki.br. 37/10 proizilazi da je radnja suočenja vršena izmedju okrivljenog Z.J.a i LJ.a J.a, u kom zapisniku je navedeno  kako je okrivljeni Z.J. izjavio  u svemu kao na zapisniku Ki.br. 37/10 od 13.04.2010. godine i naveo je da LJ.a J.a nije pominjao prilikom saslušavanja pred pripadnicima  UP PJ u B.Polju, dok je LJ.a J. izjavio da mu ništa nije poznato u vezi sa predmetnim slučajem.  </span>
</p>
<p class="p8"></p>
<p class="p8">
<span>U zapisniku o uvidjaju sačinjenom od strane pripadnika UP PJ u B.Polju dana 13.11.2009. godine konstatovano je da je isti izvršen povodom obavještenja da je u noći 12 na 13.11. 2009. godine  provaljena S. "SV Arhangel" koja se nalazi  u naselju Rakonje.  U zapisniku je navedeno da je metalna tabla koja se nalazi u desnom donjem uglu odvaljena, a bila je dimenzija 0,91 x 0,42 m, a nakon nje i lamperija kojom je obložena unutrašnjost prodavnice, dok su ulazna vrata zatečena u zatvorenom položaju bez oštećenja. Navedeno je i da je na patosu iza pulta zatečena kasa marke "Omron" te da je lice mjesta fotografisano, a da su od strane krim tehničara izuzeti tragovi obuće. </span>
</p>
<p class="p8"></p>
<p class="p8">
<span>U zapisniku o uvidjaju sačinjenom od strane pripadnika UP PJ u B.Polju dana 13.11.2009. godine konstatovano je da je uvidjaj izvršen povodom obavještenja, da je dana 12.11.2009. godine provaljen servis D. "V.K." u ul. R. M.a u B.Polju. U zapisniku je navedeno da na ulaznim vratima nijesu nadjena nikakva oštećenja, a uz zid objekta je pronadjena prislonjena daska dužine 2,10 m u pravcu prozora, dok se prozor nalazi na visini od 4,40 m od zemlje. Dalje je konstatovano da se  na stolu u umnutrašnjosti objekta nalazi rasuto staklo a da je prozor koji je dimenzija 1,10 x 0,60 m, dvodjelni i da je njegov donji dio u potpunosti polomljen. </span>
</p>
<p class="p8"></p>
<p class="p8">
<span>U zapisniku o uvidjaju sačinjenom od strane pripadnika UP PJ u B.Polju dana 14.12.2009. godine konstatovano je da je uvidjan izvršen povodom obavještenja da je izvršeno otuđenje alata iz vozila marke "Jugo" i "Pežo" a koja su bila parkirana u mjestu Voljavac - Bijelo Polje. Konstatovano je da su se vozila nalazila  sa lijeve strane restorana. Na vozilu marke "Jugo" polomljeno staklo na lijevim vratima a na vozilu marke "Pežo" polomljeno je staklo na zadnjim desnim vratima. </span>
</p>
<p class="p8"></p>
<p class="p8">
<span>Sud je cijenio nalaz i mišljenje vještaka ecc struke D.Ć.a, od 02.06.2011. godine. U svom nalazu vještak navodi, da  je nalaz dao, o vrijednosti stvari, koje su bile navedene u optuženici Kt.br. 84/10 od 18.12.2010. godine, pa je naveo da je vrijednost LCD TV aparata marke "LG" model 32 LH 2000,438,00€ a da je  vrijednost prenosnog DVD plejera marke "Vivax" P707 W 102,00 €. Dalje je naveo da je vrijednost robe koja je u optužnici navedena da je otudjena iz prodavnice SV Arhangel, i to 2 kg govedje pršute 26,00 €, više pakovanja roštiljske kobasice 10,00 €, srpsle kobasice 10,00 €, viršla 10,00 €, čajne kobasice 20,00 €, tunjevine 9 konzervi ukupno 9,00 €, paket ulja 13,50 €, tri flaše vinjaka 22,50 €, "Gorki List" dvije flaše 24,00 €, Lozova rakija  jedna flaša 11,60 €, šest paklica cigareta Marlboro 10,20 €, 20 paklica cigareta  Point 20,00 €, keks "Noblice" dvije kutije 2,00 €, keks "Jafa" dvije kutije 3,30 € i keks "Medeno srce" dvije kutije 3,20 €.  Vještak navodi i da je vrijednost robe otudjene iz vozila preduzeća "P.T." iznosi, i to: 2 bunta rebrastog crijeva dužine po 50 m, profila 37mm 40,00 €, jakna sa kapuljačom 10,00 €, bušilica marke "Bosh hamer" 926,00 €, bušilica "Hilti T 25" 607,00€, brusilica marke "Makita" 169,00 € i brusilica marke "Enhel" 101,00 €. U dopuni nalaza od 26.09.2011. godine  vještak je dao obračun vrijednosti oduzete robe shodno opisu sadržanom u preciziranoj optužbi, pa navodi da je vrijednost LCD TV aparata marke "LG" model 32 LH 2000,438,00€, a da je iz prodavnice SV Arhangel odudjen novac u iznosu od 57,50 € dok je vrijednost €, bušilice marke "Bosh hamer" 926,00 €, bušilica "Hilti T 25" 607,00€, brusilica marke "Makita" 169,00 € i brusilica marke "Enhel" 101,00 €.  Vještak je naveo i da za stvari koje su oduzete iz vozila preduzeća P.T. nije navedena starost, pa je vještak njihovu vrijednost uvtvrdio umanjujući je po osnovu amortizacije za 30 %, pa navodi da ukupna maloprodajna vrijednost ove robe iznosi 1.803,00 €, pa amortizovana vrijednost od 30% daje iznos od 540,90 €, a njihova preostala vrijednost iznosi 1.262,10 €. Nalaz i mišljene ovog vještaka sud je u potpunosti prihvatio kao stručan i objektivan, s tim što je vriednost otuženih stvari navedenih u preciziranoj optužbi utvrdio iz dopune nalaza ovog vještaka, koji je po ocjeni ovog suda dat stručno i objektivno te u skladu sa pravilima struke i nauke. </span>
</p>
<p class="p8"></p>
<p class="p8">
<span>Okrivljeni Z.J., u svojoj odbrani datoj pred ovlašćenim službenicima UP, u prisustvu barnioca adv L.B. priznao je da se početkom novembra mjeseca 2009 godine, tokom dana sreo sa drugom LJ.J., kada su se dogovrili da uveče izvrše provalu servisa tehničkih uređaja koji se nalazi na Kulini u blizini Petrove crkve. Te večeri oko 20:00 h sreo se sa drugom u Lješnici, pošli su ulicom ka crkvi i po prelasku raskrsnice došli su do servisa. Naveo je da je »J.« uzeo dasku ispred obližnje kuće, donio je do servisa i prislonio je uza zid sa donje strane servisa i tom prilikom je polomio staklo na prozoru.  Naveo je da se uz ovu dasku on(okrivljeni) popeo i otvorio prozor, a zatim je ušao u unutrašnjost servisa. Iz srevisa je sa police uzeo TV LCD crne boje, a sa druge poloce je uzeo DVD Plejer bijele boje, pa zatim je iste kroz prozor dodao J., koji je stvari prihvatao sa spoljne strane, nakon čega je izašao iz servisa. Naveo je da je na sebi imao crnu djeću a na rukama je navukao crne čarape, pa se zajedno sa J.m noseći  TV, dok je J. nosio DVD, udaljio iz dvorišta kojom prilikom im se neko obratio iz obližnje kuće, pozivajući ih da zastanu. Na pozive nijesu se obraćali, već su nastavili kretanje prema kafe baru Trezor. Naveo je i da je J. telefonom pozivao više lice nudeći im na prodaju oduzete stvari, s tim što niko nije htio da ih kupi. Dalje je naveo da su se zatim udaljili taksijem prema Lješnici, gdje su se razdvojili.  J. je sa sobom ponio DVD a on TV, koji je kasnije bacio u kontejner, iz straha od policije.</span>
</p>
<p class="p8">
<span> Priznao je, pred ovlašćenim službenicima UP, u prisustvu barnioca adv L.B. i da se sa LJ.om dogovorio isto veče, kada je izvršenja provala servisa V., da, pođu u naselje Rakonje, gdje su otišli taksijem a sa namjerom da provale prodavnicu vlasništvo K.P..  Po dolasku do prodavnice,  u blizini su pronašli metalnu šipku, kojom su odvalili limenu tablu i potom zajedno ušli u prodavnicu. Naveo je da su iz rashladne vitrine uzeli suhomesnate proizvode kao i nešto sitnog novca koji su pronašli u posudi na stolu. Sa police uzeli su dvije flaše alkoholnog pića, sa kojim stavrima izlaze iz prodavnice, nakon čega J. poziva Taksi, kojim se udaljajvaju do Lješnice gdja su podijelili oduzete stvari, a on je svoj dio ponio kući gdja ga je i potošio narednih dana.</span>
</p>
<p class="p8">
<span> Takođe, pred ovlašćenim službenicima UP, u prisustvu barnioca priznao je i da je polovinom decembra 2009 godine, ona zajedno sa LJ.a J.m, taksijem pošao do mjesta Voljavac. Naveo je da je izvjesno vrijeme radio u firmi P.T., na poslovima oko pruge, te da mu je bilo poznato da radnici te firme, spavaju u restoranu U. i da u blizini restorana ostavljaju svoja vozila u kojima se nalaze razni alati. Ovo je ispričao LJ.i, koji je pristao da iz tih vozila oduzmu našto alata.  Navodi dalje da su kod restorana U. došli oko 21:00 h, i vidjeli da je restoran još uviijek otvoren, a pored rasorana bili su prakirani Yugo žute boje i Pežo kamionet crvene boje. Navodi da je J. polomio staklo vozačevih vrata od kamioneta(Pežo), koje je potom otvorio ali u unutrašnjosti nije ništa našao. On(okrivljeni) je potom sa šrafcigerom koji mu je J. dodao, polomio staklo vozačevih vrata na vozilu Yugo, ista otvorio i iz vozila oduzeo dvije veće bušilice i dvije brusilice. Dalje je naveo da su se zatim udaljili taksi vozilom prema kući J.voj, kod koga su oduzete stvari i ostale jer ih nijesu prodali iste noći, a J. je ovom okrivljenom dao 20,00€, a sjutra dan još 15,00€, na ime njegovog dijela.</span>
</p>
<p class="p8"></p>
<p class="p8">
<span>Priznanje okrivljenog dato pred ovlašćenim službenicima Uprave Policije po ocjeni ovog suda je potpuno jasno i nedvosmisleno a potvrdjeno i izvedenim dokazima. Tako način na koji je okrivljeni opisao izvršenje krivičnog djela,  noći 12.11. 2009. godine, kada je provaljena prodavnica D. "V.K.", u potpunosti je potvrdjeno dokazima izvedenim na glavnom pretresu. Tako u svom iskazu oštećeni Gavrilović je naveo da su iz njegovog objekta kritične večeri otudjeni LCD TV aparat marke "LG" model 32 LH 2000 i  prenosni DVD plejer  marke "Vivax" P707 W a da je u njegov objekat provalnik ušao kroz prozor sa zadnje strane objekta. Takodje, u zapisniku o uvidjaju sačinjenom povodom provale objekta servisa V.K. jasno je navedeno, da je pronadjeno polomljeno staklo na prozoru a da je uz objekat prislonjena daska što upućuje, da je priznanje okrivljenog u ovom dijelu potpuno i jasno. </span>
</p>
<p class="p8">
<span>Takodje, prizanje okrivljenog u odnosu na postupanje u noći 12/13. 11. 2009. godine,  kada je obijen objekat vlasništo oštećenog K.P.a u naselju Rakonje potvrdjeno je izvedenim dokazima, pa je u zapisniku o uvidjaju Uprave Policije konstatovano da je bila odvaljena metalna tabla a zatim lamperija kojom je bila obložena unutrašnjost objekta, upravo na način kako je predstavio i okrivljeni u svom priznanju, a što su potvrdili i svjedoci K. i B..  </span>
</p>
<p class="p8">
<span> Priznanje okrivljenog u odnosu na njegovo postupanje u noći 13/14. 12. 2009. godine kojom prilikom su obijena dva vozila vlasništvo oštećenog preduzeća P.T., potvrdjeno je dokazima izvedenim na glavnom pretresu, jer je u zapisniku o uvidjaju jasno konstatovano da je na vozilu marke "Jugo" bilo polomljeno lijevo prednje staklo, a na vozilu marke "Peugeot" zadnje desno staklo, što su potvrdili i saslušani svjedoci. </span>
</p>
<p class="p8">
<span> Iz navedenih razloga, po ocjeni ovog suda, priznanje okrivljenog dato pred ovlašćenim službenicima policije je istinito, jasno i potpuno a imajući u vidu iskaz svjedoka B.a, priznanje je dato i dobrovoljno. S toga obranu okrivlenog datu tokom istaržnog postupka i na glavnom pretresu, gdje okrivljeni negira izvršenje djela stavljenih mu na teret, sud nije prihvatio, cijeneći njegovo negiranje neosnovanim i smišljenim u cijlu izbjegavanja sopstvene krivice.   </span>
</p>
<p class="p4"></p>
<p class="p4">
<span>	S toga, iz priznanja okrivljenog datog pred ovlašćenim službenicima UP, koju odbranu je dao u prisustvu barnioca adv L.B. i dokaza izvedenih na glavnom pretresu, sud je nesporno utvrdio da je okrivljeni u noći 12.11. 2009. godine, oko 20,00 h, u ulici R.a M.a, opština Bijelo Polje, provalio prodavnicu D. "V.K.", vlasništvo G.D.a, na način što se daskom koja je bila prislonjena uz zid ispod prozora, popeo uz istu, kroz polomljeno staklo na prozoru ušao u unutrašnjost objekta, zatim došao do prednjeg izložbenog dijela prodavnice i sa police oduzeo LCD TV aparat marke "LG", model 32 LH 2000, vrijednosti 438,00 eura i na taj način sebi pribavio protivpravnu imovinsku korist u navedenom iznosu. </span>
</p>
<p class="p8">
<span>Takođe je utvrđeno da je okrivljeni Z.J. u noći 12/13. 11. 2009. godine, u Rakonjama, opština Bijelo Polje, obio prodavnicu S. "S.A.", vlasništvo K.P.a, na način što je upotrebom podesnog sredstva - metalne šipke pomjerio iz ležišta metalnu ploču kojom je pokriven zid sa spoljne strane, a zatim odvalio drvenu lamperiju, i kroz načinjen otvor ušao u unutrašnjost prodavnice i iz kase, koja se nalazila na drvenom banku, oduzeo novac u iznosu od 57,50 eura i na taj način pribavio sebi protivpravnu imovinsku korist u navedenom iznosu.</span>
</p>
<p class="p8">
<span> Utvrđeno je i da je okrivljeni Z.J. u noći 13/14. 12. 2009. godine, u neposrednoj blizini restorana "U." u mjestu Voljavac, opština Bijelo Polje, obio PMV marke "Jugo" reg. ozn. LO-384-82, vlasništvo D. "P.T.", vlasnika P.Z.a, iz Loznice, Republika Srbija, na način što je šrafcigerom polomio staklo na vozačevim lijevim prednjim vratima, ista otvorio i iz vozila oduzeo bušilicu marke "Bosh-hamer 11", plave boje, bušilicu "Hilti t-25" crvene boje, veću brusilicu marke "Makita", i manju brusilicu marke "Enhel", i na taj način sebi pribavio protivpravnu imovinsku korist u iznosu od 1.262,10 eura, </span>
</p>
<p class="p4"></p>
<p class="p4">
<span>	U prethodno opisanim radnjama okrivljenog, po ocjeni ovog suda, stekla su se sva bitna obilježja bića krivičnog djela koje mu je stavljeno na teret, obzirom da je radnju djela izvršenog noći 12.11. 2009. godine, oko 20,00 h, u ulici R.a M.a, opština Bijelo Polje, na štetu D. "V.K." izvršio penjanjem uz postavljenu dasku do polomljenog prozora, kuda je ušao u objekat, a radnju izvršenja krivičnog djeli izvršenog u noći 12/13. 11. 2009. godine, u Rakonjama, opština Bijelo Polje, kada je obijena prodavnica S. "S.A.", vlasništvo K.P.a, izvršio je obijanjem metalne ploče kojom je pokriven zid sa spoljne strane prodavnjice a zatim i odvaljivanjem drvene lamperije, dok je radnju izvršenja djela izvršenog u noći 13/14. 12. 2009. godine, u neposrednoj blizini restorana "U." u mjestu Voljavac, opština Bijelo Polje, kada je obijen PMV marke "Jugo" reg. ozn. LO-384-82, vlasništvo D. "P.T.", izvršio je na način što je prethodno polomio staklo na lijevim prednjim vratima vozila. Okrivljeni je krivično djelo izvršio u produženom trajanju, jer je iste noći provalio servis Videokomerc i obio prodavnicu Sv Arhangel, da bi zatim u noći 13/14. 12. 2009. godine, obio vozilo oštećenog D. "P.T.", jer je okrivljeni u vremenskoj povezanosti izvršio isto krivično djelo koje predstavlja cjelinu, zbog, korišćenja iste situacije ( okrilje noći i odsustvo vlasnika) i jedinstvenog umišljaja učinioca.  Krivično djelo okrivljeni je  izvršio  sa umišljajem, jer je bio svjesan da protivpravno oduzima stvari oštećenih i to provaljujući i obijajući zatvorene prostorije i vozila oštećenih.</span>
</p>
<p class="p4"></p>
<p class="p4">
<span>	Odlučujući u pogledu vrste i visine krivične sankcije, sud je cijenio sve okolnosti iz čl. 42 Krivičnog zakonika, pa je na strani okrivljenog, od olakšavajućih okolnosti našao, da se radi o nezaposlenom licu, mlađe životne dobi koji do sada nije osudjivan. Otežavajućih okolnosi na strani okrivljenog nije bilo, pa je sud mišljenja da sveukupnost olakšavajućih okolnosti predstavlja osnov za ublažavanje zakonom predviđene kazne te da će se i sa ublaženom kaznom postići svrha kažanjavanja predviđena u čl. 32 KZ-a i okrivljenog osudio na kaznu zatvora od 3 mjeseca.  </span>
</p>
<p class="p4"></p>
<p class="p4">
<span>	Shodno čl. 226  i 229 Zakonika o krivičnom postupku, odlučeno je u pogledu paušala, te da okrivljeni plati sudu  iznos od po 45,00 €, pri čemu je sud vodio računa o složenosti i trajanju krivičnog postupka, kao i da sudu na ime ostalih troškova krivičnog postupka a koji se odnose na nagradu za izvršeno vještačenje vještaku ekonomske S.uke, isplaćenih iz predračunskih sredstava suda, plati iznos od  165,00€.</span>
</p>
<p class="p4">
<span> </span>
</p>
<p class="p4">
<span>	Imajući u vidu da su predstavnici oštećenih D. "V.K." i D. "P.T." izjavili da postavljaju imovinsko pravni zahtjev, sud je okrivljenog obavezao da oštećenom G.D.u vlasniku D. "V.K.", vrati oduzete stvari ili mu nadoknadi novčanu protivvrijednost od 438,00 eura a oštećenom P.Z.u vlasniku D. "P.T.", da vrati odzete stvari ili mu nadoknadi novčanu protivvrijednost od 1.262,10 eura, bez obzira što su predstavnici oštećenih naveli da će imovinsko pravni zahtjev ostvarivati u parničnom postupku, obzirom da su ove činjenice utvrđene u ovom krivičnom postupku. Sud je okrivljenog obavezao i da oštećenom K.P.u vlasniku S. "Sv. Arhangel" nadoknadi novčani iznos od 57,50 eura a imajući u vidu da je oštećeni K.P., postavio je imovinsko pravni zahtjev u iznosu od 415,00 €, s tim što je oštećenog K.P.a, za ostvarenje preostalog dijela postavljenog imovinsko pravnog zahtjeva uputio na parnični postupak.</span>
</p>
<p class="p4"></p>
<p class="p4">
<span>	Iz iznijetih razloga shodno čl. 374 Zakonika o krivičnom postupku, odlučeno je kao u izreci presude.</span>
</p>
<p class="p4"></p>
<p class="p6">
<span>OSNOVNI SUD U BIJELOM POLJU</span>
</p>
<p class="p2">
<span>Dana  04. 09. 2012. godine</span>
</p>
<p class="p2"></p>
<p class="p2"></p>
<p class="p4">
<span>ZAPISNIČAR,						                  S U D I J A </span>
</p>
<p class="p11">
<span>Draginja Bošković  s.r. 				                      Ivan Adamović s.r.  </span>
</p>
<p class="p3"></p>
<p class="p4"></p>
<p class="p3"></p>
<p class="p9"></p>


</body>
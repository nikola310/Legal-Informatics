<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.8in 1.0in 0.8in 1.0in;}
.p1{text-align:center;hyphenate:auto;font-family:Arial;font-size:12pt;}
.p2{text-align:end;hyphenate:auto;font-family:Arial;font-size:12pt;}
.p3{text-align:justify;hyphenate:auto;font-family:Arial;font-size:12pt;}
.p4{text-indent:0.5in;text-align:center;hyphenate:auto;font-family:Arial;font-size:12pt;}
.p5{text-indent:0.5in;text-align:justify;hyphenate:auto;font-family:Arial;font-size:12pt;}
.p6{text-align:start;hyphenate:auto;font-family:Times New Roman;font-size:12pt;}
.s1{font-weight:bold;}
</style>
<meta content="zorica.dabetic" name="author">
</head>
<body class="b1 b2">
<p class="p1">
<span> HYPERLINK "http://sr.wikipedia.org/sr-el/%D0%A1%D0%BB%D0%B8%D0%BA%D0%B0:Coat_of_arms_of_Montenegro.svg" </span>
<!--Image link to '0.png' can be here-->
</p>
<p class="p1">
<span>U IME CRNE GORE!</span>
</p>
<p class="p1"></p>
<p class="p2">
<span>	Posl.br.K.30/13</span>
</p>
<p class="p3"></p>
<p class="p3">
<span>	OSNOVNI SUD U HERCEG NOVOM,po sudiji Leković Branislavu uz sudjelovanje Milović Tereze kao zapisničara,u krivičnom predmetu protiv okrivljenog P.A.,zbog krivičnog djela iz čl.407.stav 1 KZ povodom optužnog predloga ODT H.Novi KT.br.23/13 od 06.03.2013 godine ,nakon održanog javnog glavnog pretresa dana 28.03.2013 godine,u prisustvu zamjenika ODT Herceg Novi Stijović Rista i okrivljenog P.A., donio je i javno objavio</span>
</p>
<p class="p3"></p>
<p class="p3">
<span>					P R E S U D U</span>
</p>
<p class="p3"></p>
<p class="p3"></p>
<p class="p3">
<span> 	 Okrivljeni P.A. JMB,...,od oca S. i majke B.,rođene S.,rođen ... godine u B.,sa prebivalištem u B.,..,sa boravi[tem u Herceg Novom,ul....,pismen sa yavr[enom sss, nezaposlen, neoženjen,bez djece,ne posjeduje nepokretnu imovinu,izdržava se od povremenih poslova sa mjesečni prihodom od oko 200 eura,vlasnik vozila marke “Mitsubiši pajero” vrijednosti oko 1.500 eura,neosuđivan.</span>
</p>
<p class="p3"></p>
<p class="p4">
<span>K r i v     j e</span>
</p>
<p class="p4"></p>
<p class="p5">
<span>Što je : </span>
</p>
<p class="p5"></p>
<p class="p3">
<span>	U vremenskom periodu od 08.01.do 23.01.2013.godine u ul.“Sava Ilića“ br.6.u Igalu,Opština Herceg Novi,u automat klubu „MJ“ koji je u vlasništvu okrivljenog,postupajući suprotno čl.10 i čl.12.Zakona o igrama na sreću (Sl.list RCG br.52/04 i Sl.list CG 13/07) bez dobijanja koncesije za privređivanje igara na sreću od strane nadležnog organa,priređivao igre na sreću,na način što je u naznačenom periodu na 18.automata za igre na sreću i 1.elektronskom ruletu sa 8.igračkih mjesta privređivao igre na sreću i primio uplate od strane učesnika,pri čemu je bio svjestan svoga djela i htio njegovo izvršenje,</span>
</p>
<p class="p3">
<span>	 </span>
</p>
<p class="p3">
<span>	-čime je izvršio krivično djelo neovlašćeno organizovanje igara na sreću iz čl.407.stav 1. Krivičnog zakonika .</span>
</p>
<p class="p3"></p>
<p class="p5">
<span>   pa mu sud, na osnovu čl.407.stav 1 KZ i primjenom čl.4,32,36,42,52,53 i 54, KZ te čl.374,229.stav 1 ZKP-a izriče</span>
</p>
<p class="p5"></p>
<p class="p5">
<span>		USLOVNU OSUDU</span>
</p>
<p class="p5"></p>
<p class="p5">
<span>kojom mu utvrđuje kaznu zatvora u trajanju od 3 (tri) mjeseca i istovremeno određuje da se ista neće izvršiti  ukoliko u roku od 1 (jedne) godine ne učini novo krivično djelo.</span>
</p>
<p class="p5"></p>
<p class="p5">
<span>Na osnovu čl. 75.stav 1 u vezi čl.407.stav 4 KZ okrivljenom P.A. se iziče MJERA BEZBJEDNOSTI oduzimanja predmeta i to 18 automata za igre na sreću i 1 elektronski rulet ,kao sredstva upotrijebljena za izvršenje djela.</span>
</p>
<p class="p3"></p>
<p class="p5">
<span>Okrivljeni se obavezuje da plati troškove krivičnog postupka u paušalnom iznosu od 50,00 eura u korist budžeta Crne Gore na žiro račun 832-158-14 u roku od 15 dana po pravosnažnosti presude.</span>
</p>
<p class="p3"></p>
<p class="p5">
<span> 				O b r a z l o ž e nj e</span>
</p>
<p class="p5"></p>
<p class="p3">
<span>	ODT iz Herceg Novog podnio je ovom sudu optužni predlog Kt.23/13 od 06.03.2013.godine  protiv okrivljenog P.A. zbog krivičnog djela neovlašćeno organizovanje igara na sreću iz čl.407.stav 1 KZ,te na glavnom pretresu predložio da okrivljenog oglasi krivim i izrekne mu uslovnu osudu,kao i da mu izrekne mjeru bezbjednosti oduzimanja predmeta.</span>
</p>
<p class="p3"></p>
<p class="p5">
<span>Okrivljeni P.A.</span><span class="s1"> </span><span>je priznao izvršenje krivičnog djela koje mu je stavljeno na teret i svoju krivicu zbog istog .Naime,okrivljeni je u bitnom izjavio</span><span class="s1"> </span><span>da je da je negdje početkom 2013.godine od B.V. zakupio poslovni prostor u Igalu u ulici Sava Ilića br.6,te da je u tom poslovnom prostoru ubacio 18 komada raznih automata za igre na sreću,voćkice i slično,kao i jedan elektronski rulet.Dodao je da je predhodno ove automate i rulet pozajmio od izvjesnog P. iz B. kome ne zna prezime.Objasnio je da se sa P.om dogovorio da počne da radi sa aparatima a da će se naknadno dogovoriti u vezi plaćanja i slično.Istakao je da je automate za igre na sreću i rulet unio u predmetni lokal početkom 2013.godine a da je sa istima počeo da radi 08.01.2013.godine,te da je automat klubu dao ime „Mega Jack“,ali da isti nije registrovao za obavljanje ove djelatnosti niti je pribavio potrebnu dokumentaciju,jer je za to bilo potrebno dosta vremena i dokumentacije.Zbog toga je odlučio da pokuša da radi bez potrebnih dozvola te da naknadno iste pribavi.Dalje je naveo da je za vrijeme rada u automat klubu bilo igrača koji su vršili uplate,ali vrlo malo u prosjeku 3-4 eura dnevno.Dodao je da neki od automata nisu bili ispravni i nisu funkcionisali kao ni elektronski rulet a da je bilo u funkciji svega 7 ili 8 automata.Dana 23.01.2013.godine oko 12:00 časova izašao je iz svog automat kluba te u istom ostavio prijatelja P.D. da ga zamjeni,a kasnije ga je isti pozvao i rekao mu da je došla inspekcija.Po povratku u automat klub zatekao je dva inspektora koji su od njega zatražili potrebnu dokumentaciju,a on im je odgovorio da istu ne posjeduje i da će probati da je pribavi.Naglasio je da su inspektori sačinili zapisnik i saopštili da moraju zapečatiti objekat.Naknadno je morao da isprazni lokal pa je na njegov zahtjev odsjek za inspekciju igara na sreću otpečatio objekat i on je predmetne automate i rulet prenio u magacin u Risnu gdje se sada nalaze. </span>
</p>
<p class="p5">
<span>Na glavnom pretresu je dodao da  nije pribavio dozvolu za rad odnosno za obavljanje djelatnosti priređivanje igara na sreću,te da se samo raspitivao o mogućnostima dobijanja dozvole ali da nije podnosio pismeni zahtjev sa dokumentacijom za istu.U kritičnom periodu inspekcija mu je privremeno oduzela predmetne aparate,ali su mu iste kasnije vratili i iste drži u svom magacinu. Objasnio je da je predmetne aparate pozajmio od čovjeka iz Bara,a njemu je planirao od zarade koju bi ostvario ovom djelatnošću isplatiti cijenu tih aparata,ili bi mu vratio aparate .Konačno je u završnoj riječi naveo da se osjeća krivim zbog izvršenog djela,da je priznao isto i predlaže sudu da mu izrekne blažu krivičnu sankciju jer nije osuđivan i lošeg je imovnog stanja .</span>
</p>
<p class="p3"></p>
<p class="p5">
<span>Sud je u dokaznom postupku proveo dokaze saslušanjem svjedoka P.D.,V.I. i V.R., te čitanjem zapisnika Odsjeka za inspekciju za igre na sreću ,uvidom u spise predmeta ovog suda Kri.7/13 i čitanjem izvještaja o kaznenoj evidenciji ovog suda na iem okrivljenog,pa je nakon tako provedenih dokaza,ocjenom svakog pojedinačno i u njihovoj međusobnoj vezi,kao i u vezi sa izjavom drugookrivljenog ,utvrdio da su navodi optužbe osnovani.</span>
</p>
<p class="p5">
<span>Sud je prihvatio izjavu okrivljenog i cijenio je kao jasno i potpuno priznanje izvršenja krivičnog djela i krivice zbog istog,jer je uvjerljiva i logična ,te potvrđena izvedenim dokazima-iskazima svjedoka P.D.,V.I. i V.R.,kao i izvedenim pismenim dokazima.</span>
</p>
<p class="p3"></p>
<p class="p5">
<span>Naime,svjedok P.D. je u bitnom izjavio da ga je 23.01.2013. godine pozvao prijatelj P.A. sa molbom da ga zamjeni u automat klubu u Igalu,našto je on pristao  i negdje oko 12:00 časova zamjenio na radu okrivljenog koji je otišao nešto da završi.Dalje je naveo da za to vrijeme niko nije ulazio u automat klub,već su se u jednom momentu pojavila dva inspektora za igre na sreću.Tom prilikom inspektori su od njega tražili dokumentaciju i pitali ko je vlasnik kluba,pa je on pozvao okrivljenog P. koji je ubrzo došao,te mu dalje ništa nije poznato u vezi ovog događaja obzirom da je otišao po povratku okrivljenog u lokal.</span>
</p>
<p class="p5"></p>
<p class="p5">
<span>Svjedok V.I. je u bitnom izjavio da je zaposlen u Odsjeku za inspekciju za igre na sreću kao inspketor pa je kritičnog dana zajedno sa kolegom V.R.m kontrolisao rad kluba „Mega Jeck“ u Igalu i tom prilikom su u lokalu zatekli 18 elektronskih aparata za igre na sreću od kojih je 16 bilo uključeno-radilo u momentu kontrole,kao i jedan elektronski rulet sa 8 mjesta igračkih koji nije tom prilikom bio uključen u struju.Ovom prilikom bio je prisutan P.D. koji je pozvao vlasnika ovdje okrivljenog P.,a koji im je u razgovoru istakao da nema dozvolu za obavljanje djelatnosti priređivanje igara na sreću.O svemu ovome su sačinili zapisnik koji je okrivljeni potpisao bez primjedbi,a zatim su zapečatili objekat i zabranili dalji rad pismenim rješenjem.Nakon toga poslije određenog vremena na zahtjev okrivljenog istom su otvorili lokal kako bi on mogao da pristupi rekonstrukciji objekta i pribavljanju dozvola za rad,te o istom sačinili službenu zabilješku.Nije mu poznato da li je neki organ od okrivljenog privremeno oduzeo predmetne aparate.</span>
</p>
<p class="p5"></p>
<p class="p5">
<span>Svjedok V.R. da je zaposlen u Odsjeku za inspekciju za igre na sreću kao inspketor pa je kritičnog dana zajedno sa kolegom V.I.om kontrolisao rad kluba „Mega Jeck“ u Igalu i tom prilikom su u lokalu zatekli 18 elektronskih aparata za igre na sreću od kojih je 16 bilo uključeno-radilo u momentu kontrole,kao i jedan elektronski rulet sa 8 mjesta igračkih koji nije tom prilikom bio uključen u struju.Ovom prilikom bio je prisutan P.D. koji je pozvao vlasnika ovdje okrivljenog P.,a koji im je u razgovoru istakao da nema dozvolu za obavljanje djelatnosti priređivanje igara na sreću.O svemu ovome su sačinili zapisnik koji je okrivljeni potpisao bez primjedbi,a zatim su zapečatili objekat i zabranili dalji rad pismenim rješenjem.Nakon toga poslije određenog vremena na zahtjev okrivljenog istom su otvorili lokal kako bi on mogao da pristupi rekonstrukciji objekta i pribavljanju dozvola za rad,te o istom sačinili službenu zabilješku.Nije mu poznato da li je neki organ od okrivljenog privremeno oduzeo predmetne aparate.</span>
</p>
<p class="p5"></p>
<p class="p5">
<span>Sud je prihvatio iskaz svjedoka P.D.,V.I. i V.R., jer su uvjerljivi,međusobno saglasni i potkrijepljeni izvedenim pismenim dokazima, a na isti stranke nisu imale primjedbi. Iskazi ovih svjedoka su od značaja jer se istim potvrđuje priznanje okrivljenog da je na opisani način izvršio krivično djelo koje mu je stavljeno na teret.</span>
</p>
<p class="p5"></p>
<p class="p5">
<span>Iz zapisnika Odjeljenja za inspekciju za igre na sreću od 23.01.2013 godine proizilazi da su inspektori navedenog Odjeljenja V.I. i V.R. dana 23.01.2013 godine,u prisustvu okrivljenog izvršili inspekcijski pregled u automat klubu „Mega Jack“ u Igalu,vlasništvo okrivljenog i da su konstatovali da u istom radi 18 automata za igre na sreću i jedan elektronski rulet sa 8 igračkih mjesta,te da okrivljeni P.A. ne posjeduje koncesiju za priređivanje igara na sreću.</span>
</p>
<p class="p5">
<span>Iz spisa predmeta Osnovnog suda Herceg Novi Kri.br.7/13 proizilazi da je sudija za istragu donio rješenje Kri.7/13 od 05.02.2013 godine kojim je od okrivljenog P.A. privremeno oduzeto 18 automata za igre na sreću i jedan elektronski rulet.</span>
</p>
<p class="p3"></p>
<p class="p5">
<span>Sud je prihvatio kao vjerodostojne i uvjerljive navedene pismene dokaze,jer su izdati u zakonitoj proceduri od strane nadležnih organa. </span>
</p>
<p class="p5"></p>
<p class="p5">
<span>Iz izvještaja o kaznenoj evidneciji ovog suda za okrivljenog proizilazi da nije osuđivan od strane ovog suda,a kako sud nije uspio pribaviti izvještaj o kaznenoj evidenciji po mjestu rođenja okrivljenog od inostranog organa to je sud shodno načelu in dubio pro reo cijenio da isti ranije nije osuđivan.</span>
</p>
<p class="p3"></p>
<p class="p5">
<span>Ocjenom priznanja okrivljenog i izvedenih dokaza utvrđeno je da je okrivljeni izvršio krivično djelo za koje se tereti.</span>
</p>
<p class="p5">
<span>Naime, na ocjenom izvedenih dokaza i to pojedinačno i u njihovoj međusobnoj vezi i dovođenjem istih u vezu sa priznanjem okrivljenog, nesumnjivo je utvrdjeno da  je okrivljeni P.A. u kritičnom periodu u Igalu, u svom automat klubu „Mega Jack“,postupajući suprotno čl.10 i čl.12.Zakona o igrama na sreću (Sl.list RCG br.52/04 i Sl.list CG 13/07) bez dobijanja koncesije za privređivanje igara na sreću od strane nadležnog organa,priređivao igre na sreću i primio uplate od strane učesnika na 18.automata za igre na sreću i 1.elektronskom ruletu sa 8.igračkih mjesta.</span>
</p>
<p class="p5"></p>
<p class="p5">
<span>Članom 10.Zakona o igrama na sreću (Sl.list RCG br.52/04 i Sl.list CG 13/07) propisano je da priređivanje igara na sreću mogu obavljati akcionarska društva i duštva sa ograničenom odgovornošću sa sjedištem na teritoriji Crne Gore,te da se pravo priređivanja igara na sreću prenosi ugovorom o koncesiji koji se zaključuje na osnovu odluke Vlade sa pravnim licem ako isto ispunjava propisane uslove. Članom 12 istog Zakona propisano je da koncesiju za priređivanje igara na sreću u automat klubovima dodjeljuje nadležni organ ( Ministarstvo nadležno za poslove finansija) i to ugovorom o koncesiji a na osnovu zahtjeva koji se podnosi nadležnom organu za period od 3 godine.</span>
</p>
<p class="p3"></p>
<p class="p5">
<span>Pravno kvalifikujući ovako na nesumnjiv način utvrđeno činjenično stanje sud je našao da su u radnjama okrivljenog ostvarena sva obilježja krivičnog djela neovlašćeno organizovanje igara na sreću iz čl. 407.stav 1 KZ,  jer je okrivljeni    protivno čl.10 i čl.12 Zakona o igrama na sreću (Sl.list RCG br.52/04 i Sl.list CG 13/07) bez dobijanja odobrenja-koncesije za priređivanje igara na sreću od strane nadležnog organa ,priređivao igre na sreću na opisani način.</span>
</p>
<p class="p5"></p>
<p class="p5">
<span>U odnosu na oblik vinosti,sud je utvrdio da je okrivljeni navedeno krivično djelo počinio sa direktnim umišljajem,jer je bio svjestan svog djela i htio njegovo izvršenje. Naime okrivljeni je bio svjestan da mu je za priređivanje igara na sreću potrebno odobrenje nadležnog organa,a i pored toga priređivao je igre na sreću bez pribavljenog odobrenja. Njegov umišljaj je nesumnjivo utvrđen izvedenim dokazima i priznanjem okrivljenog,koji je istakao da je odlučio da radi bez dozvole nadležnog organa jer je za pribavljanje dozvole bilo potrebno dosta vremena i dokumentacije.</span>
</p>
<p class="p5"></p>
<p class="p3">
<span>	Za ovo djelo propisana je novčana kazna ili kazna zatvora do 3 godine.</span>
</p>
<p class="p3"></p>
<p class="p3">
<span>	Prilikom odlučivanja o kazni sud je cijenio sve okolnosti u smislu čl. 42.KZ koje utiču da kazna bude veća ili manja, pa je okrivljenom kao olakšavajuće okolnosti cijenio da ranije nije osuđivan ,da je lošeg imovnog stanja,bez stalnh mjesečnih primanja i bez nepokretne imovine,dok mu nije našao otežavajućih okolnosti. Cijeneći navedene okolnosti, te činjenicu da se u konkretnom slučaju radi o lakšem krivičnom djelu,sud je uvjerenja da će se opšta svrha izricanja krivičnih sankcija predviđena čl.4 KZ ostvariti i uslovnom osudom ,te da će upozorenje uz prijetnju kazne na okrivljenog dovoljno uticati da ubuduće ne čini ovakva a niti druga krivična djela.Obzirom na prednje ,sud je istom izrekao uslovnu osudu kojom mu je utvrdio kaznu zatvora u trajanju od 3 (tri) mjeseca i istovremeno odložio njeno izvršenje na period provjeravanja od 1 godine.Sud je uvjerenja da je ovako izrečena uslovna osuda adekvatna težini počinjenog krivičnog djela i stepenu krivice okrivljenog kao počinioca ,te da će se istom ostvariti svrha izricanja uslovne osude predviđena čl.52 KZ.</span>
</p>
<p class="p3">
<span>	</span>
</p>
<p class="p5">
<span>Na osnovu čl. 75.stav 1 u vezi čl.407.stav 4 KZ okrivljenom je izrečena mjera bezbjednosti oduzimanja predmeta i to 18 automata za igre na sreću i 1 elektronski rulet ,koja sredstva su upotrijebljena za izvršenje djela. Ovo obzirom da je čl.407.stav 4 KZ propisano da će se oduzeti sredstva upotrijebljena za izvršenje krivičnog djela iz stava 1 do 3 istog člana,a u konkretnom slučaju  provedenim dokazima je nesumnjivo utvrđeno da su navedena sredstva upotrijebljena za izvršenje ovog krivičnog djela.</span>
</p>
<p class="p5"></p>
<p class="p5">
<span> Odluka o troškovima krivičnog postupka zasniva se na odredbi čl.229 st.1 ZKP-a,pa je okrivljeni obavezan da u korist budžetskih sredstaa Crne Gore plati troškove krivičnog postupka u paušalnom iznosu od 50 eura,čija visina je određena u skladu sa složenošću i dužinom trajanja postupka, te imovnim stanjem okrivljenog.</span>
</p>
<p class="p5"></p>
<p class="p3">
<span class="s1">				   </span><span>OSNOVNI SUD HERCEG NOVI</span>
</p>
<p class="p3">
<span>			                    Dana,28.03.2013.godine.</span>
</p>
<p class="p3"></p>
<p class="p3"></p>
<p class="p3">
<span>   Zapisničar,							                 SUDIJA</span>
</p>
<p class="p3">
<span>Milović Tereza                                                                         Leković Branislav    </span>
</p>
<p class="p3"></p>
<p class="p3">
<span>PRAVNA POUKA:</span>
</p>
<p class="p3">
<span>Protiv ove presude dozvoljena je</span>
</p>
<p class="p3">
<span>žalba u roku od 8 dana od dana prijema,</span>
</p>
<p class="p3">
<span>Višem sudu u Podgorici,a preko ovog suda.</span>
</p>
<p class="p3"></p>
<p class="p3">
<span>DN-a, </span>
</p>
<p class="p3">
<span>-ODT H.Novi,</span>
</p>
<p class="p3">
<span>-okrivljenom </span>
</p>
<p class="p3">
<span>- u spise</span>
</p>
<p class="p6"></p>


</body>
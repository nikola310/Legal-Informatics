<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.70902777in 0.7875in 0.6298611in 0.9847222in;}
.s1{font-weight:bold;}
.s2{font-weight:bold;font-style:italic;text-decoration:underline;}
.p1{text-align:end;hyphenate:auto;font-family:Arial;font-size:14pt;}
.p2{text-align:center;hyphenate:auto;font-family:Arial;font-size:12pt;}
.p3{text-align:justify;hyphenate:auto;font-family:Arial;font-size:14pt;}
.p4{text-align:center;hyphenate:auto;font-family:Arial;font-size:14pt;}
.p5{margin-left:0.25in;text-align:justify;hyphenate:auto;font-family:Arial;font-size:14pt;}
.p6{text-indent:0.25in;text-align:center;hyphenate:auto;font-family:Arial;font-size:14pt;}
.p7{text-indent:0.25in;text-align:justify;hyphenate:auto;font-family:Arial;font-size:14pt;}
.p8{margin-left:0.5in;text-align:justify;hyphenate:auto;font-family:Arial;font-size:14pt;}
.p9{text-indent:0.5in;margin-left:3.0in;text-align:end;hyphenate:auto;font-family:Arial;font-size:14pt;}
.p10{text-indent:0.5in;margin-left:3.0in;text-align:justify;hyphenate:auto;font-family:Arial;font-size:14pt;}
.p11{text-align:start;hyphenate:auto;font-family:Times New Roman;font-size:12pt;}
</style>
<title>K</title>
<meta content="vesna.mostrokol" name="author">
</head>
<body class="b1 b2">
<p class="p1">
<span class="s1">K.br. 157/12</span>
</p>
<p class="p2">
<!--Image link to '0.jpg' can be here-->
</p>
<p class="p3"></p>
<p class="p3"></p>
<p class="p4">
<span class="s1">U IME CRNE GORE</span>
</p>
<p class="p3"></p>
<p class="p3">
<span>VIŠI SUD U PODGORICI, kao prvostepeni krivični, po sudiji Vesni Moštrokol, kao pojedincu, uz učešće Anke Raković, kao zapisničara, u krivičnom predmetu protiv </span><span class="s1">B. M. iz P.</span><span>, koga brani advokat R. D. iz P., zbog krivičnog djela neovlašćena proizvodnja, držanje i stavljanje u promet opojnih droga iz čl. ... st. .. Krivičnog zakonika, po optužnici Višeg državnog tužioca u Podgorici, Kt.br. ... od ...godine, koju je na glavnom pretresu zastupala Ljiljana Lakić, zamjenik VDT-a u Podgorici, nakon održanog usmenog, glavnog i javnog pretresa, započetog ...godine, završenog ...godine, u prisustvu zastupnika optužbe, optuženog i njegovog branioca, donio je ...godine i istog dana javno objavio</span>
</p>
<p class="p3"></p>
<p class="p3"></p>
<p class="p3"></p>
<p class="p4">
<span class="s1">P R E S U D U</span>
</p>
<p class="p3"></p>
<p class="p3"></p>
<p class="p3">
<span>Optuženi:</span>
</p>
<p class="p3"></p>
<p class="p3">
<span>B. M., JMBG ..., zvani M., od oca M. i majke R., rodjene R., rodjen ...godine u P., gdje mu je i prebivalište, ul. M. B. br. ..., državljanin C. G., po zanimanju gradjevinski tehničar, nezaposlen, neoženjen, završio srednju gradjevinsku školu, srednjeg imovnog stanja, osudjivan presudama Višeg suda u Podgorici K.br. ... od ...godine zbog krivičnog djela neovlašćena proizvodnja, držanje i stavljanje u promet opojnih droga iz čl. ... st. ... KZ-a,  na šest mjeseci zatvora i K.br. ... od ...godine, zbog krivičnog djela neovlašćena proizvodnja, držanje i stavljanje u promet opojnih droga iz čl. ... st. ... KZ-a, na dvije godine i četiri mjeseca zatvora, u pritvoru od ...godine, od ... časova</span>
</p>
<p class="p3"></p>
<p class="p3"></p>
<p class="p3"></p>
<p class="p4">
<span>K r i v  j e</span>
</p>
<p class="p3"></p>
<p class="p3"></p>
<p class="p3">
<span>Zato što je:</span>
</p>
<p class="p3"></p>
<p class="p3">
<span>Dana ...godine, oko ... časova, u ulici M. B. u P., neovlašćeno radi prodaje držao heroin–supstancu proglašenu za opojnu drogu Rješenjem o utvrdjivanju opojnih droga (Službeni list SRJ br. 44/02), i ako je bio svjestan da postupa neovlašćeno i protivpravno, pa je to i htio, na način što je u džepu od bermuda držao jedan PVC ručno pravljeni zamotuljak u kojem se nalazilo 12 manjih PVC ručno pravljenih zamotuljaka, sa sadržajem opojne droge–heroin, ukupne mase 3,45 grama, koju opojnu drogu su prilikom kontrole pronašli i oduzeli ovlašćeni policijski službenici Uprave policije–Grupa za borbu protiv droga Podgorica, a koja opojna droga je od strane optuženog bila namijenjena daljoj neovlašćenoj prodaji</span>
</p>
<p class="p3"></p>
<p class="p3">
<span>-čime je izvršio krivično djelo neovlašćena proizvodnja, držanje i stavljanje u promet opojnih droga iz čl.300 st.1 Krivičnog zakonika</span>
</p>
<p class="p5"></p>
<p class="p3">
<span>-pa ga sud primjenom citiranih zakonskih odredbi, te odredbi čl.4, 5, 15, 32, 36, 42 i 51 Krivičnog zakonika, te odredbi čl.226, 229 i 374 Zakonika o krivičnom postupku </span>
</p>
<p class="p3"></p>
<p class="p3"></p>
<p class="p4">
<span>O S U Đ U J E</span>
</p>
<p class="p3"></p>
<p class="p3"></p>
<p class="p3">
<span>Na kaznu zatvora u trajanju od 2 (dvije) godine, u koju kaznu će mu se uračunati vrijeme provedeno u pritvoru od 19.07.2012. godine, pa nadalje.</span>
</p>
<p class="p3"></p>
<p class="p3">
<span>Shodno odredbi čl.300 st.7 u vezi čl.75 Krivičnog zakonika optuženom se izriče</span>
</p>
<p class="p3"></p>
<p class="p3"></p>
<p class="p4">
<span>MJERA BEZBJEDNOSTI</span>
</p>
<p class="p4">
<span>ODUZIMANJE PREDMETA</span>
</p>
<p class="p3"></p>
<p class="p3"></p>
<p class="p3">
<span>Oduzima se 3,45 grama opojne droge heroin, koja se ima uništiti nakon pravosnažnosti presude.</span>
</p>
<p class="p3"></p>
<p class="p3">
<span>OBAVEZUJE SE optuženi da na ime troškova krivičnog postupka, Bužetu CG, uplati novčani iznos od 536,50 € (petstotridesetšest eura i pedeset centi), a na ime paušala iznos od 100€ (sto eura), sve u roku od 15 dana, po pravosnažnosti presude, pod prijetnjom prinudnog izvršenja.</span>
</p>
<p class="p6"></p>
<p class="p6"></p>
<p class="p6">
<span class="s1">O b r a z l o ž e nj e</span>
</p>
<p class="p6"></p>
<p class="p7"></p>
<p class="p3">
<span>Optužnicom Višeg državnog tuzilaštva u Podgorici Kt.br 60/12 od 13.11.2012. godine, optuženom Božović Milutinu je na teret stavljeno izvršenje krivičnog djela neovlašćena proizvodnja, držanje i stavljanje u promet opojnih droga iz člana 300 st.1 Krivičnog zakonika (KZ-a). Zamjenik Višeg državnog tužilaštva u Podgorici je u završnoj riječi istakla da je sprovedenim dokazima potvrđeno da je optuženi Božović Milutin izvršio krivično djelo stavljeno mu na teret, sa kojih razloga je predložila sudu da ga oglasi krivim i osudi po zakonu.</span>
</p>
<p class="p3"></p>
<p class="p3">
<span class="s1">Optuženi Božović Milutin </span><span>na zapisniku Kt.br.60/12 od 20.07.2012.godine izjavio je da se dana 19.07.2012. godine, u popodnevnim časovima, nalazio ispred svoje zgrade u ulici Mitra Bakića u Podgorici, jer je imao namjeru da prošeta kroz kvart u kojem živi. Policajci koji su mu prišli su se predstavili i pitali ga ima li kod sebe nešto nedozvoljeno, nakon čega je on, iz desnog džepa svojih bermuda, izvadio zamotuljak u kojem se nalazilo više pakovanja heroina i predao im ga. Ovu opojnu drogu je kupio dan prije, od lica čiji identitet nije smio da kaže iz razloga bezbjednosti. Prije godinu dana je izašao iz zatvora, a unazad 4 -5 mjeseci koristi heroin ušmrkavanjem na nos. Od bolesti zavisnosti više puta se liječio u bolnici u Kotoru i KBC-u u Podgorici. Drogu je namjeravao da konzumira negdje u kvartu, na nekom skrivenom mjestu, a dnevno koristi od dva do tri grama heroina. Nikada nije prodavao opojnu drogu heroin, niti je istu poklanjao. </span>
</p>
<p class="p3"></p>
<p class="p3">
<span>Na glavnom pretresu optuženi je izjavio da je sa konzumiranjem opojne droge heroin počeo dok je bio u srednjoj školi, navodeći da heroin jedino nije konzumirao  dok se nalazio na liječenju u Kotoru i dok je bio u zatvoru, a da je nastavio sa konzumacijom iste, čim bi izašao iz bolnice ili zatvora. Heroin je konzumirao isključivo putem ušmrkavanjem na nos. Naveo je da je predmetnu opojnu drogu kupio dan prije lišenja slobode, a ista je bila zapakovana u tzv. “polutke“, odnosno u više manjih pakovanja, isto onako kako je pronađena i oduzeta od njega, te da se ne sjeća koliko je platio navedenu drogu i koliko je pakovanja bilo. Ne sjeća se da li je od te droge jedan dio konzumirao, pojašnjavajući da je dnevno koristio dva–tri grama heroina. Ovu količinu heroina nije konzumirao odjednom, već u više navrata tokom dana. Jednu „polutku“ herona bi plaćao 10 eura, a u istoj bi bilo oko 0,5 grama heroina. Naveo je da je nezaposlen,  da ga izdržavaju roditelji i da  mu daju novac za heroin, objašnjavajući da im ne traži novac za heroin, nego ih slaže da mu taj novac treba za nešto drugo. Početkom 2012.godine izašao je iz zatvora u Spužu, gdje je bio na izdržavanju kazne, a nakon izlaska počeo je ponovo da konzumira heroin na način kako je to već ranije opisivao, sve do kritičnog dana kada su ga službenici policije lišili slobode, a i toga dana  je konzumirao heroin, te se zbog toga nije mogao sjetiti da li je taj heroin bio dio od heroina što je prethodno kupio, jer je tada bio drogiran. Kritičnog dana je pošao da kupi cigare, a na putu ga je zaustavila policija. Heroin  je držao u džepu od bermuda, gdje ga inače i drži, a nakon što je izašao iz ulaza, kretao se u pravcu prodavnice koja se nalazila na ćošku njegove zgrade. Kada su ga policajci zaustavili, isti su rekli da će da ga pretresaju i tom prilikom mu našli u džepu heroin i izvadili ga, a novac koji je pronađen kod njega u apoenima od 10 i 5 € u ukupnom iznosu od 210 €, je bio novac koji je dobio od roditelja da kupi patike, pojašnjavajući da je dobio više od 210 eura, ali je dio potrošio za drogu. Roditelji mu nisu dali novac u sitnim apoenima, već je on taj novac sitnio kako je trošio, a pare za patike su mu roditelji dali dan, dva prije nego što je uhapšen.</span>
</p>
<p class="p3"></p>
<p class="p7"></p>
<p class="p3">
<span>Na pitanje suda da objasni razlike u svom kazivanju optuženi je izjavio da je imao krizu kada je davao iskaz kod tužioca, pa je dobro da je išta i rekao u kakvom stanju se nalazio. Tačno je da je izašao iz zgrade da kupi cigarete, jer kad nešto kupuje uvijek ima naviku da prošeta po kvartu. Opojnu drogu koja je pronađena kod njega namjeravao da konzumira negdje po kvartu, na nekom skrivenom mjestu, jer nije u redu da to radi „među narod“, a kući nikad nije konzumirao drogu, jer su mu tamo roditelji, sa kojih razloga je drogu konzumirao negdje vani. Kada su policijski službenici došli, rekli su mu da će da ga pretresaju i naglasili “digni ruke, nasloni se na zid, izvadi sve iz džepova“, pa je on izvadio sve što je imao u džepovima, između ostalog i ove zamotuljke i iste im je predao, pa je u tom smislu na glavnom pretresu izjavio da su policajci ove zamotuljke našli kod njega prilikom pretresa. Naveo je da nikad nije kupovao neke veće količine heroina, nego je onoliko koliko bi mu trebalo za dan-dva, zavisno od novca koji bi imao. Heroin nikada nije čuvao u stanu, već bi ga držao kod sebe ili bi ga pak odložio negdje, mada nije mogao da objasni gdje, a raditelji bi mu davali novac, samo ako bi uspio da izmisli dobar razlog, a inače mu nisu davali novac, jer su znali da je zavisnik o heroinu, zbog čega je bio tri puta na liječenju. Objasnio je da je 12 pakovanja heroina, koji je inače oduzet od njega, bio zapakovao u drugu kesu, kako ih ne bi izgubio.</span>
</p>
<p class="p3">
<span> </span>
</p>
<p class="p7"></p>
<p class="p3">
<span>U završnoj riječi branilac optuženog je ukazao na okolnost da je optuženi zavisnik od opojne droge heroin, te da je količina koja je kod njega pronađena u iznosu od 3,45 grama,  predstavlja malu količinu s aspekta stava vještaka medicinske struke, iz razloga što dnevno se može potrošiti, kako vještak navodi, do 2 grama, što znači da bi optuženi kao zavisnik ovo mogao iskoristiti za svoje potrebe u kratkom periodu. Činjenica da optuženi nije lošeg materijalnog stanja, te da su istom roditelji davali za džeparac i novac za ostale potrebe, proizilazi da je ovim ponašanjem ugroženo njegovo zdravlje, a ne zdravlje drugih ljudi, predlažući da sud optužbu odbije kao neosnovanu. Optuženi je prihvatio završnu riječ svog branioca.</span>
</p>
<p class="p8"></p>
<p class="p3">
<span>Sud je na glavnom pretresu, u dokaznom postupku, saslušao svjedoke  Malović Sašu, Marašević Petra, Božović Mira i Božović Radmilu; pročitao zapisnik o pretresanju lica–Božović Milutina Uprave policije PJ Podgorica od 19.07.2012.godine: pročitao dvije potvrde o privremeno oduzetim predmetima Uprave policije PJ Podgorica Ku.br.588/12 od 19.07.2012. godine na ime optuženog; pročitao potvrdu o privremeno oduzetim predmetima Uprave policije PJ Podgorica od 19.07.2012.godine, na ime optuženog; izvršio uvid u fotodokumentaciju Uprave policije PJ Podgorica broj 20-28-244-1183/1868 od 31.07.2012.godine; izvršio uvid u medicinsku dokumentaciju na ime Božović Milutina; na saglasan predlog stranaka pročitao nalaz i mišljenje vještaka psihijatra dr.Golubović Željka od 22.10.2012.godine; pročitao izvještaj o hemijskom vještačenju Forenzičkog centra Danilovgrad br.3123/12 i izvršio uvid u fotodokumentaciju koja čini sastavni dio ovog izvještaja i neposredno saslušao vještaka hemijske struke Banović Snežanu, te pročitao izvod iz kaznene evidencije na ime optuženog Božović Milutina Uprave policije PJ Podgorica broj 29-245/12-19329/2-3254 od 13.08.2012.godine.</span>
</p>
<p class="p3"></p>
<p class="p3">
<span> </span>
</p>
<p class="p3">
<span class="s1">Iz</span><span> </span><span class="s1">zapisnika  o pretresanju lica–Božović Milutina Uprave policije PJ Podgorica od 19.07.2012.godine, </span><span>koji zaspinik su sačinili policijski službenici Malović Saša, Marašević Petar i Hadžialiagić Rejhan, utvrdjeno je da je pomenutog datuma, u 18:05 časova, u ul.Bulevar Svetog Petra Cetinskog bb, Opština Podgorica, izvršen pretres nad Božović Milutinom, a od strane poumenutih ovlašćenih policijskih službenika Uprave policije PJ Podgorica, kada je kod optuženog, u zadnjem džepu od bermuda, pronadjen novac u iznosu od 207 eura i 20 centi, u apoenima od 2 x 20 eura, 8 x 10 eura, 15 x 5 eura, 4 x 1 euro, 1 x 20 centi.</span>
</p>
<p class="p3"></p>
<p class="p3"></p>
<p class="p3">
<span class="s1">Iz potvrde o  privremeno oduzetim predmetima Uprave policije PJ Podgorica Ku.br.588/12 od 19.07.2012.godine</span><span>, utvrđeno je da je od optuženog Božović Milutin oduzeto 12 ručno pravljenih zamotuljaka od PVC kese u kojima se nalazi svijetlo braon supstanca nepoznatog porijekla, što je on bez primjedbi potpisao. </span>
</p>
<p class="p3"></p>
<p class="p3">
<span class="s1">Iz dvije potvrde o privremeno oduzetim predmetima Uprave policije PJ Podgorica od 19.07.2012.godine, na ime optuženog,</span><span> utvrđeno je da je od optuženog Božović Milutina, pomenutog datuma, oduzet jedan mobilni telefon marke "Samsung ET-e1050” bijelo-crne boje, IMEI: 355722/04/473236/0, sa sim karticom T-mobile, sa brojem 067-431-097, kao i novac u iznosu od 207,20 € u apoenima od 2 x 20 €, 8 x 10 €, 15 x 5 €, 4 x 2 €, 4 x 1 € i 1 x 20 centi.</span>
</p>
<p class="p3"></p>
<p class="p3">
<span class="s1">U fotodokumentaciji Uprave policije PJ Podgorica br.20-28-244-1183/1868 od 31.07.2012. godine</span><span>, je vjerno prikazan broj i izgled zamotuljaka koji su se nalazili u jednoj PVC kesi, kao i novca, a koji predmeti su oduzeti od optuženog, kako je to konstatovano u pomenutom zapisniku o pretresu i potvrdama o privremeno oduzetim predmetima.</span>
</p>
<p class="p3"></p>
<p class="p3">
<span class="s1">Svjedok Malović Saša</span><span> je u svom iskazu naveo da je službenik Uprave policije PJ Podgorica-Odjeljenje za borbu protiv droge i krijumčarenja, a što se tiče konkretnog događaja njihovo odjeljenje je imalo određene operativne informacije, te su u tom cilju on i njegove kolege Marašević i Hadžialijagić, pratili optuženog. Primijetili su ga kod autobuske stanice, u blizini stana gdje isti živi, a kretao se trotoarom pored kolovoza, u pravcu bulevara Save Kovačevića i sa sobom je vodio psa. Optuženi je bio udaljen od svog ulaza nekih možda 50 do 100 metara i bio je uveliko prošao zgradu u kojoj stanuje. Prišli su mu i zaustavili ga, a zatim ga pitali da li posjeduje kod sebe neke nedozvoljene predmete, nakon čega je optuženi odmah izvadio jedan zamotuljak i predao im ga. U tom zamotuljku je bilo oko 12-13 manjih zamotuljaka. Na kraju je naveo da mu je poznato gdje optuženi stanuje, jer ga već drugi ili treći put lišava slobode zbog istog krivičnog djela.</span>
</p>
<p class="p3"></p>
<p class="p3">
<span class="s1">Svjedok Marašević Patar</span><span> je u svom svjedočkom iskazu naveo da je službenik Uprave policije PJ Podgorica-Odjeljenja za borbu protiv droge i krijumčarenja. Zajedno sa kolegama Malovićem i Hadžialijagićem posmatrao ulaz zgrade u kojoj živi optuženi Božović Milutin. Primjetili su da je optuženi izašao iz svog ulaza sa kućnim ljubimcem-psom, udaljio se od zgrade, i krenuo u pravcu autobuske stanice. Kada je prošao nekih stotinjak metara, prišli su optuženom, legitimisali se, i pitali istog da li ima nešto od nedozvoljenih predmeta kod sebe. Optuženi je odmah iz džepa izvadio neki zamotuljak koji im je predao, a u kojem je bilo 12 - 13 manjih zamotuljaka, koji su oni kasnije uz potvrdu oduzeli od njega. Nije primjetio da je u blizini optuženog bilo drugih lica. </span>
</p>
<p class="p3"></p>
<p class="p3">
<span class="s1">Svjedok Božović Miro </span><span>u svom svjedočkom iskazu je naveo da njegov sin Božović Milutin koristio heroin još od srednje škole, zbog čega je više puta bio na liječenju u Kotoru i Podgorici, ali je nakon liječenja opet nastavljao da konzumira heroin. Kada je poslednji put izašao iz zatvora, u prvo vrijeme nije primijetio da Milutin konzumira heroin, ali mu je mladji sin rekao da sumja da je Milutin opet počeo. Kada bi on i supruga pitali optuženog da li i dalje konzumira heroin, on je to negirao i nije htio nikada da prizna, pa je to čak krio i od brata. Neki 10-15 dana, prije nego što je Milutin lišen slobode, njemu je mlađi sin rekao da sumnja da Milutin ponovo konzumira heroin, jer je, kako mu je rekao mlađi sin, počeo da se odvaja od njega kada izlaze napolje. Milutin nije radio, već da su ga on i supruga izdržavali, davali mu za cigare, za kino, kada hoće da izađe u grad, a to bi iznosilo od prilike od 5 do 15 eura, zavisi kako kad. Novac su mu davali i za garderobu, a poslednji put mu je majka dala 300 eura za ljetovanje, ali misli da mu je Milutin rekao da će od tih para da kupi patike. On nije primjetio da je Milutin donosio drogu u kuću i istu u kući konzumirao. I ako su oni sumnjali, nakon saopštenja mlađeg sina, da Milutin ponovo koristi drogu, davali su mu ovaj novac, a sa razloga da se kao roditelj uvijek nadao da je Milutin ostavio drogu, jer je to bio i obećao. Dok je bio mlađi, oni su mogli da ga kontrolišu tako što su radili analize urina, međutim kada je odrastao davao je otpor, i rekao da je on odrastao čovjek i da mu oni moraju vjerovati  na riječ, tako da više nisu mogli da ga natjeraju da uradi ove analize. Iz Milutinovog ponašanja nije mogao da zaključi da li je ponovo počeo da konzumira heroin i da li je bio u nekoj krizi, jer se on ponašao normalno u svakoj situaciji, osim što je u zadnje vrijeme primjetio da je smršao, pa ga je pitao zbog čega, a on mu je odgovorio da hoće da smrša jer dolazi ljeto.</span>
</p>
<p class="p3"></p>
<p class="p3">
<span>Svjedok je pojasnio da je zaposlen kao sekretar na Građevinskom fakultetu u Podgorici, da je suvlasnik Instituta za građevinarstvo, a njegova mjesečna zarada je oko 620 €, s tim da može da zaradi mjesečno i još oko 250 € mjesečno, na konto drugih poslova koje obavlja. U Institutu za građevinarstvo obavlja dopunski rad za koji prima oko 70 eura mjesečno, a ima i dobit na godišnjem nivou, po osnovu uloženog kapitala, koja je je prošle godine iznosila oko 6000 eura. Nadalje je naveo da je njegova supruga do aprila mjeseca 2012. godine bila zaposlena u Opštini Podgorica, gdje je ostvarivala zaradu oko 400 eura, a poslije toga je otišla u prijevremenu penziju koja iznosi oko 250 eura, dok mlađi sin studira. Objasnio je da bi Milutin donosio garderobu za koju bi mu davali novac, ali im nikada ne bi pokazao račun, tako da je on vjerovatno tu garderobu kupovo jeftinije, a zadržavao razliku.</span>
</p>
<p class="p3">
<span>  </span>
</p>
<p class="p3"></p>
<p class="p3">
<span class="s1">Svjedok Božović Radmila</span><span> je izjavila da je njen sin Milutin zavisnik od opojne droge od srednje škole, zbog čega se više puta liječio u Kotoru i Podgorici. Nakon što je zadnji put izašao iz zatvora, u početku nije primijetila da je počeo da koristi heron, medjutim kasnije vidjela je da je Milutin nervozan, ali je negirao da ponovo koristi opojnu drogu, i često je izlazio, mada se nije puno zadržavao. U tim siutacijama je znala, i pored toga što bi on negirao da ponovo koristi heroin, da mu pretrese stvari, medjutim nikada mu ništa nije našla. Najviše je izlazio kako bi prošetao psa, ali bi se zadražvao kratko. U zadnjem periodu, njen mladji sin joj je rekao da Milutin neće da ide sa njim u grad i da se druže, već hoće sam da šeta kroz kvart sa psom. Sinovima su davali džeparac u iznos od po 50 € nedeljno, jer su obojica pušači, mada Milutin nije bio zahtjevan, već je bio skroman kada je u pitanju novac. Zadnji put je sinove častila po 300 €, a to je bilo kada je otišla u penziju. Milutin je za novac trebao da kupi patike i da ide na ljetovanje, pa je par puta i išao da gleda patike i nosio novac sa sobom, ali joj je rekao da ne može da ih nadje, te da će narednih dana pogledati u još neke prodavnice. Kada bi mu dala novac za garderobu, on bi od tog novca uvijek kupio nešto, ali im nikada nije pokazivao račun i kusur nije vraćao. Njen suprug radi na gadjevinskom fakuletu kao sekretar a kući mjesečno donese oko 800 €, dok je njena penzija oko 300 €. Osim toga njen suprug je suvlasnik Instituta za gradjevinarstvo i imaju dodatne prihode, medjutim taj novac uzimaju samo po potrebi. </span>
</p>
<p class="p3"></p>
<p class="p3"></p>
<p class="p3">
<span class="s1">Iz nalaza i mišljenja vještaka psihijatra dr.Golubović Željka od 22.10.2012</span><span> proizilazi da je optuženi Božović Milutin osoba prosječnih intelektualnih sposobnosti, bez evidentnih simptoma trajnog duševnog oboljenja ili drugog težeg duševnog poremećaja. Prisutno je dugogodišnje konzumiranje heroina koje ima karakteristike toksikomanske zavisnosti (psihička i fizička zavisnost) o heroinu kao dominantne droge. Kod neposrednog pregleda dobiju se podaci od optuženog, da je konzumirao dnevnu dozu heroina od 1 do 5 ili više grama ušmrkavanjem. Uobičajena dnevna doza osoba koje konzumira heroin je od 0.5 do 1 grama, a nekada i 2 grama što zavisi od čistoće heroina. Budući da optuženi pokazuje toksikomansku zavisnost o heroin kao dominantne droge, mišljenja je da sa medicinske strane je potrebno primjeniti mjeru bezbjednosti liječenja od narkomanije, u Centru za mentalno zdravlje u mjestu boravka (nadležni Dom Zdravlja), ili u drugoj ustanovi zavisno od stava Suda.</span>
</p>
<p class="p3"></p>
<p class="p3">
<span class="s1">Iz izvještaja o hemijskom vještačenju Forenzičkog centra Danilovgrad br.3123/12 , te neposrednog izjašnjenja vještaka na glavnom pretrsu, </span><span>je utvrđeno da je na vještačenje dostavljen dio plastične kese i (12) dvanaest manjih ručno pravljenih zamotuljaka, sa sadržajem praškaste supstance, svijetlo braon boje,  neto mase : m1 = 0,29 g, m2 = 0,28 g, m3 = 0,29 g, m4 = 0,29 g, m5 = 0,29 g, m6 = 0,28g, m7 = 0,29g, m8 = 0,29g, m9 = 0,28 g, m10 = 0,29 g, m11 = 0,29 g,  m12 = 0,29 g, što ukupno iznosi mukupna = 3,45 g SIM metodom internog standarda D3 dostavljenih uzoraka konstatovano je da svi uzorci sadrže diacetilmorfin-heroin. Diacetilmorfin-heroin je supstanca koja djeluje na centralni nervni sistem, izaziva stanje zavisnosti. Nadalje je vještak pojasnio da kada je u pitanju koncentracija heroina koja je utvrđena kod uzoraka koji su bili predmet pomenutog izvještaja o vještačenju, radi se o nekoj prosječnoj koncentracije heroina koja se inače i nalazi na našem "tržištu" u prodaji. Naime na “tržištu” se ne može naći čisti heroin i kao takav se konzumirati, jer je smrtonosan, tako da se heroin uvijek miješa sa drugim supstancama upravo sa razloga da bi se mogao konzumirati i da bi dobio na težini-masi. Kada se heroin pomiješa sa tim drugim supstancama, dobijena smiješa se koristi kao heroin i ima svojstvo heroina kao opojne droge. Bliži izgled dostavljenog materijala prikazan je u fotodokumentaciji koja je sastavni dio izvještaja.</span>
</p>
<p class="p3"></p>
<p class="p3">
<span>Na nalaz i izjašnjenje vještaka stranke nisu imale primjedbi, a sud je isti prihvatio kao jasan, objektivan i u skladu sa pravilima struke i nauke.</span>
</p>
<p class="p3">
<span> </span>
</p>
<p class="p3"></p>
<p class="p3">
<span class="s1">Iz  izvoda iz kaznene evidencije na ime optuženog Božović Milutina Uprave policije PJ Podgorica broj 29-245/12-19329/2-3254 od 13.08.2012.godine</span><span>, utvđeno je da je optuženi osuđivan presudom  Višeg suda u Podgorici K.br.265/08 od 18.11.2011.godine zbog krivičnog djela neovlašćena proizvodnja, držanje i stavljanje u promet opojnih droga iz čl.300 st.1 KZ-a, na šest mjeseci zatvora i K.br.327/10 od 18.05.2011.godine, zbog krivičnog djela neovlašćena proizvodnja, držanje i stavljanje u promet opojnih droga iz čl.300 st.1 KZ-a, na dvije godine i četri mjeseca zatvora.</span>
</p>
<p class="p3"></p>
<p class="p3">
<span>Cijeneći navode optužbe, odbranu optuženog, provedene dokaze i utvrdjeno činjenično stanje, sud nalazi da je optuženi izvršio krivično djelo neovlašćena proizvodnja, držanje i stavljanje u promet opojnih droga iz čl.300 st.1 KZ-a, na način, u vrijeme i na mjesto kako je precizirano izrekom presude.</span>
</p>
<p class="p3"></p>
<p class="p3">
<span>Dana 19.07.2012. godine, oko 18,00 časova u Podgorici, u ulici Mitra Bakića, u blizini stana u kojem stanuje, od strane službenika policije zaustavljen je  optuženi Božović Milutin, koji je na njihov zahtjev predao jedan PVC ručno pravljeni zamotuljak, u kojem se nalazilo 12 manjih PVC ručno pravljenih pakovanja, a što se utvrdjuje iz iskaza svjedoka Malović Saše, službenika Uprave policije PJ Podgorica, koji je izjavio da su optuženog primijetili u blizini stana gdje isti živi, a nakon što su ga zaustavili i pitali da li posjeduje kod sebe neke nedozvoljene predmete, optuženi je iz džepa svojih bermuda izvadio jedan zamotuljak i predao im ga, što je potvrdio i svjedok Marašević Petar, koji je naveo da su optuženog primijetili kada je izašao iz svog ulaza sa psom i udaljio se od zgrade, a nakon nekih stotinjak metara zaustavili ga i pitali da li ima kod sebe nedozvoljene predmete, nakon čega je optuženi odmah iz džepa izvadio neki zamotuljak i predao im ga, a u istom se nalazilo 12 -13 manjih pakovanja, koje predmete su oduzeli od optuženog, što se utvrđuje iz potvrde o privremeno oduzetim predmetima Ku.br.588/12 od 19.07.2012. godine, u kojoj je konstatovano da je optuženi Božović Milutin iz desnog džepa, izvadio jedan ručno pravljeni zamotuljak od PVC kese, u kojoj se nalazilo 12 manjih ručno pravljenih zamotuljaka, koje je predao policijskim službenicima svjedocima Malović Saši i Marašević Petru, a koje činjenice nije sporio ni optuženi, objašnjavajući da ga je pomenutog dana zaustavila policija, dok je šetao svog psa, pa nakon što su zatražili od njega da izvadi sve iz džepova, isti im je predao jedan zamotuljak od PVC kese, u kojem se nalazilo više manjih pakovanja, koje su službenici policije oduzeli od njega, a u kojim zamotuljcima se, po kazivanju optuženog, nalazio heroin. </span>
</p>
<p class="p3"></p>
<p class="p3">
<span>U pomenutim zamotuljcima se nalazila opojna droga heron, što je utvrdjeno iz izvještaja o vještačenju broj 3123/12, sudskog vještaka hemijske struke Banović Snežane, a koncentracija ovog heroina odgovara prosječnoj koncentraciji heroina koja se nalazi u prodaji, jer se isti uvijek miješa sa drugim supstancama i tako dobijena smješa ima svojstvo heroina kao opojne droge, i koristi se kao heroin. </span>
</p>
<p class="p3"></p>
<p class="p3">
<span>Optuženi Božović Milutin u svojoj odbrani je naveo da je predmetnu opojnu drogu kupio za ličnu upotrebu, jer je dugogodišnji zavisnik o heroinu, a koristi svakodnevno 2-3 grama heroina, pri čemu jednu “polutku” heroina (0,5 grama) plaća 10 €, da je nezaposlen i da nema prihoda, osim džeparca koji su mu davali roditelji.</span>
</p>
<p class="p3"></p>
<p class="p3">
<span>Iz nalaza i mišljenja vještaka psihijatra dr.Golubović Željka je utvrdjeno da je optuženi zavisnik od opojne droge heroin. Kod ove činjenice, a imajući u vidu navode odbrane optuženog, isti je za svoje dnevne potrebe za heroinom ( 2 grama dnevno) morao da izdvoji najmanje 40 €, što na mjesečnom nivou iznosi 1200 €. Optuženi je nezaposlen i živi kod roditelja koji ga izdržavaju, pa je odbrana optuženog da je novac za svakodnevnu kupovinu heroina dobijao od svojih roditelja netačna, jer su roditelji optuženog, svjedoci Božović Miro i Božović Radmila, u svojim iskazima naveli da su optuženom davali nedeljni džeparac u iznosu od 50 €, koji je trebao da mu služi za svakodnevnu kupovinu cigareta i evenutalni izlazak na piće, što po njihovom kazivanju, optuženi nije često upražnjavao. Osim toga novčani iznos od 50 €  mogao je biti dovoljan optuženom da za samo jedan dan u nedjelji sebi kupi heroin, a konzumira ga svakodnevno, kako je to u odbrani naveo, pa je evidentno da je optuženi, kako bi sebi obezbijedio heroin i ostalim danima, morao isti i da prodaje, što je karakteristično upravo za zavisnike, a poznato je iz prakse.</span>
</p>
<p class="p3"></p>
<p class="p3">
<span>Navodi odbrane optuženog da su mu roditelji davali novac za garderobu i da je i taj novac koristio kako bi sebi obezbijedio heroin, opovrgnuti su izjavama njegovih roditelja, svjedoka Božović Mira i Radmile, koji su potvrdili da su optuženom davali novac za garderobu koju bi on donosio kući, ali da nijesu imali uvid u cijenu koju je platio, tako da ukoliko bi optuženi i zadržavao neku razliku u novcu koja se javljala izmedju jeftinije kupljene garderobe i novca koji bi mu za tu garderobu davali roditelji, izvjesno je da se radilo o nekim manjim novčanim iznosima, koji zasigurno ne bi bili dovoljni da zadovolje njegove potrebe za heroinom, koje su na mjesečnom nivou iznosile najmanje 1200 €. </span>
</p>
<p class="p3"></p>
<p class="p3">
<span>Optuženi je tokom postupka mijenjao svoju odbranu, pa je u fazi tužilačke istrage izjavio  da je iz svog stana izašao jer je imao namjeru da prošeta kroz kvart u kojem živi, a na glavnom pretresu da je pošao da kupi cigare u prodavnici koja se nalazi na ćošku njegove zgrade, a da ga je na putu prema ovoj prodavnici zaustavila policija, a nakon što je upozoren na razlike u kazivanju, objasnio da je tačno da je izašao iz zgrade da kupi cigarete, ali da je imao namjeru da kasnije prošeta po kvartu sa svojim psom. </span>
</p>
<p class="p3"></p>
<p class="p3">
<span>Navodi odbrane optuženog u ovom dijelu opovrgnuti su iskazima svjedoka Malović Saše i Marašević Petra, pa je iz iskaza svjedoka Malovića utvrdjeno da je optuženog sa psom primijetio na nekih 50 do 100 metara od ulaza u kojem stanuje, kako se kreće trotoarom u pravcu Bulevara Save Kovačevića, i bio je “uveliko” prošao zgradu u kojoj stanuje, a što na identičan način potvrđuje i svjedok Marašević Petar koji je primijetio optuženog kada je izašao iz ulaza sa psom, udaljio se od zgrade u kojoj stanuje, i krenuo u pravcu autobuske stanice, pa tek kada je prošao oko 100 metara, prišli su optuženom i zaustavili ga. </span>
</p>
<p class="p3"></p>
<p class="p3">
<span>Iz naprijed navedenog prozilazi da optuženi, kako kaže, nije izašao kako bi navodno kupio cigarete, a kasnije prošetao po kvartu, jer u pomenutu prodavnicu nije ni svraćao, kako to proizilazi iz iskaza svjedoka Marašević i Malovića, koji su čitavo vrijeme posmatrali kretanje optuženog kojeg su zaustavili na oko sto metara udaljenosti od ulaza u kojem živi.</span>
</p>
<p class="p3">
<span> </span>
</p>
<p class="p3"></p>
<p class="p3">
<span>Optuženi u odbrani navodi i da je heroin stalno držao kod sebe, u konkretnom slučaju u džepu od bermuda, pa je evidentno da njegova majka, svjedok Božović Radmila, isti nije mogla ni pronaći, i ako mu je, kako kaže, pretresala robu, stvari i novčanik, kada optuženi nije bio tu, jer iz odbrane optuženog proizilazi da ga nije čuvao u stanu i da je heron uvijek bio kod njega ili bi ga pak odložio negdje, ali nije mogao da objasni o kojem mjestu bi se radilo u šta sud osnovano sumnja, posebno što je optuženi zavisnik kome svakodnevno treba heroin, pa je razumljivo da zna gdje taj heroin čuva i na kojem mjestu. </span>
</p>
<p class="p3"></p>
<p class="p3">
<span>Tokom postupka je nesumnjivo utvrđeno da je dana 19.07.2012.godine od optuženog oduzeto 3,45 grama heroina, koji je bio zapakovan u 12 manjih ručno pravljenih zamotuljaka neto masa m1 = 0,29 g, m2 = 0,28 g, m3 = 0,29 g, m4 = 0,29 g, m5 = 0,29 g, m6 = 0,28 g, m7 = 0,29 g, m8 = 0,29 g, m9 = 0,28 g, m10 = 0,29 g, m11 = 0,29 g,  m12 = 0,29 g.</span>
</p>
<p class="p3"></p>
<p class="p3">
<span>Iz podataka o neto masi pomenutih zamotuljaka, evidentno je da su isti skoro identične gramaže (9 zamotuljaka je neto mase od po 0,29 grama, a tri zamotuljka su neto mase od po 0,28 grama), pa imajući u vidu i ovu činjenicu, pored naprijed navedenog, kao i broj pronadjenih paketića (12), da je optuženi ovu opojnu drogu držao kod sebe na javnom mjestu, odnosno da je prethodno izašao iz ulaza zgrade u kojoj živi sa 12 paketića heroina koji su mu se nalazili u džepu od bermuda i uputio se prema autobuskoj stanici, upućuje na nesumnjiv zaključak da je optuženi ovu opojnu drogu držao radi dalje prodaje, a ne kako bi isti konzumirao na nekom “skrivenom mjestu”, kako to optuženi u svojoj odbrani navodi.</span>
</p>
<p class="p3"></p>
<p class="p3">
<span>Optuženi jeste na zahtjev policije odmah predao zamotuljak u kojem se nalazilo 12 paketića heroina, ali je takvo njegovo ponašanje bilo očekivano, imajći u vidu da ga je službenik policije, svjedok Malović Saša, ranije dva puta lišavao slobode zbog istog krivičnog djela, pa mu je isti morao biti poznat kao policajac, a samim tim i razlog zbog čega ga službenici policije zaustavljaju, posebno kada su od njega zatražili da im preda sve nedozvoljene predmete koje ima kod sebe. </span>
</p>
<p class="p3"></p>
<p class="p3">
<span>Postupajući na naprijed opisan način, optuženi je bio svjestan, što i ne spori, da kod sebe drži heron, supstancu proglašenu za opojnu drogu Rješenjem o utvrdjivanju opojnih droga (Službeni list SRJ br.44/02), koju opojnu drogu je držao radi dalje prodaje, imajući u vidu broj pakovanja i njihovu skoro identičnu težinu, i pri tome znao i bio svjestan da za prodaju nema ovlašćenja, postupajući na taj način suprotno Zakon o sprečavanju zloupotrebe droga (Službeni list br.28 od 10.06.2011.godine), kojim je regulisano kada su proizvodnja, prerada i promet ove supstance dozvoljeni i ko ih može vršiti, pa je to i htio, postupajući u konkretnom slučaju sa direktnim umišljajem, tako da su se u radnjama optuženog stekli svi bitni elementi bića krivičnog djela neovlašćena proizvodnja, držanje i stavljanje u promet opojnih droga iz čl.300 st.1 Krivičnog zakonika, za koje djelo ga je sud oglasio krivim.</span>
</p>
<p class="p3">
<span> </span>
</p>
<p class="p3"></p>
<p class="p3">
<span>Odlučujući o visini kazne koju će izreći optuženom sud je kao olakšavajuće okolnosti cijenio lične prilike optuženog, koje se ogledaju u tome da se radi o mladoj osobi koja je u vrijeme izvršenja krivičnog djela imala 25 godina, da je nezaposlen i da se radi o manjoj količini heroina (3,45 grama), dok je kao otežavajuće okolnosti cijenio da je optuženi ranije dva puta osudjivan za isto krivično djelo, a što je utvrdjeno iz izvoda iz kaznene evidencije na ime optuženog, pa mu je izrekao kaznu zatvora u trajanju od dvije godine, jer smatra da je izrečena kazna u svemu srazmjerna težini izvršenog krivičnog djela i stepenu krivice optuženog, i predstavlja onu mjeru koja je neophodno potrebna za postizanje svrhe kažnjavanja iz čl.32 KZ-a, a u okviru opšte svrhe izricanja krivčnih sankcija iz čl.4 st.2 KZ-a, odnosno da se sa istom može uticati na optuženog, ali i na druge, da ubuduće ne čni krivična djela. </span>
</p>
<p class="p3"></p>
<p class="p3">
<span>Na osnovu čl.51 KZ-a, optuženom Božović Milutinu će se u izrečenu kaznu zatvora uračunati i vrijeme provedeno u pritvoru od 19.07.2012.godine, pa nadalje.</span>
</p>
<p class="p3"></p>
<p class="p3">
<span>Shodno odredbi čl.300 st.7 u vezi čl.75 KZ-a, od optuženog je oduzeto 3,45 grama opojne droge heroin, koja se ima uništiti nakon pravosnažnosti presude, jer se radi o predmetima za koje zakon predvidja obavezno oduzimanje. </span>
</p>
<p class="p3"></p>
<p class="p3">
<span>Odluka o troškovima donijeta je shodno odredbi čl.226 i 229 ZKP-a, a isti se odnose na nagradu braniocu po službenoj dužnosti optuženog, u fazi izvidjaja, advokatu Lakić Srdjanu u iznosu od 300 €; nagradu vještaku psihijatru dr.Golubović Željku, za izvršeno vještačenje, u iznosu od 192,50 € i nagradu vještaku hemijske struke Banović Snežćani, za odbranu nalaza i mišljenja, u iznosu od 44,00 €, što ukupno iznosi 536,50 €, dok je paušal odredjen, imajući u vidu složenost i dužinu trajanja postupka, te imovinske prilike optuženog.</span>
</p>
<p class="p3"></p>
<p class="p3">
<span>Sud je cijenio i ostale provedene dokaze, ali je našao da su bez uticaja na drugačiju odluku suda.</span>
</p>
<p class="p3"></p>
<p class="p3">
<span>Na osnovu izloženog, a shodno odredbi  čl.374 ZKP-a, odlučeno je kao u izreci presude.</span>
</p>
<p class="p3"></p>
<p class="p3"></p>
<p class="p4">
<span class="s1">VIŠI SUD U PODGORICI</span>
</p>
<p class="p4">
<span class="s1">Dana,12.02.2013.godine</span>
</p>
<p class="p3"></p>
<p class="p9">
<span class="s1"> S U D I J A</span>
</p>
<p class="p9">
<span class="s1">Vesna Moštrokol, s.r.</span>
</p>
<p class="p10"></p>
<p class="p10"></p>
<p class="p3">
<span class="s1">PRAVNA POUKA:</span>
</p>
<p class="p3">
<span>Protiv ove presude dozvoljena je žalba</span>
</p>
<p class="p3">
<span> Apelacionom sudu Crne Gore u roku </span>
</p>
<p class="p3">
<span>od 15 dana od dana prijema pismenog</span>
</p>
<p class="p3">
<span> otpravka iste, a preko ovog suda.</span>
</p>
<p class="p4"></p>
<p class="p4"></p>
<p class="p4">
<span>Tačnost otpravka ovjerava namještenik suda</span>
</p>
<p class="p4"></p>
<p class="p4">
<span class="s2">Anka Raković</span>
</p>
<p class="p11"></p>


</body>
&nbsp;
<div style="text-align: right;">
	K.br. 183/2011</div>
<div style="text-align: center;">
	U IME CRNE GORE</div>
<br>
VIŠI SUD U PODGORICI, kao prvostepeni krivični, po sudiji Tabaš Predragu, uz učešće Novčić Slobodanke, kao zapisničara, u krivičnom predmetu protiv optuženih P. Z., koga brane M. R. i B. Z., advokati iz Podgorice, zbog krivičnog djela neovlašćena proizvodnja, držanje i stavljanje u promet opojnih droga iz čl. 300. st. 1. Krivičnog zakonika i nedozvoljeno držanje oružja i eksplozivnih materija iz čl. 403. st. 1. Krivičnog zakonika i I. N., koga brani A. V. advokat iz Podgorice po službenoj dužnosti, zbog krivičnog djela neovlašćena proizvodnja, držanje i stavljanje u promet opojnih droga iz čl. 300. st. 1. Krivičnog zakonika, odlučujući po optužnici Višeg državnog tužilaštva u Podgorici Kt.br. 137/11-2 od 05.10.2011. godine, koju je na glavnom pretresu zastupala Lakić Ljiljana-zamjenik VDT u Podgorici, nakon održanog glavnog i javnog pretresa u prisustvu zastupnika optužbe, optuženih i njihovih branilaca, dana 16.12.2011. godine, donio je i istog dana javno objavio<br>
<div style="text-align: center;">
	P R E S U D U</div>
<br>
Optuženi:<br>
1. P. Z., državljanin Republike Albanije, nezaposlen, neoženjen, završio osnovnu školu, srednjeg imovnog stanja, neosudjivan, u pritvoru od 09.09.2011. godine od 09,05 časova do16.12.2011. godine.<br>
2. I. N., po zanimanju mašinski tehničar, neoženjen, završio srednju mašinsku školu, srednjeg imovnog stanja, osudjivan i to: presudom Osnovnog suda Danilovgrad, K.br. 89/10 od 01.06.2011. godine, za krivično djelo zloupotreba službenog položaja u produženom trajanju iz čl. 416. st. 1. u vezi čl. 49. st. 1. Krivičnog zakonika, kojom je osudjen na kaznu zatvora u trajanju od tri mjeseca zatvora, nalazio se u pritvoru od 07.09.2011. godine od 23,55 časova do 16.12.2011. godine.<br>
<div style="text-align: center;">
	KRIVI SU</div>
<br>
Zato što su:<br>
U periodu od početka jula, pa do 07.09.2011. godine, u Golubovcima, Opština Podgorica, okrivljeni P. Z. neovlašćeno prodavao heroin-supstancu proglašenu za opojnu drogu Rješenjem o utvrdjivanju opojnih droga („Sl. List SRJ“ br. 44/02), te dana 09.09.2011. godine, neovlašćeno držao vatreno oružje, a okrivljeni I. N., u periodu od početka jula, pa do 07.09.2011. godine, u Golubovcima, Opština Podgorica, neovlašćeno posredovao u kupovini predmetne opojne droge, na način što su i to okrivljeni P. Z., u navedenom periodu, okrivljenom I. N. prodao 50 grama heroina, po cijeni od 400 eura, a zadnji put dana 07.09.2011. godine, prodao 49,92 grama heroina, po cijeni od 400 eura, dok je dana 09.09.2011. godine, u dvorištu kuće koju koristi, koja se nalazi u Golubovcima, neovlašćeno držao vatreno oružje – pištolj marke „Broving“ calibra 7,65 mm, za koji mu shodno članu 27. Zakona o oružju nije izdat oružni list, a okrivljeni I. N., u navedenom periodu neovlašćeno posredovao u kupovini predmetne opojne droge, na način što je za potrebe izvjesnog Ž. iz Podgorice, kao kupca, novcem koji mu je davalo to lice, od okrivljenog P. Z., kupio 50 grama heroina, po cijeni od 400 eura, koji heroin je potom predao navedenom kupcu, koji mu je kao naknadu za izvršeno posredovanje, nakon predaje heroina davao na uživanje heroin, u količinama od oko 5 grama, a zadnji put dana 07.09.2011. godine, kupio 49,92 grama heroina, po cijeni od 400 eura, koji nije uspio da preda navedenom licu kao kupcu, a koji heroin mu je istog dana oduzet od strane ovlašćenih službenika Uprave policije-Područne jedinice Podgorica,<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; - čime su izvršili i to okrivljeni P. Z. krivično djelo neovlašćena proizvodnja, držanje i stavljanje u promet opojnih droga iz čl. 300. st. 1. Krivičnog zakonika i krivično djelo neovlašćeno držanje oružja i eksplozivnih materija iz čl. 403. st. 1. Krivičnog zakonika, a okrivljeni I. N. krivično djelo neovlašćena proizvodnja, držanje i stavljanje u promet opojnih droga iz čl. 300. st. 1. Krivičnog zakonika.<br>
Pa sud primjenom citiranih zakonskih odredbi, optuženom P. Z. primjenom odredbe čl. 48. st. 1. Krivičnog zakonika, prethodno<br>
<br>
UTVRDJUJE<br>
<br>
- za krivično djelo neovlašćena proizvodnja, držanje i stavljanje u promet opojnih droga iz čl. 300. st. 1. Krivičnog zakonika, kaznu zatvora u trajanju od 2 (dvije) godine,<br>
<br>
- za krivično djelo nedozvoljeno držanje oružja i eksplozivnih materija iz čl. 403. st. 1. Krivičnog zakonika, kaznu zatvora u trajanju od 3 (tri) mjeseca<br>
<br>
Pa sud optužene primjenom citiranih zakonskih odredbi, te odredbi čl. 4,5,6,7,8,14,15,32,36,42, optuženom P. Z. primjenom odredbe čl. 48. st. 2. Krivičnog zakonika, a optuženom I.&nbsp; N., primjenom odredbi čl. 45. i 46. Krivičnog zakonika, te odredbi čl. 226, 229. i 374. Zakonika o krivičnom postupku<br>
<div style="text-align: center;">
	O S U Đ U J E</div>
<br>
- optuženog P. Z. na jedinstvenu kaznu zatvora u trajanju od 2 (dvije) godine i 2 (dva) mjeseca, u koju kaznu mu se uračuna vrijeme provedeno u pritvoru, počev od 09.09.2011. godine, do 16.12.2011. godine,<br>
<br>
- optuženog I. Nikolu na kaznu zatvora u trajanju od 1 (jedne) godine, u koju kaznu mu se uračuna vrijeme provedeno u pritvoru, počev od 07.09.2011. godine do 16.12.2011. godine.<br>
<br>
Dužni su optuženi na ime troškova krivičnog postupka-sudskog paušala platiti ovom sudu novčani iznos od po 50,00 eura, u roku od 15 dana po pravosnažnosti presude, pod prijetnjom prinudne naplate.<br>
II: Na osnovu čl. 75.&nbsp; i&nbsp; čl. 300. st. 7. Krivičnog zakonika, sud optuženim izriče<br>
<div style="text-align: center;">
	MJERU BEZBJEDNOSTI ODUZIMANJE PREDMETA<br>
	&nbsp;</div>
Od optuženog I. N., oduzima se opojna droga heroin u količini od 49,92 grama, koja se ima uništiti po pravosnažnosti presude.<br>
Od optuženog P. Z. oduzima se vatreno oružje-pištolj marke „Brauning“ cal. 7,65 mm, fabrički broj 143165.<br>
<div style="text-align: center;">
	O b r a z l o ž e nj e</div>
<br>
Optužnicom Višeg državnog tužilaštva u Podgorici Kt.br. 137/11-2 od 05.10.2011. godine, optuženim P. Z. i I. N. stavljeno je na teret izvršenje krivičnog djela neovlašćena proizvodnja, držanje i stavljanje u promet opojnih droga iz člana 300. st. 1 Krivičnog zakonika, a optuženom P. Z. i izvršenje krivičnog djela nedozvoljeno držanje oružja i eksplozivnih materija iz čl. 403. st. 1. Krivičnog zakonika, pri kojoj optužnici je njen zastupnik u cjelosti ostao do završetka glavnog pretresa, predlažući sudu u završnoj da optužene oglasi krivim i osudi po zakonu.<br>
Optuženi P. Z. u prethodnom postupku nije iznosio svoju odbranu, branio se ćutanjem.<br>
U svojoj odbrani na glavnom pretresu optuženi je priznao, da je u dva navrata optuženom I. N. prodao opojnu drogu heroin i to prvi put negdje početkom jula mjeseca, a drugi put 07.09.2011. godine, u količinama od po 50 grama za iznose novca od po 400 eura i to kod svoje kuće u Golubovcima, gdje bi optuženi I. N. dolazio po heroin. Optuženi je priznao da je držao i pištolj marke „Brauning“, cal 7,65 mm, za koji nije posjedovao oružni list, a koji pištolj je dobio od države kada je počeo rat na Kosovu gdje je živio nekih godinu ipo dana, a koji pištolj je donio sa sobom u Podgoricu i zakopao ga kod kuće, a zatim iskopao i stavio u jedan stog sijena. Kada je čuo da je optuženi I. „panuo“, znao je da će policija doći kod njega kući kako bi izvršili pretres, pa je otišao da uzme taj pištolj iz stoga sijena i baci ga, ali ga nije mogao naći, da bi ga policija prilikom pretresa kuće pronašla u stogu sijena, te da mu je bilo poznato da pištolj ne može držati bez dozvole. Prihvatio je krivicu za izvršena krivična djela i izrazio iskreno kajanje zbog izvršenja istih, s tim što je dodao, da se on ne bavi prodajom heroina, a da je heroin koji je prodao optuženom I.u dobio na ime duga, pa je htio da ga unovči. Pri ovakvoj odbrani optuženi je ostao do završetka glavnog pretresa.<br>
Branioci optuženog su u završnoj riječi zamolili sud da prilikom odmjeravanja kazne za optuženog cijeni sve olakšavajuće okolnosti na njegovoj strani, posebno priznanje izvršenja krivičnih djela, prihvatanje krivice za izvršenje istih, izraženo iskreno kajanje i optuženog što blaže kazni.<br>
Optuženi I. N. je u svojoj odbrani u prethodnom postupku naveo, da je u zadnjih pola godine uživalac opojne droge heroin, koju svakodnevno koristi u količinama od po jedan do dva grama, da se nije liječio od bolesti zavisnosti, ali da ima namjeru da to učini, da do novca za kupovinu heroina dolazi na način, što za račun izvjesnog „Ž.“ iz Podgorice nabavlja heroin novcem koje mu on daje, tako da za tu uslugu kao nadoknadu od Ž. dobija manje količine heroina od oko 5 grama. Optuženi je dalje naveo, da su mu dana 07.09.2011. godine, oko 21,00 čas, u blizini marketa „Golf“, koji se nalazi u naselju Mahala, prišli ovlašćeni policijski službenici dok se nalazio u vozilu marke „Citroen xantia“, reg. oznaka ..., koje je vlasništvo njegovog oca i tom prilikom ga pitali ima li kod sebe ili u automobilu neke predmete čije držanje nije dozvoljeno, odnosno konkretno su ga pitali da li ima oružje ili drogu, našto im je on odgovorio da u prednjem lijevom sjedištu sa zadnje strane gdje se nalazi mreža za držanje stvari ima opojnu drogu heroin, koji je bio upakovan u jednoj PVC kesi u količini od 50 grama, koju su policajci uzeli. Dalje je naveo, da je taj heroin prethodno istog dana kupio kod P. Z. zvanog „Kako“, koji stanuje u Golubovcima u njegovom komšiluku po cijeni od 400 eura, koji novac mu je prethodno dao izvjesni Ž. iz Podgorice, a od koje količine heroina je Ž. trebao da preda 45 grama, a ostatak od 5 grama da zadrži za sebe kao naknadu za izvršeno posredovanje u kupovini heroina. Optuženi je dalje naveo, da je u poslednja dva mjeseca za potrebe izvjesnog Ž. na isti način još u dva navrata od P. Z. kupio po 50 grama heroina, takodje za iznos od po 400 eura u Golubovcima u blizini kuće P.a.<br>
U svojoj odbrani na glavnom pretresu optuženi je priznao da je u periodu od jula mjeseca do 07.09.2011. godine, u dva navrata posredovao u kupoprodaji heroina izmedju optuženog P. Z. i jednog lica čije ime je Ž., za iznose novca od 400 eura, koje mu je Ž. davao, ali koji novac nije predao optuženom P. Z., već ga je zadržao za sebe. Dalje je naveo, da je dana 07.09.2011. godine, drugi put preuzeo heroin u količini od 50 grama od optuženog P., da bi ga nakon 5 do 10 minuta, nakon što je krenuo od kuće P., kontrolisala policija i kod njega pronašla heroin, koji je koristio u poslednje vrijeme. Optuženi je dalje naveo i pojasnio, da je posredujući u kupoprodaji heroina, jedan dio u količini od oko 5 grama zadržavao za sebe, za svoje lične potrebe, da je taj heroin konzumirao ušmrkavajući ga na nos, tako da je bio siguran da se prilikom obje isporuke radilo o opojnoj drogi heroin, dok je ostatak predvao izvjesnom Ž.. Upitan da pojasni da li je u dva ili tri navrata posredovao u kupoprodaji heroina izmedu optuženog P. Z. i izvjesnog Ž., Optuženi se izjasnio, da je posredovao dva puta i to onog dana kada ga je policija kontrolisala i pronašla heroin, a prvi put početkom jula mjeseca. Pri ovakvoj odbrani optuženi je ostao do završetka glavnog pretresa, izražavajući iskreno kajanje i prihvatanje krivice zbog izvršenja krivičnog djela.<br>
Branilac po službenoj dužnosti optuženog je u završnoj riječi naveo, da provedenim dokazima nije utvrdjeno da je njegov branjenik izvršio krivično djelo za koje je optužen, pa je predložio sudu da ga oslobodi od optužbe.<br>
Sud je u dokaznom postupku pročitao službenu zabilješku Uprave policije PJ Podgorica, Ku.br. 827/11 od 07.09.2011. godine, tri potvrde Uprave policije PJ Podgorica, Ku. br. 827/11 od 07.09.2011. godine o privremeno oduzetim predmetima od optuženog I. N., zapisnik Uprave policije PJ Podgorica Ku.br. 827/11 od 09.09.2011. godine, o pretresanju stana i drugih prostorija koje koristi optuženi P. Z., tri potvrde Uprave policije PJ Podgorica, Ku.br. 827/11 od 09.09.2011. godine, o privremeno oduzetim predmetima od optuženog P. Z., na saglasan predlog stranaka pročitao izvještaj o vještačenju Foreznički centar Danilovgrad br. 3825/11, izvještaj o balističkoj analizi Uprave policije Foreznički centar Danilovgrad br. 244/11-2-3958 od 05.09.2011. godine, izvršio uvid u fotodokumentaciju Uprave policije PJ Podgorica, br. 17-28-244-1745/2654 od 08.09.2011. godine i 17-28-244-1729/2672 od 09.09.2011. godine, pročitao izvod iz kaznene evidencije za optuženog I. Nikolu Uprave policije PJ Podgorica, od 11.10.2011. godine i izvod iz kaznene evidencije za optuženog P. Z. Uprave policije PJ Podgorica od 04.10.2011. godine.<br>
Iz sadržine službene zabilješke Uprave policije Ku.br. 827/2011 od 07.09.2011. godine, proizilazi da je ista sačinjena u službenim prostorijama PJ Podgorica od strane službenika Ekspoziture za borbu protiv droge i krijumčarenje R. M., M. S., B. R., M. P. i B. S., a povodom izvršene kontrole lica I. N. iz Podgorice, koji je upravljao p.m.v. marke „Citroen xantia “ reg. oznaka ..., kojom prilikom je u spremištu vozačevog sjedišta sa zadnje strane, gdje se nalazi „mreža“ za držanje stvari pronadjen PVC zamotuljak sa svjetlo-braon supstancom, težine od oko 50 grama.<br>
Iz sadržine potvrde Uprave policije PJ Podgorica, Ku.br. 827/2011 od 07.09.2011. godine, utvrdjuje se da je od optuženog I. N. privremeno oduzet jedan veći ručno pravljeni zamotuljak od providne PVC kese, u kojem se nalazila tamno braon praškasta materija za koju se pretpostavljalo da je opojna droga heroin, a koja potvrda je uredno potpisana od strane optuženog I. N.<br>
Iz sadržine potvrde Uprave policije PJ Podgorica, Ku.br. 827/2011 od 07.09.2011. godine, utvrdjuje se da je od optuženog I. N. privremeno oduzet novac u ukupnom iznosu od 300,00 eura u apoenima od 6 x 50 eura, ser. br. X51151030958, X423915487017, X234138310265, X36026965001, S62634038155 i X18880896476, kao i jedan mobilni telefon marke „Samsung“ E-1050 Imei..., a koja potvrda je uredno potpisana od strane optuženog I. N..<br>
Iz sadržine potvrde Uprave policije PJ Podgorica, Ku.br. 827/2011 od 07.09.2011. godine, utvrdjuje se da je od optuženog I. N. privremeno oduzeto p.m.v. marke „Citroen xantia“ tamnozelene boje, reg. oznaka ..., ključevi od navedenog vozila, kao i saobraćajna dozvola br. ..., koja potvrda je uredno potpisana od strane optuženog I. N..<br>
Iz sadržine zapisnika o pretresanju stana i drugih prostorija optuženog P. Z. Uprave policije PJ Podgorica, Ku.br. 827/2011 od 09.09.2011. godine, proizilazi da su ovlašćeni policijski službenici te područne jedinice po pisanoj naredbi sudije za istragu Višeg suda u Podgorici, Kri.br. 772/11 od 09.09.2011. godine, u prisustvu dva svjedoka izvršili pretres kuće, vlasništvo optuženog P. Z., koja se nalazi u naselju Golubovci bb, u Podgorici i tom prilikom pretresom spavaće sobe, koju koristi optuženi P. Z. pronašli mobilni telefon marke „BMW 760“ imei broj ..., sa SIM karticom mobilnog operatera „M-tel“, sa brojem ..., mobilni telefon marke „Nokia E-52I“ imei broj ..., sa sim karticom mobilog operatera „Telenor“ za broj ..., mobilni telefon marke „Nokia 1208“ imei broj ... sa sim karticom operatera „Telenor“ za broj ..., jedan elektrošok aparat u obliku mobilnog telefona sa punjačem za isti, dok je pretresom dvorišta u stogu sijena pronadjena jedna žuta PVC kesa u kojoj se nalazio pištolj marke „Browing“, fab. br. 143165, cal 7,65 mm.<br>
Iz sadržine potvrde Uprave policije PJ Podgorica, Ku.br. 827/2011 od 09.09.2011. godine, utvrdjuje se da je od optuženog P. Z. privremeno oduzeto mobilni telefon marke „BMW 760“ imei broj ..., sa sim karticom mobilnog operatera „M-tel“, sa brojem ..., mobilni telefon marke „Nokia E-52I“ imei broj ... sa sim karticom mobilog operatera „Telenor“ za broj ..., mobilni telefon marke „Nokia 1208“ imei broj ...sa sim karticom operatera „Telenor“ za broj ..., jedan elektrošok aparat u obliku mobilnog telefona sa punjačem za isti, dok je pretresom dvorišta u stogu sijena pronadjena jedna žuta PVC kesa u kojoj se nalazio pištolj marke „Browing“, fab. br. 143165, cal 7,65 mm, a koja potvrda je uredno potpisana od strane optuženog P. Z..<br>
Iz sadržine potvrde Uprave policije PJ Podgorica, Ku.br. 827/2011 od 09.09.2011. godine, utvrdjuje se da je od optuženog P. Z. privremeno oduzeta putna isprava-pasoš, izdata od strane nadležnog organa Republike Albanije na ime optuženog, ser. br. ... lična karta izdata od nadležnog organa Republike Albanije na ime optuženog, ser. br. ..., vozačka dozvola izdata od strane nadležnog organa Republike Albanije na ime optuženog, cer. br. ... i ličnu kartu za strance izdatu od strane PJ Podgorica na ime optuženog, ser. br. ..., a koja potvrda je uredno potpisana od strane optuženog P. Z..<br>
Iz sadržine potvrde Uprave policije PJ Podgorica, Ku.br. 827/2011 od 09.09.2011. godine, utvrdjuje se da je od optuženog I. N. privremeno oduzeto p.m.v. marke „BMW 390“, reg. oznaka ... crne metalik boje, saobraćajna dozvola ser. Br..., izdata na ime Đ. V. i ključ od vozila, a koja potvrda je uredno potpisana od strane optuženog P. Z..<br>
Iz izvještaja o vještačenju Uprave policije Foreznički centar Danilovgrad br. 3825/11 utvrdjuje se, da je tom centru dostavljeno na vještačenje jedan ručno pravljeni zamotuljak od plastične kese sa sadržajem praškaste supstance svjetlobraon boje, neto mase m=49,92 grama, a koji je pronadjen kod I. N., da je hemijskom analizom dostavljenog uzorka koji je radjen preliminarnim hemijskim metodama, tankoslojne hromatografije, infracrvene spektrometrije na intrumentu AVATAR 380 i gasne hromatografije sa masenim spektrometrom na instrumentu POLARIS Q, utvrdjeno prisustvo diacetilmorfina-herona, supstance koja djeluje na centralni nervni istem, izaziva stanje zavisnosti i nalazi se na listi opojne droge (Sl. list SRJ br. 44/02).<br>
Sud je izvještaj o vještačenju cijenio kao stručan, jasan, objektivan, zasnovan na pravilima struke i nauke, pa je isti u cjelosti prihvatio.<br>
Iz izvještaja o balističkom vještačenju Uprave policije Foreznički centar Danilovgrad br. 244/11-2-3958 od 05.09.2011. godine, utvrdjuje se da je tom centru na vještačenje dostavljen pištolj marke „Brauning“ model 1922, calibra 7,65 mm, fabričkog broja 143165, koji pištolj je pronadjen prilikom pretresa kuće i drugih prostorija P. Z., da je optičkim pregledom brisa cijevi utvrdjeno prisustvo korozije, a hemijskom analizom prisustvo nitrata, što znači da je iz predmetnog pištolja pucano, nakon čega cijev nije podmazivana. Iz izvještaja se dalje utvrdjuje, da je u cilju ispitivanja ispravnosti predmetnog pištolja iz istog ispaljena odredjena količina municije odgovarajućeg kalibra, u toku koje radnje nije došlo do bilo kakvog zastoja, pa je konstatovano da je predmetni pištolj ispravan.<br>
Sud je izvještaj o balističkom vještačenju cijenio kao stručan, jasan, objektivan, zasnovan na pravilima struke i nauke, pa je isti u cjelosti prihvatio.<br>
Uvidom u fotodokumentaciju Uprave policije PJ Podgorica br. 17-28-244-1745/2654 od 08.09.2011. godine, utvrdjuje se da ista sadrži dvije fotografije na kojima je prikazan opšti i bliži izgled PVC kese, u kojoj se nalazi praškasta materija svjetlobraon boje.<br>
Uvidom u fotodokumentaciju Uprave policije PJ Podgorica br. 17-28-244-1729/2672 od 09.09.2011. godine, utvrdjuje se da ista sadrži četiri fotografije na kojima su prikazani izgledi predmeta koji su pronadjeni pretresom kuće i drugih prostorija optuženog P. Z..<br>
Iz izvoda iz kaznene evidencije za optuženog P. Z. Uprave policije PJ od 04.10.2011. godine, utvrdjuje se da optuženi nije osudjivan.<br>
Iz izvoda iz kaznene evidencije za optuženog I. N., Uprave policije PJ Podgorica od 11.10.2011. godine, utvrdjuje se da je isti osudjivan i to: presudom Osnovnog suda Danilovgrad, K.br. 89/10 od 01.06.2011. godine, za krivično djelo zloupotreba službenog položaja u produženom trajanju iz čl. 416. st. 1. u vezi čl. 49. st. 1. Krivičnog zakonika, kojom je osudjen na kaznu zatvora u trajanju od tri mjeseca zatvora.<br>
Cijeneći navode optužbe, odbrane optuženih, te sve provedene dokaze kako pojedinačno, tako i u njihovoj međusobnoj vezi, ovaj sud nalazi, da su optuženi P. Z. i I. N. izvršili krivično djelo neovlašćena proizvodnja, držanje i stavljanje u promet opojnih droga iz čl. 300 st. 1 Krivičnog zakonika, a optuženi P. Z. i krivično djelo nedozvoljeno držanje oružja i eksplozivnih materija iz čl. 403. st. 1. Krivičnog zakonika, na način, u vrijeme i na mjestu kako je to predstavljeno izrekom presude.<br>
Naime, u toku postupka je nesumnjivo utvrđeno, da je optuženi P. Z. od početka jula, pa do 07.09.2011. godine, u Golubovcima Opština Podgorica, u dva navrata neovlašćeno prodao heroin optuženom I. N., koji je neovlašćeno posredovao u kupovini navedene opojne droge izmedju optuženog P. Z. i izvjesnog Ž. iz Podgorice, na način što je izvjesni Ž. početkom jula mjeseca 2011. godine, optuženom I. N. predavao novac u iznosu od 400 eura, na ime kupovine opojne droge heroin, nakon čega je optuženi I. u mjestu Golubovci Opština Podgorica, kupio 50 grama opojne droge heroin od optuženog P. Z. za iznos novca od 400 eura, koji heroin je potom predao izvjesnom Ž. iz Podgorice, s tim što je kao naknadu za izvršeno posredovanje zadržavao za sebe oko 5 grama heroina, da bi dana 07.09.2011. godine na isti način posredovao u kupovini opojne droge heroin izmedju izvjesnog Ž. i optuženog P. Z., na način što je od optuženog P.a ispred njegove kuće u mjestu Golubovci Opština Podgorica, preuzeo 49,92 grama opojne droge heroin za iznos novca od 400 eura, koje je na ime kupovine prethodno preuzeo od izvjesnog Ž., nakon čega se sa svojim vozilom „Citroen xantia“, reg. oznaka PG DT-844 uputio u pravcu Podgorice, a zatim se sa vozilom zaustavio ispred supermarketa „Gold“ u naselju Mahala, gdje su mu prišli ovlašćeni policijski službenici PJ Podgorica-Ekspozitura za borbu protiv droge i krijumčarenje R. M., M. S., B. R., M. P. i B. S., koji su izvršili pretres optuženog i vozila kojim je upravljao i tom prilikom u unutrašnjosti vozila, u spremištu vozačevog sjedišta sa zadnje strane u mreži za držanje stvari pronašli jedan PVC zamotuljak u kojem se nalazilo 49,92 grama opojne droge heroin.<br>
Nadalje, u postupku je nesumnjivo utvrdjeno, da je optuženi P. Z., dana 09.09.2011. godine, u dvorištu svoje kuće u stogu sijena, držao vatreno oružje-pištolj marke „Broving“, cal 7,65 mm, fab. br. ..., za koji nije posjedovao oružni list izdat od nadležnog državnog organa.<br>
Naprijed utvrdjeno činjenično stanje, sud je nesumnjivo utvrdio kako iz navoda odbrana optuženog P. Z., koji je priznao da je u periodu od jula mjeseca, pa do 07.09.2011. godine, u dva navrata optuženom I. N. prodao opojnu drogu heroin u količinama od po 50 grama za iznos od novca po 400 eura, te da je u dvorištu svoje kuće držao pištolj marke „Broving“, cal 7,65 mm, koji je bio sakriven u stogu sijena pored kuće, za koji nije imao izdat oružni list, tako i navodima odbrane optuženog I. N., koji je u svojoj odbrani na glavnom pretresu priznao, da je u dva navrata i to početkom jula mjeseca i 07.09.2011. godine, posredovao u kupovini opojne droge heroin izmedju izvjesnog Ž. iz Podgorice i optuženog P. Z., tako što je za novac u iznosu od 400 eura, koji je prethodno dobijao od izvjesnog Ž., odlazio kod kuće optuženog P. Z., gdje je za navedeni iznos preuzimao opojnu drogu heroin u količini od po 50 grama, koju drogu je potom predavao izvjesnom Ž., s tim što je na ime nadoknade za izvršeno posredovanje, zadržavao oko 5 grama heroina, da bi ga dana 07.09.2011. godine, nakon što je drugi put preuzeo opojnu drogu heroin ispred supermarketa „Gold“, koji se nalazi u naselju Mahala, a nakon što se zaustavio sa svojim vozilom „Citroen xantia“, reg. oznaka PG DT-844, kontrolisali ovlašćeni policajci PJ Podgorica i u unutrašnjosti automobila pronašli opojnu drogu heroin, koju je istog dana neposredno prije kontrole preuzeo od optuženog P. Z..<br>
Ovakve odbrane optuženih nijesu dovedene u sumnju ni jednim dokazom provedenim u postupku, naprotiv, iste su potvrdjene i u potpunosti saglasne sa materijalnim dokazima provedenim u postupku i to: sadržinom službene zabilješke Uprave policije PJ Podgorica, od 07.09.2011. godine, iz koje nesumnjivo proizilazi da su ovlašćeni policijski službenici te područne jedinice, kontrolom optuženog I. N. i putničkog vozila kojim je upravljao, u spremištu vozačevog sjedišta sa zadnje strane gdje se nalazi mreža za držanje stvari pronašli jedan PVC zamotuljak u kojoj se nalazila svjetlobraon supstanca težine od oko 50 grama, koja je tom prilikom oduzeta od optuženog I. N., a što se utvrdjuje i sadržinom potvrde o privremeno oduzetim predmetima Uprave policije PJ Podgorica, Ku.br 827/2011 od 07.09.2011. godine, na ime optuženog I. N., te sadržinom zapisnika o pretresanju stana i drugih prostorija koje je koristio optuženi P. Z. Uprave policije PJ Podgorica, Ku.br. 827/2011 od 09.09.2011. godine, iz koga je sud nesumnjivo utvrdio, da su ovlašćeni policijski službenici PJ Podgorica, postupajući po pisanoj naredbi sudije za istragu Višeg suda u Podgorici, Kri. br. 722/11 od 09.09.2011. godine, izvršili pretres kuće vlasništvo optuženog P. Z. u mjestu Golubovci bb i tom prilikom u stogu sijena, koji se nalazio u dvorištu kuće, pronašli jednu žutu PVC kesu, u kojoj se nalazio pištolj marke „Broving“, fab. br. 143165, cal. 7,65 mm, koji je privremeno oduzet od optuženog, a što se potvrdjuje i sadržine potvrde Uprave policije PJ Podgorica, Ku.br. 827/11 od 09.09.2011. godine, na ime optuženog P. Z.. Činjenica, da se u konkretnom slučaju radilo o vatrenom oružju-pištolju u smislu Zakona o oružju, sud je nesumnjivo utvrdio iz izvještaja o balističkom vještačenju Uprave policije Foreznički centar Danilovgrad iz koga proizilazi, da je predmetni pištolj ispravan.<br>
Da se u konkretnom slučaju radilo o opojnoj drogi heroin sud je nesumnjivo utvrdio iz izvještaja o vještačenju Uprave policije Foreznički centar Danilovgrad br. 3825/11, iz koga nesumnjivo proizilazi, da je ručno pravljeni zamotuljak pastične kese sa sadržajem praškaste supstance svjetlobraon boje, neto mase 49,92 grama,&nbsp; koji je pronadjen kod optuženog I. N., u sebi sadrži diacetilmolfin-heroin, supstancu koja djeluje na centralni nervni sistem i izaziva stanje zavisnosti i koja se nalazi na listi opojnih droga (Sl. list SRJ br. 44/02), tako i navodima odbrane optuženog I. N., koji je bio decidan da se prilikom posredovanja u kupovini prve količine opojne droge heroin izmedju izvjesnog Ž. i optuženog P. Z. početkom jula mjeseca 2011. godine, radilo o heroinu, koji je on konzumirao ušmrkavanjem na nos.<br>
Cijeneći naprije utvrdjeno činjenično stanje ovaj sud nalazi, da su se u radnjama optuženih P. Z. i I. N. stekli svi bitni elementi bića krivičnog djela neovlašćena proizvodnja, držanje i stavljanje u promet opojnih droga iz čl. 300. st. 1. Krivičnog zakonika, a u radnjama optuženog P. Z. i svi bitni elementi bića krivičnog djela nedozvoljeno držanje oružja i eksplozivnih materija iz čl. 403. st. 1. Krivičnog zakonika, obzirom da je u postupku nesumnjivo utvrdjeno, da su optuženi u periodu od početka jula, pa do 07.09.2011. godine u Golubovcima, Opština Podgorica i to optuženi P. Z. u navedenom periodu neovlašćeno prodavao heroin, a optuženi I. N. neovlašćeno posredovao u kupovini heroina supstance proglašene za opojnu drogu Rješenjem o utvrdjivanju opojnih droga (Sl. list SRJ br. 44/02), odnosno da je optuženi P. Z. dana 09.09.2011. godine, u dvorištu kuće koju koristi, neovlašćeno držao vatreno oružje pištolj marke „Broving“, cal. 7,65 mm, fab. br. 143165, bez izdatog oružnog lista, suprotno čl. 27. Zakona o oružju, kojim je propisano, da se oružni list za držanje oružja izdaje fizičkom licu koje posjeduje oružje za ličnu bezbjednost. Iz okolnosti konkretnog slučaja nesumnjivo proizilazi, da su optuženi pri izvršenju krivičnih djela postupali sa direktnim umišljajem. Optuženi P. Z. je bio u potpunosti svjestan da prodaje opojnu drogu heroin, a optuženi I. N. da posreduje u kupovini opojne droge heroin, te da za to nemaju porebna ovlaščenja, a što predstavlja bitna obilježja predmetnog krivičnog djela, a koja okolnost je optuženima bila poznata, kako to nesumnjivo proizilazi iz odbrana optuženih, što znači da je kod optuženih postojala svijest o svim obilježjima predmetnog krivičnog djela i htjenje njegovog izvršenja, dok je optuženi P. Z. bio svjestan da neovlašćeno, suprotno Zakonu, drži vatreno oružje-pištolj, bez izdatog oružnog lista od strane nadležnog organa, a koja okolnost je optuženom bila poznata, kako to proizilazi iz njegove odbrane, što znači da je optuženi bio svjestan svoga djela i htio njegovo izvršenje.<br>
Sud je činjenične navode optužnice u odnosu na krivično djelo neovlašćena prodizvodnja, držanje i stavljanje u promet opojnih droga iz čl. 300. st. 1. Krivičnog zakonika, za koje su optuženi oglašeni krivim i osudjeni, upodobio utvrdjenom činjeničnom stanju provedenim dokazima na način kako je to predstavljeno u izreci presude, obzirom da je u postupku nesumnjivo utvrdjeno, da je optuženi P. Z. u dva navrata optuženom I. N. prodao opojnu drogu heroin, odnosno da je optuženi I. N. u dva navrata posredovao kupovini navedene opojne droge, kako to nesumnjivo proizilazi iz saglasnih odbrana optuženih datih na glavnom pretresu, koje odbrane sud nije imao razloga da sumnja, obzirom da iste nijesu opovrgnute ni jednim dokazom provedenim u postupku, nalazeći da na taj način nije povrijedjen objektivni identitet optužbe.<br>
Odlučujući o kazni za optužene, sud je, najprije, u smislu čl. 42. Krivičnog zakonika, cijenio sve okolnosti od kojih zavisi da kazna bude manja ili veća (olakšavajuće i otežavajuće okolnosti), pa je od olakšavajućih okolnosti na strani optuženog P. Z. cijenio njegove lične prilike, da se radi o relativno mladjoj osobi, njegov raniji život, odnosno neosudjivanost, a što je sud utvrdio iz izvoda iz kaznene evidencije, priznanje izvršenja krivičnih djela, koje je u znatnoj&nbsp; mjeri doprinijelo brzom i efikasnom razjašnjenju ove krivične stvari, te prihvatanje krivice za izvršenje istih, dok je na strani optuženog I. N. kao olakšavajuću okolnost cijenio, njegove lične prilike, njegovu mladost, optuženi je u vrijeme izvršenja krivičnog djela imao navršenih 22 godine života, priznanje izvršenja krivičnog djela i prihvatanje krivice zbog izvršenja istog, a posebno činjenicu da je takvim svojim priznanjem otkrio lice od kojeg je nabavljao opojnu drogu heroin (optuženog P. Z.), dok njegovu raniju osudjivanost, sud nije cijenio kao otežavajuću okolnost, imajući u vidu da nije osudjivan za isto ili istovrsno krivično djelo, a kako je to utvrdjeno iz izvoda iz kaznene evidencije za optuženog, pa je sud u odsustvu otežavajućih okolnosti na strani optuženih, cijeneći naprijed navedene olakšavajuće okolnosti, optuženom P. Z. najprije shodno čl. 48. st. 1. Krivičnog zakonika, utvrdio pojedinačne kazne za svako krivično djelo i to: za krivično djelo neovlašćena proizvodnja, držanje i stavljanje u promet opojnih droga iz čl. 300. st. 1. Krivičnog zakonika, kaznu zatvora u trajanju od 2 (dvije) godine, a za krivično djelo nedozvoljeno držanje oružja i eksplozivnih materija iz čl. 403. st. 1. Krivičnog zakonika, kaznu zatvora u trajanju od 3 (tri) mjeseca, nakon čega ga je primjenom odredbe čl. 48. st. 2. Krivičnog zakonika, osudio na jedinstvenu kaznu zatvora u trajanju od 2 (dvije) godine i 2 (dva) mjeseca, dok je optuženom I. N. naprijed navedene olakšavajuće okolnosti cijenio kao naročito olakšavajuće, a posebno činjenicu da je svojim priznanjem otkrio lice od kojeg je nabavljao opojnu drogu heroin, pa mu je shodno čl. 45. i 46. Krivičnog zakonika, ublažio kaznu ispod zakonom propisanog minimuma, za predmetno&nbsp; krivično djelo osudivši ga na kaznu zatvora u trajanju od 1 (jedne) godine. Ovaj sud nalazi da su ovako&nbsp; odmjerene kazne, srazmjerne stepenu krivice optuženih i težini počinjenih krivičnog djela i da predstavljaju onu mjeru, koja je neophodno potrebna za postizanje svrhe kažnjavanja iz čl. 32 Krivičnog zakonika, da optuženi ubuduće ne vrše krivična djela, u okviru opšte svrhe propisivanja i izricanja krivičnih sankcija iz čl.4 st.2 Krivičnog zakonika.<br>
Na osnovu člana 51 Krivičnog zakonika, sud je optuženim P. Z. i I. N., u izrečene kazne zatvora, uračunao vrijeme provedeno u pritvoru i to optuženom P. Z. počev od 09.09.2011. godine, do 16.12.2011. godine, a optuženom I. N. počev od 07.09.2011. godine do 16.12.2011. godine.<br>
<br>
Na osnovu člana 75. u vezi člana 300. stav 7. Krivičnog zakonika, sud je optuženom I. N. izrekao mjeru oduzimanje predmeta i to 49,92 grama opojne droge-heroin, kao predmeta izvršenja krivičnog djela, koja se ima uništiti, nakon pravosnažnosti presude i za koju zakon propisuje obavezno oduzimanje.<br>
Na osnovu čl. 75. Krivičnog zakonika, sud je optuženom P. Z. izrekao mjeru bezbjednosti oduzimanje predmeta i to pištolja marke “Browing”, cal. 7,65 mm, fabrički broj …, kao predmeta izvršenja krivičnog djela nedozvoljeno držanje oružja i eksplozivnih materija iz čl. 403. st. 1. Krivičnog zakonika, a kako bi se otklonila stanja i uslovi da optuženi ubuduće ne vrši krivična djela u okviru svrha izricanja mjera bezbjednosti.<br>
Kako su optuženi oglašeni krivim, to ih je sud, shodno odredbama člana 226. i 229. Zakonika o krivičnom postupku, obavezao na plaćanje troškova krivičnog postupka i to sudskog paušala u iznosu od po 50,00 eura, koji paušal je odmjeren shodno složenosti krivičnog postupka, dužini njegovog trajanja i imovinskim prilikama optuženih, sve u roku od 15 dana po pravosnažnosti presude, pod prijetnjom prinudne naplate.<br>
Na osnovu izloženog, odlučeno je kao u izreci presude.<br>
<div style="text-align: center;">
	VIŠI SUD U PODGORICI<br>
	Dana, 16.12.2011. godine</div>
<br>
Zapisničar&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; PREDSJEDNIK VIJEĆA-SUDIJA<br>
Novčić Slobodanka&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Tabaš Predrag<br>
<br>

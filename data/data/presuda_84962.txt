<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{;font-family:'Arial';font-weight:800}
.span3{;font-family:'Arial';font-weight:800;font-style:italic }
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span class="span1">Posl. br. K.224/13</span>
</p>
<p style="text-align:center;">
<span class="span1"></span>
</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">OSNOVNI SUD U CETINJU, kao prvostepeni krivični, po sudiji Mariji Ćupić, kao sudiji pojedincu, uz sudjelovanje sudskog namještenika Martinović Aleksandre, kao zapisničara, u krivičnom predmetu protiv okrivljenih: R.</span><span class="span1"> Lj. </span><span class="span1">zbog izvršenja krivičnog djela neosnovano dobijanje i korišćenje kredita i druge pogodnosti iz čl. 245 st. 2u vezi st.1. Krivičnog zakonika,  M. I. zbog u podstrekavanju izvršenog krivičnog djela neosnovano dobijanje i korišćenje kredita i druge pogodnosti iz čl. 245 st. 2, u vezi st.1.,a u vezi čl.24 st. 1 Krivičnog zakonika i M. M.  zbog u pomaganju izvršenog krivičnog djela neosnovano dobijanje i korišćenje kredita i druge pogodnosti u pomaganju iz čl. 245 st.2.u vezi st. 1,au vezi čl. 25 st. 1 Krivičnog zakonika, rješavajući po Optužnom predlogu ODT-a u Cetinju Kt. br. 126/10 I Kt.br.132/10  od 26.07. 2013. godine, izmjenjenog na glavnom pretresu nakon održanog glavnog i javnog pretresa  u prisustvu savjetnika ODT-a Đ. M.  III okrivljene M. M. i branioca III okrivljene, adv. K. D. u odsustvu uredno pozvanih okrivljenih R. Lj.  i M. I. donio je  dana 23. 04. 2014. godine i javno objavio:</span>
</p>
<p>&nbsp;</p>
<p>&nbsp;</p>
<p style="text-align:center;">
<span> </span><span class="span1">P R E S U D U</span>
</p>
<p>&nbsp;</p>
<p>
<span class="span1">Okrivljeni:</span>
</p>
<p>&nbsp;</p>
<p>
<span class="span1">1. Okrivljena R. Lj. od oca M. i majke D. rođene M. rođena 23.02.19... godine u Cetinju, gdje i prebiva, državljanka Crne Gore, radnica, udovica, majka troje djece, pismena, sa završenom srednjom školom, srednjeg imovnog stanja, neosuđI.,</span>
</p>
<p>&nbsp;</p>
<p>
<span class="span1">2. Okrivljeni M. I. od oca N. i majke Z. rođene B. rođen 20.05.19... godine u Cetinju, gdje i prebiva, državljanin Crne Gore, zaposlen, oženjen, otac jednog maloljetnog djeteta, pismen, sa završenom srednjom školom, lošeg imovnog stanja, neosuđI.,</span>
</p>
<p>&nbsp;</p>
<p>
<span class="span1">3. Okrivljena M. M. od oca M. i majke R. rođene V.  rođena 13.10.19... godine u Cetinju, gdje i prebiva, nezaposlena,  udata, majke troje mldb. djece, lošeg imovnog stanja, osuđI.</span><span class="span1"> presudom Osnovnog suda u Cetinju K br.81/11 od 13.05.2011.godine zbog krivičnog djela neosnovano dobijanje i korišćenje kredita i druge pogodnosti iz člana 245. stav 2. u vezi stava 1 Krivičnog zakonika na kaznu zatvora u trajanju od 30 dana ,uslovno na jednu godinu</span>
</p>
<p>&nbsp;</p>
<p style="text-align:center;">
<span class="span1">K r i v i   s u</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1">Što su:</span>
</p>
<p>&nbsp;</p>
<p>
<span class="span1">Okrivljeni M. I. neutvrđenog dana u februaru mjesecu 2009.godine u Cetinju, podstrekao okrivljenu R. Lj. da učini krivično djelo neosnovano dobijanje i koriščenje kredita i druge pogodnosti iz čl.245 st. 1 Krivičnog zakonika, tako što je istu naveo da lažnim prikazI.jem činjenica službeniku oštećene MFI “A.M.” D.O.O. Podgorica – Filijala Cetinje da ispunjava propisane uslove za dobijanje namjenskog kredita, pristane da u svoje ime, a za njegov račun dana 14. 02. 2009. godine zaključi namjenski Ugovor o kreditu broj 0135527709 na novčani iznos od 2.800,00 eura, a za čiju realizaciju je on okrivljenoj R. Lj. kao korisniku kredita pribavio izjavu za žiranta, ovjerene podatke za žiranta i administrativnu zabranu za žirante – oštećene V. J. I Dž. S. obje iz Cetinja, koje je prethodno svjesno i voljno lažno sačinila  okrivljena M. M. tako što je svojeručno ,u ime oštećenih V. J. i Dž. S. popunila   I potpisala navedenu kreditnu dokumentaciju i pribavila ovjeru djelovodnim  pečatom JZU “D.z.” Cetinje ,da bi po zaključenju ugovora o kreditu, okr. R. Lj odobrena sredstva u iznosu od 2.800,00 eura predala okrivljenom  M. I.  pri čemu je znala da za dobijeni kredit nije ispunjavala propisane uslove i da dobijeni kredit neće iskoristiti.</span>
</p>
<p>&nbsp;</p>
<li>
<span class="span1">čime je okrivljena R. Lj. izvršila  krivično djelo neosnovano dobijanje i korišćenje kredita i druge pogodnosti iz čl. 245 st. 1 Krivičnog zakonika,  okrivljeni M. I. krivično djelo neosnovano dobijanje i korišćenje kredita i druge pogodnosti u podstrekavanju  iz čl. 245 st. 1, u vezi čl.24 st. 1 Krivičnog zakonika,a okrivljena M. M. krivično djelo neosnovano dobijanje i korišćenje kredita i druge pogodnosti u pomaganju iz čl. 245 st. 1, u vezi čl. 25 st. 1 Krivičnog zakonika.</span>
</li>
<p>&nbsp;</p>
<p>&nbsp;</p>
<p>
<span class="span1">pa sud primjenom citiranih zakonskih propisa i primjenom čl. </span><span class="span1">4, 5,13,15,42, 52,53, 54  KZ-a i čl. 226-229,239  i  374 ZKP-a izriče </span>
</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span1">U S L O V N U   O S U D U </span>
</p>
<p>&nbsp;</p>
<p>
<span class="span1">Kojom okrivljenoj R. Lj. utvrđuje kaznu zatvora u trajanju od trideset dana i okr. M. I. kaznu zatvora u trajanju od trideset dana  i istovremeno određuje de se iste neće izvršiti ukoliko okrivljeni u vremenskom periodu od dvije godine  , od dana pravosnažnosti presude ne počine novo krivično djelo. </span>
</p>
<p>&nbsp;</p>
<p>
<span class="span1">Dok  sud okrivljenu M. M. primjenom citiranih zakonskih propisa, te čl. 4, 5, 13, 15, 32, 41, 42 i  KZ i čl.226, 229,239  i 374 ZKP-a,</span>
</p>
<p>&nbsp;</p>
<p>
<span class="span1">  </span>
</p>
<p style="text-align:center;">
<span class="span1">O S U Đ U J E</span>
</p>
<p>
<span class="span1">  </span>
</p>
<p>
<span class="span1"> Na kaznu rad u javnom interesu u trajanju od 360  časova, a koji se ima izvršiti za vrijeme od 6 mjeseci, s tim što kazna ne može biti duža od 60 časova u toku jednog mjeseca. </span>
</p>
<p>&nbsp;</p>
<p>
<span class="span1"> Ukoliko okrivljena ne vrši rad u javnom interesu, ova kazna će se zamijeniti kaznom zatvora, tako što će se  svakih započetih 60 časova rada u javnom interesu zamijeniti kaznom zatvora u trajanju od jednog mjeseca.</span>
</p>
<p>
<span class="span1"> </span>
</p>
<p>&nbsp;</p>
<p>&nbsp;</p>
<p>
<span class="span1">Oštećenoj MFI "A.M." banka - Filijala Cetinje se dosuđuje  imovinsko pravni zahtjev  u u iznosu od </span><span class="span1">1.620,00 eura koji iznos su okrivljeni dužni solidarno naknaditi u roku od 15 dana po pravosnažnosti presude,pod prijetnjom prinudnog izvršenja,dok se za višak upućuju na redovnu parnicu.</span>
</p>
<p>&nbsp;</p>
<p>
<span class="span1">Oštećena V. J. se radi ostvarenja imovinskopravnog zahtjeva upućuje na redovnu parnicu.</span>
</p>
<p>&nbsp;</p>
<p>
<span class="span1">Dužni su okrivljeni da na ime troškova krivičnog postupka u korist budžeta Crne Gore solidarno uplate  iznos od  95,50 </span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"> eura,  te na ime  paušala iznos od po 30,00 eura, a sve u roku od 15 dana po pravosnažnosti presude,  pod prijetnom prinudnog izvršenja. </span><span class="span1"></span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>&nbsp;</p>
<p>
<span class="span1">Optužnim predlogom ODT-a u Cetinju Kt. br. 126/10 I Kt.br.132/10 od 26. 07. 2012. godine, stavljeno je na teret okr.R. Lj. da je počinila krivično djelo neosnovano dobijanje i korišćenje kredita  i druge pogodnosti iz člana 245 st.2.u vezi st. 1 Krivičnog zakonika, okrivljenom M. I. da je podstrekavanjem počinio krivično djelo neosnovano dobijanje i korišćenje kredita i druge pogodnosti iz čl. 245 st. 2.u vezi st.1,a u vezi čl. 24 st. 1 Krivičnog zakonika, a okrivljenoj M. M. da je pomaganjem počinila krivično djelo neosnovano dobijanje i korišćenje kredita i druge pogodnosti iz čl. 245 st. 2., u vezi st.1, a u vezi čl. 25 st. 1 Krivičnog zakonka.</span>
</p>
<p>&nbsp;</p>
<p>
<span class="span1">Prvostepena presuda u datoj krivičnopravnoj stvari je ukinuta odlukom Višeg suda u Podgorici Kž.br.1884/13 od 27.11.2013.godine.</span>
</p>
<p>&nbsp;</p>
<p>
<span class="span1">Shodno ukidnim razlozima koji su sadržani u odluci Višeg suda zakazan je glavni pretres na kojem je zastupnik optužbe  izvršio činjenične izmjene optužnog akta,a shodno istim i prekvalifikaciju krivičnog djela koje je stavljeno na teret okrivljenim tako što je okrivljenoj R. Lj. stavio na teret da je  izvršila  krivično djelo neosnovano dobijanje i korišćenje kredita i druge pogodnosti iz čl. 245 st. 1 Krivičnog zakonika,  okrivljenom M. I.  krivično djelo neosnovano dobijanje i korišćenje kredita i druge pogodnosti u podstrekavanju  iz čl. 245 st. 1, u vezi čl.24 st. 1 Krivičnog zakonika, a okrivljenoj M.  M. neosnovano dobijanje i korišćenje kredita i druge pogodnosti u pomaganju iz čl. 245 st. 1, u vezi čl. 25 st. 1 Krivičnog zakonika.U završnoj riječije ostao  pri preciziranom optužnom predlogu, kako u činjeničnom opisu tako i pri pravnoj kvalifikaciji, pa je predložio da se okrivljeni oglase krivim i osudi po zakonu u granicama propisanim za predmetna krivična djela.</span>
</p>
<p>&nbsp;</p>
<p>
<span class="span1">Okrivljena R. Lj.  je u svojoj odbrani istakla da je u januaru mjesecu 2009. godine bila zamoljena od svog kućnog prijatelja M. I. da bude nosilac kredita kod "A. M." banke Filijala Cetinje, na iznos od 1.500,00 eura za njegove potrebe iz razloga što on tog trenutka nije bio kreditno sposoban, tj. bio je opterećen drugim kreditom. S obzirom da su dugogodišnji prijatelji ona je bez imalo sumnje to i prihvatila. Otišla je u "A. M." </span><span class="span1">banku uzela zahtjev za dobijanje kredita isti ispunila i dala njemu papire za žirante, a prije toga mu je rekla da ona žirante ne može obezbijediti našto joj je on rekao da s obzirom da je novac od kredita namijenjen njemu da je to njegova obaveza i da će on to uraditi. Nakon nekih 5-6 dana M. I. je došao kod nje kući i predao joj je ovjerenu dokumentaciju za žirante. Sjutra dan sa kompletnom dokumentacijom je otišla u "A.M." banku Filijala Cetinje i predala je zahtjev za dobijanje kredita. Nakon nekih par dana biva pozvana od strane službenika banke telefonskim putem i tom prilikom je isti upoznao da joj je kredit odobren i da može doći da preuzme ček. Istog dana je otišla u prostorije "A. M." banke gdje je uzela ček i otišla u CKB banku da preuzme novac u iznosu od 1.500,00 eura i isti predala ispred CKB banke M. I. za čije potrebe je i podigla kredit. Dž. S. prije ovog slučaja uopšte nije poznavala ,ali jednog dana sasvim slučajno odlazeći u banku sa djetetom u prolazu je čula razgovor jedne žene u plavom mantilu kako govori da  je žirant još jednoj osobi po imenu R. Lj. koju i ne poznaje, i ona je u tom trenutku začuđeno pitala "kojoj Lj." našto je ova odgovorila "Ja stvarno neznam  više ni kojim osobama sam žirant". Prije ovog njihovog susreta saznala je od policije da je Dž. S. podigla prijavu protiv nje. Išla je kod nje kući sve sa ciljem da bi saznala o čemu se radi. Ista joj je toga dana rekla da su je zvali iz "A.M." banke i dali joj listing kome je sve bila žirant, a na tom spisku ona je bila prva. Tog dana je htjela da se izvini  Dž. S. jer nije imala nikakve veze sa njenim žiriranjem i nije imala namjeru da joj nanese bilo kakvu štetu. </span>
</p>
<p>
<span class="span1">Samohrana je majka, podiže sama troje djece i ne pamti da je ikome nanijela štetu, a ovaj svoj postupak opravdava time da je htjela da pomogne svom prijatelju M. I. ali nije znala da to predstavlja krivično djelo, a da je znala nikada to ne bi uradila. </span>
</p>
<p>&nbsp;</p>
<p>
<span class="span1">Okrivljeni M. I. u svojoj odbrani je naveo da je prije nekih godinu dana u odnosu na dan saslušanja zamolio kućnu prijateljicu R. Lj. da mu pomogne zbog teške finansijske situacije i podigne kredit na njeno ime kod "A.M." banke - Filijala Cetinje, na iznos od 3.000,00 eura. S obzirom na njihovo dugogodišnje prijateljstvo, ona je to prihvatila i tom prilikom mu je rekla da ona ne može da obezbijedi žirante, našto joj je on rekao, s obzirom da je novac od kredita namijenjen njemu da će on obezbijediti žirante. Nakon par dana R. Lj je pošla u "A.M." banku,  uzela zahtjev kao i neophodnu dokumentaciju za žirante. Zahtjev za kredit je ispunila, dok je dokumentaciju za žirante predala njemu. Njegova kućna prijateljica P.  M. mu je rekla da mu može pomoći oko obezbjeđenja žiranata i on joj je tada predao dokumentaciju, bjanko izjavu za žirante, Ovjeru podataka za žirante i Administrativnu zabranu. Nakon nekih par dana P. M. mu je vratila izjavu za žirante, Ovjeru podataka za žirante i Administrativnu zabranu ispunjenju i ovjerenu od strane žiranata koje je obezbijedila. Otišao je kod R. Lj. i istoj predao dokumentaciju od žiranata. Lj R. je sjutradan otišla u prostorije "A.M." banke -Filijala Cetinje i na šalteru lično predala navedenu dokumentaciju neophodnu za dobijanje kredita. Nakon nekih par dana bila je isplata. Lj R. je potpisala mjenicu, podigla novac i isti predala njemu. Napomenuo je da po predmetnom kreditu uredno izmiruje sve obaveze i nije upoznat na koji je način P. M. došla u posjed dokumentacije za žirante. Nije imao nikakvu lošu namjeru ,a posebno ne prema R. Lj.. </span>
</p>
<p>&nbsp;</p>
<p>
<span class="span1">Okrivljena M. M. u svojoj odbrani je navela da nijesu tačni navodi optužbe da je počinila krivično djelo koje joj je stavljeno na teret iz razloga što ne poznaje R. Lj. a M. I. samo površno s obzirom da je rođak njenog muža, te ni u kom slučaju niti je voljno, ni svjesno lažno sačinila, odnosno popunila i potpisala kreditnu dokumentaciju na ime oštećenih V. J. i Dž. S. Nije joj poznato ništa vezano za kredit.  </span>
</p>
<p>&nbsp;</p>
<p>
<span class="span1">Radi razjašnjenja ove krivično-pravne stvari, Sud je u dokaznom postupku na glavnom pretresu proveo dokaze:umjesto neposrednog saslušanja  pročitao iskaz ovlašćenog predstavnika oštećene MFI "A.M." D.O.O: Podgorica adv. M. D. oštećene Dž. S. svjedoka P. I. svjedoka V. N. D. S. Đ. L. i oštećene V. J. pročitao ugovor o kreditu broj 0135527709 zaključen dana 14.02.2009. godine između MFI "A.M." kao davaoca kredita i okrivljene R. Lj. kao korisnika kredita, na iznos od 2.800,00 eura, sa izjavama, ovjerom podataka i administrativnim zabranama na ime oštećenih Dž. S. i V. J. pročitao nalaz i mišljenje - izvještaj o vještačenju sudskog vještaka grafološke stuke dipl. ing. N. V. broj 907/12,i 10.06.2013.godine, pročitao izvještaj Uprave policije - Ispostave Cetinje broj 02-245-1780 od 07.06.2010. godine iz Kaznene evidencije za okrivljenu R. Lj. broj 02-245-1781 od 07.06.2010. godine, izvod iz Kaznene evidencije za okrivljenog  M. I. i izvod iz kaznene evidencije za okrivljenu M. M. </span>
</p>
<p>&nbsp;</p>
<p>
<span class="span1">Ovlašćeni predstavnik oštećene MFI "A.M." D.O.O: Podgorica adv. M. D. u svojoj izjavi je istakao da se ne pridružuje krivičnom gonjenju protiv okrivljenih, s tim što postavlja imovinsko pravni zahtjev, jer je iznos glavnice po ovom kreditu 2.800,00 eura,  kamata koja je obračunata je 1.360,00 eura ostalo je glavnice nevraćeno 1.620,00 eura i ostalo kamate 793,80 eura. Stanje duga trenutno je 2.421,80 eura i nema uplata po ovom kreditu. </span>
</p>
<p>&nbsp;</p>
<p>
<span class="span1">Oštećena V. J. u svojoj izjavi je navela da R. Lj. i M. I. ne poznaje, a u vezi krivičnih djela koja im se stavljaju na teret se nije mogla izjasniti. Nikada nije bila žirant prilikom dobijanja kredita niti jednom od ovih lica, niti su ikad oni dvoje kao korisnici kredita to ikada tražili od nje. Da je njihov žirant saznala je na način što joj je došla administrativna zabrana na lični dohodak, pa je između ostalih lica prijavila Ispostavi Cetinje sav slučaj. Nakon što joj je predočena dokumentacija potvrdila je da to nije njen potpis na izjavi žiranta, nije joj poznat iznos od 2.800,00 eura koji stoji u Ugovoru o kreditu broj 0135527709, te sporna dokumentacija nije nikada došla u njene ruke, niti joj je ko davao niti je ona kome davala. Čitav ovaj slučaj za nju je jedna velika nepoznanica, a što se tiče fotokopije lične karte koja se nalazi u spisima predmeta, ona je svoju ličnu kartu dala na kopiranja samo jedan put prilikom umreženja svih zdravstvenih radnika  Doma zdravlja. Pridružila se krivičnom gonjenju i postavila je imovinskopravni zahtjev.</span>
</p>
<p>&nbsp;</p>
<p>
<span class="span1">Oštećena Dž. S. u svojoj izjavi je navela da u vezi krivičnih djela koja se stavljaju na teret R. Lj. i M. I. da ova lica ne poznaje. Prvi put je saznala da je žirant ovim licima kada je otišla u "A.M." banku jer joj je došla opomena kao žiranta. Z M. I. je saznala da mu je žirant  kada je prilikom odlaska u "A.M." banku saznala od službenika iste da je i njemu žirant, kao i mnogim drugim licima. Na njeno veliko zaprepašćenje u banci je saznala  da je žirant većem broju lica koja ne poznaje. Takođe je istakla da se na kreditnoj dokumentaciji koja joj je predočena od strane suda ne nalaze njeni potpisi. Ko je potpisao njeno ime na dokumentaciji nije joj poznato. Svoju ličnu kartu radi fotokopije nije davala R. Lj., ni M. I. R. Li. takođe ne poznaje, tako da s obzirom na to nije joj ni mogla biti žirant. Nije se pridružila  krivičnom gonjenju protiv okrivljenih i nije postavila imovinskopravni zahtjev.  </span>
</p>
<p>&nbsp;</p>
<p>
<span class="span1">Svjedok P. I. u svojoj izjavi je navela da je R. Lj  prvi kredit koristila za trgovinu kuće i isti namjenski upotrijebila što je i provjerila na terenu. Kako je bila tačna u otplati </span><span class="span1">kredita javila joj se za ponovni kredit po pitanju iste djelatnosti. Teren je obavila posjećujući njen stan u Naselju Luke I.. ... kod starog groblja i zatekla opravdano stanje za dobijanje istog. Formulare joj je lično predala i ni na koji način joj nije nagovijestila da je kredit za treće lice. Odgovorno je ustvrdila da je M. I. nije kontaktirao po pitanju bilo kog kredita jer je on imao svoje kredite kod svog kreditnog asistenta. R. Lj  je ček potpisala u prostorijama "A.M." banke. M.  I. joj je zet pa nije po rodbinskoj vezi nikako mogla raditi kredit. Naglasila je da žiranti u tom periodu nijesu dolazili lično u prostorije banke već su se donosili samo ovjereni formulari ,odnosno kompletna dokumentacija korisnika kredita u banku. </span>
</p>
<p>&nbsp;</p>
<p>
<span class="span1">Svjedok V. N. u svojoj izjavi je naveo da je na javno objavljeni konkurs za mjesto direktora u JZU D.z. Cetinje se prijavio i Odlukom Borda direktora izabran na to mjesto - funkciju. Odluka Borda direktora je glasila da od 01.02.2010. godine otpočinje na mjesto direktora JZU D.z. Cetinje. Kako se dopisom obratio bivšoj ustanovi JZU Opšta bolnica "D. I" Cetinje za sporazumni raskid radnog odnosa kako bi mogao preći na nove poslove i radne zadatke u ustanovi JZU D.z. Cetinje, i to mu je 09.02.2010. godine udovoljeno i od tog dana on je zvanično i predao svu potrebnu dokumentaciju i otpočeo sa radom u JZU D.z. Cetinje. </span>
</p>
<p>&nbsp;</p>
<p>
<span class="span1">Svjedok D. S. u svom iskazu je navela da se od decembra mjeseca 2009. godine zaposlila u D.z. kao šef računovodstva. Nakon toga uslijedila je reforma primarne zdrastvene zaštite i nova sistematizacija radnih mjesta i po toj novoj sistematizaciji njeno radno mjesto je šef službe za ekonomsko finansijske poslove D. z. Kada je u pitanju ovjera podataka za korisnika ili žiranta kredita u redovnoj proceduri koja je tekla, zavisno od banke i obrazaca te banke bila je ovlašćena da potpiše kreditnu dokumentaciju ukoliko bi banka zahtijevala potpis finansijskog direktora ili šefa računovodstva. U oba slučaja je ona potpisivala papirologiju jer nije postojalo radno mjesto finansijskog direktora. Uobičajena praksa je bila da njihov zaposleni koji je korisnik kredita, ili pak žirant korisniku kredita dođe kod njihovog obračunskog radnika - blagajnika koji popunjava formulare za kredit. Nakon toga donosi ih njoj na potpis a nakon nje potpisuje direktor Doma zdravlja koji je u tom periodu bio sada pok. P. D. Takođe je istakla i to da spornu dokumentaciju za dodjelu kredita, odnosno obrasce ovjere podataka za žirante i obrasce administartivne zabrane za iste nije joj niko donosio na potpis niti ih je ona potpisala. </span>
</p>
<p>&nbsp;</p>
<p>
<span class="span1">Svjedok Đ. L. u svojoj izjavi je naveo da je kreditni asistent - osoba koja ima neposredni kontakt sa klijentom. U konkretnom slučaju to je lice P. I.. Kontrola odobrenog namjenskog kredita nije predviđena kao obavezna, ali se tokom realizacije odobrenog kredita stvara odnos klijent- "A.M." i kroz taj proces se gradi potencijalna buduća saradnja i stiče se predstava o načinu korišćenja kredita. Da li je izvršena kontrola, tj. nadgledanje nije se mogla izjasniti, jer se ista vrši kroz komunikaciju sa klijentom. Kada bi nastupili problemi u naplati samih kredita, oni kao MFI pokretali bi kroz kontakte sa žirantima postupak naplate, odnosno nalaženje rješenja za naplatu kredita, samim tim upoznali žirante, nosioca kredita i na ovakav način su i otkrili falsifikovane potpise žiranata, koji su bili ovjereni zvaničnim pečatom od institucija u kojima su bili zaposleni sami žiranti. </span>
</p>
<p>&nbsp;</p>
<p>&nbsp;</p>
<p>
<span class="span1">Iz ugovor o kreditu broj 0135527709 zaključenog  dana 14.02.2009. godine između MFI "A.M." kao davaoca kredita i okrivljene R. Lj. kao korisnika kredita, na iznos od </span><span class="span1">2.800,00 eura, sa izjavama, ovjerom podataka i administrativnim zabranama na ime oštećenih Dž. S. i V. J. proizilazi da je navedenog dana zaključen ugovor između navedenih ugovornih strana u iznosu od 2.800,00 eura. Naznačeno je da je korisnik kredita dužan da  ga koristi u svrhu trgovine-garderoba, posuđe,kao i da  odobreni kredit ne smije koristitit u druge svrhe i da je u obavezi da se obezbijedi da se kredit realizuje i odvija u skladu sa postojećim propisima. Korisnik kredita obezbjeđuje kreditnu dokumentaciju i to izjavu žiranata, i administrativnu zabranu. Što se tiče izjava žiranata i administrativnih zabrana proizilazi da su žiranti po ovom kreditu Dž. S. i V. J. </span>
</p>
<p>&nbsp;</p>
<p>
<span class="span1">Iz nalaza  i  mišljenja - izvještaja  o vještačenju sudskog vještaka grafološke struke dipl. ing. N. V. broj 907/12, proizilazi da sporni potpisi Dž. S. na kreditnoj dokumetaciji A. M. - Izjavi žiranta, Ovjeri podataka za žiranta i administrativnoj zabrani br. 109 od 10.02.2009. godine koje glase na ime R. Lj. kao korisnika kredita , nijesu autentični potpisi lica na čije ime glase. Sporni potpisi Dž. S. na kreditnoj dokumetaciji A. M. Izjavi žiranta, Ovjeri podataka za žiranta i administrativnoj zabrani br. 109 od 10.02.2009. godine koje glase na ime R. Lj. najvjerovatnije je ispisala M. M..</span>
</p>
<p>
<span class="span1">Sporne potpise "J. V. koji se nalaze na dostavljenoj dokumentaciji A. M. Izjavi žiranta, Ovjeri podataka za žiranta i administrativnoj zabrani br. 108 nije svojeručno ispisala J. V. Sporne potpise "J. V." vjerovatno je ispisala M. M.. </span>
</p>
<p>&nbsp;</p>
<p>
<span class="span1">Iz nalaza ovog vještaka datog nakon upotpunjenja materijala neophodnog za preciznije izjašnjenje ,tj.izuzetog nespornog rukopisa okr. M. M. na glavnom pretresu proizilazi da sporne potpise Dž. S. na kreditnoj dokumetaciji A.M. - Izjavi žiranta, Ovjeri podataka za žiranta i administrativnoj zabrani br. 109 od 10.02.2009. godine koje glase na ime R. Lj. kao korisnika kredita ispisala je M. M.. Međusobnim upoređI.jem rukopisa kojim su napisani sporni potpisi i ispunjene rubrike kreditnih obrazaca za žiranta Dž. S.konstatovane su izrazite grafičke sličnosti na osnovu kojih se može zaključiti da se radi o rukopisu istog lica .</span>
</p>
<p>&nbsp;</p>
<p>
<span class="span1">Iz izvještaj Uprave policije - Ispostave Cetinje broj 02-245-1780 od 07.06.2010. godine iz Kaznene evidencije za okrivljenu R. Lj. proizilazi da ista ranije nije osuđI., iz izvoda iz kaznene evidencije  broj 02-245-1781 od 07.06.2010. godine, za okrivljenog M. I. da isti ranije nije osuđI. i iz izvoda  iz kaznene evidencije za okrivljenu M. M. utvrđuje se da je ranije osuđI. presudom Osnovnog suda u Cetinju K br.81/11 od 13.05.2011.godine zbog krivičnog djela neosnovano dobijanje i korišćenje kredita i druge pogodnosti iz člana 245. stav 2. u vezi stava 1 Krivičnog zakonika na kaznu zatvora u trajanju od 30 dana ,uslovno na jednu godinu.</span>
</p>
<p>&nbsp;</p>
<p>
<span class="span1">Analizirajući rezultate provedenog dokaznog postupka, te na osnovu savjesne i brižljive ocjene svih provedenih dokaza, kako pojedinačno tako i u međusobnoj povezanosti, Sud je utvrdio da su rezultati dokaznog postupka potkrijepili navode optužnog akta, da su okrivljeni počinili krivična djela stavljena im na teret , činjenično i pravno opisana u dispozitivu  ove  presude, a ovo iz sledećih razloga:   </span>
</p>
<p>&nbsp;</p>
<p>
<span class="span1">Naime, Sud je nakon savjesne i brižljive ocjene svih dokaza pojedinačno, te dovođenjem istih u međusobnu vezu nedvosmisleno utvrdio da je okrivljeni M. I. neutvrđenog dana u februaru mjesecu 2009.godine u Cetinju, podstrekao okrivljenu R. Lj. da učini krivično djelo neosnovano dobijanje i koriščenje kredita i druge pogodnosti iz čl.245 st. 1 Krivičnog zakonika, tako što je istu naveo da lažnim </span><span class="span1">prikazI.jem činjenica službeniku oštećene MFI “A.M.” D.O.O. Podgorica – Filijala Cetinje da ispunjava propisane uslove za dobijanje namjenskog kredita, pristane da u svoje ime, a za njegov račun dana 14. 02. 2009. godine zaključi namjenski Ugovor o kreditu broj 0135527709 na novčani iznos od 2.800,00 eura, a za čiju realizaciju je on okrivljenoj R. Lj. kao korisniku kredita pribavio izjavu za žiranta, ovjerene podatke za žiranta i administrativnu zabranu za žirante – oštećene V. J. I Dž. S. obje iz Cetinja, koje je prethodno svjesno i voljno lažno sačinila  okrivljena M. M. tako što je svojeručno ,u ime oštećenih V. J. i Dž. S. popunila  i potpisala navedenu kreditnu dokumentaciju i pribavila ovjeru djelovodnim  pečatom JZU “D.z.” Cetinje ,da bi po zaključenju ugovora o kreditu, okr. R. Lj odobrena sredstva u iznosu od 2.800,00 eura predala okrivljenom M. I. pri čemu je znala da za dobijeni kredit nije ispunjavala propisane uslove i da dobijeni kredit neće iskoristiti,</span><span class="span1">čime je okrivljena R. Lj počinila krivično  djelo neosnovano dobijanje i korišćenje kredita i druge pogodnosti iz člana 245. stav 1. Krivičnog zakonika, okrivljeni M. I. krivično djelo neosnovano dobijanje i korišćenje kredita i druge pogodnosti u podstrekavanju  iz člana 245. stav 1. a u vezi člana 24. stav 1. Krivičnog zakonika, i okrivljena M. M. krivično djelo neosnovano dobijanje i korišćenje kredita i druge pogodnosti u  pomaganju  iz člana 245. stav 1. a u vezi člana 25. stav 1. Krivičnog zakonika</span><span class="span1">,</span>
</p>
<p>&nbsp;</p>
<p>
<span class="span1">Krivično djelo neosnovano dobijanje i korišćenje kredita i druge pogodnosti iz čl.245.st.1.,KZ-a čini onaj ko lažnim prikazI.jem činjenica ili njihovim prikrI.jem dobije za sebe ili drugog kredit, subvenciju ili drugu pogodnost iako za to ne ispunjava propisane uslove i ko dobijeni kredit, subvenciju ili drugu pogodnost iskoristi za drugu namjenu od one za koju mu je kredit, subvencija ili druga pogodnost odobrena.</span>
</p>
<p>&nbsp;</p>
<p>&nbsp;</p>
<p>
<span class="span1">U toku postupka nesumnjivo je utvrđeno da je okrivljena R. Lj zaključila ugovor o  kreditu kod MFI "A.M." banke, a što se i utvrđuje na osnovu ugovora o kreditu broj 0135527709 koji je zaključen dana 14.02.2009. godine. Ovu činjenicu u svojoj odbrani potvrdila je i sama okrivljena R. Lj navodeći  da je bila zamoljena od strane M. I.  da bude nosilac kredita s obzirom da joj je on dugogodišnji prijatelj ,a u tom momentu nije bio kreditno sposoban za podizanje kredita.  Da ista nije obezbjeđivala žirante po navedenom kreditu potvrđuje i okrivljeni M. I. koji joj je i rekao da je novac od kredita namijenjen njemu te da će se on postarati i obezbijediti žirante. Nakon što je dobio dokumentaciju za žirante i to izjavu za žirante, ovjeru podataka za žirante i administrativnu zabranu za žirante od R. Lj., iste je predao P. (M.) M. da mu ona obezbijedi žirante po navedenom kreditu. Kompletnu  dokumentaciju R. Lj  je predala u  "A.M." banku zajedno sa zahtjevom za dobijanje kredita, a nakon par dana pošto joj je isti i odobren u prostorije banke je otišla da podigne ček. Novac od dobijenog kredita i to iznos od 2.800,00 eura predala je okrivljenom M. I. koji je u svojoj odbrani to i  potvrdio.</span>
</p>
<p>
<span class="span1">Nije sporno dakle da okrivljena R. Lj  nije znala ko su žiranti za navedeni kredit i da ne poznaje Dž. S. i V. J. iz razloga što je ova njena odbrana potvrđena i iskazima saslušanih oštećenih koje su se na jasan i decidan način izjasnile o toj činjenici. </span>
</p>
<p>
<span class="span1">Da zapravo iste nijesu ni bili žiranti za navedeni kredit potvrđuje svojim nalazom  stalni sudski vještak grafološke struke N. V. a čiji nalaz je Sud u potpunosti prihvatio iz kojeg se zapravo i zaključuje da se na izjavama za žirante, ovjerama podataka za žirante i administrativnim zabrananama za žirante ne nalaze njihovi potpisi. U prilog tome ide i skaz svjedoka D. S.  koja u bitnom i navodi da radi na poslovima šefa računovodstva i da je uobičajena praksa bila da njihov zaposleni koji je korisnik </span><span class="span1">kredita ili pak žirant korisniku kredita dođe kod njihovog obračunskog radnika - blagajnika koji popunjava formulare za kredit. U konkretnom slučaju spornu dokumentaciju i to obrasce ovjere za žirante i obrasce administartivne zabrane niko nije donosio na potpis ,niti ih je ona potpisala. </span>
</p>
<p>
<span class="span1">Sud je takođe cijenio i odbranu okrivljene M. M. pa je istu odbacio kao nevjerodostojnu i činjenično neutemeljenu iz razloga što je njena odbrana u suprotnosti sa ostalim provedenim dokazima,navodima odbrane okr. M. I., a posebno nalazom i mišljenjem vještaka grafološke struke iz kojeg  se na jasan i  precizan način utvrđuje da je dokumentaciju za navedi kredit i to izjavu za žirante, ovjera podataka za žirante i administrativnu zabranu za žirante na ime Dž. S. i V. J. upravo popunila i potpisala M. M..</span>
</p>
<p>&nbsp;</p>
<p>
<span class="span1">Okrivljena R. Li. ne negira, da kredit nije koristila za svoje svrhe,odnosno potrebe, a što je saglasno i sa odbranom okrivljenog M. I. Iz samog ugovora o kreditu utvrđuje  se da se  radi o namjenskom kreditu i da korisnik kredita u ovom slučaju okr. R. Lj. treba da ga iskoristi za djelatnost trgovine - garderoba i posuđe, a što u svom iskazu potvrđuje i svjedok P. I. čiji iskaz je sud u potpunosti prihvatio ,a koja u bitnom i navodi da je okrivljena iskoristila prvi kredit namjenski i da je podnijela zahtjev za ponovni kredit po pitanju iste djelatnosti,te da nakon što je posjetila je zaključila da ispunjava uslove za dobijanje kredita,te joj je isti i odobren. </span>
</p>
<p>
<span class="span1">Ovaj kredit  nije u potpunosti vraćen, a što se i utvrđuje iz iskaza ovlašćenog predstavnika oštećene MFI "A.M." banke adv. M. D. da je </span><span class="span1">stanje duga sa kamatama 2.421,80 eura i da nema uplata po ovom kreditu.</span>
</p>
<p>&nbsp;</p>
<p>&nbsp;</p>
<p>
<span class="span1">Cijeneći odbranu okr.R. Lj. sud je našao da je ista usmjerena na izbjegavanje krivičnopravne odgovornosti za počinjeno djelo. Do ovog zaključka sud je došao kroz analizu navoda odbrane okrivljene koja je navela da nije znala da čini krivično djelo. Naime,okrivljenoj je bila prezentirana cjelokupna kreditna dokumentacija iz koje se jasno da zaključiti pod kojim uslovima se kredit dobija ,za koju svrhu i postupanje sa dobijenim sredstvima ,tako da se nijesu potvrdili njeni navodi da nije znala da čini krivično djelo,tim prije što je i kreditnom asistentu takođe prezentovala da je nosilac kredita,u svojoj kući omogućila posjetu kreditnog asistenta kako bi opravdala namjenu za koju joj je kredit potreban ,potpisala kreditnu dokumentaciju i na kraju podigla novac koji je predala M. I.</span><span class="span1"> </span><span class="span1">Dakle, ne stoje navodi odbrane okr. R. da je smatrala da ne čini krivično djelo pomažući prijatelju,već naprotiv po mišljenju suda  okrivljena R. je  kao zdravorazumna osoba  podstreknuta od strane M. I. uz punu svijest i volju upravo  lažnim prikazI.jem činjenica,P. I. da je kredit za nju,te da da će sredstva koja su joj povjerena iskoristiti za namjenu trgovine garderobom i posuđem izdejstvovala u svoje ime, a za račun M. I. kredit kod MFI “A.M.” banke Filijala – Cetinje u iznosu od 2.800,00 eura,iako je znala da ga ona neće iskoristiti,tim prije što je ista tokom cijelog postupka isticala da se radi o novčanom iznosu od 1500,00 eura za koji je iznos zamoljena da bude nosilac kredita i koji iznos je predala kako je navela M. I. dok je tokom postupka utvrđeno da se evidentno radi o novčanom iznosu od 2800,00 eura. </span><span class="span1">Sa prednje iznijetih razloga stajalište odbrane je za sud neprihvatljivo.</span>
</p>
<p>&nbsp;</p>
<p>
<span class="span1">Okrivljeni M. I. je predstavio sudu kako došlo do realizacije ovog kredita i koje je njegovo učešće u istom.</span>
</p>
<p>
<span class="span1">Okrivljena M. M. je u cjelosti negirala svoje učešće u radnjama koje su joj stavljene na teret optužbom. Međutim,ovakvi njeni navodi nijesu našli utemeljenje u prezentiranoj činjeničnoj građi. Ne samo da je okr. M. I. naveo kao lice koje mu je pomoglo u pronalaženju žiranata,već su ovakve njegove tvrdnje potkrijepljene decidnim i jasnim nalazom i mišljenjem vještaka grafološke struke koji je istu naznačio kao lice koje je</span><span class="span1"> </span><span class="span1">svojeručno popunila rubrike i potpisala oštećene na kreditnoj dokumentaciji i pribavila ovjeru na predmetnoj dokumentaciji djelovodnim pečatom JZU D.z. Cetinje, u kojoj zdravstvenoj ustanovi je  obavljala poslove higijeničarke.</span>
</p>
<p>&nbsp;</p>
<p>
<span class="span1">Sud je takođe cijeneći završnu riječ branioca III okrivljene, našao da istu ne treba prihvatiti. Naime, što se tiče dijela u kojem navodi da sud nije potpuno utvrdio da je okrivljena M. M. počinila predmetno krivično djelo, jer je “samo” utvrđeno da je grafološkim vještačenjem falsifikovala potpis oštećene Dž. S. a da nije utvrđeno da li je popunila u njeno ime i kreditnu dokumentaciju, što je, po navodima odbrane, trebalo i učiniti, sud je utvrdio da ovakvo rezonovanje, nema dokazno utemeljenje, budući da se vještak grafolog V. N. u svom nalazu izjasnila, a nakon </span><span class="span1">međusobnog upoređI.ja rukopisa kojim su napisani sporni potpisi i ispunjene rubrike kreditnih obrazaca za žiranta Dž. S. da su konstatovane izrazite grafičke sličnosti na osnovu kojih se može zaključiti da se radi o rukopisu istog lica M. M. </span>
</p>
<p>
<span class="span1">Sa druge strane, a kako je i uputio branilac okrivljene i sugerisao da sud treba provjeriti da li je u konkretnom slučaju nastupila relativna zastara, sud je nakon razmatranja spisa našao da nijesu u konkretnom slučaju nastupili uslovi za konstatovanje relativne zastarelosti krivičnog gonjenja ,u smislu čl. 124 i 125. Krivičnog zakonika.</span>
</p>
<p>&nbsp;</p>
<p>
<span class="span1">Iz Ugovora o zajmu broj 0135527709  od 14. 02. 2009.godine se jasno vidi da je R. Lj. korisnik kredita u iznosu od 2.800,00 eura, na ime svrhe – trgovina-garderoba,posuđe, a da su V. J. i Dž. S. žiranti u istom. Iz priložene kreditne dokumentacije, izjave žiranta se jasno vidi da su imenovani svjedoci – oštećeni potpisali da su saglasni da budu žiranti za zajmodavaca R. Lj. odnosno iz &gt;Ovjere podataka za žiranta&lt;, izjavili da će ako R. Lj ne bude isplaćivala kredit, isti sami otplaćivati, i iz &gt;Administrativne zabrane za žirante&lt; da se obavezuju pravna lica JZU “D.z.” da će na zahtjev i saglasnost njihovog radnika, staviti i provoditi administrativnu zabranu na platama imenovanih,u konkretnom slučaju  oštećenih.</span>
</p>
<p>&nbsp;</p>
<p>&nbsp;</p>
<p>
<span class="span1">Iskaz  svjedoka V. N. sud je cijenio ,ali isti nije bio  od uticaja na razjašnjenje date krivičnopravne stvari iz razloga što se ovaj svjedok ne možu izjasniti na konkretne okolnosti krivičnog djela koje se okrivljenima stavlja na teret.</span>
</p>
<p>&nbsp;</p>
<p>&nbsp;</p>
<p>
<span class="span1">Svjedok Đ. L. je pojasnio sudu proceduru koja je trebala biti ispoštovana prilikom apliciranja za kredit u MFI "A.M."D.O.O.Podgorica ,te naveo da su upravo oni nakon kontaktiranja žiranata ,a prilikom pokušaja naplate odobrenog kredita uticali na otkrI.je krivičnih djela koja su počinjena tim prilikama.</span>
</p>
<p>&nbsp;</p>
<p>&nbsp;</p>
<p>
<span class="span1">Okrivljena R. Lj je dakle podstreknuta u naznačenom vremenskom intervalu od strane okr. M. I. da učini krivično djelo neosnovano dobijanje i koriščenje kredita i </span><span class="span1">druge pogodnosti iz čl.245 st. 1 Krivičnog zakonika, lažnim prikazI.jem činjenica službeniku MFI “A.M.” D.O.O. Podgorica – Filijala Cetinje, da ispunjava propisane uslove za dobijanje namjenskog kredita pristala da u svoje ime, a za račun M. I.  dana 14. 02. 2009. godine zaključi namjenski Ugovor o kreditu broj 0135527709 na novčani iznos od 2.800,00 eura, koja odobrena sredstva u  iznosu od 2.800,00 eura je predala okrivljenom M. I. pri čemu je znala da za dobijeni kredit nije ispunjavala propisane uslove i da dobijeni kredi neće iskoristiti.</span>
</p>
<p>
<span class="span1">Na ovaj način okrivljena je postupala sa direktnim umišljajem  pa se u njenim radnjama stiču sva subjektivna i objektivna obilježja bića krivičnog djela neosnovano dobijanje i korišćenje kredita i druge pogodnosti iz člana 245. stav 1. Krivičnog zakonika.</span>
</p>
<p>&nbsp;</p>
<p>
<span class="span1">Kako je okrivljeni M. I.  sa umišljajem podstrekao  okrivljenu R. Lj. da učini krivično djelo neosnovano dobijanje i korišćenje kredita i druge pogodnosti iz člana 245. stav 1. Krivičnog zakonika, istu navodeći  da zaključi namjenski Ugovor o kreditu u iznosu od 2.800,00 eura,u svoje ime,a za njegove potrebe ,uz to  </span><span class="span1">pribavivši izjavu za žiranta, ovjerene podatke za žiranta i administrativnu zabranu za žiranta – oštećene V. J. i Dž. S. </span><span class="span1">to se u njegovim  radnjama stiču sva subjektivna i objektivna obilježja  krivičnog djela neosnovano dobijanje i korišćenje kredita i druge  pogodnosti u podstrekavanju  iz člana 245. stav 1.a u vezi člana 24. stav 1 KZ-a Krivičnog zakonika,  dok je okr. M. M. takođe sa umišljajem pomogla u izvršenju krivičnog djela  na način što je</span><span class="span1"> </span><span class="span1">svjesno i voljno  prethodno lažno sačinila, izjavu za žiranta, ovjerene podatke za žiranta i administrativnu zabranu za žiranta – oštećenu Dž. S. i ošt. V. J.  iz Cetinja ,tako što je svojeručno u ime oštećenih popunila i potpisala navedenu kreditnu dokumentaciju i pribavila ovjeru djelovodnim pečatom JZU D.z. Cetinje, </span><span class="span1"> pa se u njenim radnjama ostvaruju sva obilježja bića krivičnog djela neosnovano dobijanje i korišćenje kredita i druge pogodnosti u  pomaganju  iz člana 245. stav  1., a u vezi člana 25. stav 1. Krivičnog zakonika.</span>
</p>
<p>&nbsp;</p>
<p>
<span class="span1">Do ovakvog zaključka sud je došao prvenstveno polazeći od rezultata dobijenih nakon sprovedenog dokaznog postupka i dovođenjem istih u vezu sa odbranama okrivljenih,a pritom imajući u vidu da je radnja krivičnog djela u pitanju odredjena kao navođenje lažnim prikazI.jem činjenica ili njihovim prikrI.jem u cilju dobijanja kredita, subvencije ili druge pogodnosti za što učinilac ne ispunjava propisane uslove, tj.da postoji između lažnog prikazI.ja činjenica ili njihovog prikrI.ja  i dobijanja kredita, subvencije ili druge pogodnosti ,uzročna veza. Kredit je odnos imovinskog karaktera između povjerioca i dužnika u kome povjerilac svoj novac daje dužniku za odredjeno vrijeme i uz određene uslove. Krivično djelo je dovršeno onda kada je kredit, subvencija , odn.druga pogodnost dobijen (za sebe ili drugog) i ako za to nijesu ispunjeni uslovi, što je u konkretnom slučaj.</span>
</p>
<p>&nbsp;</p>
<p>
<span class="span1">Prilikom odmjeravanja vrste i visine krivične sankcije koju će Sud izreći okrivljenim cijenjene su okolnosti iz čl. 42. KZ -a, pa je Sud od olakšavajućih okolnosti na strani okrivljene R. Lj. utvrdio da se radi o porodičnoj osobi -majci troje djece, udovici,okolnosti koje su prethodile izvršenju djela, da ista ranije nije osuđI.,što se potvrđuje izvodom iz kaznene evidencije , na strani okr. M. I. da se radi o porodičnom čovjeku, ocu jednog maloljetnog djeteta, da je lošeg imovnog stanja, da isti ranije nije osuđI., što se potvrđuje izvodom iz kaznene evidencije,  dok otežavajućih okolnosti van bitnih elemenata krivičnog djela upitanju  na njihovoj strani nije bilo,  dok je od olakšavajućih okolnosti na strani okr. M. M. sud utvrdio da se radi o porodičnoj osobi, </span><span class="span1">majci troje maloljetne djece, da je nezaposlena, lošeg imovnog stanja, narušeno zdravstveno stanje njenog supruga, dok je od otežavajućih okolnosti van bitnih elemenata krivičnog djela u pitanju na njenoj strani našao raniju osuđI.ost što proizilazi iz dostavljenog izvoda iz KE.</span>
</p>
<p>&nbsp;</p>
<p>
<span class="span1">Sud je cijeneći tako utvrdjene okolnosti i imajući u vidu svrhu kažnjavanja okrivljenim i to R. Li. </span><span class="span1">za krivično djelo neosnovano dobijanje i korišćenje kredita i druge pogodnosti iz člana 245. stav 1. Krivičnog zakonika,prethodno utvrdio kaznu zatvora u trajanju od 30 dana , a okrivljenom  M. I. za krivično djelo neosnovano dobijanje i korišćenje kredita i druge pogodnosti u podstrekavanju iz člana 245. stav 1. , a u vezi člana 24. stav 1. Krivičnog zakonika,prethodno utvrdio kaznu zatvora u trajanju od 30 dana ,</span><span class="span1">a potom našao da su ispunjeni uslovi za izricanje uslovne osude, propisani čl. 54. KZ-a određujući da se navedene kazne neće izvršiti ukoliko okrivljeni R. Lj i M. I.  u vremenskom periodu od dvije godine, od dana pravosnažnosti presude, ne počine novo krivično djelo uz uvjerenje suda da će se i uslovnom osudom uz prijetnju kazne postići svrha njenog izricanja predvidjena čl. 53. Krivičnog zakonika. </span>
</p>
<p>&nbsp;</p>
<p>
<span class="span1">Prilikom izricanja uslovne osude sud je imao u vidu i protek vremena od izvršenog krivičnog djela.</span>
</p>
<p>&nbsp;</p>
<p>
<span class="span1">Sud je cijeneći tako utvrdjene okolnosti i imajući u vidu svrhu kažnjavanja okrivljenoj M. M. a imajući u vidu da je okrivljena pristala na izricanje kazne rad u javnom interesu, na osnovu čl. 41 KZ, okrivljenoj izrekao kaznu rad u javnom interesu u trajanju od 360 časova, a koji se ima izvršiti za vrijeme od 6 mjeseci, s tim što kazna ne može biti duža od 60 časova u toku jednog mjeseca, nalazeći da će se ovakvom kaznom postići svrha kažnjavanja iz čl.32 KZ i na taj način dovoljno uticati na okrivljenu da ubuduće ne vrši ista ili slična krivična djela, a u okviru opšte svrhe propisI.ja i izricanja krivičnih sankcija iz čl.4 st.2 KZ, pritom imajući u vidu da se radi o majci troje mldb.djece.</span>
</p>
<p>
<span class="span1">  </span>
</p>
<p>
<span class="span1">Ukoliko okrivljena ne bude vršila rad u javnom interesu, na osnovu čl.41 st.6 KZ, ova kazna će se zamijeniti kaznom zatvora, tako što će se svakih započetih 60 časova rada u javnom interesu zamijeniti kaznom zatvora u trajanju od jednog mjeseca. </span>
</p>
<p>&nbsp;</p>
<p>&nbsp;</p>
<p>
<span class="span1">Shodno članu 239. ZKP-a  oštećenoj MFI "A.M." banka Filijala Cetinje  je dosuđen imovinskopravni zahjtev u iznosu od 1.620,00 eura,koji iznos su okrivljeni dužni solidarno naknaditi u roku od 15 dana po pravosnažnosti presude pod prijetnjom prinudnog izvršenja,dok je za višak upućena na redovnu parnicu.</span>
</p>
<p>
<span class="span1">Oštećena V. J. je radi ostvarenja imovinskopravnog zahtjeva upućena na redovnu parnicu.</span>
</p>
<p>&nbsp;</p>
<p>
<span class="span1">Dužni su okrivljeni shodno čl. 226-229 ZKP-a,  da na ime troškova krivičnog postupka solidarno plate  iznos od 95,50 eura, a koji troškovi se odnose na ime vještačenja po vještaku grafološke struke N. V.  te na ime paušala iznos od po 30 eura, koji iznos je sud odredio uzimajući u obzir konkretan slučaj, trajanje postupka i imovne prilike okrivljenih, a sve u roku od 15 dana, po pravosnažnosti presude, u korist budžeta Crne Gore, a pod prijetnjom prinudnog  izvršenja. </span>
</p>
<p>&nbsp;</p>
<p>
<span class="span1">Sa svega izloženog a na osnovu čl. 374. ZKP-a, odlučeno je kao u izreci presude.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">OSNOVNI SUD U CETINJU</span>
</p>
<p style="text-align:center;">
<span class="span1">Dana 23.04.2014. godine,</span>
</p>
<p>&nbsp;</p>
<p>&nbsp;</p>
<p>
<span class="span1">     Zapisničar,</span><span class="span2"> </span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2">                    </span><span class="span1">S u d i j a    </span><span class="span2">                        </span>
</p>
<p>
<span class="span1">Aleksandra Martinović</span><span class="span3"></span><span class="span3"></span><span class="span3"></span><span class="span3"></span><span class="span3">                  </span><span class="span1">Marija Ćupić</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1">PRAVNA POUKA:</span>
</p>
<p>
<span class="span1">Protiv ove presude može se izjaviti žalba Višem sudu u Podgorici,</span>
</p>
<p>
<span class="span1">a preko ovog Suda u roku od 8 dana, od dana prijema.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1">  </span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
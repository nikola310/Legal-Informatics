<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 0.75in 1.0in 1.25in;}
.p1{text-align:end;hyphenate:auto;keep-with-next.within-page:always;font-family:Verdana;font-size:11pt;}
.p2{text-align:justify;hyphenate:auto;font-family:Verdana;font-size:11pt;}
.p3{text-align:center;hyphenate:auto;font-family:Verdana;font-size:11pt;}
.p4{margin-left:2.0in;text-align:justify;hyphenate:auto;font-family:Verdana;font-size:11pt;}
.p5{text-align:justify;hyphenate:auto;font-family:Times New Roman;font-size:14pt;}
.p6{text-align:justify;hyphenate:auto;font-family:Times New Roman;font-size:12pt;}
.p7{text-align:start;hyphenate:auto;font-family:Times New Roman;font-size:12pt;}
.s1{font-family:Verdana;font-size:11pt;}
</style>
<meta content="dragan.mrdak" name="author">
</head>
<body class="b1 b2">
<p class="p1">
<span>K. br. 108/10</span>
</p>
<p class="p2"></p>
<p class="p2"></p>
<p class="p3">
<span>U IME NARODA</span>
</p>
<p class="p2"></p>
<p class="p2"></p>
<p class="p2"></p>
<p class="p2">
<span>	Osnovni sud u Bijelom Polju, kao prvostepeni krivični sud i sudija Dragan Mrdak, kao predsjednik vijeća, i sudija porotnika Nijaza Medjedovića i Momira Kneževića kao članova vijeća,  uz učešće zapisničara Marković Sonje, u krivičnom predmetu protiv okrivljenih Š.R.a iz Bijelog,  zbog krivičnog djela krijumčarenje iz čl. 265 st. 1 Krivičnog zakonika, po optužnici Osnovng državnog tužioca u B. Polju, KT. br. 52/10 od 28.01.2010. godine, nakon održanog usmenog, glavnog i javnog pretresa, u prisustvu zastupnika javne optužbe zamjenik u ODT-u B. Polju Ljubinke Madžgalj, okrivljenog Š.R.a, branioca okrivljenog A.V.M.a,  dana  26.04.2010. godine, donio je i javno objavio:</span>
</p>
<p class="p2"></p>
<p class="p2"></p>
<p class="p2"></p>
<p class="p3">
<span>P R E S U D U</span>
</p>
<p class="p2"></p>
<p class="p2"></p>
<p class="p2"></p>
<p class="p2">
<span>	Okrivljeni Š.R.,  JMBG ...., od oca T., majke J., rodjene F., rodjen .... godine u Bijelom Polju, sa prebivalištem u mjestu F.K., opština B. Polje, oženjen, otac troje maloljetne djece, završio srednju školu, po zanimanju policajac, lošeg imovnog stanja, neosudjivan.</span>
</p>
<p class="p2">
<span> </span>
</p>
<p class="p2"></p>
<p class="p2"></p>
<p class="p3">
<span>K r i v  j e</span>
</p>
<p class="p2"></p>
<p class="p2">
<span>	Što je:</span>
</p>
<p class="p2"></p>
<p class="p2">
<span>          -dana 13.01.2010. godine, oko 15,20 časova, bavio se prenošenjem robe iz Republike Srbije u Crnu Goru, preko carinske linije zaobilaznim putem, izbjegavajući mjere carinskog nadzora, od strane ovlašćenih carinskih organa na carinskom prelazu Dračenovac, opština Rožaje,  na način što je putničkim motornim vozilom marke ''Pasat'', registarskih oznaka BP AC 742, prenio iz Republike Srbije u Crnu goru: 160 komada ''Milka'' čokolade od 100 grama, 359 paketića ''Orbit'' zvaka, 300 kutija tableta ''Rekafarm'', 9 kutija tableta ''Naprosken'', 56 kutija tableta ''Dilatrend'', 4 kutije tableta ''Nebilet'', 450 kutija tableta ''Folan'', 19 kutija tableta ''Molitium filmtableta'', 19 kutija injekcija ''Akineton'', 9 kutija tableta ''Homa zolamide'', 22 kutije tableta ''Lioresal'', 19 kutija tableta ''Rivotril'', 9 kutija tableta  ''Colchicum - dispent'', 2 kutije tableta ''Ataraks'', 2 kutije tableta ''Delagil'', 4 kutije injekcija ''Vitamin E'', kutiju tableta ''Thioktacid'', kutiju tableta ''Peponem'', 59 komada injekcija ''Risatarun'', 99 kutija tableta ''Cavinton'', 19 kutija tableta ''Midokalm'' i 19 kutija tableta ''Postinor'', ukupne vrijednosti oko 7,500,00 €, pri čemu je u mjestu Dedeiće, opština Rožaje, zaustavljen i kontrolisan od strane ovlašćenih službenika Uprave policije - ispostava Rožaje, </span>
</p>
<p class="p2"></p>
<p class="p2">
<span>              -čime je izvršio krivično djelo krijumčarenje iz čl. 265 st. 1 Krivičnog zakonika,</span>
</p>
<p class="p2">
<span>	-pa mu sud primjenom citiranog zakonskog propisa, te čl. 2, 4, 5, 13, 15, 32, 36, 39, 42 Krivičnog zakonika i čl. 199, 212, i 364 Zakonika o krivičnom postupku, izriče:</span>
</p>
<p class="p2"></p>
<p class="p2"></p>
<p class="p3">
<span>USLOVNU OSUDU</span>
</p>
<p class="p4"></p>
<p class="p4"></p>
<p class="p2">
<span>	Kojom mu utvrdjuje kaznu zatvora u trajanju od 8 (osam) mjeseci i istovremeno odredjuje da se ista neće izvršiti ukoliko okirvljeni u roku od 3 (tri) godine, ne izvrši novo krivično djelo,  kao glavnu kaznu i istog</span>
</p>
<p class="p2"></p>
<p class="p3"></p>
<p class="p3">
<span>o s u dj u j e</span>
</p>
<p class="p2"></p>
<p class="p2"></p>
<p class="p2">
<span>	Na novčanu kaznu u iznosu od 800,00 €, ( osamso Eura ) kao sporednu kaznu,  koju je kaznu okrivljeni dužan  platiti u roku od 3 (tri) mjeseca, od dana pravnosnažnosti presude, na žiro račun br. 530-4149-79, depozita novčanih kazni, troškova postupka  i paušala CG.</span>
</p>
<p class="p2"></p>
<p class="p2">
<span>	Ako okrivljeni ne plati novčanu kaznu u odredjenom roku, sud će novčanu kaznu zamijeniti kaznom zatvora, tako što će za svakih započetih 25,00 €, novčane kazne, odrediti jedan dan zatvora, a ako osudjeni plati samo dio novčane kazne, sud će ostatak kazne srazmjerno zamijeniti kaznom zatvora, pa ako osudjeni isplati ostatak novčane kazne, izvršenje kazne zatvora će se obustaviti.</span>
</p>
<p class="p2"></p>
<p class="p2">
<span>	Okrivljeni se obavezuje da ovom sudu na ime paušala plati iznos od  30,00 €, koji iznos će uplatiti na depozit novčanih kazni ovog suda na žiro račun br. 530-4149-79, u roku od 15 dana, po pravnosnažnosti presude, pod prijetnjom prinudnog izvršenja.</span>
</p>
<p class="p2"></p>
<p class="p2">
<span>	Troškova postupka nije bilo.</span>
</p>
<p class="p2"></p>
<p class="p5">
<span>	</span><span class="s1">Shodno čl. 75 st. 1 Krivičnog zakonika, prema optuženom se izriče mjera bezbjednosti trajnog oduzimanja predmeta i to: 160 komada ''Milka'' čokolade od 100 grama, 359 paketića ''Orbit'' zvaka, 300 kutija tableta ''Rekafarm'', 9 kutija tableta ''Naprosken'', 56 kutija tableta ''Dilatrend'', 4 kutije tableta ''Nebilet'', 450 kutija tableta ''Folan'', 19 kutija tableta ''Militium filmtableta'', 19 kutija injekcija ''Akineton'', 9 kutija tableta ''Homa zolamide'', 22 kutije tableta ''Lioresal'', 19 kutija tableta ''Rivotril'', 9 kutija tableta  ''Colchicum - dispent'', 2 kutije tableta ''Ataraks'', 2 kutije tableta ''Delagil'', 4 kutije injekcija ''Vitamin E'', kutiju tableta ''Thioktacid'', kutiju tableta ''Peponem'', 59 komada injekcija ''Risatarun'', 99 kutija tableta ''Cavinton'', 19 kutija tableta ''Midokalm'' i 19 kutija tableta ''Postinor'', ukupne vrijednosti oko 7,500,00 €, kao predmet izvršenja krivičnog djela.</span>
</p>
<p class="p2"></p>
<p class="p2">
<span>	</span>
</p>
<p class="p3">
<span>O b r a z l o ž e nj e</span>
</p>
<p class="p2"></p>
<p class="p2"></p>
<p class="p2">
<span>	Optužnicom ODT-a, iz Bijelog Polja KT. br. 52/10 od 28.01.2010.  godine, optuže je Šćekir Radosav iz Bijelog Polja, da je izvršio krivično djelo krijumčarenje iz čl. 265 st. 1 Krivičnog zakonika sa činjeničnim i pravnim opisom, kao u izreci presude.</span>
</p>
<p class="p2"></p>
<p class="p2">
<span>	Glavni pretres je održan i zaključen u prisustvu zastupnika javne optužbe zamjenika ODT-a Madžgalj Ljubinke, okrivljenog Š.R.a i branioca okrivljenog V.M.a A. iz Bijelog Polja.</span>
</p>
<p class="p2"></p>
<p class="p2">
<span>	Prije davanja završne riječi zastupnica javne optužbe je promijenila činjenični opis iz dispozitiva optužnog predloga, na način što umjesto:  ''dana 13.01.2010. godine oko 15,20 časova na carinskom prelazu Dračenovac, opština Rožaje, bavio se prenošenjem robe, preko carinske linije izbjegavajući mjere carinskog nadzora'', treba da stoji ''dana 13.01.2010. godine, bavio se prenošenjem robe iz Republike Srbije u Crnu Goru, preko Carinske linije, zaobilaznim putem, izbjegavajući mjere carinskog nadzora od strane ovlašćenih carinskih organa na carinskom prelazu Dračenovac, opština Rožaje''. U ostalom dijelu činjenični opis krivičnog djela, kao i pravna kvalifikacija istog ostala je neizmijenjena. </span>
</p>
<p class="p2"></p>
<p class="p2">
<span>	U završnoj riječi zastupnica javne optužbe ostala je u svemu pri preciziranoj optužnici, jer izvedenim dokazima tj. iz iskaza svjedoka M.S.a i H.A.a proizilazi da je kritičnog dana kontrolisano vozilo okrivljenog, te da se u njegovom vozilu nalazila roba koja je navedena u dispozitivu optužnice. Iz dopisa Uprave policije - Ispostave Rožaje i Područne jedinice Berane utvrdjuje se da vozilo okrivljenog kritičnog dana nije evidentirano da je izašlo iz Crne Gore i da je isto ušlo u Crnu Goru, obzirom da se na graničnom prelazu evidentiraju sva vozila koja predju granicu, zaključuje se da okrivljeni tog dana nije prešao granicu na graničnom prelazu, već da je koristio zaobilazni put kojim je prešao graničnu liniju. Odbrana okrivljenog da je preuzeo robu u selu Bač, opština Rožaje, po unaprijed dogovorenoj narudžbini od strane njegove supruge i njene prijateljice M. je neosnovana, jer nije potvrdjena ni jednim izvedenim dokazom. S toga smatram da je dokazano da je okrivljeni izvršio krivično djelo koje mu je stavljeno na teret i tražim da ga sud oglasi krivim i osudi na kaznu po zakonu.</span>
</p>
<p class="p2"></p>
<p class="p2">
<span>	Okrivljeni Š.R. u svojoj odbrani u toku postupka je istakao da je zaposlen kao policajac u Tutinu, Republika Srbija. Kritičnog dana je vozilom ''Pasat'', reg. oznaka BP AC 742 koje je vlasništvo njegovog oca pošao iz Crne Gore i došao u Tutin, zbog ljekarskih pregleda, pošto je osiguranik zavoda u Tutinu. Prije nego što je pošao za Tutin, njegova supruga mu je kazala da u Rožajama treba da se preuzmu neke stvari za pijacu za izvjesnu M. iz Bijelog Polja, sa kojim stvarima povremeno radi njegova supruga. On je iz Tutina pošao u pravcu graničnog prelaza Dračenovac i u tom momentu auto ''Pasat'' kojim je on upravljao bilo je prazno i isto je kontrolisano na prelazu Mehov Krš i Dračenovac. Dok je bio u Tutinu supruga ga je pozvala i saopštila da će ga u mjestu gdje se prave vikendice u Rožajama a za koje mu se čini da se zove Besnik sačekati čovjek sa crvenim ''Pasatom'' i sa nekom robom za pijacu i da on treba od njega da preuzme tu robu. To mjesto je od graničnog prelaza ''Dračenovac'' u pravcu Rožaja je udaljeno nekih dvanaest kilometara. Dolaskom u Besnik zatekao je lice sa crvenim ''Pasatom'', sa njim se upoznao, potom je prebacio robu iz svog vozila u njegovo vozilo, i nastavio je put u pravcu Rožaja. U mjestu Dedejići kontrolisan je od strane policije i tom prilikom policija je u njegovom autu zatekla robu koja je prestavljena optužnicom. Potom su mu oduzeli tu robu, izdavši mu potvrdu o privremeno oduzetim predmetima, a on je nastavio put ka Bijelom Polju. Dodao je da je on u konkretnom slučaju samo vršio uslugu prevoza robe za njegovu suprugu, odnosno njenu gazdaricu M. na relaciji Rožaje - Bijelo Polje. Koliko je upoznat od strane supruge M.a na pijaci prodaje tu robu i to petkom i subotom, a on nikada nije bio kod M. i njene tezge. Njegova supruga povremeno radi kod M. i prodaje tu robu. Roba koju je preuzeo od lica u mjestu Besnik misli da je bila zapakovana u neke pakete, većina paketa su bili manji, s tim što je jedan bio veći, a ne zna koliko je paketa bilo. Čovjeka od kojeg je preuzeo pakete nije pitao šta je bilo u paketima, a supruga mu nije objasnila šta je u paketima. Lice iz Rožaja od kojeg je preuzeo pakete je prvi put sreo prilikom primopredaje robe i istom ne zna ni ime ni prezime. Tom licu ništa nije platio za robu jer je to trebala da plati M.a. </span>
</p>
<p class="p2">
<span>    </span>
</p>
<p class="p2">
<span>	U završnoj riječi branilac okrivljenog A.V.M.je istakao da njegov branjenik nije izvršio krivično djelo stavljeno mu na teret optužbom, jer isti   nije preduzeo, niti izvršio radnju prenošenja predmetne robe preko granične linije - carinskog prelaza Dračenovac, opština Rožaje i nije znao, niti je mogao znati prema okolnostima slučaja o kakvoj se robi radi, nije postojao umišljaj što je bitni subjektivni elemenat za postojanje tog krivičnog djela. Predmetnu robu je primio u vozilo sa kojim je upravljao na magistralnom putu opštine Rožaje, više desetina kilometara, daleko od carinske linije i to na zahtjev supruge, da izvrši uslugu prevoza, pošto se  vozilom vraćao iz Tutina gdje se nalazio na ljekarskom pregledu. Iz fotodokumentacije da se sa sigurnošću zaključiti da je predmetna roba bila zapakovana u pakete i da optuženi nije mogao znati, niti je znao o kakvoj se robi radi. A pisani dokazi nijesu relevantni jer pravilo je da se u slučaju gužve vrši selektivna kontrola upisa vozila, a službenici carine ne evidentiraju putnička motorna vozila, već samo teretna motorna vozila sa utovarom i prazna. Iz tog razloga nepostojanje podataka o ulasku i izlasku optuženog ne može se smatrati da nije tog dana izašao i ušao sa vozilom na carinskom prelazu,  a tim više što se tog dana nalazio u medicinskom centru Tutin radi liječenja, jer je neposredno iz Bijelog Polja izašao iz Crne Gore preko carinskog prelaza Dračenovac radi liječenja. Njegov branjenik je u UP Ispostava Rožaje saslušan u svojstvu osumnjičenog zbog krivičnog djela nedozvoljena trgovina, a ne zbog krivičnog djela krijumčarenje, tražio je da sud istog oslobodi od optužbe, jer nije dokazano da je optuženi izvršio krivično djelo stavljeno mu na teret. </span>
</p>
<p class="p2"></p>
<p class="p2">
<span>	U završnoj riječi okrivljeni je u potpunosti prihvatio završnu riječ svog branioca i istakao da pored graničnog prelaza Dračenovac nema zaobilaznih puteva, preko kojih se može preći iz Srbije u Crnu Goru i dodao je da se ne osjeća krivim, jer ništa nije krijumčario, a predložio je da  ga sud što blaže kazni ako utvrdi da je kriv.</span>
</p>
<p class="p2"></p>
<p class="p2">
<span>	Radi utvrdjivanja odlučnih činjenica i donošenja pravilne i zakonite odluke sud je u dokaznom postupku na glavnom pretresu izveo sledeće dokaze: saslušao svjedoke M.S.a i H.A.a, pročitao i to: potvrdu o privremeno oduzetim predmetima UP Ispostava Rožaje broj KU. 19 od 13.01.2010. godine, potvrdu o predaji robe Upravi policije - Ispostava rožaje broj KU 19 od 13.01.2010. godine, dopis UP IGP Berane broj 04/5-247 od 09.04.2010. godine, dopis Uprave Carine, Carinarinice Bijelo Polje CI Dračenovac 13/13 broj D-656 od 08.04.2010. godine, izvršio uvid u medicinsku dokumentaciju izdatu na ime okrivljenog dana 13.01.2010. godine i to: labaratoriske nalaze, uput ljekaru specijalisti Doma zdravlja iz Tutina od 13.01.2010. godine, u uput za labaratoriju Doma zdravlja u Tutinu, izvršio uvid u fotodokumentaciju UP Ispostava Rožaje broj 22/10 od 13.01.2010. godine, izvršio uvid u izvod iz kaznene evidencije za okrivljenog. Drugih predloga za dopunu dokaznog postupka nije bilo. Svjedokinja Š.S.a, supruga okrivljenog iskoristila je svoje zakonsko pravo i nije svjedočila.</span>
</p>
<p class="p2">
<span>	Cijeneći odbranu okrivljenog i dokaze pojedinačno i u medjusobnoj vezi, shodno čl. 360 st. 2 Zakonika o krivičnom postupku, sud je utvrdio činjenično stanje, i na osnovu istog zaključio da je optuženi  izvršio krivično djelo stavljeno mu na teret javnom optužbom i da je za isto kriv i krivično pravno odgovoran. </span>
</p>
<p class="p2"></p>
<p class="p2">
<span>	Odbranu okrivljenog sud je cijenio kao isključivo usmjerenu na izbjegavanje sopstvene krivice, te istu nije prihvatio, jer je njegova odbrana obezvrijedjena izvedenim dokazima u toku postupka. Naime, iz saglasnih iskaza svjedoka H.A.a i M.S.a namještenika UP Ispostava Rožaje proizilazi da su isti kritičnog dogadjaja, kao ovlašćena službena lica bili u kontroli saobraćaja na magistralnom putu broj 2 u mjestu Dedejići, opština Rožaje. Od strane Dežurne službe naloženo im je da zaustave putničko motorno vozilo marke ''Pasat'' zelene boje, bjelopoljskih registarskih oznaka, koje se kretalo iz pravca Baća, iz razloga što se u istom vozilu najvjerovatnije nalaze cigarete, a istovremeno im je naloženo da zadrže to vozilo do dolaska inspektora. Nakon izvjesnog vremena naišlo je opisano vozilo, a oni su ga potom zaustavili, isključili iz saobraćaja, a vozaču kazali da mora da sačeka inspektora. Nijesu vršili kontrolu gepeka od vozila, već su obavijestili Dežurnu službu da je vozilo zaustavljeno. Nakon odredjenog vremena na lice mjesta došli su inspektori za privredni kriminal UP Ispostava Rožaje N. i DJ. koji su otvorili, a potom zatvorili prtljažnik od ovog vozila i vozaču naložili da podje sa njima do Rožaja, što je isti i učinio. Okrivljenog Š.R.a su na glavnom pretresu svjedoci prepoznali kao lice koje je kritičnog dogadjaja upravljalo vozilom. Vozilo je došlo iz pravca Baća, odnosno iz pravca granice sa Srbijom, koja je od mjesta gdje je kontrolisano vozilo udaljeno nekih 22 do 23 km. Svjedok H. je dodao da mu je poznato da pored graničnog prelaza Dračenovac postoje neki prelazi, s tim što on ne zna gdje. Iskaze ovih svjedoka sud je u potpunosti prihvatio kao jasne, logične i uvjerljive, ničim dovedene u sumnju, nesračunate na otežavanje ili pak olakšavanje krivično pravnog položaja okrivljenog, a u potpunosti potvrdjene sadržinom pisanih dokaza - potvrdom o privremeno oduzetim predmetima UP Ispostava Rožaje br. KU 19 od 13.01.2010. godine, potvrdom o predaji robe UP Ispostavi Rožaje br. KU 19 od 13.01.2010. godine i fotodokumentacije UP Ispostava Rožaje od 13.01.2010. godine, kao i navodima iz odbrane okrivljenog. </span>
</p>
<p class="p2"></p>
<p class="p2">
<span>	Iz potvrde o privremeno oduzetim predmetima UP Ispostava Rožaje br. KU 19 od 13.01.201. godine utvrdjuje se da je od lica Š.R.a rodjenog 15.03.1971. godine dana 13.01.2010. godine u 16,30 časova iz putničkog motornog vozila marke ''Pasat'' reg. oznaka BP AC 742 oduzeta roba koja se nalazila u prtljažniku istog vozila bliže opisana u izreci presude, zaključno sa brojem 22. Ovu potvrdu je potpisao gradjanin Š.R.. </span>
</p>
<p class="p2"></p>
<p class="p2">
<span>	Iz potvrde UP Ispostava Rožaje br. KU 19 od 13.01.2010. godine utvrdjuje se da su službenici Ispostave Rožaje dana 13.01.2010. godine na Carinskom terminalu u Rožajama po nalogu ODT-a iz Rožaja predali robu oduzetu od Š.R.a iz Bijelog Polja istog dana i to robu bliže opisanu u izreci presude. </span>
</p>
<p class="p2"></p>
<p class="p2">
<span>	Iz fotodokumentacije UP Ispostava Rožaje utvrdjuje se da se u gepeku vozila ''Pasat'' zelene boje reg. oznaka BP AC 742 nalazilo više zapakovanih paketa kojima je skoro u potpunosti bio popunjen prtljažni prostor. </span>
</p>
<p class="p2"></p>
<p class="p2">
<span>	Iz medicinske dokumentacije izdate na ime okrivljenog dana 13.01.2010. godine i to: labaratoriskih nalaza, uputa ljekara specijaliste Doma zdravlja iz Tutina od 13.01.2010. godine, i uputa za labaratoriju Doma zdravlja u Tutinu, proizilazi da je okrivljeni kritičnog dana boravio u Tutinu, gdje su mu po uputu za labaratoriju uradjeni labaratoriski nalazi i gdje je pregledan od strane ljekara specijaliste. </span>
</p>
<p class="p2"></p>
<p class="p2">
<span>	Odbranu okrivljenog da je kritičnog dana kontrolisan na graničnom prelazhu Dračenovac od strane carine i policije i da mu je tom prilikom gepek bio prazan a da je predmetnu robu preuzeo u mjestu ''Besnik'' opština Rožaje,  na udaljenosti 12 km od graničnog prelaza Dračenovac, od nekog nepoznatog lica koje je robu dovezlo putničkim vozilom ''Pasat'' crvene boje s ciljem da izvrši uslugu prevoza robe svojoj supruzi, odnosno njenoj gazdarici M.i, a da pri tom nije znao šta je u paketima, niti mu je to objasnila supruga, i da tom nepoznatom licu ne zna ni ime, ni prezime, je po ocjeni suda nelogična i neuvjerljiva, usmjerena na izbjegavanje sopstvene krivice, jer je ista u suprotnosti sa sadržinom pisanih dokaza, a ovakvu odbranu okrivljenog nije potvrdila ni supruga istog, koja je naprotiv iskoristila svoje zakonsko pravo i nije svjedočila. </span>
</p>
<p class="p2"></p>
<p class="p2">
<span>	Okrivljeni je u svojoj odbrani predstavio da njegova supruga zadnjih tri mjeseca  radi kod neke M. koja na novoj pijaci u Bijelom Polju petkom i subotom prodaje robu na tezgi. Medjutim, okrivljeni nije predložio da se ovi navodi iz njegove odbrane provjere saslušanjem navedene svjedokinje. A opštepoznata je činjenica  da se tablete i injekcije koje su prilikom kontrole zatečene u gepeku vozila kojim je upravljao okrivljeni ne prodaju na pijacama i tezgama, te se iz svega navedenog kao jedini logičan zaključak nameće da je okrivljenom bila poznata sadržina gepeka, odnosno paketa iz gepeka i da robu nije prevozio za navodnu M.. </span>
</p>
<p class="p2">
<span>	</span>
</p>
<p class="p2">
<span>	Prihvatajući medicinsku dokumentaciju izdatu na ime okrivljenog u Tutinu, sud je prihvatio navode iz njegove odbrane da je on kritičnog dana bio u Tutinu, dok iz sadržine pisanih dokaza - dopisa UP IGP Berane broj 04/5-247 od 09.04.2010. godine i dopisa Uprave Carine, Carinarinice Bijelo Polje CI Dračenovac 13/13 broj D-656 od 08.04.2010. godine proizilazi da kritičnog dana preko carinskog prelaza Dračenovac okrivljeni Š.R. upravljajući putničkim motornim vozilom ''Pasat'', reg. oznaka BP AC742 nije iz Republike Srbije ušao u Crnu Goru iz čega se kao jedini logičan zaključak nameće da je okrivljeni kritičnog dana nakon završenog ljekarskog pregleda u Tutinu, vozilom marke ''Pasat'' reg. oznaka BP AC 742 u čijem gepeku se nalazila roba bliže opisana u izreci presude preko carinske linije, zaobilaznim putem, čije postojanje je potvrdio i svjedok H.A., izbjegavajući mjere carinskog nadzora od strane ovlašćenih carinskih organa, na carinskom prelazu Dračenovac prenio iz Republike Srbije u Crnu Goru robu bliže opisanu u izreci presude, sa kojom robom je i zatečen prilikom saobraćajne kontrole OSL Ispostave Rožaje u mjesto Dedejići, opština Rožaje.</span>
</p>
<p class="p2"></p>
<p class="p2">
<span>	Postupajući na opisan način okrivljeni je ovakvim svojim ponašanjem ostvario obilježja krivičnog djela krijumčarenje iz čl. 265 st. 1 Krivičnog zakonika, pri čemu je okrivljeni bio svjestan da robu prenosi iz Republike Srbije u Crnu Goru, preko državne granice i carinske linije i to zaobilaznim putem, a ne preko carinskog prelaza Dračenovac, u namjeri da na ovaj način izbjegne mjere carinskog nadzora od strane ovlašćenih carinskih organa, na graničnom prelazu Dračenovac, pa je krivično djelo izvršio s umišljajem.</span>
</p>
<p class="p2"></p>
<p class="p2">
<span>	Odlučujući u pogledu vrste i visine krivične sankcije, a cijeneći sve okolnosti iz čl. 42 Krivičnog zakonika, sud je kod okrivljenog od olakšavajućih okolnosti našao da se radi o neosudjivanom licu, što ukazuje da nije sklon vršenju krivičnih djela, ocu troje maloljetne  djece, u obavezi izdržavanja istih, lošeg imovnog stanja koji se u toku postupka korektno ponašao, pa u odsustvu otežavajućih okolnosti sud je stanovišta da su ispunjeni uslovi za izricanje uslovne osude, kojom je okrivljenom utvrdio kaznu zatvora u trajanju od osam mjeseci  i istovremeno cijenio da bi se pristupanjem izvršenju iste suviše represivno djelovalo na okrivljenog, nego da će i samo upozorenje uz prijetnju kaznom, u odgovarajućem roku provjeravanja od tri godine dovoljno uticati na istog, da u buduće ne vrši ova i slična krivična djela, i da će se na ovaj način ostvariti svrha kažnjavanja predvidjena u čl. 32. Krivičnog zakonika. Sud je pri tom imao u vidu težinu krivičnog djela i jačinu ugrožavanja zaštićenog dobra. Sud je uslovnu osudu izrekao shodno čl. 52, 53 i 54 Krivičnog zakonika. Istovremeno okrivljenom je ukazano na značaj uslovne osude, i mogućnost njenog opoziva. Sud je okrivljenom uz glavnu kaznu izrekao i sporednu kaznu – novčanu u iznosu od 800,00 €, s obzirom da su iste kao kumulativne kazne zakonom propisane za predmetno krivično djelo, smatrajući da će se izricanjem sporedne kazne u ovom iznosu, ostvariti svrha izricanja krivičnih sankcija.</span>
</p>
<p class="p2"></p>
<p class="p2">
<span>	Shodno čl. 199 Zakonika o krivičnom postupku, odlučeno je da okrivljeni na ime paušala plati iznos od 30,00 € pri čemu je sud vodio računa o dužini trajanja postupka i imovinskim prilikama okrivljenog. </span>
</p>
<p class="p2"></p>
<p class="p6">
<span>	</span><span class="s1">Drugih troškova postupka nije bilo.</span>
</p>
<p class="p2"></p>
<p class="p2">
<span>	U smislu čl. 75 st. 1 Krivičnog zakonika, prema optuženom je izričena mjera bezbjednosti trajnog oduzimanja predmeta i to: 160 komada ''Milka'' čokolade od 100 grama, 359 paketića ''Orbit'' zvaka, 300 kutija tableta ''Rekafarm'', 9 kutija tableta ''Naprosken'', 56 kutija tableta ''Dilatrend'', 4 kutije tableta ''Nebilet'', 450 kutija tableta ''Folan'', 19 kutija tableta ''Militium filmtableta'', 19 kutija injekcija ''Akineton'', 9 kutija tableta ''Homa zolamide'', 22 kutije tableta ''Lioresal'', 19 kutija tableta ''Rivotril'', 9 kutija tableta  ''Colchicum - dispent'', 2 kutije tableta ''Ataraks'',  2 kutije tableta ''Delagil'', 4 kutije injekcija ''Vitamin E'', kutiju tableta ''Thioktacid'', kutiju tableta ''Peponem'', 59 komada injekcija ''Risatarun'', 99 kutija tableta ''Cavinton'', 19 kutija tableta ''Midokalm'' i 19 kutija tableta ''Postinor'', ukupne vrijednosti oko 7,500,00 €, kao predmeta izvršenja krivičnog djela.</span>
</p>
<p class="p2"></p>
<p class="p2">
<span>	Sa iznijetih razloga shodno čl. 364 Zakonika o krivičnom postupku odlučeno je kao u izreci presude.</span>
</p>
<p class="p2"></p>
<p class="p3">
<span>OSNOVNI SUD U BIJELOM POLJU</span>
</p>
<p class="p3">
<span>Dana, 26.04.2010. godine</span>
</p>
<p class="p2"></p>
<p class="p2"></p>
<p class="p2">
<span>Zapisničar							   Predsjednik vijeća - sudija</span>
</p>
<p class="p2">
<span>Marković Sonja, s.r.       					          Dragan Mrdak, s.r.</span>
</p>
<p class="p2"></p>
<p class="p2"></p>
<p class="p7"></p>
<p class="p7"></p>


</body>
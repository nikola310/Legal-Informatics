<div style="text-align: right">
	K.br.249/08</div>
<div style="text-align: justify">
	&nbsp;<br>
	&nbsp;</div>
<div style="text-align: center">
	U IME CRNE GORE</div>
<div style="text-align: justify">
	&nbsp;<br>
	OSNOVNI SUD U DANILOVGRADU, kao prvostepeni krivični, po sudiji Vladimiru Novoviću, kao pojedincu, uz učešće Branke Nikolić, kao zapisničara, u krivičnom predmetu okrivljenog B.P.a iz D., koga brani J. B., advokat iz P., zbog krivičnih djela nasilničko ponašanje iz čl.399 KZ i krađa iz čl.239 st.1 KZ odlučujući po optužnici Osnovnog državnog tužilaštva u Podgorici Kt.br.1815/07 od 28.06.2008. godine, koju je na glavnom pretresu zastupala Romina Vlahović, zamjenik ODT-a iz Podgorice, nakon glavnog i javnog pretresa održanog dana 15.01.2013.godine u prisustvu zastupnika optužbe i okrivljenog, donio je dana 18.01.2013.godine i istog dana&nbsp; javno objavio<br>
	&nbsp;</div>
<div style="text-align: center">
	PRESUDU<br>
	&nbsp;<br>
	I<br>
	&nbsp;</div>
<div style="text-align: justify">
	Okrivljeni&nbsp; B.P.,&nbsp; od oca M. i majke Lj., rođene K., rođen …godine, u P., sa mjestom prebivališta u D.-O. L. b.b., državljanin Crne Gore, pismen, završio srednju mašinsku školu,&nbsp; po zanimanju mašinbravar, neoženjen, nema djece, vojsku nije služio, lošeg imovnog stanja, osuđivan presudom Osnovnog suda u Danilovgradu K.br.51/98 od 23.09.1988.godine, zbog krivičnog djela iz čl. 37 st.2 u vezi st.1 KZ RCG, na kaznu zatvora od 30 dana, presudom Osnovnog suda u Cetinju K.br.19/03 od 24.11.2003.godine, zbog krivičnog djela iz čl.204 st.1 KZ RCG na kaznu zatvora od 2 mjeseca i presudom Osnovnog suda u Danilovgradu K.br. 11/06 od 27.12.2006.godine, zbog krivičnog djela iz čl.301 st.1 KZ na kaznu zatvora od 6 mjeseci.<br>
	&nbsp;<br>
	Na osnovu čl. 373 tač.2 ZKP-a<br>
	&nbsp;</div>
<div style="text-align: center">
	OSLOBAĐA SE OD OPTUŽBE</div>
<div style="text-align: justify">
	&nbsp;<br>
	Da je:<br>
	&nbsp;<br>
	Dana 07.07.2007.godine, u mjestu Orja Luka, u Danilovgradu, oduzeo i prisvojio tuđu pokretnu stvar u namjeri da njenim prisvajanjem sebi pribavi protivpravnu imovinsku korist, na način što je zavukao ruku u zadnji džep šortsa oštećenog M.G.a i iz istog oduzeo i prisvojio novac u iznosu od 1.360,00 eura i tako sebi pribavio protivpravnu imovinsku korist, pri čemu je bio svjestan svoga djela, čije je izvršenje htio i znajući da je njegovo djelo zabranjeno<br>
	&nbsp;<br>
	- čime bi počinio krivično djelo krađa iz čl.239 st. 1 KZ.<br>
	&nbsp;<br>
	Na osnovu čl. 230 st.1 ZKP-a troškovi krivičnog postupka padaju na teret budžetskih sredstava suda.<br>
	&nbsp;</div>
<div style="text-align: center">
	II</div>
<div style="text-align: justify">
	&nbsp;<br>
	&nbsp;<br>
	Prema okrivljenom B.P.u, sa ličnim podacima kao naprijed<br>
	&nbsp;<br>
	Na osnovu čl.372 tač.1 ZKP-a,<br>
	&nbsp;</div>
<div style="text-align: center">
	OPTUŽBA SE ODBIJA</div>
<div style="text-align: justify">
	&nbsp;<br>
	Kojom je predstavljeno da je:<br>
	&nbsp;<br>
	Dana 07.07.2007.godine, u mjestu Orja Luka, u Danilovgradu, svjestan svoga djela, čije je izvršenje htio i znajući da je njegovo djelo zabranjeno vršenjem nasilja prema drugom i izazivanjem tuče, ugrozio spokojstvo građana i remetio javni red i mir, na način što je nakon kraće rasprave sa oštećenim M.G.om istom zadao jedan udarac u predjelu glave, na koji način mu je nanio laku tjelesnu povredu u vidu ogrebotine, nagnječenja i crvenila<br>
	&nbsp;<br>
	- čime bi počinio krivično djelo nasilničko ponašanje iz čl.399 KZ.<br>
	&nbsp;<br>
	Na osnovu čl.230 st.1 ZKP-a, troškovi krivičnog postupka padaju na teret budžetskih sredstava suda.<br>
	&nbsp;<br>
	&nbsp;</div>
<div style="text-align: center">
	O b r a z l o ž e nj e</div>
<div style="text-align: justify">
	&nbsp;<br>
	Optužnicom ODT-a Podgorica Kt.br.1815/07 od 28.06.2008. godine, stavljeno je na teret okrivljenima B.P.u i Z. A. izvršenje krivičnog djela nasilničko ponašanje iz čl.399 KZ, a okrivljenom B.P.u i izvršenje krivičnog djela krađa iz čl.239 st.1 KZ. Rješenjem Osnovnog suda u Danilovgradu K.br.249/08 sa glavnog pretresa od 26.11.2012.godine razdvojen je postupak protiv okrivljenog Z. A. zbog krivičnog djela nasilničko ponašanje iz čl.399 KZ i određeno je da se isti posebno dovrši pred Osnovnim sudom u Danilovgradu. Zastupnik optužbe je u završnoj riječi precizirao činjenični opis krivičnih djela stavljenih na teret okrivljenom B.P.u, na način predstavljen u stavu I i II izreke presude, dok su pravne kvalivikacije ostale iste. Nakon toga isto u završnoj riječi zastupnik optužbe je odustao od optužbe-krivičnog gonjenja okrivljenog B.P.a zbog krivičnog djela nasilničko ponašanje iz čl.399 KZ, a predložio je da sud okrivljenog B.P.a oglasi krivim za krivično djelo krađa iz čl.239 st.1 KZ i osudi po zakonu.<br>
	&nbsp;<br>
	Okrivljeni B.P. u odbrani datoj na glavnom pretresu u bitnom je naveo da je kritičnom prilikom bio na košarkaškom igralištu u mjestu Orja Luka, gdje su on, njegov brat N., Z.A. i R.R. igrali košarku. U jednom momentu vozilom je došao M.G.. Tvrdi da je poznavao M.G.a, a prema njemu je osjećao neku ravnodušnost, tj. sa njim nije bio ni u dobrim, a ni u lošim odnosima. Dok je igrao košarku, M.G. je počeo nešto da dobacuje vezano za igru. Shvatio je to kao provokaciju i zbog toga je došlo do svađe između njega i M.G.a. Pojasnio je da nije bilo fizičkog kontakta između njega i M.G.a, te da je siguran da M.G.a niko nije udarao. Da ne bi došlo do fizičkog kontakta i tuče između njega i M.G.a&nbsp; njih su razdvojili njegov brat N. i R.R.. Nije se mogao sjetiti da li je u razdvajanju učestvovao i Z.A.. Nakon razdvajanja M.G. je sjeo u vozilo sa kojim je prethodno došao i otišao je. Istakao je da od M.G.a nije uzeo bilo kakav novac, da&nbsp; M.G. kritičnom prilikom nije pokazivao da ima novac kod sebe, da prije svađe M.G. od njega nije tražio novac, da M.G.u nije dugovao novac, da je poslije događaja otišao kući, a da misli da policajci iz Danilovgrada nijesu dolazili da ga traže kod njegove kuće.<br>
	&nbsp;<br>
	Sud je u dokaznom postupku na glavnom pretresu saslušao svjedoka-oštećenog M.G.a, saslušao svjedoka R.R.a, pročitao uput ljekaru specijalisti ZU Doma zdravlja Odjeljenje-Ambulanta Hitna na ime oštećenog M.G.a, a na kojem stoje dva datuma 08.07.2007.godine i 30.08.2007.godine, pročitao dopis JZU Dom zdravlja „Dimitrije-Dika Marenić“ br.3374 od 30.11.2012.godine, izvršio uvid u knjigu protokola JZU Dom zdravlja „Dimitrije-Dika Marenić“ Danilovgrad za datum 08.07.2007.godine, pročitao nalaz i mišljenje vještaka medicinske struke dr B.Ž.a Ki.br.42/07 i saslušao ovog vještaka i pročitao izvod iz kaznene evidencije Uprave policije PJ Podgorica br.29-245/12-2532/2-600 od 03.02.2012.godine, izdat na ime okrivljenog B.P.a.<br>
	&nbsp;<br>
	Svjedok-oštećeni M.G. u iskazu datom u istražnom postupku na zapisniku o saslušanju svjedoka Ki.br.42/07 od 20.03.2008.godine u bitnom je naveo da je u julu mjesecu 2007.godine pošao u mjesto Orja Luka u Danilovgradu, kod svog druga B.N.. Tvrdi da su tom prilikom on i B.N. sjedjeli na jednom poligonu ispred Osnovne škole gdje se igrala košarka. Imao je namjeru da od N. brata P. traži neki dug. Kada je naišao P., prišao je P. i tražio je da mu vrati dug. Sjeća se da mu je P. rekao da nema da mu vrati. Istakao je da je zatim počeo da se prepire sa P., da negoduje zbog takvog njegovog ponašanja, da ga je P. udario rukom u predjelu glave, te da je zatim „skočio“ Z.A. koji je takođe počeo da ga udara. Pojasnio je da je prišao i R.R.o, da nije siguran da li ga je R.R.o udarao, da ga je R.R.o uhvatio preko ruka, a ne zna da li je R.R.o to učinio u namjeri razdvajanja ili da ga onesposobi za napad. Nije se pridružio krivičnom gonjenju i nije postavio odštetni zahtjev.&nbsp;<br>
	&nbsp;<br>
	Svjedok-oštećeni M.G. u iskazu datom u istražnom postupku na zapisniku o saslušanju svjedoka Ki.br.42/07 od 29.05.2008.godine u bitnom je naveo da ostaje pri ranije datoj izjavi s tim što je dodao da mu je B.P. iz zadnjeg džepa od šortsa izvukao novac u iznosu od 1360 eura i to u momentu kada je bio napadnut. Istakao je da je kasnije kod B.P.a vidio novac i da zato tvrdi da mu ga je on uzeo, te da u navedenom iznosu postavlja odštetni zahtjev.<br>
	&nbsp;<br>
	Svjedok-oštećeni M.G. u iskazu datom na glavnom pretresu u bitnom je naveo da je kritičnom prilikom otišao do mjesta Orja Luka gdje je svratio do B.N.da, brata okrivljenog B.P.a. Do B.N.da je svratio onako drugarski kako bi se vidjeli. Dok su bili kod košarkaškog igrališta vidio je B.P.a i kako mu je B.P. dugovao neki novac tražio je od B.P.a da mu taj dug vrati. Na ovo njegovo traženje vraćanja duga B.P. je bio malo drzak i tada je riječ po riječ došlo do svađe između njega i B.P.a. Dok su se svađali u jednom momentu prišao je R.R.o i uhvatio ga je preko ruka sa leđa, a za to vrijeme dok ga je R.R.o držao B.P. i Z.A. su mu zadali više udaraca stisnutim pesnicama u predjelu glave. Nije se mogao izjasniti da li je od tih udaraca padao na tlo obzirom da je od događaja prošlo dosta vremena. Nekako se oslobodio od R.R.a i pošao je kući. Prije ove svađe u džepu od šortsa imao je 1360 eura. Sjeća se da se džep na šortsu nije zatvarao. Nakon svađe kada je krenuo kući primijetio je da mu u džepu nema novca. Nije se mogao izjasniti o tome da li mu je neko uzeo taj novac ili pak da li mu je novac ispao prilikom sukoba. Događaj je prijavio policiji. Nije se pridružio krivičnom gonjenju protiv okrivljenog B.P.a i nije postavio zahtjev za naknadu štete. Upoznat na različitosti u odnosu na iskaz dat u istražnom postupku na zapisniku o saslušanju&nbsp;&nbsp;&nbsp;&nbsp;&nbsp;&nbsp; Ki.br. 42/07 od 29.05.2008.godine u bitnom je naveo da je prilikom svjedočenja u istrazi njegova pretpostavka bila da mu je B.P. iz džepa šortsa izvukao novac u iznosu od 1360 eura, a da je tačno ono što je kazao na glavnom pretresu, te da ne može da tvrdi da mu je B.P. uzeo taj novac. Nije se mogao izjasniti zbog čega prilikom prvog saslušanja kod istražnog sudije nije pominjao da mu je nestao novac u iznosu od 1360 eura. Pojasnio je da je predmetni novac zaradio radeći privatno na građevinama i u pekarama. Nije se mogao sjetiti da li su ga B.P. i Z.A. udarali po tijelu. Još je dodao da su mu B.P. i Z.A. zadali ukupno 2-3 udarca stisnutom pesnicom u predjelu glave i da je poslije kritičnog događaja u večernjim časovima pregledan u Hitnoj službi Doma zdravlja u Danilovgradu.<br>
	&nbsp;<br>
	Svjedok R.R.o u iskazu datom na glavnom pretresu u bitnom je naveo da se kritičnom prilikom zajedno sa B.P.om, B.N.dom i Z. A. nalazio na sportskom poligonu u mjestu Orja Luka u Danilovgradu. Osim njih tu je bilo još nekih drugih lica iz sela. Igrali su košarku. U jednom momentu vozilom je došao M.G., izašao je iz vozila i počeo je da vrijeđa B.P.a. Sjeća se da je M.G. govorio B.P.u "prevarantu". U početku je mislio da se radi o šali pošto su se svi poznavali sa M.G.om. Međutim, M.G. je nastavio sa ovim uvredama prema B.P.u, a zatim je krenuo prema B.P.u. Tvrdi da su on, B.N.d i Z.A. razdvajali M.G.a i B.P.a, na način što su ih gurali rukama, tako da između njih nije došlo do fizičkog kontakta. Poslije razdvajanja M.G. se uputio u pravcu vozila i prijetio je svima.&nbsp; Dozvolio je mogućnost da su B.P. i M.G. prilikom razdvajanja padali. Istakao je da je M.G. imao na sebi šorts, te da je siguran da M.G.u niko nije zavlačio ruku u džep od šortsa. Dodao je da su ga nakon događaja priveli u policiju jer je bio osumnjičen da je uzeo pare iz džepa od šortsa M.G.a. Sjeća se da mu je u policiji M.G. kazao da će povući prijavu, ako vrati novac. Pojasnio je da nije uzimao bilo kakav novac. Naveo je i da su sestra M.G.a i njegova nevjenčana supruga dobre drugarice i da su jedna drugoj obećale kumstvo.<br>
	&nbsp;<br>
	Iz nalaza i mišljenja vještaka medicinske struke dr B.Ž.a Ki.br.42/07, saslušanja ovog vještaka sa glavnog pretresa, uputa ljekaru specijalisti ZU Doma zdravlja Odjeljenje-Ambulanta Hitna na ime oštećenog M.G.a, a na kojem stoje dva datuma 08.07.2007.godine i 30.08.2007.godine, dopisa JZU Dom zdravlja „Dimitrije-Dika Marenić“ br.3374 od 30.11.2012.godine i knjige protokola JZU Dom zdravlja „Dimitrije-Dika Marenić“ Danilovgrad za datum 08.07.2007.godine utvrđuje se da je oštećeni M.G. pregledan dana 08.07.2007. godine u 00,30 časova od strane ljekara dr M. R., a u Hitnoj medicinskoj pomoći u Danilovgradu, koja je tada bila u okviru Doma zdravlja Danilovgrad, da je oštećeni M.G. doveden na pregled u pratnji policije, te da su mu konstatovane povrede u vidu ogrebotina i crvenila vrata, leđa i desnog koljena, koje povrede pojedinačno i u svom zbiru predstavljaju laku tjelesnu povredu. Iste su mogle nastati višekratnim tangencionim djelovanjem zamahnute tupo-tvrde sile, slabijeg intenziteta djelovanja, koja je sila djelovala na tijelo povrijeđenog u najviše 3 navrata. Osim toga povrede M.G.a u vidu ogrebotina i crvenila leđa i desnog koljena mogle su nastati i mehanizmom&nbsp; lakšeg pada ili trenja. Takođe sve povrede konstatovane kod M.G.a mogle su nastati i dejstvom vrha nokta. Vještak je mišljenja i da su sve opisane povrede kod M.G.a mogle nastati dana 07.07.2007.godine. Pojasnio je da kod M.G.a nijesu konstatovane povrede u vidu nagnječina, da je protokol izvorna dokumentacija, a da je dokumentacija na kojoj stoji između ostalog datum 30.08.2007.godine izvedena dokumentacija.<br>
	&nbsp;<br>
	Sud je cijenio nalaz i mišljenje ovog vještaka pa je isti prihvatio kao jasan, stručan i objektivan i dat prema pravilima struke i nauke.<br>
	&nbsp;<br>
	Iz izvoda iz kaznene evidencije Uprave policije PJ Podgorica br.29-245/12-2532/2-600 od 03.02.2012.godine, izdatog na ime okrivljenog B.P.a, utvrđuje se da je okrivljeni B.P. osuđivan presudom Osnovnog suda u Danilovgradu K.br.51/98 od 23.09.1988.godine, zbog krivičnog djela iz čl. 37 st.2 u vezi st.1 KZ RCG, na kaznu zatvora od 30 dana, presudom Osnovnog suda u Cetinju K.br.19/03 od 24.11.2003.godine, zbog krivičnog djela iz čl.204 st.1 KZ RCG na kaznu zatvora od 2 mjeseca i presudom Osnovnog suda u Danilovgradu K.br. 11/06 od 27.12.2006.godine, zbog krivičnog djela iz čl.301 st.1 KZ na kaznu zatvora od 6 mjeseci.<br>
	&nbsp;<br>
	Cijeneći odbranu okrivljenog B.P.a i dokaze izvedene na glavnom pretresu sud je zaključio da nema dokaza&nbsp; da je okrivljeni B.P. počinio krivično djelo krađa iz čl.239 st.1 KZ, na način, mjesto i vrijeme kako je to predstavljeno u stavu I izreke presude, zbog čega ga je na osnovu čl. 373 tač. 2 ZKP-a oslobodio od optužbe.<br>
	&nbsp;<br>
	Sud je cijenio iskaz svjedoka-oštećenog M.G.a iz istražnog postupka sa zapisnika o saslušanju svjedoka Ki.br.42/07 od 29.05.2008.godine pa isti nije prihvatio u dijelu u kojem je naveo da mu je okrivljeni B.P. iz zadnjeg džepa od šortsa izvukao novac u iznosu od 1360 eura u momentu kada je bio napadnut, te da je kasnije kod okrivljenog vidio novac i da zato tvrdi da mu ga je okrivljeni uzeo. Ovo stoga što svjedok-oštećeni M.G. prilikom prvog saslušanja u istrazi na zapisniku o saslušanju svjedoka Ki.br.42/07 od 20.03.2008.godine uopšte nije pominjao da mu je ukraden novac u iznosu od 1360 eura, a koju činjenicu bi svakako istakao da se desila jer krađa tolikog iznosa novca bez obzira na imovno stanje predstavlja veoma važan dio događaja koji se nikako nije mogao ne reći da se stvarno desio. Osim toga oštećeni M.G. se na glavnom pretresu nije mogao izjasniti o tome da li mu je neko uzeo taj novac ili pak da li mu je novac ispao prilikom sukoba iz otvorenog džepa šortsa. Kada je upoznat na različitosti u odnosu na iskaz dat u istražnom postupku sa zapisnika o saslušanju Ki.br.42/07 od 29.05.2008.godine kazao je da je prilikom svjedočenja u istrazi ( na zapisniku o saslušanju Ki.br.42/07 od 29.05.2008.godine) njegova pretpostavka bila da mu je okrivljeni B.P. iz džepa šortsa izvukao novac u iznosu od 1360 eura, a da je tačno ono što je kazao na glavnom pretresu, te da ne može da tvrdi da mu je okrivljeni B.P. uzeo taj novac.<br>
	&nbsp;<br>
	Imajući u vidu još da okrivljeni negira izvršenje krivičnog djela i da svjedok R.R.o ističe da je siguran da oštećenom M.G.u niko nije zavlačio ruku u džep od šortsa sud nalazi da nema dokaza da je okrivljeni B.P. počinio krivično djelo krađa iz čl.239 st.1 KZ zbog čega ga je primjenom čl.373 tač.2 ZKP-a oslobodio od optužbe.<br>
	&nbsp;<br>
	Prilikom izvodjenja prednjih zaključaka sud je imao u vidu i odredbu čl.3 st.3 ZKP-a, a u kojoj je propisano da ako i nakon pribavljanja svih raspoloživih dokaza i njihovog izvođenja u krivičnom postupku, ostane samo sumnja u odnosu na postojanje nekog bitnog obilježja krivičnog djela ili u pogledu činjenica od kojih zavisi primjena neke odredbe Krivičnog ili ovog zakonika, sud će donijeti odluku koja je povoljnija za okrivljenog.<br>
	&nbsp;<br>
	Kako je okrivljeni B.P. oslobodjen od optužbe, sud je na osnovu čl.230 st.1 ZKP-a odlučio da troškovi krivičnog postupka padaju na teret budžetskih sredstava suda.<br>
	&nbsp;<br>
	Sud je našao i da drugi provedeni dokaza nijesu bili od uticaja na drugačiju odluku u ovoj krivičnoj stvari.<br>
	&nbsp;<br>
	II Zastupnik optužbe je nakon sprovedenog dokaznog postupka u završnoj riječi izjavio da odustaje od optužbe-krivičnog gonjenja okrivljenog B.P.a zbog krivičnog djela nasilničko ponašanje iz čl.399 KZ<br>
	&nbsp;<br>
	Kako je zastupnik optužbe u toku glavnog pretresa odustao od optužbe - krivičnog gonjenja prema okrivljenom B.P.u, sud je na osnovu čl.372 tač.1 ZKP-a, donio presudu kojom se prema okrivljenom B.P.u optužba odbija zbog krivičnog djela nasilničko ponašanje iz čl.399 KZ.<br>
	&nbsp;<br>
	Odluku da troškovi krivičnog postupka i u ovom dijelu padaju na teret budžetskih sredstava, sud je donio na osnovu čl.230 st.1 ZKP-a.<br>
	&nbsp;<br>
	Na osnovu izloženog, a primjenom čl.373 tač.2 ZKP-a odlučeno je kao u stavu I izreke presude, dok je primjenom čl.372 tač.1 ZKP-a odlučeno kao u stavu II izreke presude.<br>
	&nbsp;<br>
	&nbsp;<br>
	ZAPISNIČAR, &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;S U D I J A ,<br>
	Branka Nikolić&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;Vladimir Novović<br>
	&nbsp;<br>
	1.ODT Podgorica<br>
	2.Okrivljenom B.P.u<br>
	3.Braniocu okrivljenog adv. J. B.<br>
	4. Oštećenom M.G.u u ZIKS-u<br>
	&nbsp;<br>
	&nbsp;<br>
	&nbsp;<br>
	PRAVNA POUKA: Protiv ove presude može se izjaviti žalba u roku od 8 dana od dana prijema pismenog otpravka Višem sudu u Podgorici, a preko ovog suda.<br>
	&nbsp;<br>
	&nbsp;</div>

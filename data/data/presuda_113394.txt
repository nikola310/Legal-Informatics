<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt;font-family:'Times New Roman'}
.span2{;font-size:12pt;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p>
<span class="span1"></span>
</p>
<p style="text-align:right">
<span class="span2">K.br. 12/15</span>
</p>
<p>&nbsp;</p>
<p style="text-align:center;">
<span class="span2">U IME CRNE GORE</span>
</p>
<p>&nbsp;</p>
<p>
<span class="span2">OSNOVNI SUD U CETINJU, prvostepeni krivični, sudija Jelena Perović Kovačević, uz učešće Vjere Jovićević, kao zapisničara, u krivičnom predmetu protiv okrivljenog </span><span class="span2">K.</span><span class="span2"> </span><span class="span2">S.</span><span class="span2"> iz Cetinja, zbog krivičnog djela teško djelo protiv bezbjednosti javnog saobraćaja iz čl. 348 st.3 u vezi čl.339 st.3 u vezi st.1 Krivičnog zakonika Crne Gore, odlučujući o optužnom predlogu Osnovnog državnog tužilaštva u Cetinju</span><span class="span2"> Kt br.5/15 od 05.02.2015. </span><span class="span2">godine, kojeg je na glavnom pretresu zastupao Đ</span><span class="span2">.</span><span class="span2"> M</span><span class="span2">.</span><span class="span2"> savjetnik u Osnovnom državnom tužilaštvu u Cetinju, nakon održanog glavnog i javnog pretresa održanog dana 09.03.2015. godine, u prisustvu zastupnika optužbe i okrivljenog, izrekao je i istog dana i javno objavio</span>
</p>
<p>&nbsp;</p>
<p style="text-align:center;">
<span class="span2">PRESUDU</span>
</p>
<p>&nbsp;</p>
<p>
<span class="span2">Okrivljeni: </span><span class="span2">K.</span><span class="span2"> </span><span class="span2">S.</span><span class="span2"> zv. "S</span><span class="span2">.</span><span class="span2">" JMBG</span><span class="span2"> .....</span><span class="span2"> od oca N</span><span class="span2">.</span><span class="span2"> i majke M</span><span class="span2">.</span><span class="span2"> rodjene P</span><span class="span2">.</span><span class="span2"> rodjen 03.09.19</span><span class="span2">.. </span><span class="span2">godine u Cetinju, gdje i prebiva, državljanin Crne Gore, po zanimanju mašinski tehničar, oženjen, otac troje djece, pismen, sa završenom Srednjom školom, srednjeg imovnog stanja, neosudjivan</span>
</p>
<p>&nbsp;</p>
<p style="text-align:center;">
<span class="span2">KRIV JE</span>
</p>
<p>&nbsp;</p>
<p>
<span class="span2">Zato što je:</span>
</p>
<p>
<span class="span2">Dana 25.novembra 2014.godine, oko 10,30 časova, na lokalnom putu Resna-Cetinje, u mjestu Ilinsko počivalo, opština Cetinje, upravljajući u saobraćaju putničkim motornim vozilom marke "VW Golf II", reg.oznake CT AA </span><span class="span2">...</span><span class="span2"> ne pridržavajući se saobraćajnih propisa iz člana 35 stav 1 Zakona o bezbjednosti saobraćaja na putevima, ugrozio saobraćaj i doveo u opasnost život i tijelo ljudi, na način što krećući se navedenim vozilom iz pravca Resne u pravcu Cetinja, prolaskom kroz mjesto "Ilinsko počivalo", nije  prilagodio brzinu kretanja vozila, karakteristikama i stanju puta, čija je površina zaledjena, tako da vozilom upravlja na način na koji ne ugrožava bezbjednost saobraćaja, već se vozilom kretao brzinom od 30 km/h, dok je prilagođena brzina kretanja prema navedenim saobraćajnim uslovima bila do 20 km/h, iako je pri tom bio svjestan da time može ugroziti saobraćaj i dovesti u opasnost život i tijelo ljudi, ali je olako držao da do toga neće doći, ili da će to moći spriječiti, usled čega je prilikom savlađivanja kritičnog poteza puta koji se prostire u obliku lijeve krivine u smjeru njegovog kretanja, nastupila destabilizacija vozila, a zatim i proklizavanje i obrušavanje istog u provaliju-dubodolinu, van desne ivice puta u smjeru kretanja, gdje se vozilo nasilno zaustavilo na rastinju u kosini terena, kojom prilikom su njegovi saputnici u vozilu, supruga-oštećena </span><span class="span2">K.</span><span class="span2"> </span><span class="span2">D.</span><span class="span2"> i oštećeni </span><span class="span2">A.</span><span class="span2"> </span><span class="span2">D.</span><span class="span2"> zadobili tjelesne povrede i to: oštećena </span><span class="span2">K.</span><span class="span2"> </span><span class="span2">D.</span><span class="span2"> tešku tjelesnu povredu u vidu preloma gornjeg dijela nadlaktne kosti vrata humerusa i povrede desnog ramena, a oštećeni </span><span class="span2">A.</span><span class="span2"> </span><span class="span2">D.</span><span class="span2"> laku tjelesnu povredu u vidu stanja nakon kontuzije glave, za koje povrede je okrivljeni bio svjestan da mogu nastupiti kod oštećenih ali je olako držao da do tih povreda neće doći,</span>
</p>
<p>&nbsp;</p>
<p>
<span class="span2">- čime je učinio krivično djelo teško djelo protiv bezbjednosti javnog saobraćaja iz čl. 348 st. 3 u vezi čl. 339 st.3 u vezi st.1 Krivičnog zakonika Crne Gore</span>
</p>
<p>&nbsp;</p>
<p>
<span class="span2">Pa mu sud primjnom citiranog zakonskog prepisa, te primejnom članova 4, 5,6,13, 14,16,36,42,52,53 i 54 Krivičnog zakonika Cren Gore i čl. 226, 229 i 374 Zakonika o krivičnom postupku, izriče </span>
</p>
<p>&nbsp;</p>
<p style="text-align:center;">
<span class="span2">USLOVNU OSUDU</span>
</p>
<p>&nbsp;</p>
<p>
<span class="span2">Kojom mu predhodno utvrđuje kaznu zatvora u trajanju od 3 (tri) mjeseca i istovremeno određuje da se ista neće izvršiti, ako okrivljeni u roku od 1 (jedne) godine po pravosnažnosti presude ne izvrši novo krivično djelo. </span>
</p>
<p>&nbsp;</p>
<p>
<span class="span2">Obavezuje se okrivljeni da plati na ime troškova krivičnog postupka iznos od 189,00 €, te na ime sudskog paušala iznos od 50,00€, u roku od 15 dana po pravosnažnosti presude, pod prijetnjom prinudnog izvršenja.</span>
</p>
<p>&nbsp;</p>
<p style="text-align:center;">
<span class="span2">Obrazloženje</span>
</p>
<p>&nbsp;</p>
<p>
<span class="span2">Optužnim aktom Osnovnog državnog tužilaštva u Cetinju Kt.br.5/15 od 05.02.2015. godine okrivljenom </span><span class="span2">K.</span><span class="span2"> </span><span class="span2">S.</span><span class="span2"> stavljeno je na teret izvršenje krivičnog djela teško djelo protiv bezbjednosti javnog saobraćaja iz člana 348 stav 3 u vezi člana 339 stav 3 u vezi stava 1 Krivičnog zakonika Crne Gore. Zastupnik optužbe je ostajući u cjelosti pri podnijetom optužnom predlogu u završnoj riječi predložio da sud okrivljenog oglasi krivim i osudi po zakonu.</span>
</p>
<p>&nbsp;</p>
<p>
<span class="span2">Okrivljeni je u svojoj odbrani datoj tokom postupka u bitnom naveo da je dana 25.11.2014. godine, oko 10:30 časova, upravljao putničkim motornim vozilom marke „Golf II“, reg.oznaka CT AA </span><span class="span2">...</span><span class="span2"> koje vozilo je vlasništvo njegovog sina </span><span class="span2">K.</span><span class="span2"> </span><span class="span2">I.</span><span class="span2"> krećući se lokalnim putem od sela Resne prema Cetinju. Prolaskom kroz mjesto Ilinsko počivalo, na kom dijelu puta su bile naslage leda, iako  vozeći izuzetno polako, izgubio je kontrolu nad vozilom i istim sletio u provaliju dubine 7-8 metara, koja se nalazila van desne ivice puta u pravcu njegovog kretanja. Tom prilikom su povrijeđeni on, njegova supruga </span><span class="span2">D.</span><span class="span2"> koja je sjedila do njega i njegov šura </span><span class="span2">A.</span><span class="span2"> </span><span class="span2">D.</span><span class="span2"> koji je sjedio na zadnjem sjedištu vozila. Putem kojim se kretao bilo je naizmijenično čas poledica, a čas suv kolovoz, dok je u mjestu gdje je sletio vozilom u provaliju, zbog svog položaja bila izuzetno velika poledica, tako da se nije pitao, niti je mogao izbjeći slijetanje vozila u provaliju. Nije pio ništa od alkoholnih pića i bio je izuzetno obazriv. Naveo je da mu je izuzetno žao što su njegova supruga i njegov šura zadobili povrede. U završnoj riječi je izražavajući žaljenje zbog izvršenog krivičnog djela, molio sud da ga što blaže kazni.</span>
</p>
<p>&nbsp;</p>
<p>
<span class="span2">Sud je u dokaznom postupku proveo sledeće dokaze: saslušao svjedoke – oštećene </span><span class="span2">K.</span><span class="span2"> </span><span class="span2">D.</span><span class="span2"> i </span><span class="span2">A.</span><span class="span2"> D</span><span class="span2">.</span><span class="span2"> pročitao zapisnik o uviđaju saobraćajne nezgode UP OB Cetinje Ku. br.116/2014 od 25.11.2014. godine</span><span class="span2"> i izvršio uvid u skicu lica mjesta</span><span class="span2">, na saglasan predlog stranaka pročitao nalaz i mišljenje sudskog vještaka saobraćajne struke od februara mjeseca 2015. godine, pročitao nalaz i mišljenje sudskog vještaka medicinske struke, </span><span class="span2">izvršio uvid u fotodokumentaciju UP OB Cetinje od 29.01.2015. </span><span class="span2">godine, pročitao izvod iz kaznene evidencije Ministarstva pravde Crne Gore za okrivljenog </span><span class="span2">K.</span><span class="span2"> </span><span class="span2">S.</span><span class="span2"> br. 38/2015.</span>
</p>
<p>&nbsp;</p>
<p>
<span class="span2">Svjedok – oštećena </span><span class="span2">K.</span><span class="span2"> </span><span class="span2">D.</span><span class="span2"> je u svom iskazu u bitnom navela da se dana 25.11.2014. godine, nalazila na mjestu suvozača u putničkom motornom vozilu marke „Golf II“, kojim je upravljao njen suprug </span><span class="span2">K.</span><span class="span2"> </span><span class="span2">S.</span><span class="span2"> iz pravca sela Resna u pravcu Cetinje. Na zadnjem sjedištu vozila sjedio je njen brat </span><span class="span2">A.</span><span class="span2"> </span><span class="span2">D.</span><span class="span2"> Prolaskom kroz mjesto Ilinsko počivalo, veliki dio puta je bio bukvalno prekriven ledom, jer je prethodne noći padala kiša, pa je njen suprug, iako je duž cijelog puta vozio izuzetno polako, prolaskom kroz taj led izgubio kontrolu nad vozilom, koje je klizano nekih 30 metara, nakon čega je slećelo u provaliju izvan desne ivice puta u smjeru njihovog kretanja, kojom prilikom su povrijeđeni svi u vozilu, jer je provalija bila dosta duboka. Dodala je i da je </span><span class="span2">K.</span><span class="span2"> </span><span class="span2">S.</span><span class="span2"> prije nekoliko godina, ne svojom krivicom, imao tešku saobraćajnu nezgodu i baš zbog toga vozi izuzetno polako i po njoj nije mogao izbjeći predmetnu nezgodu. Predmetni dio puta je najviše klizav, a drugi dio puta je bio uglavnom suv. Nije se pridružila krivičnom gonjenju protiv okrivljenog, niti je postavila imovinsko – pravni zahtjev.</span>
</p>
<p>
<span class="span2">               </span>
</p>
<p>
<span class="span2">Svjedok – oštećeni </span><span class="span2">A.</span><span class="span2"> </span><span class="span2">D.</span><span class="span2"> je u svom iskazu u bitnom naveo da je dana 25.11.2014.godine, oko 10:30 časova, sjedio na zadnjem sjedištu putničkog motornog vozila marke „Golf II“, kojim je upravljao njegov zet iz pravca sela Resna u pravcu Cetinja. Na mjestu suvozača sjedila je njegova sestra </span><span class="span2">K.</span><span class="span2"> </span><span class="span2">D.</span><span class="span2"> Prolaskom kroz mjesto Ilinsko počivalo, došlo je do proklizavanja vozila, jer je ogromni mraz i led bio po kolovozu. </span><span class="span2">A.</span><span class="span2"> </span><span class="span2">S.</span><span class="span2"> se kretao polako i isključivi razlog proklizavanja vozila, a zatim i slijetanja vozila u provaliju van desne ivice puta u pravcu njihovog kretanja, je mraz koji je bio na kolovozu. Provalija gdje su sletjeli je bila duboka 7-8 metara i svi u vozilu su zadobili tjelesne povrede. Nije se pridružio krivičnom gonjenju, niti je postavio imovinsko – pravni zahtjev.</span>
</p>
<p>
<span class="span2">               </span>
</p>
<p>
<span class="span2">Zapisnikom o uviđaju saobraćajne nezgode UP OB Cetinje br. 116/2014 od 01.12.2014. godine</span><span class="span2"> i skice lica mjesta</span><span class="span2"> utvrđuje se da je lice mjesta saobraćajne nezgode lokalni put Resna – Cetinje, mjesto zvano Ilinsko počivalo. Kolovozni zastor je asfaltni, glatke površine, neizdijeljen horizontalnom singlaizacijom, mokar, na pojedinim djelovima zaleđen. Izlaskom na lice mjestu, ovlašćeni policijski službenici zatekli su putničko motorno vozilo CT AA </span><span class="span2">...</span><span class="span2"> u provaliju dubine 6,30 metara, okrenuto ka desnoj bočnoj strani, prednjim dijelom okrenuto iz pravca svog kretanja. Na lice mjesta zatečeni su djelovi vozila koji se nalaze u blizini vozila. </span>
</p>
<p>
<span class="span2">               </span>
</p>
<p>
<span class="span2">Nalazom i mišljenjem vještaka saobraćajne struke </span><span class="span2">od februara mjeseca 2015.godine</span><span class="span2"> utvrđuje se da je okrivljeni vozio brzinom od 30 km/h, dok je bezbjedna brzina kretanja vozila, pod datim uslovima, bilo do 20 km/h. Okrivljeni nije prilagodio brzinu kretanja svog vozila uslovima saobraćaja: stanju kolovozne površine koja je bila zaleđena i zakrivljenosti puta, a koje uslove je vozač mogao da predvidi, uslijed čega je prilikom savlađivanja kritičnog poteza puta koji se prostire u obliku lijeve krivine, gledano u smjeru kretanja vozila, nastupila destabilizacija vozila, a zatim izlijetanje vozila preko desne ivice puta u smjeru kretanja, nakon čega je došlo do obrušavanja vozila preko potpornog zida u dobodolinu kada je uslijedilo prevrtanje i nasilno zaustavljanje vozila pri nalijetanju na rastinje u kosini terena, kojom prilikom su oštećeni </span><span class="span2"> </span><span class="span2">K.</span><span class="span2"> </span><span class="span2">D.</span><span class="span2"> i </span><span class="span2">A.</span><span class="span2"> </span><span class="span2">D.</span><span class="span2"> zadobile tjelesne povrede. </span>
</p>
<p>&nbsp;</p>
<p>
<span class="span2">Iz nalaza i mišljenja vještaka medicinske struke </span><span class="span2">od 28.01.2015.godine proizilazi da je </span><span class="span2">K.</span><span class="span2"> </span><span class="span2">D.</span><span class="span2"> zadobila povrede: </span><span class="span2">preloma gornjeg dijela nadlaktne kosti vrata humerusa i povrede desnog ramena,</span><span class="span2"> koje povrede je vještak kvalifikovao kao tešku tjelesnu povredu. </span><span class="span2">A.</span><span class="span2"> </span><span class="span2">D.</span><span class="span2"> je predmetnom prilikom zadobio povrede: stanje nakon kontuzije glave, sumnja na potres mozga, koje povrede je vještak kvalifikovao kao laku tjelesnu povredu. Povrede kod oštećenih nastale su uslijed slijetanja vozila sa puta.</span>
</p>
<p>
<span class="span2">              </span>
</p>
<p>
<span class="span2">Iz fotodokumentacije UP OB Cetinje od 29.01.2015. godine, utvrđeno je da se na navedenom dijelu puta nalazi poledica, da je vozilo okrivljenog nalazi u potpuno havarisanom (vrata od vozača su iskočila, vjetrobransko staklo je potpuno ispalo iz ležišta, krov je ulupljen) stanju, okrenuto na desnu bočnu (suvozačevu) stranu. Na dijelu kosine, kojom se vozilo, prilikom  pada prevrćalo, vidljiv je pneumatik koji se nalazi na datoj kosini. </span>
</p>
<p>
<span class="span2">           </span>
</p>
<p>
<span class="span2">Iz izvoda iz kaznene evidencije na ime okrivljenog, proizilazi da isti ranije nije osuđivan.</span>
</p>
<p>
<span class="span2">            </span>
</p>
<p>
<span class="span2">Sud je nakon ocjene navoda optužbe, odbrane okrivljenog, te ostalih provedenih dokaza, kako pojedinačno, tako i u njihovoj međusobnoj povezanosti, mišljenja da je okrivljeni izvršio krivično djelo na način, vrijeme i mjestu kako je to predstavljeno izrekom presude.</span>
</p>
<p>
<span class="span2">            </span>
</p>
<p>
<span class="span2">Naime, u postupku je nesumnjivo utvrđeno da je okrivljeni dana </span><span class="span2">25.novembra 2014.godine, oko 10,30 časova, na lokalnom putu Resna-Cetinje, u mjestu Ilinsko počivalo, opština Cetinje, upravljajući u saobraćaju putničkim motornim vozilom marke "VW Golf II", reg.oznake CT AA </span><span class="span2">...</span><span class="span2"> ne pridržavajući se saobraćajnih propisa iz člana 35 stav 1 Zakona o bezbjednosti saobraćaja na putevima, ugrozio saobraćaj i doveo u opasnost život i tijelo ljudi, na način što krećući se navedenim vozilom iz pravca Resne u pravcu Cetinja, prolaskom kroz mjesto Ilinsko počivalo, nije  prilagodio brzinu kretanja vozila, karakteristikama i stanju puta, čija je površina zaledjena, tako da vozilom upravlja na način na koji ne ugrožava bezbjednost saobraćaja, već se vozilom kretao brzinom od 30 km/h, dok je prilagođena brzina kretanja prema navedenim saobraćajnim uslovima bila do 20 km/h, iako je pri tom bio svjestan da time može ugroziti saobraćaj i dovesti u opasnost život i tijelo ljudi, ali je olako držao da do toga neće doći, ili da će to moći spriječiti, usled čega je prilikom savlađivanja kritičnog poteza puta koji se prostire u obliku lijeve krivine u smjeru njegovog kretanja, nastupila destabilizacija vozila, a zatim i proklizavanje i obrušavanje istog u provaliju-dubodolinu, van desne ivice puta u smjeru kretanja, gdje se vozilo nasilno zaustavilo na rastinju u kosini terena, kojom prilikom su njegovi saputnici u vozilu, supruga-oštećena </span><span class="span2">K.</span><span class="span2"> </span><span class="span2">D.</span><span class="span2"> i oštećeni </span><span class="span2">A.</span><span class="span2"> </span><span class="span2">D.</span><span class="span2"> zadobili tjelesne povrede i to: oštećena </span><span class="span2">K.</span><span class="span2"> </span><span class="span2">D.</span><span class="span2"> tešku tjelesnu povredu u vidu preloma gornjeg dijela nadlaktne kosti vrata humerusa i povrede desnog ramena, a oštećeni </span><span class="span2">A.</span><span class="span2"> </span><span class="span2">D.</span><span class="span2"> laku tjelesnu povredu u vidu stanja nakon kontuzije glave, za koje povrede je okrivljeni bio svjestan da mogu nastupiti kod oštećenih ali je olako držao da do tih povreda neće doći.</span>
</p>
<p>
<span class="span2">Prednje činjenično utvrđenje proizilazi iz provedenih dokaza, a prije svega iz nalaza i mišljenja vještaka saobraćajne struke, koji se decidno i jasno izjasnio vremensko prostornoj analizi toka saobraćajne nezgode, ističući u bitnom da okrivljeni nije  </span><span class="span2">upodobio brzinu kretanja vozila stanju i karakteristikama puta (na kolovoznoj površini se nalazila poledica), budući da je isti morao, brzinu kretanja vozila smanjiti do 20 km/h, kako bi izbjegao nastupanja nezgode, dok je isti vozio brzinom od 30 km/h, pri kojoj brzini, a kod poledice koja se nalazila na putu, je nastupila destabilizacija vozila i njegovo prevrtanje. Nalaz vještaka skladan je skici lica mjesta, fotodokumentaciji napravljenoj povodom predmetne saobraćajne nezgode kao i zapisniku o uviđaju, koje dokaze je sud cijenio kao vjerodostojne i međusobne skladne, sa kojih razloga im je poklonio vjeru. </span>
</p>
<p>
<span class="span2">             </span>
</p>
<p>
<span class="span2">Iako svjedoci – oštećeni, kao i okrivljeni vjerodostojno sudu prezentuju stanje puta, kritične prilike, kao i način njihovog skliznuća niz strminu desne strane puta, pravca njihovog kretanja, što svakako odgovara činjeničnom stanju, sud ipak njihove iskaze, kao ni odbranu okrivljenog nije mogao prihvatiti, a ovo sa sljedećeg. Okrivljeni, čiju odbranu očigledno slijede svjedoci – oštećeni, negirajući svoju krivicu i krivično pravnu odgovornost, ukazuje na to da je predmetnom prilikom vozio „izuzetno polako“, tako da nije mogao izbjeći slijetanje vozila niz provaliju. Ovako data odbrana, za sud je posve neprihvatljiva i u krajnjem nelogična, jer ovako uzeta, značila bi da bi svako vozilo na datoj dionici puta u tom momentu i(li) sve dok traje poledica, moralo slijetjeti van kolovoza u provaliju, koji rezon ne dijeli sud. Naime, nesporno je da je brzina od 30 km/h, kojom se brzinom kretao okrivljeni, relativno mala, ali očigledno nedovoljna da bi se izbjeglo slijetanje vozila sa date dionice puta, odnosno, način da izbjegne slijetanje vozila bio je da okrivljeni vozi brzinom do 20 km/h, kako to nalazi vještak saobraćajne struke u svom nalazu, što je i glavni faktor i uzročnik nastanka nezgode. Sa prednje iznijetih razloga, sud nije mogao prihvatiti ni iskaze oštećenih, cijeneći iste datim sa namjerom pomaganja okrivljenom u ovom krivičnom postupku.</span>
</p>
<p>&nbsp;</p>
<p>
<span class="span2">Nalaz i mišljenje vještaka medicinske struke, sud je prihvatio, isti cijeneći kao jasan, tačan, vjerodostojan i dat po pravilima struke i nauke, a ovo kod činjenice da se vještak odredio povodom povreda nastalih kod oštećenih, kojom prilikom je individualnom analizom svake povrede i njihovom ukupnošću odredio vrstu i stepen povrede kod istih.</span>
</p>
<p>&nbsp;</p>
<p>
<span class="span2">Cijeneći ovako utvrđeno stanje, sud nalazi da su se u radnjama okrivljenog </span><span class="span2">K.</span><span class="span2"> </span><span class="span2">S.</span><span class="span2"> stekli svi bitni elementi bića krivičnog djela teško djelo protiv bezbjednosti javnog saobraćaja iz čl. 348 st.3 u vezi čl. 339 st.3 u vezi st.1 Krivičnog zakonika Crne Gore, jer je okrivljeni postupajući na prednje opisan način prekršio odredbe ZOBS-a na putevima, čl.35 st. 1, kojim je predviđeno da je vozač dužan da prilagodi brzinu kretanja vozila prilagodi karakteristikama i stanju puta, vidljivosti, preglednosti, atmosferskim prilikama, stanju vozila i tereta, gustini saobraćaja i drugim saobraćajnim uslovima, tako da vozilo može blagovremeno zaustaviti pred svakom preprekom koju pod datim okolnostima može da vidi ili predvidi, odnosno da vozilom upravlja na način kojim ne ugrožava bezbjednost saobraćaja, što je dovelo do saobraćajne nezgode, a što je za posledicu imalo nastajanje teške tjelesne povrede oštećene </span><span class="span2">K.</span><span class="span2"> D</span><span class="span2">.</span><span class="span2"> i lake tjelesne povrede kod oštećenog </span><span class="span2">A.</span><span class="span2"> </span><span class="span2">D.</span><span class="span2"> bliže opisane u izreci presude.</span>
</p>
<p>&nbsp;</p>
<p>
<span class="span2">Sud je izmijenio činjenični opis dispozitiva na način što je umjesto brzine krtanja vozila okrivljenog od 35 km/h, kako je to zastupnik optužbe označio, označio brzinu kretanja od 30 km/h, jer iz nalaza i mišljenja vještaka saračajne stuke nesumnjivo </span><span class="span2">proizilazi da se okrivljeni kritičnom prilikom kretao brzinom od 30 km/h. Sud je mišljenja da je na ovaj način dispozitiv optužnog aka prilagođen utvđenom činjeničnom stanju, te da se time ne povrijeđuje objektivni identitet optužbe.</span>
</p>
<p>
<span class="span2"> </span>
</p>
<p>
<span class="span2">Po nalaženju ovog suda, okrivljeni je bio svjestan da svojim postupanjem može ugroziti saobraćaj i dovesti u opasnost život i tijelo ljudi, ali je olako držao da do toga neće doći ili da će moći spriječiti nastanak posljedice, postupajući nehatno. Time su se u radnjama okrivljenog stekli svi bitni objektivni i subjektivni elementi bića krivičnog djela teško djelo protiv bezbjednosti javnog saobraćaja iz čl. 348 st.3 u vezi čl. 339 st.3 u vezi st. 1 Krivičnog zakonika Crne Gore. </span>
</p>
<p>
<span class="span2">              </span>
</p>
<p>
<span class="span2">Prilikom izbora krivične sankcije sud je, u smislu čl.42 Krivičnog zakonika Crne Gore, cijenio sve okolnosti koje utiču da kazna bude veća ili manja (otežavajuće i olakšavajuće okolnosti), pa je od olakšavajućih okolnosti na stani okrivljenog cijenio izraženo kajanje zbog učinjenog krivičnog djela, to što je otac troje djece kao i raniju neosuđivanost</span><span class="span2">, </span><span class="span2">dok otežavajućih okolnosti nije bilo. Sud je mišljenja da radi krivično pravne zaštite prema okriljenom nije nužno primijeniti kaznu, već da se samim upozorenjem uz prijetnju kaznom kao u izreci presude i rokom provjeravanja od jedne godine na okrivljenog u dovoljnoj mjeri uticati da ubuduće ne vrši krivična djela, čime će u potpunosti biti ostvarena svrha izricanja uslovne osude iz čl.52 Krivičnog zakonika Crne Gore, a u okviru opšte svrhe izricanja krivičnih sankcija iz čl.4 st.2 Krivičnog zakonika Crne Gore.</span>
</p>
<p>&nbsp;</p>
<p>
<span class="span2">Kako je okrivljeni oglašen krivim, sud je shodno čl.226 i čl.229 Zakonika o krivičnom postupku odlučio o troškovima krivičnog postupka, pa ga obavezao da na ime troškova krivičnog postupka uplati iznos od 189,00 €, koji se odnose na ime izrade nalaza i mišljenja vještaka medicinske struke iznos od 38,50 €, nalaza i mišljenja vještaka saobraćajne struke iznos od 93,50 €, JZU za izvršenu analizu alkohola u krvi od strane JZU „Klinički centar Crne Gore“ – Odjeljenju za sudsku medicinu iznos od 57,00 €, dok je sudski paušal od 50,00€, određen shodno složenosti predmeta, trajanja postupka i imovinskim prilikama okrivljenog, sve u roku od 15 dana po pravosnažnosti presude, pod prijetnjom prinudnog izvršenja.</span>
</p>
<p>
<span class="span2">           </span>
</p>
<p>
<span class="span2">Na osnovu svega izloženog, sud je odlučio kao u izreci presude.</span>
</p>
<p>&nbsp;</p>
<p style="text-align:center;">
<span class="span2">OSNOVNI SUD U CETINJU</span>
</p>
<p style="text-align:center;">
<span class="span2">Dana, 09. 03.2015. godine</span>
</p>
<p>
<span class="span2">ZAPISNIČAR                             </span><span class="span2">      </span><span class="span2"></span><span class="span2"></span><span class="span2"></span><span class="span2"></span><span class="span2">          SUDIJA</span>
</p>
<p>
<span class="span2">Vjera Jovićević                     </span><span class="span2"></span><span class="span2"></span><span class="span2"></span><span class="span2">      Jelena Perović Kovačević </span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span2">PRAVNA POUKA:</span>
</p>
<p>
<span class="span2">Protiv ove presude dozvoljena je žalba u roku od </span>
</p>
<p>
<span class="span2">8 dana od dana prijema pismenog otpravka iste, </span>
</p>
<p>
<span class="span2">Višem sudu u Podgorici, a preko ovog suda. </span>
</p>
<p>&nbsp;</p>
<p>&nbsp;</p>
</div>
</div>


</body>
K.br.45/10<br>
<br>
<div style="text-align: center;">
	U IME NARODA</div>
<br>
VIŠI SUD U PODGORICI, kao prvostepeni krivični u vijeću sastavljenom od sudije Vesne Moštrokol, kao predsjednika vijeća, sudije Magdalene Zečević i sudija porotnika Dašić Strašimira, Vlahović Velimira i Pavićević Dobrice, kao članova vijeća, uz učešće Anke Raković, kao zapisničara, u krivičnom predmetu protiv R. M. iz Podgorice, koga brani N. M. advokat iz Podgorice, zbog krivičnog djela silovanje iz čl. 204&nbsp; st. 3 u vezi st.1 Krivičnog zakonika, po optužnici Višeg državnog tužioca u Podgorici Kt.br.268/09 od 24.02.2010.godine, koju je na glavnom pretresu zastupao Veljko Rutović, zamjenik VDT-a u Podgorici, nakon održanog usmenog, glavnog i tajnog pretresa, započetog 11.04.2011.godine, završenog 27.06.2011.godine, u prisustvu zastupnika optužbe, optuženog i njegovog branioca, nakon tajnog vijećanja i glasanja, donio je 04.07.2011.godine i istog dana javno objavio<br>
<br>
<div style="text-align: center;">
	P R E S U D U</div>
<br>
Optuženi:<br>
<br>
R. M., rodjen …, državljanin Crne Gore, neoženjen, završio osnovnu školu, zaposlen kao taksista u Udruženju podgorički taksi “PG”, vojsku nije služio, lošeg imovnog stanja, osudjivan presudom Osnovnog suda u Podgorici K.br.5459/00 od 08.02.2001. godine zbog krivičnog djela teška kradja iz čl. 240 st. 1 tač.1 KZ-a na deset mjeseci zatvora uslovno na dvije godine<br>
<br>
<div style="text-align: center;">
	K r i v&nbsp; j e</div>
<br>
Zato što je:<br>
<br>
Neutvrdjenog dana u vremenskom periodu izmedju 08. i 15 marta 2009. godine, oko 10,00 časova, u Podgorici, prinudio na obljubu maloljetnu V. N., upotrebom sile, na način što je došao na iznajmljeni stan oštećene koji se nalazi u ul. 18. jula br. … , i odmah po ulasku u stan prišao oštećenoj sa ledja, dodirujući je rukom preko grudi, dok je drugom rukom okretao glavu oštećene ka sebi, pokušavajući da je poljubi u usta, nakon čega je držeći je za zglobove njenih šaka odvukao do kreveta i oborio na ledja, skinuo joj donji dio pidžame i veš, za koje vrijeme ga je oštećena molila da je pusti, legao preko oštećene, skinuo sa sebe donji dio odjeće i držeći oštećenu jednom svojom rukom za obije svoje šake, drugom rukom zatvorio joj usta da nebi vrištala, izvršio obljubu i ejakulirao po čaršavu i krevetu<br>
<br>
- čime je izvršio krivično djelo silovanje iz čl. 204 st. 3 u vezi st.1 Krivičnog zakonika<br>
<br>
- pa ga sud primjenom citiranih zakonskih odredbi, te odredbi čl. 4 st. 2, 32, 36, 42 Krivičnog zakonika, te odredbi čl. 199, 202, 212 i 364 Zakonika o krivičnom postupku<br>
<br>
<div style="text-align: center;">
	O S U Đ U J E</div>
<br>
Na kaznu zatvora u trajanju od 6 (šest) godina.<br>
<br>
OBAVEZUJE se optuženi da na ime troškova krivičnog postupka uplati ovom sudu novčani iznos od 169,00 € (stošezdesetdevet eura), a na ime paušala iznos od 100 € (sto eura), sve u roku od 15 dana po pravosnažnosti presude&nbsp; pod prijetnjom prinudnog izvršenja.<br>
<br>
Oštećena V. N. upućuje se na parnicu da u istoj ostvari svoj imovinsko – pravni zahtjev.<br>
<div style="text-align: center;">
	O b r a z l o ž e nj e</div>
<br>
Optužnicom VDT-a u Podgorici Kt.br.268/09 od 24.02.2010. godine, koju je njen zastupnik precizirao u završnoj riječi, optuženom R. M. stavljeno je na teret, izvršenje krivičnog djela silovanje iz čl. 204 st. 3 u vezi st.1 Krivičnog zakonika (KZ). Pri ovako preciziranoj optužnici, njen zastupnik je ostao do kraja glavnog pretresa, predlažući sudu da optuženog oglasi krivim i osudi po zakonu.<br>
<br>
Shodno čl. 300 i 302 ZKP-a, sud je isključio javnost za cio glavni pretres, a u cilju zaštite interesa, ličnog i porodičnog života, kako svjedoka – oštećene maloljetne V. N., tako i radi zaštite ličnog i porodičnog života optuženog, imajući u vidu da se radi o specifičnom krivičnom djelu, posebno krvno srodstvo izmedju optuženog i maloljetne oštećene.<br>
<br>
Optuženi je u svojoj odbrani, naveo da nije izvršio krivično djelo koje mu se stavlja na teret, da je maloljetna N. V. njemu sestra od ujaka (njegova majka i njen otac su rodjeni brat i sestra), da je N. problematična osoba, pa pošto on radi kao taksista, zamolila ga je ujna, majka maloljetne N., da malo pripazi na nju, u smislu da ne bježi sa časova, da je povremeno boravio u stanu u Momišićima, u kući R., gdje je stanovala maloljetna oštećena, njena sestra i brat, a sa razloga što u stanu u kome je on živio nije imao uslova da se istušira, da je kritične noći, za koju je N. rekla da ju je on silovao, bio kod njih na stan kako bi se istuširao, da N. nije bila kući, a da mu je N. brat rekao da je otišla u školu i da se još nije vraćala, da je nakon toga pozvao N. majku i obavijestio je da N. nema kući, nakon čega je od N. brata primio poruku da je ona stigla, da je ponovo pošao na njihov stan, gdje je zatekao N. kako leži na jednom ležaju, dok se njen brat nešto smijao, da je pitao gdje je bila, ali mu ona nije odgovarala, pa je povukao jorgan kojim se bila pokrila po glavi, nakon čega se ona okrenula i histerično mu rekla da bježi i pusti je, pa je on pošao kući, da je nakon nekih pola sata došla kod njega N. starija sestra sa svojim tada budućim suprugom, i počela sa vrata da ga pljuje i šamara, nakon čega je on istu pomjerio, obukao se i otišao u selo Smokovac, da su vrijeme kada je N. rekla da ju je silovao, njena sestra R. i ostala porodica živjeli u Spužu, da mu je poznato da je N. često izlazila i znala da po čitavu noć ostane u pekari, koja se nalazi u kući u kojoj su stanovali, da je te izlaske pravdala kod majke, navodnim dolascima kod njegove sestre, da nakon što je N. rekla da ju je silovao, on više nije odlazio u pomenuti stan, da nikad u stanu u kojem je oštećena stanovala nije istu zatekao samu, već su uvijek tu bili njena sestra ili brat, da sa maloljetnom V. N. nikad nije imao seksualni odnos, niti bi mu tako nešto palo na pamet , jer mu je to sestra, da u stanu u kojem je stanovala N., nikada i ni sa kim nije imao seksualni odnos, a tamo je boravio samo onoliko koliko mu je bilo potrebno da bi se okupao i popio kafu. Nije umio da objasni kako je na N. kauču u stanu nadjen trag njegove sperme, navodeći da u tom stanu nikako nije mogao ostati trag njegove sperme, da je N. u to vrijeme imala 16 godina, da ista nije znala da je on, a na zahtjev njene majke, pazio da li ide u školu i gdje izlazi, te da izmedju njega i maloljetne N. nikada nije bilo svadje, niti je sa njom imao bilo kakvu vrstu sukoba. Na pitanje svog branioca objasnio je da je zaposlen kao taksista u taksi udruženju “PG” i da je više puta imao seksualne odnose u službenom vozilu, nakon čega bi išao u kuću gdje su stanovale N., njene sestre i brat, kako bi se istuširao, te da je tokom tuširanja, više puta onanisao, i da se to dešavalo samo u kupatilu kuće gdje je stanovala oštećena sa sestrom i bratom.<br>
<br>
U završnoj riječi banilac optuženog je naveo da provedeni dokazi u cjelosti ne potvrdjuju navode optuženice , predlažući da se njegov branjenik oslobodi od optžbe, a koju završnu riječ je i optuženi prihvatio.<br>
<br>
U dokaznom postpku sud je proveo sledeće dokaze:&nbsp; pročitao izvještaj o DNK vještačenju Uprave policije – Forenzički centar br. 1034/09, u čijem sastavu se nalazi i fotoelabroat, saslušao stručno lice ispred Forenzičkog centra Danilovgrad, stalnog sudskog vještaka forenzičke genetike K. S., na saglasan predlog stranaka pročitao iskaz svjedoka Š. A. dat na glavnom pretresu od 24.05.2010. godine, pročitao službenu zabilješku - zapisnik o uvidjaju Ku.br.1591/09 od 02.12.2009. godine, izvršio uvid u fotodokumentaciju Uprave policije PJ Podgorica br. 17-28-244-595/919 od 03.04.2009. godine, pročitao izvod iz matičnog registra rodjenih na ime maloljetne V. N. od 14.09.2010.godine, shodno čl. 345 st. 2 ZKP-a, pročitao iskaz svjedoka – oštećene maloljetne V. N., dat na zapisnicima Ki.br.247/09 od 29.01.2010. godine i glavnom pretresu od 07.06.2010. godine, te pročitao izvod iz kaznene evidencije na ime optuženog Uprave policije PJ Podgorica od 05.03.2010. godine.<br>
<br>
Iz službene zabilješke Ku.br.1591/09 od 02.12.2009. godine, a koja po svojoj sadržini ima karatker zapisnika o uvidjaju, utvrdjeno je da je ista sačinjena dana 03.04.2009. godine, a povodom prijave V. N. da je nad njom izvršeno silovanje, nakon čega je ekipa za&nbsp; uvidjaja, a po ovlašćenju istražnog sudije Višeg suda u Podgorici Bašović Miroslava, izašla na lice mjesta i izvršila uvidjaj u prisustvu oštećene i njenih roditelja, kojom prilikom je konstatovano da je kuća, koja je vlasništvo R. Ž., spratna i locirana u ulici 18. jula br…., da se stan, u kome je oštećena V. N. boravila kao podstanar, nalazi na prvom spratu, a ulazna vrata su sa sjeverne strane. Gledano sa ulaznih vrata, nalazi se mali hodnik i dnevni boravak, u kome se sa lijeve strane, uza zid, nalazi kauč, dok se drugi kauč nalazio ispod prozora, a na sredini dnevnog boravka je stakleni sto, da je maloljetna oštećena pokazala kauč na kojem je izvršeno predmetno krivično djelo, nakon čega je krim. tehničar fotografisao lice mjesta, izuzeo tragove sa kauča, koji su upućeni na adekvatno vještačenje.<br>
<br>
Sadržinu zapisnika o uvidjaju potvrdjuje i fotodokumetnacija, koja je tom prilikom sačinjena i u kojoj je prikazan spoljašnji izgled kuće u kojoj je boravila maloljetna V. N., kao i unutrašnjost dnevne sobe, dva kauča koja su zatečena u istoj, posebno kauča na kome su vidljivi tragovi mrlja.<br>
<br>
Svjedok – oštećena maloljetna V. N., u svom iskazu je navela da se ne sjeća kada se tačno desio predmetni dogadjaj, ali je moguće da je to bilo u martu 2009. godine, kada je živjela u iznajmljenom stanu u naselju Momišići, vlasništvo Ž. R., ul. 18 jula br…, sa starijom sestrom A. i bratom Z., da je toga dana bila sama u stanu, jer je sestra bila na poslu, a brat u školi, da je na sebi imala pidžamu i prala neke sudove, da je oko deset sati došao njen brat od tetke, optuženi R. M., koji je zaključao vrata od stana, odmah nakon što je ušao, prišao joj i počeo da je dodiruje u predjelu grudi, da mu je ona rekla da napusti stan, što on nije učinio, nakon čega je izmedju njih počela prepirka, kada je optuženi hvata za obije ruke i povlači do kreveta koji se nalazio u dnevnoj sobi i gura je na isti, da je ona pokušavala da ga odgurne od sebe braneći se rukama, da je optuženi navaljivao sve više tako što je legao preko nje, a ona pokušavala da se odbrani gurajući ga rukama, da je osjetila da joj ponestaje snage, nakon čega je optuženi jednom svojom rukom uhvatio njene obije ruke i pritisnuo ih na njen stomak, dok joj je drugom rukom skinuo donji dio pidžame i gaćice, da je ona pokušavala da ga spriječi u tome ali nije imala snage, da je u jednom tenutku oslobodila ruke i pokušala da navuče pidžamu i gaćice, ali je optuženi ponovo uhvatio za ruke i iste joj pritisnuo na stomak, dok je drugom rukm nastavio da joj skida donji dio pidžame i gaćice, da je ona pokušavala da se od optuženog odbrani i nogama, na način što je “mlatarala” istima i gurala optuženog od sebe, ali nije imala dovoljno snage, da je optuženi,nakon što joj je skinuo odjeću sa donjeg dijela tijela, do koljena skinuo svoje pantalone i gaće i počeo da oštećenoj razdvaja noge onom slobodnom rukom, da je istovremeno svojim tijelom i nogama ulazio izmedju nogu oštećene, dok je drugom rukom držao ruke oštećene na njenom stomaku, da je uspio da joj razdvoji noge, nakon čega je svojim polnim organom ušao u polni organ oštećene, što je trajalo nekoliko minuta, da je optuženi, kada je “završio”, pustio oštećenu, ustao se i obukao, nakon čega je napustio stan, da je oštećena ostala sjedeći na krevetu plačući, da je optuženi ranije rijetko dolazio u njihov stan, a nakon ovog dogadjaja je prestao sa dolascima, da je kritičnog dana optuženi bio obučen u crne pantalone i bijelu košulju na pruge, dok je oštećena na sebi imala pidžamu bijele boje, sa šarama u obliku medvjedića, ispod donjeg dijela pidžame je imala gaćice, a ispod gornjeg dijela grudnjak, da joj optuženi nije skidao gornji dio pidžame i grudnjak, da je nije ljubio, ali je pokušao, odmah čim je ušao u stan, prije nego što je povukao na krevet, da je krevet koji pominje ustvari kauč, koji je bio u položaju za spavanje, obzirom da je prethodne noći na njemu spavala, da je kritičnog dana u školu trebala da ide u 12,30 časova, da mjesec dana nije nikome rekla što joj se dogodilo, nakon čega je odlučila da ipak sve ispriča svojoj sestri A., a sa razloga što je optuženi svakodnevno zvao telefonom, na koje pozive se nije javljala, pa je odlučila da sve ispriča sestri, jer je željela da je optuženi više ne zove. Objasnila je da je za vrijeme trajanja polnog odnosa, optuženi pravio pokrete svojim tijelom, tako što je svoj polni organ izvlačio iz njenog polnog organa, ali ne do kraja, da je to radio brzo, da je došlo do izbacivanja sjemene tečnosti iz polnog organa optuženog po njenom tjelu i krevetu, da se ona nakon odlaska optuženog, okupala,a onda čistila sjemenu tečnost koja je na krevetu ostala od optuženog i koja je bila prosuta po štofu kauča, , da nije mogla potupno da očisti fleke koje su i dalje vidljive, da su nakon izjave koju je dala u policiji, došli službenici policije koji su izrezali dio štofa sa kauča na kome je bila fleka, da ranije nikad sa optuženim nije imala polne odnose, niti je to od nje isti tražio, da njoj ovo nije bio prvi polni odnos, već da je mjesec dana prije ovog dogadjaja, počela da održava polne odnose sa svojim momkom, kome je izmedju ostalog ispričala šta joj se desilo sa optuženim, i to prije nego što je ispričala sestri, da je momak savjetovao da sve isprča sestri ili nekom od rodbine, a da joj optuženi nije brat kada joj je to uradio, da je tek nakon predmetnog dogadjaja saznala da ju je optuženi pratio po gradu, zato što mu je to rekla njena majka, da prilikom izvršenja predmetnog krivičnog djela, nije mogla da ga udari, ugrize ili ogrebe, jer joj optuženi to nije dozvoljavao, iako je ona to pokušavala, da je za vrijeme ovog dogadjaja vrištala, ali da ne zna da li je to mogao neko da čuje, da se stan u kojem se sve ovo odigralo, nalazio na prvom spratu, gdje postoje još dva stana, ali da ne zna da li je u tim trenucima nekoga bilo u njima, da joj je optuženi, dok je vrištala govorio da ćuti, i stavljao joj ruku preko usta,&nbsp; da u ovom dogadjaju nije zadobila tjelesne povrede,a ne zna da li je optuženi imao povreda, da dok su bili na kauču, nije uspjela ni jednom da ga udari, ali kada je optuženi ušao u stan i prišao joj dok je ona prala sudje i napao je, ona ga je ošamarila.Navela je da je onog istog dana, kada se desio predmetni dogadjaj, sve ovo ispričala porodičnoj kumi R. D., koja je htjela odmah da zove njenu sestru i da je povede da prijavi dogadjaj, medjutim, oštećena joj to nije dozvolila, a plašila se zbog svojih roditelja i da joj niko neće vjerovati, pa čak i kasnije kada je ispričala roditeljima, isti u početku nisu mogli vjerovati, jer joj je optuženi brat od tetke, da ju je izmedju ostalog bilo sramota da o tome priča, da se i tada, a i kasnije osjećala veoma loše, da je majka vodila kod neuropsihijatra, da je jednom prilikom uzela različite vrste tableta, koje koristi njena baba, i popila ih sve, jer nije više mogla da izdrži, zbog čega su je vodili kod doktora, da je ovo uradila zbog svih tih priča koje je slušala kada su joj govorili da joj ne vjeruju, što uticalo da se i pored sveg osjeća još gore a što je, pored ostalog, i bio razlog što je popila tablet, da kada je sestri saopštila šta se desilo, istoj nije opisivala detalje, tako da ni majci nikad&nbsp; nije ispričala na koji način se odigrao predmetni događaj, a da je tek kod istražnog sudije i na glavnom pretresu ispričala sve detalje, da je redovno pohadjala drugi razred srednje škole i da je majka ispisala dva mjeseca prije kraja školske godine, a zbog predmetnog dogadjaja, da joj je poznato da je optuženi koristo njihovo kupatilo da bi se tuširao. Na kraju je lično I preko svog zakonskog zastupnika izjavila da se pridružuje krivičnom gonjenju i postavlja imovinsko – pravni zahtjev.<br>
<br>
Sud je maloljetnu V. N., u prisustvu njene zakonske zastupnice, majke V. G., saslušao u posebnoj prostoriji, za koje vrijeme su zastupnik optužbe, optuženi i njegov branilac, putem video linka pratili saslušanje i postavljali pitanja svjedoku – oštećenoj.<br>
<br>
Zbog proteka vremena sud je glavni pretres morao da počne iznova, pa je shodno čl. 345 st. 2 ZKP-a, pročitao iskaz svjedoka maloljetne V. N. bez saglasnosti&nbsp; optuženog i njegovog branioca, obzirom da je saslušanje ovog svjedoka obavljeno pred istim predsjednikom vijeća. Razlog zbog kojeg su optuženi i njegov branilac tražili njeno ponovno neposredno saslušanje je da je ista u medjuvremenu postala punoljetna, što je za sud bez uticaja, obzirom na sadržinu izjave oštećene, date kako u prethodnom postupku, tako i na glavnom pretresu, na što njeno punoljetstvo, po mišljenju suda, nema nikakovog uticaja, i sa kojih razloga svjedoka – oštećenu nije ponovo neposredno saslušavao.<br>
<br>
Svjedok Š.A. u svom iskazu je navela da je o dogadjaju saznala od svoje sestre, oštećene maloljetne V. N., da je u to vrijeme ona sa N. i bratom stanovala u iznajmljenom stanu u ul. 18 jula br. … u Podgorici, da joj je u junu 2009. godine, N. ispričala da je silovao optuženi, koji je njima brat od teteke, da nije htjela da joj kaže kako se to desilo, niti da spominje detalje, osim da je to uradio u stanu u kojem su stanovali, da je ona o tome obavijestila roditelje, a kasnije su dogadjaj prijavili policiji, da je ona istog dana, nakon što joj je N. ispričala za ovo, otišla na stan gdje je stanova optuženi i pitala ga da li je to istina, da je optuženi rekao da to nije tačno, nakon čega ga je ošamarila, da je toga dana, kada joj je sestra ispričala za ovaj dogadjaj, istu zatekla kako plače, pa nakon što ju je upitala šta joj je, N. joj je rekla za optuženog i da je isti silovao, da je prije ovog dogadjaja, optuženi znao da dodje kod njih na stan, ali ne često, da je ona u tom stanu živjela oko tri godine, a optuženi je dolazio da se tušira kod njih, nekih godinu – godinu i po prije predmetnog dogadjaja, nakon čega je dolazio samo na kafu, da njena sestra nije završila drugi razred srednje škole, jer su je roditelji ispisali zbog ovoga što joj se desilo, da je ona prije nego što joj je sestra ispričala za ovaj dogadjaj, primijetila da je ista ćutljiva i nervozna, da je ona i svom suprugu ispričala šta se desilo N., i da je on bio sa njom kada je otišla kod optuženog na stan, i nakon njegovog negiranja, istog ošamarila, te da je nakon što joj je sestra povjerila, saznala da je njihova majka zamolila optuženog da kontroliše N., u smislu da li ide u školu i kuda se kreće.<br>
<br>
Iz izvještaja o DNK vještačenju Uprave policije – Forenzički centar Danilovgrad, broj 1034/09, utvrdjeno je da je od strane Uprave policije PJ Podgorica na DNK vještačenje, u posebnim omotima, dostavljen isječak teget-plave tkanine, na kome su jasno uočljive dvije mrlje nalik na spermu, kao i plastično pakovanje sa bijelim vatiranim štapićem koje je označeno “R. M. ... bris za analizu DNK”, a koji material je prikazan u fotoelaboratu koji je sastavni dio ovog izvještaja.&nbsp; Testiranje mrlja nalik na spermu, a koje su se nalazile na isječku tkanine, dalo je pozitivan rezultat, a što je potvrdjeno i dodatnim testiranjem, pri čemu je prisustvo sperme potvrdjeno citološki - mikroskopskom detekcijom spermatozoida na pločici. Izvršena je DNK analiza tri uzorka uzeta sa mrlja koje su se nalazile na isječku tegetplave tkanine, pa je DNK analizom prvog uzorka dobijen kompletan muški DNK profil koji se podudara sa DNK profilom optuženog, analizom drugog uzorka kompletan miješani DNK profil sa prisutnim ženskim DNK profilom, koji predstavlja glavnu kompontentu ovog biološkog traga i muškom, sporednom komponentom, koja se u potpunosti podudara sa DNK profilom optuženog, dok je analizom trećeg uzorka dobijen komplet miješani DNK profil, u čijem deponovanju su učestvovale najmanje dvije osobe i to jedna ženska i jedna muška, pri čemu se DNK profil optuženog u potupnosti sadrži i u ovom miješanom DNK profilu, a do ovih podataka se došlo uporedjivanjem sa utvrdjenim referentnim DNK profilom optuženog. Na kraju, iz mišljenja pomenutog izvještaja se utvrđuje da je biloški materijal, prisutan na isječku tkanine, sperma, te da potiče od optuženog R. M., pri čemu je na tragu utvrdjeno i prisustvo biološkog materijala ženske osobe, čiji referentni uzorak nije bio dostavljen, pa nije izvršena ni identifikacija iste.<br>
<br>
Izvještaj o DNK vještačenju uradila je i sačinila S. Dj., čije prisustvo sud&nbsp; nije mogao da obezbijedi na glavnom pretresu, i ako je to pokušavao u više navrata, da bi dopisom od 07.02.2011. godine, od strane Forenzičkog centra, obaviješten da se ista nalazi na bolovanju, a u Forenzičkom centru je zaposlena na odredjeno vrijeme i da nakon isteka ugovora isti neće biti obnovljen, te da nisu upoznati sa njenom kućnom adresom.<br>
<br>
Obzirom da je vještačenje povjereno stručnoj ustanovi, sud je od strane direktora ove ustanove zatražio da odredi stručno lice ispred Forenzičkog centra Danilovgrad, kako bi se isto izjasnilo na primjedbe branioca optuženog, koje se tiču vremena i načina deponovanja bioloških tragova, kao i činjenice da je prilikom vještačenja konstatovan i biološki trag koji potiče od ženske osobe, a nije utvrdjeno o kojoj ženskoj osobi se radi, koje primjedbe su tehničke prirode i tiču se struke, i ne zalaze u suštinu rezultata dobijenih obavljenim analizama, posebno datih u&nbsp; mišljenju pomenutog izvještaja.&nbsp;<br>
<br>
Kako se primjedbe odbrane suštinski ne odnose na DNK analizu i dato mišljenje, već se radi o tehničkim pitanjima, to je sud, kao stručno lice, ispred Forenzičkog centra Danilovgrad, saslušao Rukovodioca grupe za biološka ispitivanja, inače stalnog sudskog vjetšaka forenzičke genetike, K.S., koja je u svom izjašnjenju na glavnom pretresu objasnila da ista direktno ne učestvuje u samim analizama, ali kao rukovodilac svako DNK vještačenje prolazi njenu kontrolu, pa je u konkretnom slučaju biološki trag pravilno izuzet i kao takav dostavljen na vještačenje, a isti može da ostane očuvan i podoban za analizu i na desetine godina. Što se tiče vještačenja biološkog materijala koji je poticao od ženske osobe, u tom pravcu nije postojao nikakav nalog, niti pak referentni materijal za ovu vrstu vještačenja, zbog čega isto nije obavljeno. Odgovarajući na pitanja branioca, vještak je objasnio da je hipotetički moguće da optuženi preko garderobe ostavi biološki trag u vidu sperme,pošto je prethodno ejakulirao, ukolko bi sjeo na kauč, a da je pri tome na svojoj odjeći imao veliku količinu sjemene tečnosti, koja je još uvijek u svježem stanju, a da do miješanja dva biološka traga može doći, ukoliko je oštećena ležala. Dalje je vještak objasnio, da je u konkretnom slučaju sa sigurnošću utvrdjeno da biološki trag potiče od osobe koja je bila predmet vještačenja, odnosno optuženog, a na osnovu statističke interpretacije, odnosno učestalosti DNK profila muške komponente ovog biološkog traga, koja je u konkretnom slučaju jedan u 9.8993x1011 ljudi, kako je to i navedeno u mišljenju izvještaja, i koji je sud u cjelosti prihvatio kao stručan, jasan i zasnovan na pravilima struke i nauke, a koje vještačenje je obavljeno u specijalnoj ustanovi koja se bavi, između ostalog, i DNK&nbsp; vještačenjima.<br>
<br>
Iz izvoda iz matičnog registra rodjenih na ime maloljetne V. N., od 14.09.2010. godine, je utvrdjeno da je imenovana rodjena 03.10.1992. godine. Predmetno krivično djelo izvršeno u periodu izmedju 8 i 15. marta 2009. godine, kada je V. N. imala šesnaest godina, što znači da je u vrijeme izvršenja predmetnog krivičngo djela bila maloljetna.<br>
<br>
Iz izvoda iz kaznene evidencije na ime optuženog Uprave policije PJ Podgorica od 05.03.2010. godine, utvrdjeno je da je isti osudjivan presudom Osnovnog suda u Podgorici K.br.5459/00 od 08.02.2001. godine zbog krivičnog djela teška kradja iz čl. 240 st. 1 tač.1 KZ-a na deset mjeseci zatvora uslovno na dvije godine.<br>
<br>
Cijeneći navode optužbe, odbranu optuženog, provedene dokaze i utvrdjeno činjenično stanje, sud nalazi da je optuženi izvršio krivično djelo koje mu se stavlja na teret, na način, u vrijeme i na mjestu kako je to precizirano izrekom presude.<br>
<br>
Iz jasnog, nedvosmislenog i detaljnog iskaza svjedoka – oštećene V. N., je utvrđeno da je u periodu izmedju o8 i 15 marta 2009. godine, oko 10,00 časova, u iznajmljenom stanu, vlasništvo R.Ž., koji stan se nalazi u Podgorici, naselje Momišići, u ul. 18 jula br…., gdje je oštećena stanovala sa sestrom A. i bratom Z., došao optuženi R. M., dok je oštećena bila sama u stanu, i koji je odmah nakon ulaska u stan zaključao ulazna vrata, prišao oštećenoj koja je još bila u pidžami i prala sudove, i počeo da je dodiruje u predjelu grudi, nakon čega mu je oštećena rekla da napusti stan, pa kada je krenuo da je poljubi, oštećena ga je ošamarila, da bi je optuženi tada uhvatio za obije ruke, povukao do kreveta – kauča, koji se nalazi u dnevnoj sobi, gurnuo je na isti, i ako se&nbsp; oštećena branila od optuženog, gurajući ga od sebe rukama, u čemu nije uspjela, pa je optuženi legao preko nje i ako je oštećena i dalje nastavila da se brani gurajući ga, pa kada joj je ponestalo snage, optuženi je jednom svojom rukom uhvatio njene obije ruke, pritiskajući ih na njen stomak, dok je drugom rukom krenuo da skida donji dio pidžame i gaćice oštećene. U jednom trenutku oštećena je uspjela da oslobodi ruke i pokušala da navuče pidžamu i gaćice, ali je optuženi ponovo uhvatio za ruke i&nbsp; pritisnuo iste na stomak, a zatim nastavio drugom rukom da joj skida donji dio pidžame i gaćice, dok je oštećena pokušavala da se odbrani od optuženog, gurajući istog nogama od sebe, ali joj je ponestalo snage, što je optuženi iskoristio, pa nakon što joj je skinuo odjeću sa donjeg dijela tijela, do koljena&nbsp; je skinuo svoje pantalone i gaće, slobodnom rukom razdvojio noge oštećenoj&nbsp; i svojim tijelom i nogama ušao izmedju nogu oštećene, dok je drugom i dalje držao njene ruke pritisnute na stomak, pa nakon što joj je razdvojio noge, svojim polnim organom ušao u polni organ oštećene, i za vrijeme polnog odnosa koji je trajao nekoliko minuta, pravio pokrete svojim tijelom, tako što je svoj polni organ brzo izvlačio iz polnog organa oštećene, nakon čega je došlo do izbacivanja sjemene tečnosti iz polnog organa optuženog, po tijelu oštećene i kauču na kojem su se nalazili, nakon čega je ustao, obukao se i napustio stan, dok je oštećena ostala na kauču plačući. Nakon odlaska optuženog, oštećena se okupala i očistila sjemenu tečnost optuženog koja je bila prosuta po štofu kauča, u čemu nije u potupnosti uspjela, jer su na kauču fleke i dalje bile vidljive. Tokom obljube oštećena je vrištala, a optuženi joj govorio da ćuti i stavljao ruku preko usta. Mjesec dana nakon ovog dogadjaja ispričala je svojoj sestri A. šta joj je uradio optuženi, koji je izmedju ostalog i njen brat od tetke.<br>
<br>
Iskaz svjedoka – oštećene posredno je&nbsp; potvrdjen iskazom svjedoka Š. A., sestre oštećene, koja istina nije bila očevidac predmetnog dogadjaja, ali kojoj je svjedok –oštećena ispričala da je silovao brat od tetke, optuženi R. M. i da je to uradio u stanu u kojem su oni stanovali, nakon čega je ovaj svjedok otišao na stan optuženog, pa kada je optuženi negirao navode oštećene, istoga je ošamarila, a što u svojoj odbrani ne spori ni optuženi navodeći da je svjedok Š. A. dolazila kod njega na stan i pitala ga da li je silovao njenu sestru V. N., pa kada je on rekao da nije, ona ga je ošamarila.&nbsp;<br>
<br>
Iskaz svjedoka – oštećene, pored iskaza naprijed navedenog svjedoka, potvrdjen je i materijalnim dokazima, i to službenom zabilješkom – zapisnikom o uvidjaju Ku.br.1591/09, koji je sačinjen dana 03.04.2009. godine, kako&nbsp; u pogledu mjesta izvršenja krivičnog djela, tako i u pogledu&nbsp; materijalnih tragova koji su uvidjajem zatečeni i izuzeti, u kojem je konstatovano da je uvidjaj izvršen po ovlašćenju istražnog sudije i u prisustvu oštećene i njenih roditelja, u kući koja je vlasništvo R. Ž. i koja se nalazi u Podgorici ul. 18 jula br. …, a stan u kome je živjela oštećena kao podstanar, nalazi se na prvom spratu, dok je u dnevnoj sobi, sa kauča, krim. tehničar izuzeo tragove, radi daljeg vještačenja. Sadržina zapisnika o uvidjaju potvrdjena je i fotodokumentacijom koja je tom prilikom sačinjena, i u kojoj je prikazan izgled pomenute kuće i stana, kao i kauča sa koga su izuzeti tragovi, koji su kasnije bili predmet DNK vještačenja, koje je izvršeno od strane Uprave policije Forenzički centar Danilovgrad, izvještaj broj 1034/09, iz kojeg je utvrdjeno da je nakon dostavljanja isječka teget plave tkanine, na kome su jasno bile uočljive dvije mrlje, kao i referentnog DNK uzorka optuženog, utvrdjeno da je biološki materijal, koji je bio prisutan na pomenutom isječku tkanine, sperma i da potiče od optuženog R. M., što je sa sigurnošću utvrdjeno, a na osnovu statisktičke interpretacije, odosno učestalosti DNK profila muške komponente ovog biološkog traga, kako je to sudski vještak forenzičke genetike K.S., kao stručno lice ispred Forenzičkog centra, na glavnom pretresu objasnila.<br>
<br>
U vrijeme izvršenja predmetnog krivičnog djela, oštećena V. N. je bila maloljetna, a što je utvrdjeno iz izvoda iz matičnog registra rodjenih u kome je konstatovano da je oštećena rodjena 03.10.1992. godine, pa kako je djelo izvršeno u periodu izmedju 08. i 15. marta&nbsp; 2009. godine, ista je u to vrijeme imala 16 godina.<br>
<br>
Optuženi je kritičnom prilikom upotrijebio silu, kako bi savladao otpor oštećene, a radi izvršenja obljube nad istom, na način što je ulaskom u stan oštećene, zaključao ulazna vrata, kako bi onemogućio oštećenoj da isti napusti, nakon čega joj je prišao, uhvatio za obije ruke i povukao do obližnjeg kauča na koji ju je gurnuo, legao preko nje, za koje vrijeme je oštećena pokušavala da se odbrani od optuženog, gurajući ga od sebe rukama i nogama, pa je optuženi upotrebom fizičke sile uhvatio ruke oštećene i pritisnuo ih na njen stomak, nakon čega joj je drugom rukom skinuo donji dio pidžame i gaćice, i ako je oštećena i dalje pokušavala da se od istog odbrani nogama, gurajući ga od sebe, pa kada je oštećenoj ponestalo snage, svojim polnim organom prodro u polni organ oštećene, da bi nakon nekoliko minuta došlo do njegovog potupnog polnog zadovoljenja i izbacivanja sjemene tečnosti po tijelu oštećene i krevetu na kojem su se nalazili.<br>
<br>
Postupajući na naprijed opisan način optuženi je svjesno&nbsp; upotrebljavao silu kako bi prinudio na obljubu maloljetnu V. N. i tu obljubu želio da izvrši nad njom, što je na kraju i učinio, i pri tome bio svjestan da se maloljetna V. N. ozbiljno suprotsavlja vršenju snošaja, na način, što je optuženog rukama i nogama gurala od sebe i vrištala, da bi u jednom trenutku bila onemogućena da pruži svaki fizički otpor jer joj je optuženi jednom rukom držao njene obije ruke pritisnute na stomak, a drugom zatvorio usta, iz čega je optuženi i više nego očigledno mogao da zaključi da oštećena ne pristaje na obljubu, ali je to i htio, i pri tome bio svjestan da je oštećena maloljetna, što i ne spori, postupajući u konkretnom slučaju sa direktnim umišljajem, tako da su se u radnjama optuženog stekli svi bitni elementi bića krivičnog djela silovanje iz čl. 204 st. 3 u vezi st. 1 Krivičnog zakonika, za koje djelo ga je sud oglasio krivim.<br>
<br>
Optuženi je negirao izvršenje krivičnog djela koje mu se stavlja na teret, ali je njegova odbrana opovrgnuta provedenim dokazima, čija sadržina je naprijed iznešena. Osim toga iz odbrane optuženog proizilazi da u kući gdje je stanovala oštećena, nikada nije imao seksualni odnos sa osobom suprotnog pola, osim što se dešavalo da se prilikom tuširanja samozadovoljava – onaniše, pa ako je utvrđeno da biološki trag koji je pronađen u kući oštećene, jeste sperma i da potiče od optuženog, onda u ovom slučaju u tom biološkom tragu nebi bilo DNK profila ženske osobe. Biološki trag koji potiče od njegove sperme, nastao onanisanjem, kako je to opisao optuženi, se nije mogao prenijeti na mjestu gdje je isti pronadjen, obzirom da je i više nego logično da bi taj biološki trag voda sprala sa njegovog tijela.<br>
<br>
Kod ovako utvrdjenog činjeničnog stanja, suvišno je objašnjavati da li je do prenosa sperme optuženog, na pomenuti kauč, moglo doći preko njegove odjeće, kako to želi da prikaže odbrana.<br>
<br>
Imajući u vidu da je DNK vještačenje obavljeno u stručnoj ustanovi, Forenzičkom centru Danilovgrad, od strane stručnih lica koja su prošla adekvatnu obuku i imaju adekvatnu školsku spremu za ovu vrstu analiza i vještačenja, pri čemu je rukovodilac ove grupe magistar molekularne biologije, a lice koje je uradilo predmetnu analizu specijalista humane genetike, kako to proizilazi iz iskaza koji je kao stručno lice i stalni sudski vještak, pred sudom dala K. S., to je bez osnova predlog branioca optuženog da se izvrši novo DNK vještačenje od strane Instituta u Beogradu jer Forenzički centar nema iskustava za ovakvu vrstu vještačenja.<br>
<br>
Predlog da se izvrši dopunsko vještačenje, kako bi se utvrdilo da li biološki trag koji je pronadjen pripada oštećenoj, nije prihvaćen sa razloga što je iz provedenih dokaza evidentno da to može biti samo njen biološki trag. Osim toga optuženi je negirao da je u stanu gdje je stanovala oštećena imao seksualni odnos sa osobom suprotnog pola, pa je po mišljenju suda predlog odbrane suvišan i samo bi vodio odugovlačenju postupka.<br>
<br>
Sud nije prihvatio i predlog odbrane da se izvrši poligrafsko ispitivanje optuženog, jer se takva vrsta ispitivanja, shodno odredbama ZKP-a, ne može koristiti kao dokaz u postupku.<br>
<br>
Kako je iskaz svjedoka – oštećene, kome je sud poklonio punu vjeru, potvrdjen i materijalnim dokazima, a sud nije imao razloga da posumnja u psihičko stanje oštećene, odnosno da je ista, kako u prethodnom postupku, tako i na glavnom pretresu, objektivno i istinito predstavila predmetni dogadjaj, to sud nije prihvatio predlog odbrane da se izvrši neuropsihijatrijsko vještačenje oštećene, u smislu da li je ista sklona lažima.<br>
<br>
Sud je odbio predlog odbrane da se u svojstvu svjedoka sasluša R. D., a na okolnosti koje joj je saopštila maloljetna V. N., a sa razloga što saslušanje ovog svjedoka u bitnom nebi promijenilo utvrdjeno činjenično stanje, posebno što ista nije očevidac predmetnog dogadjaja. Imajući u vidu odbranu optuženog, da mu je ovaj svjedok kuma, po mišljenju suda&nbsp; njeno svjedočenje nebi bilo objektivno.<br>
<br>
Prilikom odluke o visini kazne koju će izreći optuženom, sud je cijenio sve okolnosti koje utiču da ista bude manja ili veća, pa je od olakšvajućih okolnosti na strani optuženog cijenio: njegove lične prilike, koje se ogledaju u tome da je lošeg imovnog stanja, sa zaposlenjem u taxi udruženju “PG”, dok je kao otežavajuće okolnosti cijenio: da je isti ranije osudjivan, što je utvrdjeno iz izvoda iz kaznene evidencije Uprave policije PJ Podgorica od 05.03.2010. godine, posebno činjenicu da je optuženi u krvnom srodstvu sa oštećenom (oštećena mu je sestra od ujaka), pa ga je osudio na kaznu zatvora u trajanju od šest godina, koja kazna je adekvatna težini krivičnog djela i optuženog kao izvršioca, i sa kojom će se u okviru opšte svrhe izricanja iste, propisane odredbom čl. 4 st. 2 KZ-a, postići i posebna svrha kažnjavanja, posebno da optuženi ubuduće ne vrši krivična djela.<br>
<br>
Odluka o troškovima donijeta je shodno odredbi čl. 199 i 202 ZKP-a, a isti se odnose na nagradu braniocu po službenoj dužnosti u predkrivičnom postupku, advokatu R.S., u iznosu od 125,00 € i&nbsp; nagradu vještaku K.S. u iznosu od 44,00 €, što ukupno iznosi 169 €, dok je paušal odredjen imajući u vidu složenost i dužinu trajanja postupka, kao i imovinske prilike optuženog, a što je isti dužan platiti u roku od 15 dana po pravosnažnosti presude, pod prijetnjom prinudnog izvršenja.<br>
<br>
Shodno odredbi čl. 212 ZKP-a, oštećena V. N. upućena je na gradjansku parnicu da u istoj ostvari svoj imovinsko pravni zahtjev, jer podaci koji su prikupljeni tokom krivičnog postupka, nisu pružali pouzdan osnov ni za potupno, ni za djelimično presudjenje, a njihovo pribavljanje bi vodilo znatnom odugovlačenju postupka,posebno što se maloljetna oštećena, a ni njena zakonska zasutpnica, nisu izjašnjavale u pogledu osnova i visine naknade štete.<br>
<br>
Na osnovu izloženog, a shodno odredbi čl. 364 ZKP-a, odlučeno je kao u izreci presude.<br>
<br>
<div style="text-align: center;">
	VIŠI SUD U PODGORICI<br>
	Dana, 04.07.2011. godine<br>
	<br>
	&nbsp;</div>
<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;PREDSJEDNIK VIJEĆA-SUDIJA<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp; Vesna Moštrokol, s.r<br>
<br>
<br>
<br>
<br>
PRAVNA POUKA:Protiv ove presude dozvoljena je žalba Apelacionom sudu Crne Gore u roku od 15 dana od dana prijema pismenog otpravka iste, a preko ovog suda.<br>
<br>
<br>
Tačnost otpravka ovjerava namještenik suda<br>
<br>
Anka Raković<br>
<br>
<br>
&nbsp;<br>
<br>
<br>
<br>

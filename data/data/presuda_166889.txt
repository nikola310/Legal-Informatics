<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:center;hyphenate:auto;font-family:Arial;font-size:12pt;}
.p2{margin-bottom:0.083333336in;text-align:center;hyphenate:auto;font-family:Arial;font-size:12pt;}
.p3{text-indent:0.5in;margin-left:4.0in;margin-bottom:0.083333336in;text-align:start;hyphenate:auto;font-family:Arial;font-size:12pt;}
.p4{text-indent:0.5in;text-align:justify;hyphenate:auto;font-family:Arial;font-size:12pt;}
.p5{text-indent:0.5in;margin-bottom:0.083333336in;text-align:justify;hyphenate:auto;font-family:Arial;font-size:12pt;}
.p6{text-align:center;hyphenate:auto;keep-with-next.within-page:always;font-family:Arial;font-size:12pt;}
.p7{text-align:start;hyphenate:auto;font-family:Times New Roman;font-size:12pt;}
.p8{text-align:start;hyphenate:auto;font-family:Arial;font-size:12pt;}
.p9{text-align:justify;hyphenate:auto;font-family:Arial;font-size:12pt;}
.p10{text-align:start;hyphenate:auto;keep-with-next.within-page:always;font-family:Arial;font-size:12pt;}
.p11{text-indent:0.5in;text-align:center;hyphenate:auto;keep-with-next.within-page:always;font-family:Arial;font-size:12pt;}
.s1{font-weight:bold;}
</style>
<meta content="rahmo.banda" name="author">
</head>
<body class="b1 b2">
<p class="p1">
<!--Image link to '0.jpg' can be here-->
</p>
<p class="p2">
<span class="s1">U IME CRNE GORE</span>
</p>
<p class="p3">
<span class="s1">K.br. 285/2012</span>
</p>
<p class="p4">
<span class="s1">OSNOVNI SUD U BIJELOM POLJU,</span><span> kao prvostepeni krivični, i to sudija Rahmo Banda, kao sudija pojedinac, uz učešće zapisničara Ljiljane Popović, u krivičnom predmetu protiv okrivljenog K.M.a iz Bijelog Polja, zbog krivičnog djela ugrožavanje javnog saobraćaja iz čl. 339. st. 1. KZ, po Optužnom predlogu ODT iz B.Polja Kt.br. 12/12 od 14.08.2012.godine, nakon održanog, usmenog, glavnog i javnog pretresa u prisustvu Savjetnika ODT iz Bijelog Polja Šćepanović Darinke, prema priloženom ovlašćenju, oštećenog B.I.a i okrivljenog K.M.a, a u odsustvu uredno obaviještene oštećene DŽ.V., donio je i javno objavio dana  21.09.2012.godine:</span>
</p>
<p class="p5"></p>
<p class="p6">
<span class="s1">P R E S U D U</span>
</p>
<p class="p7"></p>
<p class="p7"></p>
<p class="p4">
<span class="s1">Okrivljeni K.M.,</span><span> od oca M. i majke D. rodjene K., rodjen .....godine u Bijelom Polju, sa prebivalištem u mjestu rodjenja – Konatari, državljanin Crne Gore, pismen, završio Srednju školu, student - apsolvent, neoženjen, lošeg imovnog stanja, ne osudjivan.</span>
</p>
<p class="p4"></p>
<p class="p4"></p>
<p class="p1">
<span class="s1">K r i v   j e</span>
</p>
<p class="p4">
<span class="s1">Što  je :</span>
</p>
<p class="p4"></p>
<p class="p4">
<span>- dana 25.10.2011.godine oko 19,30 h, ne pridržavajući se saobraćajnih propisa, upravljao putničkim motornim vozilom marke ''VW Polo'' reg.oz. PG-AD-279, vlasništvo oštećene DŽ.V., gradskom saobraćajnicom iz pravca Kolovrata u pravcu Suvodola, te je dolaskom u Ul. Ljubiše Miodragovića u Prijepolju, ugrozio saobraćaj i time doveo u opasnost tijelo ljudi, na način što je protivno odredbi čl. 200 ZOBS-a na putevima, upravljao vozilom pod dejstvom alkohola pri koncentraciji od 2,16 promila akohola u krvi i protivno odredbi čl. 27. st. 1. istog Zakona, nije se vozilom kretao desnom stranom kolovoza u smjeru kretanja, već se zbog akoholisanosti kretao lijevom kolovoznom trakom, u saobraćajnoj situaciji kada je predstojalo mimoilaženje sa putničkim motornim vozilom marke '' VW Golf'' reg.oz. PP-006-ME, kojim je krećući se iz suprotnog pravca svojom kolovoznom trakom upravljao oštećeni B.I.o, zbog čega je došlo do čeonog sudara vozila, prednjim stranama u cijeloj širini, na kolovoznoj traci namijenjenoj za smjer kretanja vozila ''VW Golf'', usled čega je oštećeni B.I.o zadobio lake tjelesne povrede u vidu nagnječine u predjelu lijeve polovine grudnog koša i nagnječine u predjelu lijevog koljena, a na putničkom vozilu '' VW Golf'' prouzrokovao je imovinsku štetu, </span>
</p>
<p class="p4"></p>
<p class="p4">
<span>-čime je  izvršio krivično djelo ugrožavanje javnog saobraćaja iz čl. 339. st. 1. Krivičnog zakonika. </span>
</p>
<p class="p4"></p>
<p class="p4">
<span>-pa mu sud primjenom citiranih zakonskih propisa i čl. 2, 4,5,13,15,32,36,42,52,53, i 54 KZ, te čl. 226, 229, 239 i 374. ZKP-a. </span><span class="s1">i z r i č e :</span>
</p>
<p class="p4"></p>
<p class="p4"></p>
<p class="p6">
<span class="s1">USLOVNU OSUDU</span>
</p>
<p class="p7"></p>
<p class="p8"></p>
<p class="p4">
<span>Kojom mu utvrdjuje kaznu zatvora u trajanju od  30 dana /trideset dana/  i istovremeno odredjuje da se kazna neće izvršiti ukoliko okrivljeni u roku od 2. /dvije / godine, po pravosnažnosti presude,  ne izvrši neko  novo  krivično djelo.</span>
</p>
<p class="p4"></p>
<p class="p4">
<span>Obavezuje se okrivljeni da na ime paušala plati  ovom sudu iznos od 30,00 € ( trideset eura/,  kao i na ime troškova krivičnog postupka  iznos od 214,50 € / dvije stotine četrnaest eura i pedeset centi /, sve u roku od 15. dana po pravosnažnosti presude.</span>
</p>
<p class="p4"></p>
<p class="p9">
<span> 	Oštećeni B.I.o, radi ostvarivanja imovinsko pravnog zahtjeva, upućuje se na parnicu. </span>
</p>
<p class="p9"></p>
<p class="p6">
<span class="s1">O b r a z l o ž e nj e</span>
</p>
<p class="p4"></p>
<p class="p4">
<span>Optužnim predlogom ODT iz Bijelog Polja Kt.br.12/12 od 14.08.2012. godine, okrivljenom K.M.u iz Bijelog Polja, stavljeno je na teret izvršenje krivičnog djela ugrožavanje javnog saobraćaja iz čl. 339. st. 1. KZ. </span>
</p>
<p class="p4"></p>
<p class="p4">
<span>Glavni pretres je održan i zaključen u odsustvu uredno obaviješteće oštećene DŽ.V..</span>
</p>
<p class="p4"></p>
<p class="p4">
<span>Savjetnik ODT-a Šćepanović Darinka je istakla, da prije davanja završne riječi navodi, da je u Optužnom predlogu omaškom upisano čl. 75. st. 1. Krivičnog Zakonika, a treba da stoji ‘’čl. 74. Krivičnog Zakonika’’. U završnoj riječi je ostala pri podnijetom Optužnom predlogu i predložila da se okrivljeni oglasi krivim i osudi na kaznu po Zakonu, a da sud ima u vidu to, da okrivljeni nije osudjivan.</span>
</p>
<p class="p8"></p>
<p class="p9">
<span>	Oštećeni B.I.o u završnoj riječi je izjavio, da se pridružuje krivičnom gonjenju protiv okrivljenog i postavlja imovinsko - pravni zahtjev, koji će ostvarivati u parnici.</span>
</p>
<p class="p9"></p>
<p class="p4">
<span>Okrivljeni K.M. u svojoj odbrani na glavnom pretresu je naveo, da kritičnog dana se kretao PMV marke ‘’Polo’’ reg.oz. PG AD 279, njegovo  vlasništvo, a isto se vodilo na ime DŽ.V. i zna da je kritičnom prilikom išao iz pravca Kolovrata u pravcu Suvodola - Ul. Ljubiše Miodragović u Prijepolju. Tada sa njim u vozilu nije bilo nikog, a to je bilo u večernjim časovima oko 19,30 h. ne može se izjasniti kako je došlo do sudara njegovog auta i auta koje je vozio B.I.o iz Prijepolja. Tom prilikom je On zadobio tjelesne povrede a zna da je i B.I.o zadobio tjelesne povrede, i njegovo auto je bilo oštećeno a oštećeno je bilo i auto kojim je upravljao B.I.o. Istakao je da sve detalje vezano za ovu saob.nezgodu ne može objasniti, i kazao, da prije toga odnosno prije nego što je  počeo da upravlja sa svojim autom, sjedio je kod jednog prijatelja a nezgoda se dogodila odmah po počinjanju upravljanja vozilom. Zna da je kod tog prijatelja popio nekoliko piva. Žao mu je zbog nezgode koja se dogodila i zbog povreda koje je zadobio oštećeni a i on je sam kritičnom prilikom zadobio povrede i imao štetu na vozilu. U završnoj riječi je izjavio, da ostavlja sudu da odluči o njegovoj krivici i ukoliko nadje da je kriv, moli da ga što blaže kazni, a njegova krivica je jedino u tome što je popio nekoliko piva kao što je u svojoj odbrani kazao, i obećao sudu da neće više voziti u alkoholisanom stanju.</span>
</p>
<p class="p9"></p>
<p class="p4">
<span>Radi utvrdjivanja odlučnih činjenica i krivice okrivljenog sud je u dokaznom postupku u svojstvu svjedoka saslušao ošećenog B.I.a, na saglasni predlog stranaka pročitao zapisnik o uvidjaju saobraćajne nezgode Policijske uprave Prijepolje – SPI Prijepolje br. 149/11 od 25.10.2011.godine, izvršio uvid u dva izvještaja o ispitivanju da li ima alkohola u krvi Zavoda za javno zdravlje Užice, izdatih na ime okrivljenog K.M.a i oštećenog B.I.a, oba od 26.10.2011.godine, izvršio uvid u izvještaj Opšte bolnice u Prijepolju br. 985 od 11.07.2012.godine, pročitao nalaz i mišljenje vještaka – psihijatra dr. K.G.sa zapisnika Kt.br. 12/12 od 09.04.2012.godine, pročitao nalaz i mišljenje vještaka medicinske struke dr. S.M.a sa zapisnika Kt.br. 12/12 od 13.08.2012.godine, pročitao nalaz vještaka saobraćajne struke dipl.ing. Č.M.a od 19.05.2012.godine, izvršio uvid u fototehničku dokumentaciju sa skicom lica mjesta saobraćajne nezgode PPU Prijepolje – SPI Prijepolje KU.br. 149/11 od 25.10.2011.godine, pročitao dopis oštećene DŽ.V., koji je dostavljen ovom sudu 21.09.2012.godine i izvršio uvid u izvod iz KE na ime okrivljenog K.M.a, izdat od strane Uprave Policije PJ Bijelo Polje od 04.09.2012.godine, pa je cijeneći ove dokaze pojedinačno i u sveukupnosti dovodeći ih u vezi jedne sa drugima i u kontekstu sa navodima okrivljenog, shodno čl. 370. st. 3. ZKP-a, utvrdio činjenično stanje kao u izreci presude.</span>
</p>
<p class="p9"></p>
<p class="p4">
<span>Naime, odbranu okrivljenog u kojoj je istakao,  da kritičnog dana se kretao PMV marke Polo reg.oz.PG AD 279, njegovo vlasništvo a isto se vodilo na ime DŽ.V.. Da se kretao iz pravca Kolovrata u pravcu Suvodola - Ul. Ljubiše Miodragovića u Opštini Prijepolje. Tom prilikom u vozilu sa njim nije bilo nikoga a nezgoda se dogodila oko 19,30 h, i ne može se detaljno izjasniti kako je došlo do sudara njegovog vozila i vozila kojim je upravljao B.I.o iz Prijepolja. Tom prilikom zadobio je povrede, a zna da je i B. zadobio tjelesne povrede, i kod istog je išao u posjetu naglašavajući da sve detalje za ovu saob.nezgodu ne može objasniti. A prije nego što je počeo da upravlja vozilom sjedio je kod jednog prijatelja i popio nekoliko piva i žao mu je što je došlo do ove nezgode a oštećeno je njegovo auto i auto B.a. Sud je cijenio da takva odbrana a na način kako je iznešena nije usmjerena u cilju izbjegavanja sopstvene krivice, tj.okrivljeni je opisao konkretnu saobraćajnu situaciju kako je to on kritičnom prilikom doživio i vidio. </span>
</p>
<p class="p4"></p>
<p class="p4">
<span>Svjedok - oštećeni B.I.o je u bitnom naveo, da se kritičnom prilikom kretao iz pravca Suvodola svojim PMV marke Golf reg.oz.PP 006 ME, u pravcu Kolovrata Ulicom Ljubiše Miodragovića svojom desnom kol.trakom, a iz suprotnog pravca kretalo se PMV, i u jednom momentu naglo prešlo na njegovu kolovoznu traku. On nije mogao da reaguje jer je to vozilo naglo i iznenada skrenulo i u tom momentu nije znao šta se dogadja i tada je došlo do kontakta njegovog vozila i vozila iz suprotnog pravca. Sa njim u vozilu tom prilikom nije bio niko, a on se i nije kretao vozilom brzinom većom od 40 km/h. Tada je zadobio povrede i bio u Bolnici 3. dana i tada je vozač K.M. sa bratom dolazio kod njega u posjetu. Njegovo vozilo je oštećeno a misli da je i M. vozilo oštećeno, ističući da je M. dolazio kod njega i dogovorili se i obećao da mu naknadi štetu za auto i da je isplatio štetu nebi ga teretio. </span>
</p>
<p class="p4"></p>
<p class="p4">
<span>Sud je iskaz predhodnog svjedoka - oštećenog prihvatio kao realan, i kao takav neusmjeren na otežavanje krivice okrivljenom.</span>
</p>
<p class="p4"></p>
<p class="p4">
<span>Pored izloženog zapisnikom o uvidjaju saobraćajne nezgode Policijske uprave Prijepolje – SPI Prijepolje br. 149/11 od 25.10.2011.godine, dati su podaci o učesnicima nezgode, zatečeno stanje lica mjesta, (položaj vozila i tragova), pravac i smjer učesnika saobraćajne nezgode i podaci o nastalim posledicama u saobraćajnoj nezgodi. </span>
</p>
<p class="p4"></p>
<p class="p4">
<span>Iz izvještaja o ispitivanju da li ima alkohola u krvi Zavoda za javno zdravlje Užice, izdatih na ime okrivljenog K.M.a i oštećenog B.I.a, oba od 26.10.2011.godine, se utvrdjuje da kod K.M.a je rezultat 1,55 promile alkohola. A na ime B.I.a da je rezultat – nije nadjeno. </span>
</p>
<p class="p9"></p>
<p class="p4">
<span>Uvidom u fototehničku dokumentaciju sa skicom lica mjesta saobraćajne nezgode PPU Prijepolje – SPI Prijepolje KU.br. 149/11 od 25.10.2011.godine, bliže je prikazano lice mjesta saob.nezgode, koja se dogodila u mjestu Kolovrat – Prijepolje tj. širi i bliži izgled lica mjesta, medjusobni položaj vozila i tragova kao i vozila koja su učestvovala u nezgodi. </span>
</p>
<p class="p4"></p>
<p class="p4">
<span>U nalazu vještaka medicinske struke psihijatra dr. K.G.od 09.04.2012.godine koji je dat na zapisniku ODT u B.Polju se vidi, da je dat na osnovu rezultata hemijsko – toksikološkog ispitivanja Zavoda za javno zdravlje Užice i utvrdjeno, da je K.M.u krv za analizu izvadjena tog dana u 20,35 h, i da je nadjeno 1,55 promila alkohola u krvi. Da bi se dobila vrijednost alkohola u krvi u vrijeme saobraćajnog udesa izračunava se koliko je alkohola izlučeno od vremena udesa do vremena vadjenja krvi i nadjena vrijednost sa sabira sa vrijednošću navedenoj u analizi. Sve to se odnosi za slučaj da nakon udesa okrivljeni K.M. nije uzimao alkohol. Faktor eliminacije je konstanta koja iznosi najmanje 0,1, najviše 0,2 a u prosjeku 0,15 promila alkohola na sat. Izračunavanjem se dobija da je K.M. u vrijeme dešavanja saobraćajnog udesa u krvi imao najmanje 1,95, a najviše 2,36, a u prosjeku 2,16 promila akohola u krvi, što sve ukazuje da je vozač bio u stanju pravog pijanstva. U takvom stanju znatno su narušene sve psihičke i fizičke sposobnosti organizma, oštećeno je čulo vida u smislu pogrešne procjene dimenzija u pokretu i smanjenja širine vidnog polja i pojave duplih slika, produžava se vrijeme potrebno za reagovanje, oštećena je fina motorna kordinacija pokreta, svijest fluktuira. U psihičkom smislu osoba nije sposobna da pravilno rasudjuje na osnovu činjenica i slabo mari za posledice sopstvenog ponašanja. Vozač u pijanom stanju sa gore navedenim koncentracijama alkohola u krvi nije bio sposoban za bezbjednu vožnju. </span>
</p>
<p class="p4"></p>
<p class="p4">
<span>A iz nalaza i mišljenja vještaka med.struke dr. S.M.a, koji je dat u predmetu Kt.br. 12/12 od 13.08.2012.godine, se vidi, da je od medicinske dokumentacije za oštećenog B.I.a u spisima predmeta dostavljen ljekarski izvještaj iz Opšte Bolnice u Prijepolju br. 985 od 11.07.2012.godine. U navedenom ljekarskom izvještaju se navodi da je u Urgentnoj službi Opšte Bolnice u Prijepolju zbog povreda zadobijenih u saobraćajnoj nezgodi pregledan B.I.o i u protokolu urgentne službe zaveden pod brojem 376., i u kojem je navedeno da je nakon kliničkog pregleda utvrdjeno da je zadobio povrede u vidu nagnječine u predjelu lijeve polovine grudnog koša i nagnječine u predjelu lijevog koljena ( ne postoji bliži opis navedenih povreda). A te povrede kako pojedinačno tako i zbirno spadaju u laku tjelesnu povredu i mogle su nastati u saobraćajnoj nezgodi. </span>
</p>
<p class="p4"></p>
<p class="p4">
<span>Nalazom i mišljenjem vještaka saob.struke dipl.ing. Č.M.a od 19.05.2012.godine, su dati, osnovni podaci o mjestu i vremenu nezgode, učesnicima nezgode, podaci o putu i vremenu, podaci o licima, subjektivni pokazatelji, tragovi nezgode i podaci o vozilima, mjesto i način nezgode, brzina kretanja vozila, vremensko prostorna analiza,  </span><span class="s1">te mišljenja</span><span>, - da noću za vrijeme osvijetljenosti svjetlima ulične rasvjete, u uslovima suvog asfaltnog kolovoza, na gradskoj saobraćajnici, gdje je saobraćajnica prava i pregledna,u  uslovima ograničene brzine kretanja vozila saobraćajnim znakom na 50 Km/h, i po kolovozu obilježene središne uzdužne isprekidane linije, u saobraćajnoj situaciji pred predstojeće mimoilaženje putničkog vozila Polo, sa putničkim vozilom Golf, koje je dolazilo iz suprotnog smjera, pri kretanju putničkog vozila Polo putanjom lijevom kolovoznom trakom i pri kretanju putničkog vozila Golf, putanjom svojom desnom kolovoznom trakom, došlo je do čeonog sudara putničkih vozila Polo i Golf, prednjim stranama u cijeloj širini, na kolovoznoj traci namijenjenoj za smjer kretanja putničkog vozila Golf, u zoni na udaljenosti od 0,35 do 1,75 m, od središne uzdužne linije. Neodržavanjem upravljivosti putničkim vozilom Polo putanjom desnom kolovoznom trakom vozač putničkog vozila Polo učinio je propust vezan za nastanak opasne saobraćajne situacije i nastanak ove nezgode. U datim uslovima i opisanoj saobraćajnoj situaciji vozač putničkog vozila Golf upravljao je vozilom putanjom svojom desnom kolovoznom trakom, na udaljenosti oko 0,35 m, od središne uzdužne linije i 1,15 m, od desne ivice kolovoza, dozvoljenom brzinom, a na pojavu putničkog vozila Polo na svojoj kolovoznoj traci, nije preduzeo ni bočno izmicanje vozila Golf u desno ni intenzivno kočenje, čime je učinio propuste vezane za doprinos nastanku ove nezgode i doprinos težini posledica nezgode. Inače nalaze predhodnih vještaka sud je cijenio kao objektivno i stručno date i istim nije prigovoreno. </span>
</p>
<p class="p4"></p>
<p class="p4">
<span>Dakle, u konkretnom slučaju okrivljeni se nije pridržavao saobraćajnih propisa jer je upravljao PMV marke ''VW Polo'' reg.oz.PG AD 279, gradskom saobraćajnicom iz pravca Kolovrata u pravcu Suvodola i dolaskom u Ul. Ljubiše Miodragovića, Opština Prijepolje, ugrozio saobraćaj i time doveo u opasnost tijelo ljudi, što je protivno odredbama čl. 200 ZOBS-a na putevima, kojim je propisano: - vozač ne smije da upravlja vozilom u saobraćaju na putu niti da počne da upravlja vozilom ako je pod dejstvom alkohola. A da je pod dejstvom alkohola lice za koje se analizom krvi i urina ili drugom metodom mjerenja utvrdi sadržina alkohola. A takodje protivno čl. 27. st. 1. istog Zakona, kojim je propisano: - vozilo se kreće desnom stranom kolovoza u smjeru kretanja. Što jasno proizilazi iz svega izloženog da je okrivljeni počinio krivično djelo na način kako je to predstavljeno optužnim aktom tužioca, a što je za posledicu imalo nastupanje lakih tjelesnih povreda kod oštećenog B.I.a, bliže opisanih u izreci presude, a na vozilima je nastupila materijalna šteta. Po nalaženju ovog suda alkoholisanost okrivljenog K.M.a je u direktno uzročnoj vezi sa nastalom posledicom – saobraćajnom nezgodom jer je alkoholisanost uticala na psihofizičke mogućnosti, tako da isti nije bio sposoban za bezbjednu vožnju, na koji način je okrivljeni u odnosu na osnovno krivično djelo ugrožavanje saobraćaja postupao sa eventualnim umišljajem jer je bio svjestan da upravljajući vozilom u alkoholisanom stanju može ugroziti saobraćaj i dovesti u opasnost živote ljudi, pa je i pored svijesti o tome upravljao vozilom što znači da je pristao na nastupanje zabranjene posledice, a u odnosu na nastupanje lakih tjelesnih povreda kod oštećenog, okrivljeni je postupao s nehatom jer je bio svjestan da takvom vožnjom može doći do povredjivanja ljudi ali je olako držao da takva posledica neće nastupiti. </span>
</p>
<p class="p4"></p>
<p class="p4">
<span>Za konkretno krivično djelo u Krivičnom Zakoniku, propisano je da će se učinilac kazniti zatvorom do tri godine.</span>
</p>
<p class="p4"></p>
<p class="p4">
<span>Prilikom odlučivanja o vrsti i visini kazne sud je cijenio sve okolnosti iz čl. 42. KZ, koje utiču da kazna bude veća ili manja, pa je na strani okrivljenog našao olakšavajuće okolnosti, da se radi o relativno mladjem licu, student – apsolvent, koji je izrazio žaljenje zbog saobraćajne nezgode koja se dogodila, kao i njegovu raniju neosudjivanost, dok posebno otežavajućih okolnosti nije našao. Imajući u vidu predhodno utvrdjene olakšavajuće okolnosti u odsustvu otežavajućih, Sud je okrivljenom za predmetno krivično djelo utvrdio kaznu zatvora u trajanju od 30.(trideset) dana i istovremeno odredio da se ista neće izvršiti pod uslovom da okrivljeni u roku od 2. /dvije/ godine, po pravosnažnosti presude, ne izvrši neko novo krivično djelo. Sud je stanovišta da će se u konkretnom slučaju  i samim upozorenjem uz prijetnju kazne ( uslovnom osudom ) na duži rok provjeravanja, dovoljno uticati na okrivljenog da više ne vrši krivična djela odnosno da će se postići svrha izricanja uslovne osude iz čl. 52. u vezi čl. 4. st. 2. Krivičnog Zakonika.</span>
</p>
<p class="p4"></p>
<p class="p4">
<span>Ovaj sud nije prihvatio predlog ODT u B.Polju da se okrivljenom K.M.u izrekne mjera zabrane upravljanja motornim vozilom, a ovo imajući u vidu da je izricanje te mjere fakultativno, a po ocjeni ovog suda i nije cjelishodno izreći ovu mjeru u konkretnom slučaju, imajući u vidu da okrivljeni do sada nije vršio krivična djela, i izrazio žaljenje zbog saobraćajne nezgode koja se dogodila, te dao obećanje da više neće upravljati vozilom u alkoholisanom stanju.</span>
</p>
<p class="p4"></p>
<p class="p4">
<span>Kako je okrivljeni oglašen krivim, to ga je sud obavezao na plaćanje troškova krivičnog postupka u iznosu od 214,50 €, a koji troškovi se odnose na ime naknade vještacima medicinske i saobraćajne struke za izvršena vještačenja tokom postupka, shodno čl. 229. ZKP-a, dok je paušal odmjeren s obzirom na trajanje i složenost krivičnog postupka kao i imovinske prilike okrivljenog u smislu čl. 226. ZKP-a.</span>
</p>
<p class="p4"></p>
<p class="p4">
<span>Oštećeni B.I.o, radi ostvarivanja imovinsko pravnog zahtjeva, upućuje se na parnicu, shodno čl. 239.ZKP-a.</span>
</p>
<p class="p4"></p>
<p class="p4">
<span> Sa iznijetog odlučeno je kao u izreci presude, shodno čl. 374. ZKP-a.</span>
</p>
<p class="p4"></p>
<p class="p10"></p>
<p class="p6">
<span class="s1">OSNOVNI SUD U BIJELOM POLJU</span>
</p>
<p class="p11">
<span class="s1">Dana: 21.09.2012. godine</span>
</p>
<p class="p9">
<span class="s1"> Zapisničar,							              S u d i j a,</span>
</p>
<p class="p9">
<span class="s1">Ljiljana Popović s.r.    	                                                    Rahmo Banda s.r.</span>
</p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p7"></p>


</body>
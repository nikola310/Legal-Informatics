<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 0.625in 1.0in 1.25in;}
.p1{text-align:center;hyphenate:auto;font-family:Arial;font-size:12pt;}
.p2{margin-bottom:0.083333336in;text-align:center;hyphenate:auto;font-family:Arial;font-size:12pt;}
.p3{text-indent:0.5in;margin-left:4.0in;text-align:start;hyphenate:auto;font-family:Arial;font-size:12pt;}
.p4{text-align:start;hyphenate:auto;font-family:Arial;font-size:12pt;}
.p5{text-indent:0.5in;text-align:justify;hyphenate:auto;font-family:Arial;font-size:12pt;}
.p6{text-align:justify;hyphenate:auto;font-family:Arial;font-size:12pt;}
.p7{text-align:center;hyphenate:auto;keep-with-next.within-page:always;font-family:Arial;font-size:12pt;}
.p8{text-indent:0.5in;text-align:start;hyphenate:auto;font-family:Arial;font-size:12pt;}
.p9{text-indent:0.375in;text-align:justify;hyphenate:auto;font-family:Arial;font-size:12pt;}
.p10{text-indent:0.41666666in;text-align:justify;hyphenate:auto;font-family:Arial;font-size:12pt;}
.p11{text-indent:0.25in;text-align:justify;hyphenate:auto;font-family:Arial;font-size:12pt;}
.p12{text-indent:0.5in;text-align:center;hyphenate:auto;keep-with-next.within-page:always;font-family:Arial;font-size:12pt;}
.p13{text-align:start;hyphenate:auto;font-family:Times New Roman;font-size:12pt;}
.s1{font-weight:bold;}
</style>
<meta content="rahmo.banda" name="author">
</head>
<body class="b1 b2">
<p class="p1">
<!--Image link to '0.jpg' can be here-->
</p>
<p class="p2">
<span class="s1">U IME CRNE GORE</span>
</p>
<p class="p3">
<span class="s1">K.br. 22/2012</span>
</p>
<p class="p4"></p>
<p class="p5">
<span class="s1">OSNOVNI SUD U BIJELOM POLJU,</span><span> kao prvostepeni krivični, i to sudija Rahmo Banda kao sudija pojedinac, uz učešće namještenika suda Popović Ljiljane kao zapisničara, u krivičnom predmetu protiv okrivljenih P.S., K.D.a i D.E.a, svi iz Bijelog Polja, da su kao saizvršioci izvršili krivično djelo laka tjelesna povreda iz čl. 152. st. 2. u vezi st. 1. Krivičnog Zakonika, po Optužnom predlogu ODT iz B.Polja  Kt.br. 435/11-2 od 29.12.2011.godine, nakon održanog, usmenog, glavnog i javnog pretresa u prisustvu Zamjenika ODT iz Bijelog Polja Smolović Slavenka, okrivljenih P.S., K.D.a i D.E.a, branioca svih okrivljenih D.K.a adv. iz Bijelog Polja i oštećenog R.V.a, donio je i javno objavio dana  12.06.2012. godine,</span>
</p>
<p class="p6"></p>
<p class="p7">
<span class="s1">P R E S U D U</span>
</p>
<p class="p5"></p>
<p class="p5">
<span class="s1">Okrivljeni P.S.A,</span><span> od oca M. i majke D. rodjene R., rodjen .....godine u Bijelom Polju, živi u mjesto rodjenja – O., državljanin Crne Gore, pismen, završio Srednju Školu, neoženjen, srednjeg imovnog stanja, osudjivan. </span>
</p>
<p class="p5"></p>
<p class="p5">
<span class="s1">Okrivljeni K.D.O, </span><span>od oca V. i majke C. rodjene R.ć, rodjen ....godine u Bijelom Polju, živi u mjestu rodjenja – N., državljanin Crne Gore, pismen, završio Srednju Školu, oženjen, otac troje maloljetne djece, srednjeg imovnog stanja, osudjivan. </span>
</p>
<p class="p8"></p>
<p class="p5">
<span class="s1">Okrivljeni D.E., </span><span>od oca J. i majke S. rodjene Dj.rodjen ....godine u Bijelom Polju, živi u mjestu rodjenja – Rakonje, državljanin Crne Gore, pismen, završio Srednju Školu, neoženjen, srednjeg imovnog stanja, osudjivan. </span>
</p>
<p class="p4"></p>
<p class="p1">
<span class="s1">K r i v i   s u</span>
</p>
<p class="p5"></p>
<p class="p5">
<span class="s1">Što  su:</span>
</p>
<p class="p5"></p>
<p class="p5">
<span>- dana 21.08.2011.godine oko 02,00 h, u Ul. S. u Bijelom Polju, ispred Ugostiteljskog objekta '' S.a'', lako tjelesno povrijedili oštećenog R.V.a, na način što su ga pesnicama izudarali u predjelu glave, od kojih udaraca je oštećeni pao na asfaltnu podlogu, a zatim ga nogama obuvenim u obuću sa tvrdim djonom, koja sredstva su podobna da tijelo teško povrijede ili zdravlje teško naruše, izudarali u predjelu tijela, kojom prilikom je oštećeni od udaraca i pada zadobio povrede u vidu : - krvnog podliva oba očna kapka desnog oka sa krvnim podlivima u vežnjačama oba oka, krvnog podliva lijeve ušne školjke, krvnog podliva na zadnjoj strani desne podlaktice veličine 4 x 3 cm, krvnih podliva na zadnjoj strani lijeve podlaktice, krvnog podliva na prednjoj strani desne potkoljenice veličine 5 x 2 cm, oguljotina kože u vidu kruste na zadnjoj strani lijeve potkoljenice, jedna veličine 1 x 1 cm, a druga 1 x 0,5 cm, i modrice na unutrašnjoj strani lijevog skočnog zbloba, </span>
</p>
<p class="p5"></p>
<p class="p5">
<span>- čime su kao saizvršioci izvršili krivično djelo laka tjelesna povreda iz čl. 152. st. 1. Krivičnog Zakonika. </span>
</p>
<p class="p5"></p>
<p class="p5">
<span>-pa ih sud primjenom citiranog zakonskog propisa i čl.2, 4, 5, 13, 15, 23, 32, 39, 42. Krivičnog zakonika  kao i čl. 226, 229, 239 i 374. ZKP-a, </span>
</p>
<p class="p5">
<span> </span>
</p>
<p class="p1">
<span class="s1">O S U DJ U J E</span>
</p>
<p class="p1"></p>
<p class="p6">
<span>	Na novčanu kaznu u iznosu od po 1.300,00 € ( hiljadu i tri stotine eura),  koju kaznu su okrivljeni dužni platiti ovom sudu u roku od 3 / tri / mjeseca po pravosnažnosti presude, ako osudjeni ne plate novčanu kaznu u odredjenom roku, sud će je zamijeniti  tako što će se za svakih započetih 25,00 € ( dvadeset pet eura), odrediti jedan dan zatvora, a ako osudjeni isplate samo dio novčane kazne ostatak će se srazmjerno pretvoriti u zatvor, a ukoliko osudjeni isplate i ostatak novčane kazne izvršenje zatvora će se obustaviti. </span>
</p>
<p class="p5"></p>
<p class="p5">
<span>Obavezuju se okrivljeni da ovom sudu na ime paušala plate iznose od po 60,00 € ( šezdeset eura), kao i na ime troškova krivičnog postupka solidarno iznos od  55,00 € ( pedeset pet eura ), sve u roku od 15 dana po pravosnažnosti presude.</span>
</p>
<p class="p5"></p>
<p class="p5">
<span>Oštećeni R.V., radi ostvarivanja imovinsko pravnog zahtjeva upućuje se na parnicu.</span>
</p>
<p class="p1">
<span class="s1">O b r a z l o ž e nj e</span>
</p>
<p class="p1"></p>
<p class="p6">
<span class="s1">	</span><span>Optužnim predlogom Osnovnog državnog tužilaštva iz B.Polja Kt.br. 435/11-2 od 29.12.2011.godine, okrivljenim P.S.i, K.D.u i D.E.u svi iz Bijelog Polja, je stavljeno na teret da su kao saizvršioci izvršili  krivično djelo laka tjelesna povreda iz čl. 152. st. 2. u vezi st. 1. Krivičnog Zakonika.</span>
</p>
<p class="p6"></p>
<p class="p5">
<span>Zamjenik ODT-a Smolović Slavenko u završnoj riječi je izjavio, da ostaje u cjelosti pri podnijetom Optužnom predlogu jer je izvedenim dokazima tokom postupka činjenično stanje iz dispozitiva optužnog predloga u podpunosti dokazano pa samim tim i utvrdjeno  da su okrivljeni kao saizvršioci izvršili krivično djelo koje im je stavljeno na teret optužnim predlogom. Predložio je sudu da okrivljene oglasi krivim i da ih osudi na kazne zatvora.</span>
</p>
<p class="p4"></p>
<p class="p5">
<span>Oštećeni R.V. u završnoj riječi je izjavio, da se pridružuje krivičnom gonjenju protiv okrivljenih i postavlja imovinsko pravni zahtjev koji će ostvarivati u parnici.</span>
</p>
<p class="p5"></p>
<p class="p5">
<span>Okrivljeni P.S.a, ne priznaje izvršenje krivičnog djela ni krivicu pa je u svojoj odbrani tokom postupka naveo, da je vlasnik ‘’ S.a’’ Kluba koji se nalazi u prizemnom dijelu Hotela ‘’ Bijela Rada’’. A da je u noći 20/21.08.2011.godine nalazio se u Klubu sa društvom R.D., S.R.i S.I.. Istakao je, da je više puta izlazio i ulazio u lokal a sve zbog nabavke pića i ostalih potreba u lokalu. A negdje oko 0,2 h, pošao je do recepcije Hotela i sjedio je na recepciji pokušavajući da popravi računar na kojem je bio povezan video nadzor objekta. Nakon nekih 5 – 10 minuta kada se vraćao u Klub, ispred Kluba je zatekao više lica koja su se medjusobno gurala a čula se vriska i galama. On je prišao i na ulici zatekao jednog momka kojeg podiže R.D.i koji govori ‘’ nemojte ga’’. On je prišao do njih dvojice i zajedno sa D. su poveli tog momka do gradske Apoteke. Taj momak je pokušao da se vrati u lokal, ali mu D. nije dozvoljavao. Kad se vratio ka Lokalu primijetio je S.R.a koji je mahao rukama prema izvjesnom Č.M.. On je pokušao da smiri situaciju, ugurao ih u lokal i zatvorio vrata lokala. Tada su došli službenici policije i on je rekao da D. smanji muziku, kako bi završili sa radom lokala. Istakao je i to da kada je pritrčao na mjesto gdje je bila gužva, primijetio je ljude iz obezbjedjenja R.Ž.a i B.V.a, ali nije vidio ko je udario tog momka koji je ležao na ulici i za kojeg je kasnije saznao da je R.V.. Odgovorno tvrdi da nije udarao R.a, a nakon što je saznao da je povrijedjen otišao je zajedno sa R.D. do Hitne pomoći u B.Polju i sa istim su razgovarali. </span>
</p>
<p class="p5"></p>
<p class="p5">
<span>Okrivljeni K.D.o, ne priznaje izvršenje krivičnog djela ni krivicu pa je u svojoj odbrani tokom postupka naveo, da u noći 20/21.08.2011.godine pošao je u S.a Klubu sa namjerom da uzme neke svoje majice koje su se nalazile od ranije tu, iz razloga što se sjutradan spremao sa porodicom da podje na more. Istakao je, da svakog drugog vikenda u pomenutom Klubu radi na obezbjedjenju, a tog vikenda nije radio već je pošao tamo iz razloga kako je predhodno kazao. Ne sjeća se koje je bilo vrijeme kada je u jednom trenutku nastala opšta pometnja u lokalu ispred šanka, a on je stajao po sredini lokala, a bile su dvije grupe koje su se nešto sukobile, gurali se i vikali su povišenim tonom. A jedno njemu nepoznato lice vidio je kad kreće fizički da nasrne na Č.M.a kojeg od ranije poznaje. On je reagovao na taj način što je spriječio da to lice ne povrijedi Č.a uz napomenu da osim Č.a nikog nije poznavao od tih lica iz obje grupe. A sjeća se samo da su lica bila mladje životne dobi oko 20 godina. Odgovorno tvrdi da R.V.a kritične večeri nije udarao i nije mu jasno kako je uopšte R. mogao da kaže da ga je udarao. Takodje je napomenuo, da tih trenutaka nije izlazio iz Kluba, a da je tako sve bilo mogu posvjedočiti i potvrditi R.Ž.o, B.V. i R.D.. </span>
</p>
<p class="p6"></p>
<p class="p5">
<span>Okrivljeni D.E., ne priznaje izvršenje krivičnog djela ni krivicu pa je u svojoj odbrani tokom postupka naveo, da je zaposlen kao šanker u Klubu S.a koji se nalazi u prizemnom dijelu Hotela ‘’ Bijela Rada’’. A noći 20/21.08.2011.godine dok se nalazio iza šanka i izdavao piće konobarima, nepoznati momak mu je ušao u šank. On je pokušao da mu skrene pažnju da izadje iz šanka, jer nepoznatim licima nije dozvoljeno da ulaze u šank a vidio je da to lice maše rukama tj.da pokušava da udari njemu nepoznato lice koje se nalazilo sa druge strane šanka. On je istog uhvatio za ruke izgurao ga iz šanka i predao ga obezbedjenju S.a Kluba. A nakon toga se vratio u šank i više ništa nije vidio šta se dogadjalo. Kada je stala muzika čuo je neku galamu ispred kluba a šta se ispred dešavalo nije mu poznato. Odgovorno tvrdi da kritične večeri nije udarao R.V.a. </span>
</p>
<p class="p5"></p>
<p class="p5">
<span>Branilac svih okrivljenih D.K. adv. iz B.Polja u završnoj riječi je izmedju ostalog kazao, da navodi optužbe da su okrivljeni kritične prilike povrijedili oštećenog nijesu potvrdjeni nijednim izvedenim dokazom, pa ni iskazom oštećenog, da je medicinska dokumentacija manjkava i isfabrikovana na osnovu koje je došlo do optuženja okrivljenih, da u sudskoj praksi ne postoji ovakvo optuženje da se kao saizvršioci optužuju neka lica za nanošenje lake tjelesne povrede i konačno predložio da sud oslobodi okrivljene od optužbe.</span>
</p>
<p class="p5"></p>
<p class="p5">
<span>Okrivljeni P.S.a, K.D.o i D.E. su prihvatili završnu riječ svog branioca. </span>
</p>
<p class="p4"></p>
<p class="p5">
<span>Sud je radi utvrdjivanja odlučnih činjenica i krivice okrivljenih  u dokaznom postupku u svojstvu svjedoka saslušao oštećenog R.V.a, saslušao svjedoke R. D.a, B.V.a, D.M.a, Č.M.a, R.Ž.a, M.D.a i J.T.a, saslušao vještaka medicinske struke dr. S.M.a, na saglasni predlog stranaka pročitao zapisnik o prepoznavanju lica Uprave Policije PJ Bijelo Polje od 16.09.2011.godine, izvršio uvid u medicinsku dokumentaciju izdatu na ime oštećenog R.V.a, pročitao nalaz i mišljenje vještaka medicinske struke dr. S.M.a sa zapisnika ODT-a u B.Polju od 22.12.2011.godine, izvršio uvid u izvode iz KE na ime okrivljenih P.S., K.D.a i D.E.a, izdati od strane Uprave Policije PJ Bijelo Polje od 23.01.2012.godine.</span>
</p>
<p class="p9"></p>
<p class="p9">
<span>Cijeneći izvedene dokaze pojedinačno i u medjusobnoj vezi, pa ih dovodeći u vezi sa odbranama okrivljenih shodno čl. 370. st. 3.ZKP-a, sud je utvrdio činjenično stanje kao u izreci presude. </span>
</p>
<p class="p9"></p>
<p class="p9">
<span>Naime, sud je sa posebnom pažnjom cijenio odbrane okrivljenih koji u podpunosti negiraju izvršenje krivičnog djela i krivicu, navodeći i to P.S.a, da je kritične noći u S.a Klubu čiji je vlasnik, bio sa društvom R.D., S.R.i S.I. i da je više puta izlazio i ulazio iz lokala zbog nabavke pića i ostalog, da je negdje oko 02 h, pošao do recepcije Hotela pokušavajući da popravi računar na kojem je povezan video nadzor objekta. Nakon 5 – 10 minuta, kada se vraćao u Klub ispred Kluba je zatekao više lica koja su se medjusobno gurala, čula se vriska i galama. On je prišao i na ulici zatekao jednog momka kojeg podiže R.D.i govori '' nemojte ga''. Te ga je on zajedno sa D. poveo do gradske Apoteke, a taj momak je pokušao da se vrati u Klub, ali mu D. nije dozvolio. Ističući posebno, da kad je pritrčao na mjesto gdje je bila gužva primijetio je ljude iz obezbjedjenja R.Ž.a i B.V.a, ali nije vidio ko je udarao tog momka koji je ležao na ulici, za kojeg je kasnije saznao da se zove R.V. tvrdeći da on nije udarao R.a. A K.D.o je istakao, da je kritične noći pošao u S.a Klub sa namjerom da uzme neke svoje majice koje su se tu nalazile od ranije. A inače svakog drugog vikenda u tom Klubu radi na obezbjedjenju. A tog vikenda nije radio. U jednom momentu nastala je opšta pometnja u Lokalu ispred šanka i dvije grupe momaka su se nešto sukobile i gurali se, a on je stajao po sredini lokala i primijetio je da jedno nepoznato lice nasrće na Č.M.a kojeg poznaje. Te je reagovao na način što je spriječio da to lice ne povrijedi Č.a i ustvrdio da R.V.a kritične večeri nije udarao uz naglašavanje da tih trenutaka nije izlazio iz Kluba i da njegove navode mogu posvjedočiti R.Ž.o, B.V. i R.D.. A D.E. je istakao, da radi u S.a Klubu kao šanker i kritične noći dok se nalazio iza šanka i izdavao piće konobarima neki nepoznati momak je ušao u šank i kad je on pokušao da mu skrene pažnju da izadje iz šanka isti je pokušao da ga udari, a on ga je uhvatio za ruke, izgurao ga iz šanka i predao ga obezbedjenju S.a Kluba i vratio se u šank. Kasnije kad je prestala muzika, čuo je neku galamu ispred Kluba, a šta se ispred dešavalo njemu nije poznato tvrdeći da kritične večeri nije udarao R.V.a. Pa ovakve odbrane nije prihvatio, jer su po ocjeni ovog suda usmjerene u cilju izbjegavanja sopstvenih krivica. </span>
</p>
<p class="p9"></p>
<p class="p9">
<span>Pored toga takve odbrane su opovrgnute izvedenim dokazima. Tako se iz iskaza svjedoka – oštećenog R.V.a utvrdjuje, da se kritične noći nalazio u Klubu S.a kao gost u društvu sa Č.M.em i D.M.om. A negdje oko 02 h, primijetio je J.T.a kojeg poznaje da žučno raspravlja sa nekim licima i nakon par minuta su se razdvojili. Odmah nakon toga dva momka koji rade na obezbjedjenju ugurali su J.a u šank i nakon kraće rasprave hvataju ga rukama za vrat, savijaju mu glavu ka podu, u čemu im pomaže i šanker D.E.. Tada on prilazi njima i govori da će on J.a izvesti napolje. A njemu odmah prilazi K.D.o i udara ga stisnutom šakom u predjelu glave a nakon toga K.u se pridružio i D.E., i on mu zatvorenom šakom zadaje udarce u predjelu glave. A zatim se pridružuje jedno lice za koje kasnije saznaje da se zove S.R., koji zamahuje da ga udari ali nije siguran da li ga je udario. Tada on bježi u prostoriju koja se nalazi u holu i tu ostaje dok se situacija smirila. A potom se vraća u S.a Klub kako bi vidio društvo da bi napustili Klub. Prilikom izlaska njemu prilaze P.S.a, K.D.o i D.E.  i još neka lica koja nije uspio da vidi, jer je nastojao da izbjegne udarce i svi ga stisnutim šakama udaraju u predjelu glave i tijela. Te on bježi na ulicu a K., P. i D. nastavljaju da ga udaraju stisnutim šakama od kojih udaraca je pao na ulicu i oni nastavljaju da ga udaraju nogama obuvenim u obuću. Nakon pada dok je ležao na ulici R.D.je pokušao da ga zaštiti tijelom postavljajući se izmedju njega i lica koja su ga udarali i pomogao mu da ustane, nakon čega odlazi u Hitnu službu radi ukazivanja ljekarske pomoći.</span>
</p>
<p class="p9"></p>
<p class="p9">
<span>Iskaz oštećenog sud je prihvatio jer je uvjerljiv i isti je potvrdjen iskazom svjedoka Č.M.a u pogledu odlučnih činjenica, da je kritične noći bio u S.a Klubu sa R.V.om i D.M.om. Da je oko 02 h, došlo do gužve u lokalu, kada je primijetio da J.T.a neki momci guraju u šank potom ga dvojica koji rade u obezbjedjenju pokušavaju izvući iz šanka. Tada R.V. u namjeri da im pomogne govori '' ja znam ovog momka, ja ću ga izvesti napolje, nemoj da ga udarate''. Kada je to izgovorio na njega je skočio šanker D.E. i jedan momak za koga je saznao kasnije da se preziva S. i još dvojica momaka koje nije poznavao i počeli su da udaraju V.a pesnicama u predjelu glave i tijela. Tada B. i R. koji su bili u obezbjedjenju lokala pokušali su da smire situaciju i njega ( svjedoka ) izgurali iz lokala van, a R.V. ostao unutra i nakon kratkog vremena je izašao ispred lokala i neko ga je udario i on je pao na asfalt ispred lokala. Kada je V. pao prišli su mu 4 -5 lica i od njih je prepoznao D.E.a i P.S.u, a ovi ostali su mu bili okrenuti ledjima i nije mogao da ih vidi i udarali su V.a u predjelu glave i tijela nogama a zatim i stisnutim šakama. Dok je ležao na asfaltu i dok su ga udarali pritrčao je D. R. i svojim tijelom pokušao da zaštiti V.a i u jednom momentu ga podigao. Nakon toga on je sa V.om pošao do Bolnice, gdje je V.u ukazana ljekarska pomoć.</span>
</p>
<p class="p9"></p>
<p class="p9">
<span>Sud je predhodni iskaz u podpunosti prihvatio jer je isti jasan i odredjen i ničim doveden u sumnju a i potvrdjen je iskazom svjedoka R. D.a u pogledu bitnih činjenica, da je kritične večeri oko 02 h, u S.a Klubu, prvo došlo do svadje i do kratke rasprave ispred šanka izmedju lica J.a i M.a, te je on prišao da smiri situaciju, nakon čega je on J.a izveo do prvih vrata lokala. A zatim je nastala opšta gužva i čupetanje kada su R.V. i Č.M.e njemu govorili  ''nemoj ga izvoditi, on je naš'', misleći na J.a. Medjutim, on je uspio da J.a izvede iz lokala. A u lokalu je ostala gužva, a u tom momentu većina gostiju izlazi iz lokala ispred. Tada je vidio da pada metalni detektor koji se nalazi na ulazu lokala i on vidi grupu momaka koji se fizički obračunavaju sa R.V.om, koji je pao 4 – 5 m, ispred ulaza u lokal i on u tom momentu prilazi da tijelom zaštiti V.a hvarajući ga rukama ispod struka, podiže ga i miče ga iz gužve.</span>
</p>
<p class="p9"></p>
<p class="p9">
<span>Pored izloženog iz med.dokumentacije i nalaza i mišljenja vještaka medicinske struke dr. S.M.a od 22.12.2011.godine se utvrdjuje, da su od medicinske dokumentacije na ime R.V.a priloženi:- ljekarski izvještaj iz Hitne pomoći u B.Polju od 21.08.2011.godine, nalaz psihologa Doma zdravlja u B.Polju, ljekarski izvještaj specijaliste hirurga Opšte bolnice u B.Polju od 24.08.2011.godine, ljekarski izvještaj psihijatra od istog datuma i ljekarski izvještaj specijaliste za očne bolesti Opšte Bolnice u B.Polju od istog datuma. U izvještaju iz Hitne pomoći se navodi da se oštećeni javio na pregled zbog povreda koje je zadobio u tuči a da su kliničkim pregledom bile vidljive povrede :- otok oba kapka desnog oka sa krvnim podlivima u vežnjačama, krvni podliv u predjelu lijeve ušne školjke, više krvnih podliva na desnoj i lijevoj podlaktici, kao i oguljotine kože na unutrašnjem dijelu lijevog skočnog zgloba. </span>
</p>
<p class="p9"></p>
<p class="p9">
<span>Na pregled kod hirurga oštećeni se javio nakon 2.dana zbog tegoba u vidu glavobolje i bolovima u ledjima i u obje podlaktice. Klinički su bile vidljive povrede:- krvni podliv u oba očna kapka desnog oka, sa krvnim podlivima u vežnjačama oba oka, krvni podliv lijeve ušne školjke, krvni podliv na zadnjom strani desne podlaktice dimenzija 4 x 3 cm, više sitnih krvnih podliva na zadnjoj strani lijeve podlaktice, krvni podliv na prednjoj strani desne podkoljenice dimenzija 5 x 2 cm, oguljotina kože u vidu kruste ( korice), na zadnjoj strani lijeve podkoljenice jedna veličine 1 x 1cm, a druga 1 x 0,5 cm, i modrice na unutrašnjoj strani lijevog skočnog zgloba. U priloženom izvještaju za očne bolesti opisana je gore navedena povreda u predjelu desnog oka. </span>
</p>
<p class="p9"></p>
<p class="p9">
<span>Navedene povrede kako pojedinačno tako i zbirno spadaju u laku tjelesnu povredu a što se tiče mehanizma nastanka povrede na glavi najvjerovatnije su nastale od najmanje 2 ili više udaraca tupo tvrdom mehaničkom silom u predjelu glave i mogle su nastati od 2 ili više udaraca pesnicom u predjelu glave, dok su povrede na gornjim i donjim ekstremitetima mogle nastati na dva načina ili od više udaraca tupo tvrdom mehaničkom silom, tako da su mogle nastati od više udaraca nogama obuvenim u obuću sa tvrdim djonom ili prilikom pada udarom navedenih površina tijela od tupo tvrdu podlogu. </span>
</p>
<p class="p9"></p>
<p class="p10">
<span>Neposredno na glavnom pretresu ovaj vještak je razjasnio sva sporna pitanja vezano za povrede i nastanak istih kod oštećenog, pa na pitanje branioca okrivljenih, da se vještak izjasni o starosti povreda, odgovorio, ne može se decidno izjasniti obzirom da nije opisana prebojenost krvnih podliva.  Dalje na pitanje može li se vještak izjasniti poslije proteka koliko vremena se pojavljuje otok na predio na kojem je djelovala neka sila, odgovorio je,  na to pitanje se ne može izjasniti jer je to individualno i uvjek različito, jer se nekada pacijent javi odmah a nekada kasnije. Te na pitanje da li je vještak u medicinskoj dokumentaciji negdje našao podatak da je bila povreda podkoljenice, odgovorio je, u izvještaju hitne pomoći piše oguljotina sa lijeve strane skočnog zgloba a u izvještaju hirurga se navodi krvni podliv sa prednje strane desne podkoljenice, u nastavku oguljotine u obliku kruste sa zadnje strane lijeve podkoljenice a takodje i ovdje se pominje modrica sa unutrašnje strane skočnog zgloba a što se navodi i u izvještaju iz Hitne pomoći. Dalje na pitanje može li povreda u predjelu skočnog zgloba da nastane prilikom pada i hodanja po neravnoj površini, odgovorio je, naravno da može, jer su u sportu povrede česte tako da može da se pojavi modrica i otok, što je nesporno. Na pitanje dali prilikom prvog prijema od strane ljekara koji izvrši pregled može izostati opis konstatacija neke povrede koja se u izvještaju od 3. dana kasnije evidentira, odgovorio je, naravno da može i može da se opiše i starost i boja, a dužan je da opiše bliži izgled, boju i dimenzije. Dalje na pitanje dali je lice u mogućnosti da obavlja redovne životne aktivnosti sa ovakvim povredama, odgovorio je, da naravno da može. Takodje na pitanje, da li se može izjasniti na intenzitet povreda, odgovorio je, ne može biti precizan zbog manjkavog opisa krvnih podliva ali s obzirom da postoje krvni podlivi smatra da su srednjeg intenziteta. Dalje na pitanje da li vještak dozvoljava mogućnost da povrede u predjelu gornjih ekstremiteta mogle nastati nekom preprekom vrata, metalnog predmeta obzirom da su povrede nastale na zadnjoj strani i sl., kazao je, nesporno je da krvni podlivi spadaju u nespecifične mehaničke povrede i da mogu nastati na bezbroj načina i ne isključuje mogućnost da su mogle nastati i na taj način, što znači da su mogle nastati kontaktom od neku tvrdu podlogu kao što su vrata i neki drugi tvrdi predmet.  Dalje na pitanje je li sila djelovala sprijeda ili po zadi, odgovorio je, obzirom da je povreda u predjelu krvnog podliva desne podlaktice sa zadnje strane, a takodje i više sitnih krvnih podliva podlaktice takodje sa zadnje strane, manja je vjerovatnoća da su nastale od udarca tupo tvrdim predmetom od lica koje se nalazi licem u lice sa povrijedjenim, već bi to lice moralo biti sa njegove zadnje strane, Dalje na pitanje mogu li povrede nastati potiskivanjem povrijedjenog prema nekoj tvrdoj površini, odgovorio je, da mogle su nastati i na taj način, ali bi to trebalo da bude jačeg intenziteta. A na pitanje okrivljenog P.S. dali je moguće prilikom pada metalnog detektora vrata koja su teška od 50 do 70 kgr., na povrijedjenog dali su mogle nastati navedene povrede, kazao je, mogle su nastati povrede na nadlakticama a povrede na glavi sigurno ne.  Inače nalaz vještaka i njegovo pojašnjenje sud je cijenio kao objektivno i stručno dat i istom nije prigovoreno. </span>
</p>
<p class="p10"></p>
<p class="p10">
<span>Predhodno izloženo udopunjuje i zapisnik o prepoznavanju lica UP PJ B.Polje od 16.09.2011.godine koji je sastavljen vezano za krivično djelo lake tjelesne povrede koja je izvršena 21.08.2011.godine ispred ugostiteljskog objekta S.a u Ul. S. u B.Polju na štetu R.V.a, gdje je isti opisao kako se kritični dogadjaj odvijao. A takodje je opisao lica i njihove karakteristike tj.visinu, kao i izgled lica – glave, te su oštećenom pokazana 5. lica i on je pokazao sa sigurnošću lica koja se nalaze na odredjenim pozicijama i to na P.S.u, K.D.a i D.E.a. Zatim je ponovo izvršen raspored i izmijenjen redosled 5. lica, te je oštećeni pošto ih je dobro razgledao sa nesumnjivom sigurnošću ponovo pokazao na ista lica samo na drugim pozicijama. </span>
</p>
<p class="p6"></p>
<p class="p10">
<span>Dakle, imajući u vidu sve predhodno izloženo od strane ovog Suda je utvrdjeno, da su okrivljeni P.S.a, K.D.o i D.E., dana 21.08.2011.godine oko 02,00 h, u Ul. S. u Bijelom Polju, ispred Ugostiteljskog objekta '' S.a'', lako tjelesno povrijedili oštećenog R.V.a, na način što su ga pesnicama izudarali u predjelu glave, od kojih udaraca je oštećeni pao na asfaltnu podlogu, a zatim ga nogama obuvenim u obuću sa tvrdim djonom, koja sredstva su podobna da tijelo teško povrijede ili zdravlje teško naruše, izudarali u predjelu tijela, kojom prilikom je oštećeni od udaraca i pada zadobio povrede u vidu : - krvnog podliva oba očna kapka desnog oka sa krvnim podlivima u vežnjačama oba oka, krvnog podliva lijeve ušne školjke, krvnog podliva na zadnjoj strani desne podlaktice veličine 4 x 3 cm, krvnih podliva na zadnjoj strani lijeve podlaktice, krvnog podliva na prednjoj strani desne potkoljenice veličine 5 x 2 cm, oguljotina kože u vidu kruste na zadnjoj strani lijeve potkoljenice, jedna veličine 1 x 1 cm, a druga 1 x 0,5 cm, i modrice na unutrašnjoj strani lijevog skočnog zbloba, a što znači da su u radnjama okrivljenih sadržani svi elementi bića krivičnog djela  laka tjelesna povreda iz čl. 152. st. 1. KZ, koje su izvršili kao saizvršici. Okrivljeni su u konkretnom slučaju postupali  s umišljajem, obzirom da su bili  svjesni  svog djela i htjeli su  njegovo izvršenje,  tj.isti su bili svjesni da preduzetim radnjama vrše krivično djelo.</span>
</p>
<p class="p6"></p>
<p class="p5">
<span> Za konkretno krivično djelo u Krivičnom zakoniku, propisano je da će se učinilac kazniti zatvorom do tri godine. </span>
</p>
<p class="p11"></p>
<p class="p5">
<span>Prilikom odlučivanja o vrsti i visini kazne za okrivljene sud je imao u vidu sve okolnosti koje su od uticaja da kazna bude veća ili manja u smislu odredbi čl.42. Krivičnog zakonika, pa je od olakšavajućih okolnosti okrivljenom P.S.i našao, da se radi o relativno mladjem licu i njegovo korektno držanje tokom postupka, A za okrivljenog K.D.a od olakšavajućih okolnosti našao da se radi o porodičnom licu – ocu troje maloljetno djece, njegovo korektno držanje tokom postupka. A za okrivljenog D.E.a od olakšavajućih okolnosti našao, da se radi o mladjem licu i njegovo korektno držanje tokom postupka, dok je na strani svih okrivljenih cijenio otežavajuću okolnost njihovu raniju osudjivanost po čl. 152. KZ. Sud je navedene olakšavajuće okolnosti uz posebnu okolnost da su svi okrivljeni izrazili spremnost da se izmire sa oštećenim, koja okolnost je značajna imajući u vidu da se radi o mladim licima. Te je tako utvrdjene olakšavajuće okolnosti u njihovom sveukupnom dejstvu cijenio kao naročito olakšavajuće okolnosti i stao na stanovište da se propisana zatvorska kazna za ovo krivično djelo može ublažiti i primjenom odreodaba čl. 39,45 i 46, st. 1. tač. 6. KZ-a iste osudio na novčanu kaznu preciziranu izrekom presude. Ovaj sud je uvjerenja da će se i sa ovom vrstom i visinom kazne kao ublaženom u konkretnom slučaju prema svim okrivljenima u podpunosti ostvariti svrha kažnjavanja predvidjena čl. 32. KZ u okviru opšte svrhe izricanja krivičnih sankcija iz čl. 4. st. 2. KZ, te da okrivljeni ubuduće nebi vršili ovakva i slična krivična djela. </span>
</p>
<p class="p5"></p>
<p class="p5">
<span>Sud je cijenio i iskaze svjedoka R.Ž.a i B.V.a, koji su izmedju ostalog posvjedočili da prilikom izlaska gostiju iz lokala neko je gurnuo detektor – senzor koji se nalazi na ulazu lokala i tada taj detektor udara oštećenog R.V.a i obara ga na pod tvrdeći da niko od okrivljenih kritične prilike nije udarao oštećenog V.a. Pa po ocjeni ovog suda svjedočenjem na ovaj način je očigledno da su željeli da pomognu – olakšaju krivicu okrivljenih jer isti rade u S.a klubu na obezbjedjenju. </span>
</p>
<p class="p5"></p>
<p class="p5">
<span>Isto tako sud je cijenio i iskaze saslušanih svjedoka D.M.a, M.D.a i J.T.a, koje nije posebno obrazlagao, nalazeći da isti nemaju karakter odlučnih činjenica za eventualno drugačije presudjenje u ovoj krivičnoj stvari imajući u vidu ukupno činjenično stanje. </span>
</p>
<p class="p6"></p>
<p class="p6">
<span>	Sud je u smislu odredbi čl.226 ZKP-a,  obavezao okrivljene da ovom sudu na ime paušala uplate iznose od po 60,00 eura, koji iznos je odmjeren u odnosu na trajanje i složenost krivičnog postupka i imovno stanje okrivljenih, kao i na ime troškova krivičnog postupka solidarno iznos od 55,00 €, koji iznos je isplaćen na ime naknade vještaku medicinske struke za izvršeno vještačenje na glavnom pretresu, shodno čl. 229. ZKP-a. </span>
</p>
<p class="p6"></p>
<p class="p5">
<span>Oštećeni R.V., radi ostvarivanja imovinsko pravnog zahtjeva upućuje se na parnicu, shodno čl. 239. ZKP-a.</span>
</p>
<p class="p5"></p>
<p class="p5">
<span>Sa iznijetih razloga odlučeno je kao u izreci presude, shodno čl. 374. ZKP-a. </span>
</p>
<p class="p5"></p>
<p class="p7">
<span class="s1">OSNOVNI SUD U BIJELOM POLJU</span>
</p>
<p class="p12">
<span class="s1">Dana: 12.06.2012.godine</span>
</p>
<p class="p13"></p>
<p class="p6">
<span class="s1">Zapisničar,						                          S u d i j a,</span>
</p>
<p class="p6">
<span class="s1"> Ljiljana Popović    			                                 Rahmo Banda </span>
</p>
<p class="p6"></p>
<p class="p6"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p13"></p>


</body>
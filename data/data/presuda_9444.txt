<div style="text-align: right">
	K.br. 48/09</div>
<div style="text-align: center">
	U IME NARODA</div>
<br>
<br>
OSNOVNI SUD U HERCEG NOVOM, kao prvostepeni krivični, predsjednik vijeća-sudija Blagojević Marko, i članovi vijeća Stanković Tereza i Martinović Ilija kao sudije porotnice, uz sudjelovanje Dragović Katarine kao zapisničara, rješavajući u krivičnom prerdmetu protiv okrivljenih S.S. i M.R. zbog krivičnog djela građenje objekta bez građevinske dozvole iz čl. 326a KZ, postupajući po optužnici ODT-a Herceg Novi Kt.br. 256/08&nbsp; od 26.03.2009. godine, nakon javnog, usmenog i glavnog pretresa održanog dana 16.06.2011 godine, u prisustvu ODT-a Zeinilagić Snježane, okrivljene S.S. i njenog branioca i okrivljene M.R., donio je, a dana 18.06.2011.&nbsp; javno objavio<br>
<br>
<div style="text-align: center">
	PRESUDU</div>
<br>
<br>
OPTUŽENI :<br>
<br>
1. S.S., od oca M. i majke LJ. rođ. K., rođena … godine u B., stalno nastanjena u B., ul. …, državljanka R. Srbije, penzioner, dobrog imovnog stanja, udata, majka dvoje djece, neosuđivana<br>
<br>
2.&nbsp;&nbsp; M.R., od oca M. i majek LJ rođ.&nbsp; P., rođena … godine u S., stalno nastanjena u B. ul. …, državljanka R. Srbije, pernzioner, srednjeg imovnog stanja, udata, neosuđivana,<br>
<br>
Krive su<br>
<br>
Što su:<br>
u vremenu 18 i 19 septembra 2008 godine u Kumboru, suprotno čl. 69 Zakona o uređenju prostora i zgradnji objekata, bez odobrenja za gradnju, započele izgradnju prilaznog puta i ogradnog potpornog zida za kat. parc. … KO Đ. i to zid u dužini od oko 33 m i visine u prosjeku cca 0,70 metara, te puta na kat. parc. … KO Đ., vlasništvo S.M., na način što su angažovale radnike koji su iskopali temelje i postavili dio šalunga za izgradnju potpornog zida u dužini od 33m, te na put nanijeli kameni šut i postavili armaturniu mrežu&nbsp; kao pripremu za betoniranje potpornog zida i puta.<br>
<br>
- čime su izvršile krivično djelo građenje objekta bez građevinske dozvole iz čl.326 a KZ,<br>
<br>
- pa sud okrivljenima primjenom navedene zakonske odredbe, te odredbi iz čl. 4 st. 2, 32, 36, 42 st. 1, 45 st 1 tač. 3, 46 st. 1 tač. 5, 52, 53 i 54 Krivičnog zakonika, kao i odredbi iz čl. 199, 202 st. 1 i 364 st. 1 Zakonika o krivičnom postupku, izriče<br>
<div style="text-align: center">
	USLOVNU OSUDU</div>
<br>
Kojom okrivljenima utvrđuje kaznu zatvora od po 30 (trideset) dana i istovremeno određuje da se utvrđena kazna neći izvršiti ukoliko okrivljene u roku od 1 (jedne) godine ne učine novo krivično djelo.<br>
<br>
Obavezuju se okrivljene da na ime troškova krivičnog postupka solidarno plate iznos od 132,99 eura, kao i na ime paušala iznos od po 30,00 eura kao djela troškova krivičnog postupka, u roku od 15 dana od dana pravosnažnosti presude pod prijetnjom prinudnog izvršenja, a na žiro račun ovog suda 510-6022-16.<br>
<div style="text-align: center">
	O b r a z l o ž e nj e</div>
<br>
Osnovni državni tužilac u HN svojom optužnicom Kt. br.256/08 od&nbsp; 26.03.2009. godine, stavio je na teret okrivljenima S.S. i M.R., izvršenje krivičnog djela koje je činjenično i pravno opisano u izreci presude. ODT-a H.Novi Zeinilagić Snježana, je na glavnom pretresu izmjenila činjnični opis optužnice i&nbsp; u svojoj završnoj riječi, ostajući pri navodima podnijete i izmjenjene optužnice predložila je sudu da okrivljene oglasi krivim i osudi po zakonu.<br>
<br>
Okrivljena S.S. u svojoj odbrani u bitnom je istakla da ne priznaje izvršenje krivičnog djela koje joj je stavljeno na teret, te da ima građevinsku dozvolu – odobrenje za gradnju koje je izdato od Opštine Herceg Novi br. 04-Up/1-2103/83 od 01.07.1984. godine i da su predmetne radove izvodili po dobijenoj građevinskoj dozvoli od strane opštine. Dalje je istakla da su suvlasnici na predmetnoj parceli njen sin S.N. i sin M.R., M.S., te da su ona i M.R. preduzimali radove na izgradnji puta u svojstvu punomoćnika njihovih sinova, koji žive u inostranstvu. Istakla je i to da je započela pripremne radove na igradnji puta i potpornog zida tri do četiri dana prije nego što su od Opštine dobili dozvolu za gradnju i da je tada izvršena nivelacija puta i šalovanje zida u dužini od 3 do 4 metra. Istakla je i to da su 24.09.2008.godine, a nakon što su započeli pripremne radove dobili saglasnost za gradnju priključnog puta i da su najveći dio radova izveli po dobijanju saglasnosti, na svojoj parceli i da je nakon toga izbetoniran zid u dužini oko 15 metara.<br>
<br>
Branilac okrivljene u svojoj završnoj riječi u bitnom je istakla da smatra da na osnovu izvedenih dokaza se može zaključiti da nema krivične odgovornosti na strani okrivljene, te da u radnjama okrivljene nema krivičnog djela koje joj je stavljeno na teret, navodeći da potporni zid predstavlja pomoćni objekat za koji nije potrebno odobrenje za građenje, pa je u konačnom predložila da sud okrivljenu odlobodi odgovornosti, dodajući da kod okrivljene nema ni umišljaja.<br>
<br>
<br>
Okrivljena S.S. u svojoj završnoj riječi pridružila se zavšnoj riječi svoga branioca.<br>
<br>
Okrivljena M.R. u svojoj odbrani u bitnom je istakla da ne priznaje izvršenje krivičnog djela koje joj je stavljeno na teret, te da su suvlasnici na parceli … Ko Đ. njen sin M.S. i S.N. koji je sin S.S., te da su ona i S.S. njihovi punomoćnici, pa su njih dvije kao punomoćnici njihovih sinova započeli radove za gradnju puta i potpornog zida na predmetnoj parceli na način što su angažovali privatnog preduzimača, a čijeg se imena ne sjeća. Dalje je navela da je tačno da su ona i S.S. u vremenu od 18 do 27.09.2008. godine na predmenoj parceli započeli gradnju potpornog zida, ali da su podnjeli zahtjev za odobrenje ove gradnje na ime S.N., a 24.09.2008. godine i dobili rješenje o dozvoli naveden gradnje. Istakla je i to da su 19.09.2008. godine na predmetnoj parceli došli komunalni policajci i da su toga dana donjeli rješenje o zabrani dalje gradnje, nakon čega smo mi zaustavili gradnju, a nakon dobijanja rješenja 24.09.2008. godine kojim im je data saglasnost za gradnju, nastavili su da grade, kada je 27.09.2008. godine na lice mjesta došla Komunalna policija, izvršila inspekciju i dana 30.09.2008. godine donjela rješenje o zabrani dalje gradnje, kada su radove prekinuli i više nisu radili ništa. Dodala je i to da je čitavu organizaciju oko građenja puta vodila njena sestra S.S., jer ona nije bila na licu mjesta zbog bolesti njenog supruga, te da su radove započeli prije dobijanja saglasnosti 16 ili 17.09.2008. godine, i da zna da se u tom periodu podigao stari sloj puta zajedno sa mrežom koja je bila ispod njega i da je dovežen jedan dio materijala za izgradnju puta.<br>
<br>
Okrivljena M.R. je u svojoj završnoj riječi u bitnom istakla da ostaje kod navoda iznjetih u odbrani.<br>
<br>
Sud je u dokaznom postupku neposredno saslušao svjedoke O.V., P.I., D.D., pročitao prepis zapisnika o inspekciskom pregledu komunalne policije Opštine Herceg Novi broj … od 19.09.2008. godine, rješenje Komunalne policiej Opštine Herceg Novi broj … od 19.09.2008. godine, izvršio uvid u kopiju plana za kat. parcelu … KO Đ. od 21.06.2008. godine, pročitao rješenje sekretarijata za stanbeno komunalne poslove i zaštitu životne sredine broj … od 24.09.2008. godine, izvršio uvid u skicu – manual za kat parc. … KO Đ. od juna 2009 godine izrađenu od strane J.Z., pročitao odobrenje za gradnju Sekretarijata za urbanizam i stanbeno komunlane poslove Opštine Herceg Novi broj … od 01.07.1984. godine, urbanističko tehničke uslove Sekretarijata za urbanizam i stanbeno komunalne poslove Opštine Herceg Novi broj … od 16.09.1983. godine, izvršio uvid u List nepokretnosti … KO Đ. od 04.10.2002. godine, pročitao dopis Sekretarijata za stambeno komunlane poslove i zaštite životne sredine z S.S. broj … od 04.11.2008. godine, zahtijev S.S. sekretarijata za stanbeno komunalne poslove za izdavanje rješenja o priključenju nekategorisanom opštinskom putu, izvršio uvid u List nepokretnosti 97 KO Đ. od 22.09.2008. godine, pročitao ovlašćenje M.S. od 25.08.2008. godine, ovlašćenje S.Z. od 13.06.2002. godine, izvršio uvid u izvod iz DUP-a Sl RCG-OP propisi br. 1/89, pročitao žalbe punomoćnika S.M. Sekretarijatu sa stanbeno komunalne poslove Opštine H. Novi od 26.09.2008. godine i 30.09.2008. godine, izvršio uvid u list nepokretnosti … KO Đ. od 22.09.2008. godine, pročitao rješnej Osnovnog suda Hercwg Novi P.br. 280/08 od 27.09.2008. godine, rješenje glavnog administratora Opštine Herceg Novi … od 24.10.2008. godine, zaključak sekretarijata za stanbeno komunalne poslove i zaštitu životne sredine broj … od 22.02.2009. godine, izvršio uvid u fotografije izvedenih radova, pročitao zapsinik Komunalne policije broj … od 27.09.2008. godine, neposredno salsušao vještaka građevinske struke F.Z. koji je na glavnom pretresu od 16.06.2011. godine iznio svoj nalaz i mišljenje, pročitao izvod iz Kaznene evidencije za okrivljenu S.S. izdat od MUP-a za grad Beograd od 25.01.2010. godine i izvod za okrivljenu M.R. izdat od ministarstva pravde Republike Makedonije od 11.02.2010. godine<br>
<br>
Analizirajući provedene dokaze pojedinačno i u njihovoj međusobnoj povezanosti, dovodeći ih u vezu sa navodima optužbe i odbranom okrivljenih, sud je na nesumnjiv način utvrdio da su okrivljene S.S. i M.R. počinile krivično djelo koje im je optužnim aktom stavljeno na teret i iste oglasio krivom i odgovornim iz sledećih razloga:<br>
.<br>
Sud je cijenio iskaze svjedoka O.V., P.I. i D.D., pa je njihove iskaze prihvatio jer su isti jasni, potpuni i međusobno saglasni. Naime, svjedok O.V. u svojem svjedočkom iskazu u bitnom je naveo da je krajem prve polovine septembra mjeseca 2008 godine pošao da obiđe kuću S.M., koja je njegova bivša supruga, i da je tada vidio da se na djelu parcele S.M. od strane više lica izvode neki radovi i to košenje trave, kopanje, kada je došla S.S. i rekla mu da ona gradi put prema njihovoj kući, zbog čega je pozvao telefonom S.M. i o tome je obavjestio i kada mu je ona rekla da pozove komunalnu inspekciju, što je on i učinila, nakon čega je sutradan predložio S.S. da kupe tu parcelu od S.M. i kada mu je ona rekla da je rzgovarala sa&nbsp; M.R. i da su spremen da plate od 2.500,0 do 3.500,00 eura što je on telefonskim putem prenio S.M., ali da je M. tada tražila najmanje 10.000,00 eura, što S.S. nije htjela prihvatiti. Dalje je naveo da je 18.09.2008. godine bio prisutan u jutarnjim časovima na konkretnom mjestu, kada je vidio da je na onom mjestu gdje je ranije košena trava nešto kopano i rađeno, ali da u&nbsp; to vrijeme nije vidio radnike, te da je i kasnije bio na tom mjestu kada je vidio da se nešto betoniralo, te da je vidio oplate, neki materijal, pijesak i drugo. Svijedok P.I. je u svom svjedočkom iskazu u bitnom naveo da je dana 18.09.2008. godine oko 13,00 časova zajdno sa kolegama B. i M., po prijavi adv. B. izašao na lice mjesta u Đ., naselje po vrh “T.”, i da su tom prilikom na licu mjesta zatekli započete radove na izgradnji prilaznog puta, odnosno proširenje već postojećeg puta koji vodi do lokalnog puta do porodične kuće S.S. i M.R. i da je toga dana od radova konkretno bilo urađeno proširenje purta sa južne strane u širini od 1 do 1,5 metar, a u dužini od 33 metra, te da je bio iskopan temelj za izgradnju potpornog zida i postavljen šalung za izgradnju potpornog zida i da je tada bio na putu nanesen kamen i šut i preko njega postavljena armaturna mreža, tako da je sve bilo priprmljeno za betoniranje puta i potpornog zida, kada su oni sačinili zapisnik i zabranili dalje radove i dali nalog da se teren vrati u prvobitno stanje. Dalje je istakao da tom prilikom nisu vidjeli radnike, ali da im je S.S. rekla da treba da dobije dozvolu i svu potrebnu dokumentaciju koja je u proceduri. Dalje je istakao da su sutradan na poziv advokata B. došli na lice mjesta sa policijom kada su zatekli radnike koji su dovršavali radove na izgradnji puta, odnosno dovrašavali šalovanje potpornog zida i prostiranje armaturnih mreža, te da je nedugo zatim došla i S.S. i taj dan su obustavili sve radove na toj parceli. Istakao je i to da su zapisnik o izvršenoj kontroli dana 18.09.2008. godine sačinili 19.09.2008. godine, a da su toga dana 18.09.2008. godine usmeno naložili obustavljanje radova, te da su prilikom sačinjavanja zapisnika uzete okvirne mjere koje nisu precizne i koje njima ko inspektorima komunalne policije nisu bitne. Svijedok D.D. u svom svjedočkom iskazu u bitnom je istakla da se sjeća da su izlazili na konkretno lice mjesta ona i njen kolega P.J. kada su sačinili zapisnik i da su konkretnom prilikom izvođeni neki radovi na putu i potpornom zidu, te da su mjere koje su tada uzimali okvirne, odnosno nisu precizne, ali da se drugih preciznijih detalja ne može sijetiti. Istakla je da je zapisnik o izvršenoj kontroli potpisala i da stoji iza svega što je u tom zapisniku unešeno, te da su prilikom te kontrole zaključili da se radi o proširenju puta, jer je jedan dio potpornog zida bio betoniran i u jednom djelu bio je nasut šoder, ali da put nije bio kompletno završen.<br>
<br>
Iskazi naprijed navedenih svijedoka potvrđeni su zapisnikom – prepisom o inspekciskom pregledu Komunalne policije Opštine Herceg Novi broj … od 19.09.2008. godine, rješenjem Komunalne policije od 19.09.2008. godine, zapisnikom Komunalne policije Opštine Hrecge Novi od 27.09.2008. godine i fotografijama. Naime, iz zapisnika – prepisa broj … od 19.09.2008. godine proizilazi da su Komunalni inspektori P., B. i M. dana 18.09.2008. godine u 13,20 časova izašli na lice mjesta i ustanovili da se vrše građevinski radovi na izgradnji ogradnog potpornog zida u dužini od cca 33 metra na kat. parceli … KO Đ., koji bi služio kao ogradni zid prilaznog puta ka imanju koji se nalazi na kat. parc. … KO Đ., te da je potporni zid u pripremnoj fazi izgradnje, iskopan je temelj i postavljen dio šalunga, te da se sa radovima otpočelo bez odobrenja nadležnog oragana. Iz rješenja Komunalne policije od 19.09.2008. godine propizilazi da se S.N. i M.S. nalaže da odmah obustave dalje radove na izgradnji armirano – betonskog potpornog zida koji se nalazi na kat. parceli … KO Đ. i da se u roku od 7 dana od prijema rješenja teren vrati u probitno stanje. Iz zapisnika Komunalne policije od 27.09.2008. godine proizilazi da su građevinki inspektori P.J. i D.D. izvršili kontrolu na licu mjesta i utvrdili da su urađeni radovi na rasčišćavanju, trasiranju puta cca 30 metara, da je postavljen šoder i da su izvršene pripreme za betoniranje istog, te da je izvršeno betoniranje AB potpornog zida dužine cca 15 metara, visine u prosjeku 0,70 metara, te da je naloženo investitorima da se radovi odmah obustave. Iz fotografija se vidi bliže lice mjesta, kao i radovi koji su preduzeti u smislu šalovanja betonskog zida, nasipanju šuta i drugo, a kojim fotografijama okrivljena S.S. nije prigovorila i istakla je da su sačinjene od strane O.V. 26 ili 27.09.2008. godine.<br>
<br>
Iz Lista nepokretnosti … KO Đ. od 22.09.2008. godine sud je utvrdio da se parcela … KO Đ. nalazi u svojini 1/1 S.M., a iz Lista nepokretnosti … KO Đ. utvrđeno je da se kat. parcela … Ko Đ. nalazi u susvojini u djelovima ½ M.S. i S.N..<br>
<br>
Sud je cijenio nalaz i mišljenje vještaka građevinske struke F.Z. dat na zapisniku o glavnom pretresu 16.06.2011. godine, kao stručan, objektivan, jasan i dat u skladu sa pravilima struke. Naime, vještak je u svom nalazu istakao da je odobrenje za građenje potrebno za sve radove koji se smatraju garđenjem, a da se građenjem smatraju pripremni radovi, zemljani radovi, radovi na izvođenju građevinskih konstrukcija, građevinsko instalerski radovi, radovi na ugradnji građevinskih proizvoda, postrojenja i opreme i drugi radovi radi građenja novog objekta, rekonstrukcije ili promjene stanja u prostoru. Dalje je istakao da bilo koja promjena stanja u prostoru zahtijeva građevinsku dozvolu i da se izgradnje pristupnih saobraćajnica smatra pripremnim radovima, ali da je i za pripremne radove potreba dozvola za gradnju. Istakao je i to da radovi koji su izvršeni u konkretnom slučaju na terenu su morali biti praćeni odgovarajućim odobrenjem za gradnju i da radovi koji su izvođeni u konkretnom slučaju nespadaju u domen ni privremenih, ni pomoćnih objekata, a za koje objekte nebi terbala građevinska dozvola, ali da je za konkretne radove bila potrebno odobrenje za građenje. Dalje je pojasnio da potporni zid spada u domen inžinjerskih konstrukcija i da njega može samo projektovati građevisnki inžinjer, zbog toga što su to potencijonalno opasne konstrukcije i njihov proračun i izgradnja podliježu posebnoj pažnji projektanata, te da se potpornim zidovima mijenja stanje u prostoru, a da njihovu izgradnju prati i izvođenje zemljanih radova, da bi se isti pažljivo i konstruktivno po proračunu fundirali, te da je za izgradnju potpornog zida potrebno pribaviti odobrenje za gradnju i da potporni zid ne prestavlja pomoćni objekat.<br>
<br>
Ovakav nalaz i mišljenje u potpunosti potvrđuje naprijed provedene dokaze, te je sud&nbsp; iz naprijed utvrđenog činejničnog stanja, a uzimajući u obzir i cijeneći odbrane okrivljenih u djelu u kojem su navele da su zajedno preduzimale radove na izgradnji puta&nbsp; kao punomoćnici njihovih sinova i da su radove započeli prije dobijanja saglasnosti za priključenje puta koje je izdato 24.09.2008. godine, kada su izvršili nivelaciju puta, sa šalovanjem zida, ali da je sve radove organizovala S.S., te da su kako je to istakla okrivljena M.R., ona i S.S. angažovali privatnog preduzimača, koji dio odbrane okrivljenih je sud prihvatio, jer su kao takve potvrđene naprijed provedenim dokazima, kao i ovlašćenjima izdatim od S.N. i M.S., sud je na jasan i nedvosmislen način utvrdio da su okrivljene izvršile krivično djelo iz čl. 326 a KZ-a, na način u mjestu i u vrijeme kako je to opisano izrekom presude, odnosno da su bez odobrenja za gradnju započeli izgaradnju prilaznog puta i potpornog zida za kat. parcelu … KO Đ. i puta na kat. parceli … KO Đ., na način što su angažovale radnike koji su iskopali temelje i postavili dio šalunga za izgradnju potpornog zida, a na put nanijeli kameni šut i armaturnu mrežu, te da su u konkretnom slučaju okrivljene postupale suprotno čl. 69 Zakona o uređenju prostora i izgradnji objekata, kojim je propisano da se objekat može graditi na osnovu građevinske dozvole i tehničke dokumentacije.<br>
<br>
Krivično djelo građenje objekta bez građevinske dozvole iz čl. 326 a KZ-a čini onaj&nbsp; ko protivno propisima o izgradnji objkata, planiranju i uređenju prostora započene građenej objekta bez predhodno pribavljene građevinske dozvole ili gradi obejkata suprotno izdatoj građevinkoj dozvoli i tehničkoj dokumentaciji ili odluci nadležnog organa o zabrani garđenja.<br>
<br>
Naime, iz naprjed utvrđenog činjeničnog stanja sud je utvrdio da su okrivljene započele izgradnju prilaznog puta i potpornog zida, bez predhodno pribavljenog odobrenja za građenje, koji je&nbsp; u konkretnom slučaju bilo neophodno i time svojim radnjama ostvarili bitna obilježja krivičnog djela iz čl. 326 a KZ-a.<br>
<br>
Sud je cijenio odbranu okrivljenih i u drugom djelu u kojem su naveli da oni imaju odobrenje za gradnju iz 1984 godine, te da su bili predali svu dokumentaciju za dobijanje dozvole za građenje, pa ovakvu odbranu nije prihvatio, jer je mišljenja da je ista sračunato data u cilju izbjegavanja ili pak olakšavanja odgovornosti, a takva njihova odbrana je negirana naprijed provedenim dokazima, a sud takođe cijeneći odobrenje za građenje od 01.07.1984. godine nije našao da se navedeno odobrenje odnosi i na put i potporni zid koji su okrivljene radilele.<br>
<br>
Cijeneći subjktivni odnos okrivljenih prema izvršenom krivičnom djelu sud je našao da su okrivljene bile svijesne svoga djela i htjele njegovo izvršenje u čemu se iscrpljuje njihov direktni umišljaj, odnosno bile su svijesne da za radove koje izvode treba da imaju odobrenje za gradnju, a tu svoju svijest su potvrdili činjenicom, te da su nakon zaopočinjanja radova krenuli u proceduru dobijanja odobrenja za gradnju<br>
<br>
Sud je cijenio i ostale provedene dokaze, pa je našao da isti nisu od bitnom uticaja na drugačije presuđenje u ovoj krivičnoj stvari. Ovo posebno kod činjenice da je djelo učinjeno 18 i 19.09.2008. godine, pa je sud mišljenja da se većina ostalih dokaza odnose na period kasnije, posebno rješenje o saglasnosti za priključenje puta koje je izdato 24.09.2009. godine i sud je mišljenja da i ostali provdedni dokazi ne bi mogli uticati na drugačije presuđenje.<br>
<br>
Prilikom utvrdjivanja krivične sankcije okrivljenoj S.S. sud je primjenom člana 42 st. 1 KZ,&nbsp; kao olakšavajuće okolnosti našao da je udata i majka dvoje djece, te da ranije nije osuđivana, što je sud utvrdio uvidom u izvod iz KE za okrivljenu, dok otežavajućih okolnosti nije bilo. Cijeneći navedene olakšavajuće okolnosti sud je našao da u konkretnom slučaju radi krivično pravne zaštite prema okrivljenoj nije nužno primijeniti kaznu, pa je istoj na osnovu člana 53 i 54. Krivičnog zakonika izrekao uslovnu osudu sa kojom joj je utvrdio kaznu zatvora od trideset dana, koju kaznu joj je ublažio sagčasno čl. 45 st. 1 tač. 3 i 46 st. 1 tač. 5 KZ-a, i istovremeno odredio da se ista neće izvršiti ukoliko okrivljena u roku od jedne godine ne izvrši novo krivično djelo, a sve smatrajući da će se i prijetnjom izvršenja utvrdjene kazne zatvora uz provjeru ponašanja okrivljene u roku od jedne godine na istu u dovoljnoj mjeri uticati da ubuduće ne vrši krivična djela i na taj način u ovom konkretnom slučaju ostvariti svrha izricanja uslovnih osuda iz člana 52 st. 2. KZ, u okviru opšte svrhe izricanja krivičnih sankcija iz čl. 4 st. 2 Krivičnog zakonika.<br>
<br>
Prilikom utvrdjivanja krivične sankcije okrivljenoj M.R. sud je primjenom člana 42 st. 1 KZ,&nbsp; kao olakšavajuće okolnosti našao da je udata, te da ranije nije osuđivana, što je sud utvrdio uvidom u izvod iz KE za okrivljenu, dok otežavajućih okolnosti nije bilo. Cijeneći navedene olakšavajuće okolnosti sud je našao da u konkretnom slučaju radi krivično pravne zaštite prema okrivljenoj nije nužno primijeniti kaznu, pa je istoj na osnovu člana 53 i 54. Krivičnog zakonika izrekao uslovnu osudu sa kojom joj je utvrdio kaznu zatvora od trideset dana, koju kaznu joj je ublažio sagčasno čl. 45 st. 1 tač. 3 i 46 st. 1 tač. 5 KZ-a, i istovremeno odredio da se ista neće izvršiti ukoliko okrivljena u roku od jedne godine ne izvrši novo krivično djelo, a sve smatrajući da će se i prijetnjom izvršenja utvrdjene kazne zatvora uz provjeru ponašanja okrivljene u roku od jedne godine na istu u dovoljnoj mjeri uticati da ubuduće ne vrši krivična djela i na taj način u ovom konkretnom slučaju ostvariti svrha izricanja uslovnih osuda iz člana 52 st. 2. KZ, u okviru opšte svrhe izricanja krivičnih sankcija iz čl. 4 st. 2 Krivičnog zakonika.<br>
<br>
Odluku o troškovima krivičnog postupka sud je donio na osnovu člana 199 i 202 Zakonika o krivičnom postupku i obavezao okrivljene da solidarno plate iznos od&nbsp; 132,99 eura na ime&nbsp; troškova vještačenja po vještaku građevinske struke, kao i iznos od po 30,00 eura na ime paušala, koji je odredjen shodno trajanju postupka, složenosti predmeta i imovinskim prilikama okrivljenih.<br>
Na osnovu svega izloženog, primjenom člana 364 st. 1 ZKP- a odlučeno je kao u izreci presude.
<div style="text-align: center">
	OSNOVNI SUD U HERCEG NOVOM, dana 18.06.2011.godine.</div>
<br>
<br>
&nbsp; Zapisničar&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;PREDSJEDNIK VIJEĆA-SUDIJA,<br>
Dragović Katarina,s.r.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp; Blagojević Marko,s.r.<br>
<br>
Za tačnost otpravka tvrdi i ovjerava<br>
namještenik suda.<br>
<br>
<br>
PRAVNA POUKA: Protiv ove presude dozvoljena je žalba u roku od 15 dana od<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; dana prijema iste preko ovog suda Višem sudu Podgorica<br>
<br>
<br>
<br>
DN-a:<br>
- ODT Herceg Novi<br>
- Okrivljenim<br>
- Braniocu<br>
- U spise<br>
<br>

&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; <strong>Posl.br. K.724/08 &nbsp;&nbsp;&nbsp; </strong><br>
<strong>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; U IME NARODA </strong><br>
&nbsp;<br>
<strong>OSNOVNI SUD U KOTORU</strong>, kao nadležni prvostepeni krivični sud, u vijeću sastavljenom od predsjednika vijeća – sudije Suzane Pribilović i članova vijeća – sudija porotnika Gašparin Karmela i Vukasović Nedjeljka, uz učešće zapisničara Krivokapić Mirjane, u krivičnom predmetu protiv okrivljenih <strong>M. Z. i Đ. P., </strong>obije iz T. što su kao saizvršioci izvršile krivično djelo zloupotrebe službenog položaja iz čl. 416. st. 1. KZ CG, koji se vodi po optužnici ODT K. Kt.br.374/07 od 26.12.2008.g., nakon održanog glavnog i javnog pretresa dana 30.04.2009.g. u prisustvu zamjenice ODT-a K. T. Č., zatim u prisustvu okrivljene M. i njegovog branioca adv. M. M. iz Kotora i u prisustvu okrivljene Đ. i njenog branioca adv. B. B. iz K., a nakon vijećanja i glasanja, donio je i javno objavio dana 04.05.2009.g. sledeću<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; <strong>&nbsp;P R E S U D U </strong><br>
&nbsp;<br>
<strong>1. Okr. M. Z.</strong> JMBG ...... od oca S. i majke O., rodjene N., rodjena ........g. u K., stalno nastanjena u T., G. bb, državljanka CG, udata, majka dvoje djece, sa završenom SSS, službenik, srednjeg imovnog stanja, neosudjivana, protiv koga se ne vodi postupak za drugo krivično djelo.<br>
<strong>2. Okr. Đ. P. </strong>JMBG ....... od oca B. i majke J., rodjene B., rodjena ........g. u T., stalno nastanjena u T., ul. II D. bb, državljanka CG, udata, majka dvoje djece, penzioner, sa završenom visokom školom, srednjeg imovnog stanja, neosudjivana, protiv koje se ne vodi postupak za drugo krivično djelo,<br>
&nbsp;<br>
<strong>Na osnovu čl. 363. stav 1. tačka 3. ZKP-a CG</strong><br>
&nbsp;<br>
<strong>OSLOBADJAJU SE OD OPTUŽBE</strong><br>
&nbsp;<br>
Da su u periodu od 17.07.2006.g do 06.03.2007.g u T., u svojstvu odgovornih lica i to M. Z. kao namještenik na radnom mjestu arhivara za prijem i ekspediciju, a P. Dj. kao sekretar Komisije za povraćaj i obeštećenje opštine T., iskoristile svoj službeni položaj u namjeri da većem broju lica - podnosilaca zahtjeva za povraćaj nekretnina ili obeštećenje Komisiji za obeštećenje opštine T. pribave korist, odnosno F. &nbsp;O. RCG nanesu štetu, na način što su nakon što je istekao zakonom predvidjen rok do 04.07.2006.g. za podnošenje zahtjeva za povraćaj i obeštećenje, zaprimili još 20 zahtjeva u gore navedenom periodu koje su protokolisali brojevima .. UP ... do .. UP ..., te koje je po nalogu Dj. P., M. Z. protokolisala u djelovodniku prijemne pošte pod datumom 04.07.2006.g. i na prijemnom pečatu na zahtjevima takodje stavljala neistiniti datum prijema 04.07.2006.g. nakon čega ih je predala P. Dj. koja ih je dalje upisivala u upisnik zahtjeva pod istim datumom i preduzimala rad kao blagovremeno primljenim zahtjevima, iako je zahtjeve trebala odbaciti kao neblagovremene, a čega su obije bile svjesne, jer su evidentirale tačan datum prijema pojedinačnih zahtjeva u internoj knjizi, a usled čega su pribavili korist podnosiocima zahtjeva time što su prikazale da su zahtjevi podnijeti u roku čime bi se stekli uslovi da se o njima mora odlučivati u zakonom predvidjenom roku, umjesto da isti budu odbačeni kao neblagovremeni, a usled čega je mogla nastati velika materijalna šteta za Fond za obeštećenje RCG s obzirom da su se svi zahtjevi odnosili na obeštećenje,<br>
&nbsp;<br>
- čime bi kao saizvršioci učinile krivično djelo zloupotrebe službenog položaja iz čl. 416. stav 1. KZ CG.<br>
&nbsp;<br>
Oštećeni F. O. RCG sa imovinsko pravnim zahtjevom upućuje na parnicu.<br>
&nbsp;<br>
Troškovi krivičnog postupka padaju na teret budžetskih sredstava suda.&nbsp;<br>
&nbsp;<br>
<strong>O b r a z l o ž e nj e</strong><br>
&nbsp;<br>
ODT K. optužnim aktom Kt.br. 374/07 od 26.12.2008.g. optužio je M. Z. i Đ. P., obije iz T., da su kao saizvršioci izvršile krivično djelo zloupotrebe službenog položaja iz čl. 416. st. 1. KZCG.<br>
&nbsp;<br>
Postupajući po podnijetom optužnom aktu sud je zakazao glavni pretres i isti održao dana 30.04.2009.g. u prisustvu zamjenice ODT-a Kotor T. Č., zatim u prisustvu okrivljene M. i njegovog branioca adv. M. M. iz K. i u prisustvu okrivljene Đ. i njenog branioca adv. B. B. iz K. u prisustvu okrivljenih. Nakon&nbsp; završenog glavnog i javnog pretresa, a nakon vjećanja i glasanja, dana 04.05.2009.g. vijeće je donijelo i javno objavilo odluku u predmetnoj krivično pravnoj stvari.<br>
&nbsp;<br>
U završnoj riječi zamjenica ODT-a K. je navela da ostaje kod podignute optužnice smatrajući dokazanim da su okr. M. Z. i Đ. P. počinile predmetno krivično djelo kao prema optužnom aktu. Navela je da je tokom postupka utvrdjeno da su 20 zahtjeva za povraćaj primile nakon 04.07.2006.g. odnosno nakon roka predvidjenog za podnošenje tih zahtjeva i na njima stavile prijemni pečat sa neistinitim datumom prijema od 04.07.2006.g., a to je učinila M. Z. po nalogu Đ. P., a ista to nije morala, ni bila dužna učiniti, što je utvrdjeno i svjedočenjem O. P., koji je naveo da od momanta kada je on kao njen predpostavljeni slučajno saznao za antidatiranje, ista to nije više radila, a za ovakvo postupanje M. je nalog dala Đ., pa se tako u radnjama obije okrivljene ostvaruju svi bitni elementi bića predmetnog krivičnog djela, jer su iste htjele na taj način da naprave korist podnosiocima zahtjeva da njihovi zahtjevi ne budu odbačeni kao nablagovremeni, a time su im svakokao pričinili korist jer bi njihovi zahtjevi trebali biti uzeti u razmatranje i omogućilo im se da u skraćenom postupku koji predvidja Zakon o povraćaju oduzetih imovinskih prava i obeštećenja ostvaruju svoja prava umjesto da to rade u redovnom postupku. U konačnom je predložila da sud okrivljene oglasi krivim i kazni po zakonu.<br>
&nbsp;<br>
U završnoj riječi branilac okr. M. Z. je izjavio da sud u slučaju njegove branjenice može donijeti isključivo oslobadjajuću presudu. Kao prvo u optužnici je istoj stavljeno da je postupala u svojstvu odgovornog lica, a zakon za ovo krivično djelo koje joj je stavljeno na teret formalno pravno ne poznaje svojstvo odgovornog lica već samo odgovornost službenog lica. Dalje je naveo da se njegovoj branjenici stavlja na teret da je kao namještenik na radnom mjestu arhivara za prijem i ekspediciju komisije postupala, a nesporno je da nije bila namještenik komisije već namještenik opštine T., što znači da svojstvo koje joj tužilac stavlja na teret nije imala. Stavlja joj se na teret da je postupala u namjeri da većem broju ljudi pribavi korist, a za predmetno krivično djelo je predvidjeno da imovinska korist mora biti pribavljena pa se postavlja pitanje kakvu korist i kome je svojim radnjama pribavila. Nesporno je da je bilo grešaka u postupanju njegove branjenice, jer je u rad primila neke zahtjeve koji nisu trebali da budu primljeni ili isto tako je nesporno da ovakvim njenim radnjama nikome nije pribavljena korist jer da su zahtjevi i razmatrani u postupku bi se utvrdilo da ako neko ima neko pravo, da isto i ostvari, a ako i ne bi mogao ostvariti. Naveo je dalje da se okrivljenoj stavlja na teret da je korist ostvarila na način što je gradjanima omogućila da podnošenjem zahtjeva u skraćenom postupku ostvare svoja prava, a ne u sudskom, koje pravo su imali, a nesporno je da su mnogi od podnosioca zahtjeva odustali i pokrenuli postupak pred sudom, jer je postupak pred sudom za ostvarivanje ovih prava postao mnogo brži i nesporno je da su ostvarili naknadu koja je bila veća od one koju su mogli ostavariti pred komisijom. Branilac je zaključio da u radnjama njegove branjenice nema bitnih elemenata bića predmetnog krivičnog djela koje joj je stavljeno nateret, a pri tom tužilac istu u postupku tretira kao prvookrivljenu a nesporno je da je bila najmanji šraf u predmetnom slučaju te da je sve uradila po nalogu okr. Đ. koja je prihvatila odgovornost za to u svojoj odbrani. Takođe je istakao da i ako smatra da se u predmetnom slučaju u odnosu na njegovu branjenicu može donijeti isključivo oslobadjajuća presuda, u slučaju da sud nekim čudom zauzme drugačiji stav moli da na strani njegove branjenice cijeni sve olakšavajuće okolnosti, da se radi o majci koja je neosudjivana, pa nalazi da bi se u konačnom i izricanjem uslovne osude kod nje ostvarila svrha kažnjavanja .<br>
&nbsp;<br>
U završnoj riječi branilac okrivljene Đ. je izjavio da se njegovo cjelokupno izlaganje bazira na tome da nisu ispunjeni elementi krivičnog djela koje se stavlja na teret njegovoj branjenici iz razloga koje je u cijelini obrazložio njegov kolega M., a koje bi i on ukratko obrazložio. Naveo je da su ove radnje izvršene od strane okr. Đ. i to je jedino što je nesporno u ovom predmetu. Izključiv motiv za ove radnje bila je dobra namjera okr. Đ. da izadje ljudima u susret, odnosno podnosiocima zahtjeva da njihovi zahtjevi budu rešavani od strane komisije za povraćaj. Razlog za to je da većina od ovih podnosioca zahtjeva okr. Đ. uopšte nije ni poznavala, da je dobar dio tih zahtjeva pristigao i poštom, te da je samo neke od njih znala iz vidjenja. U pogledu opisa krivičnog djela branilac je naglasio da korist ona lično nije imala niti je mogla imati od ovakvih radnji, te da podnosioci zahtjeva takodje nisu imali nikakvu korist, posebno u dijelu da će na ovaj način brže ostvariti svoja prava nego u parničnom postupku, a opšte je poznato da je komisija za povraćaj završila svoj rad i da su predmeti koncentrisani u B. i da je nisu završili, te da će svoja prava brže ostvariti u parnici. Dalje je naveo da je osnovni element ovog krivičnog djela, a koji se navodi u optužnici, šteta. Šteta mora da bude stvarna i da je nastala a ne da bude bazirana na teorijskom pribavljanju koristi, a kao još jedan osnovni element ovog krivičnog djela je i umišljaj koji mora da bude direktan a koji na strani okrivljene nikako ne stoji. Na osnovu izloženog branilac je predložio da sud oslobodi od optužbe okr. Đ., te dodao da ukoliko sud ne bude prihvatio ove činjenice i bude vrednovao na drugi način cijelokupni dokazni postupak to predlaže da sud donese uslovnu osudu iz razloga jer se radi o starijoj ženi penzionerki kojoj je ovaj postupak već dvije godine poremetio mirne penzionerske dane.<br>
&nbsp;<br>
U završnoj riječi okrivljena M. Z. je izjavila da nema ništa da doda i da završnu riječ svog branioca prihvata za svoju<br>
&nbsp;<br>
U završnoj riječi okrivljena Dj. P. je izjavila da nema ništa da doda i da završnu riječ svog branioca prihvata za svoju.<br>
&nbsp;<br>
Okrivljena M. Z. je u svojoj odbrani datoj na glavnom pretresu ostala u svemu pri navodima svoje odbrane date pred istražnim sudijom ovog suda dana 01.02.2008.g.kojom prilikom je navela da je zaposlena u opštini T. kao namještenik u gradjanskom birou i u opisu njenog radnog mjesta je da prima zahtjeve, molbe i sl. Takodje preko tog gradjanskog biroa primani su i zahtjevi za povraćaj nekretnina i obeštećenja upućeni komisiji za obeštećenje O. T.. Ona lično nije bila upoznata kao namještenik u gradjanskom birou do kada se ti zahtjevi mogu primati, tako da je ona sporne zahtjeve u internu knjigu prijema zavodila pod datumima kada bi oni bili stvarno podnešeni a po nalogu sekretara komisije za povraćaj i obeštećenje O. T., Dj. P., u djelovodnik je unosila da su ti zahtjevi primljeni 04.07.2006.g. s obzirom da je ona tako tražila. Kada je pitala zbog čega od nje traže da tako postupa rekla joj je da mnogi ljudi nijesu znali do kada se ti zahjevi mogu podnijeti, te da nijesu bili obaviješteni pa im treba učiniti i primiti im zahtjeve da ne bi izgubili pravo na povraćaj i obeštećenje. Dalje je navela da je u gradjanskom birou postojala posebna knjiga tj. djelovodnik za upis zahtjeva za povraćaj i obeštećenje nekretnina upućeni komisiji za obeštećenje O. T., pa nikakav formalni akt nije donijet nakon formiranja komisije za povraćaj i obeštećenje O. T. koji bi njima bio upućen da znaju do kada takve zahtjeve mogu primati. Dalje je navela da je djelovodnik u koji su se upisivali pristigli zahtjevi za povraćaj i obeštećenje upućeni navedenoj komisiji, u gradjanskom birou bio sve negdje do 20.06.2007.g kada je zaključen od strane Dj. P., a isti je od nje uzet tek oko 20.06.2007.g. i to od strane šefa gradjanskog biroa O. P.. Takodje odmah nakon toga od strane O. joj je uzeta i interna knjiga.<br>
U odbrani datoj na glavnom pretresu je dodala da se ne osjeća krivom za djelo koje joj je stavljeno na teret, te dodala da u opisu njenog radnog mjesta nije bilo da radi za komisiju za obeštećenje, te nije dobijala nikakvu naknadu povodom rada za istu komisiju, a da radi za istu komisiju dobila je naredjenje od rukovodioca P. O.. Kako ona tako i dvije koleginice koje rade u birou, rade sve što im nadredjeni narede i sve su to usmena naredjenja, nema pismenih, a ta komisija je bila prvi slučaj da su radili za potrebe komisije. U slučaju da bilo što odbiju da rade po nalogu nadredjenog, predstoji im otkaz. Povodom antidatiranja datuma izjavila je da koliko se sjeća niko joj nije rekao da to ne radi, te dodala da nije bila upoznata sa rokovima u kojima je komisija radila, a dodala je da joj je gospodja P., kao sekretar komisije naredila upisivanje datuma iz razloga koji je navela pred istražnim sudijom jer su se pečati i knjige nalazili kod njih u birou zaključani. Nakon prijema predmetnih zahtjeva o tome je obavijestila nadredjenog O..<br>
&nbsp;<br>
Okrivljena Dj.P. je u svojoj odbrani datoj na glavnom pretresu ostala u svemu pri navodima svoje odbrane date pred istražnim sudijom ovog suda dana 01.02.2008.g. kojom prilikom je navela da je u kritično vrijeme bila član a ne sekretar komisije za povraćaj i obeštećenje O. T., koja je formirana od strane SO T. a izabrana je kao član komisije od strane gradjana T.. Prijem zahtjeva za povraćaj i obeštećenje koji su bili upućeni komisiji vršio se preko gradjanskog biroa opštine T. u kojem je radila M. Z. i još nekoliko službenika. Postojala je posebna knjiga – djelovodnik gdje su ti zahtjevi zavodjeni. Rok za prijem tih zahtjeva je bio dvije godine od dana formiranja komisije i to se poklapalo koliko se sjećala sa datumom 04.07.2006.g. Po pravilu nakon tog roka zahtjevi se nijesu trebali primati, ali je ona samoinicijativno rekla M. Z. da vrši prijem tih zahtjeva i da ih zavodi pod tim datumom 04.07.2006.g. u djelovodnik a sve iz razloga što se tu radilo o zahtjevima lica koja nijesu živjela na području T. i koja nijesu ni znala koji je rok za podnošenje tih zahtjeva, tako da time nije imala nikakvu namjeru da bilo kome pribavi korist ili da nekome nanese štetu. Dok je radila u imovinskoj službi ona je nekim od tih lica donosila odluke o izuzimanju zemljišta kojima je naknada davana u veoma malim iznosima, a kasnije se ta zemlja prodavala po znatno većim cijenama, pa je iz tih razloga i prihvatila da prima njihove zahtjeve iako je znala da su ti zahtjevi neosnovani, jer se uglavnom radilo o zahtjevima za povraćaj poljoprivrednog zemljišta ili o zahjevima gdje su pojedini tražili da preko Komisije budu uknjiženi na zemljište koje je prilikom izlaganja nijesu obilježili pa je ono upisano na opštinu ili Republiku iako taj posao nije bio u nadležnosti komisije, jer je lakše bilo da gradjanima primaju te zahtjeve pa da ih odbiju kao neosnovane nego da im odmah kažu da su ti zahtjevi neblagovremeni. M. Z. je ona lično rekla da na zahtjeve koji su pristigli nakon 04.07.2006.g. stavi prijemni pečat sa datumom 04.07.2006.g iako su oni kasnije stigli, pa je ona tako i postupila, mada ona nije ni znala koji je rok za prijem istih, niti je bila u obavezi da zna kao radnik u gradjanskom birou, a u internu knjigu uvodila je tačan datum prijema. Okrivljena je dalje navela da se ne sjeća da li je M. pitala zašto od nje traži da tako postupa, te dodala da djelovodnik nije zaključen 04.07.2006.g. nego kasnije ali se nije mogla sjetiti kada je to uradjeno, dodajući da je isti ona lično zaključila u ime predsjednika komisije. Po podnijetim zahtjevima komisija nije ni postupala iz razloga što je bilo zahtjeva koji su mnogo ranije primljeni i po kojima se tek trebalo raditi, samo je po jednom od tih zahtjeva postupljeno i to zato što su dva suvlasnika na nepokretnosti za koje je i treće lice podnijelo zahtjev, pa su u postupku dobili rješenje o obeštećenju koje još nije postalo pravosnažno. U konačnom je navela da koliko je njoj poznato komisija nikakvim formalnim aktom a ni usmenim putem nije obavijestila gradjanski biro do kada može primati zahtjev za povraćaj i obeštećenje.<br>
U odbrani datoj na glavnom pretresu je dodala da je tačno da je ona naložila okrivljenoj M. da prihvati predmetne zahtjeve kao blagovremene, te dodala da ona lično nije primila zahtjeve i da se svaki zahtjev prihvata na arhivi. Predmetne zahtjeve primala je ona tako da je samo u jednom koliko se sjećala ona postupala dok je rješenje donijela predsjednik komisije, a dok ostalih 19 nisu rešavani, jedino je koliko se sjećala zahtjev P. J. bio blagovremen, dodajući da se to može utvrditi uvidom u dokumentaciju. Dalje je navela da je neke od podnosioca zahtjeva poznavala, a neke ne, te da nije imala nikakve koristi od podnošenja ovih zahtjeva, a njen miotiv je bio da isti zahtjevi budu evidentirani kao blagovremeni tj. da je ranije radila kao imovinsko pravni referent kada je bila u situaciju da je ljudima izuzimana zemlja bez pravične naknade, pa da je sada bila u mogućnosti da im pomogne da isprave tu grešku. Dalje je navela da je ona samo evidentirala podnijete zahtjeve, a da po njima nije radila kao i da je i veliki dio predmetnih zahtjeva bio nepotpun da podnosioci zahtjeva nisu imali osnova za ono što su tražili, a u pojedinim slučajevima podnosioci zahtjeva i nisu znali šta traže. Istakla je ne zna da li je bilo razgovora da će biti produžen rok rada komisije, te dodala da ne zna ko je okr. M. dao zadatak da vrši prijem zahtjeva za komisiju, kao i da je to bio M. dodatni posao. U komisiji ona je predstavljala člana koji je bio predstavnik gradjana, a ne sekretar, a na to mjesto je imenovla predsjednica komisije pri tom nije znala po kom osnovu i zašto. Okr. M. nije dobijala nikakvu naknadu za rad koji je obavljala za komisiju, a podnosioci zahtjeva su imali mogućnost da ostvare svoje pravo i u sudskom postupku s obzirom da se radilo o pravu koje ne zastarijeva. Dodala je da ne zna da li je šef gradjanskog biroa bio upoznat sa prijemom zahtjeva nakon isteka roka s obzirom da sa njim o tome nije ni pričala, te dodala da joj M. nije tražila pismeni nalog kada joj je naredila antidatiranje datuma i nije se sjećala da li je ista pokušala da odbije da to uradi. Kako su ljudi dolazili srećni kako im se javila mogućnost da povrate zemljište, o tome da ih upućuje na sud, svjesna da ljudi imaju barijeru kada je u pitanju sud s obzirom da je upravni postupak mnogo kraći i lakši. Takođe je istakla da je njen brat I. V. bio upoznat i mogao podnijeti zahtjev i ranije, ali kako se predsjednik skupštine M. M. informisao kod komisije koja ga je obavjestila da nema pravo na povraćaj poljoprivredog zemljišta i nakon toga našao odluke O. da je poljorivredno zemljište proglašeno za gradsko gradjevinsko zemljište, kada je i shvatio da je obmanut od strane komisije, obavijestio je ljude koji su bili u situaciji kao i on jer je nesporno postojala pravosnažna odluka koja prethodno nije provedena u katastru tako da je istu samo trebalo provesti kako bi imali pravo na povraćaj. To je bio razlog zašto su njen brat a zatim i M. M. podnijeli zahtjev za povraćaj nakon isteka roka, a i tako to pravo nijesu mogli ostvariti pred komisijom, jer to zemljište nema akt o izuzimanju od vlasnika pa je po novom katastru isto uknjiženo na firmu M. P. te s toga nijesu imali pravo na povraćaj jer nema akta o izuzimanju.<br>
&nbsp;<br>
U dokaznom postupku radi utvrdjivanja činjeničnog stanja i krivice okrivljenih sud je proveo sledeće dokaze i to: saslušao svjedoke M. M., A.G., M. M.,&nbsp; V.V., zatim izvršio uvid u originale zahtjeva podnijete komisiji za povraćaj i obeštećenje O.T. sa datumom 04.07.2006.g. br. ....., ....., ......, ....., ....., ......, ......, ...., ...., ...., ...., ....., .. ..., ......, ..... i ....., zatim izvršio uvid u fotokopije zahtjeva br. ..... od 04.07.2006.g., br. .... od 04.07.2006.g., br. .... od 04.07.2006.g., br. .... od 04.07.2006.g. i br. .... od 04.07.2006.g., te izvršio uvid u djelovodnik protokol komisije za povraćaj i obeštećenje O.T. kao i internu knjigu O.T., te pročitao iskaze svjedoka S. B. sa zapisnika od 14.03.2008.g., iskaz svjedoka Č. G. od 14.03.2008.g., iskaz svjedoka S. E. od 17.03.2008.g., iskaz svjedoka P. J. od 18.03.2008.g., te iskaz ovlaštenog predstavnika oštećenog F. V. B. od 24.04.2008.g. te pročitao iskaz svjedoka M. V. od 14.03.2008.g., saslušao svjedoka V. I. i&nbsp; svjedoka O. P., kao i izvršio uvid u Sl. List Republike CG Opštinski propisi br. .... i Odluku o obrazovanju komisije za povraćaj i obeštećenje O. T., te pričitao &nbsp;izvod iz KE za okrivljenu Dj. P. izat od Ispostave T. dana 19.02.2009.g, kao i izvod iz Kaznene Evidencije za okrivljenu M. Z. izdat od Ispostave K. dana 10.02.2009.g&nbsp;<br>
&nbsp;<br>
Na glavnom pretresu sud je donio odluku da se u dokaznom postupku neće saslušavati predloženi svjedoci S. Dj., P.P., S. N., P. Š., K. D., R. M., Š. M., R. S., Č. M., V. A., R. B. i V. I. i M. S. imajući u vidu da već utvrđeno činjenično stanje te nalazeći da je njihovo saslušanje nepotrebno. Isto tako sud je donio odluku da se ne prihvata predlog branioca okr. M. da se u dokaznom postupku pročita dopis predsjednika O. T. upućen Ministarstvu finansija iz razloga jer je sud našao da se radi o dokazu na kome se ne može zasnivati sudska odluka imajući u vidu da se na predloženom dokazu ne nalazi pečat O. T. već samo djelovodni broj O. T. bez prijemnog pečata od strane Ministaarstva finansija, a isto tako sud je donio odluku da se ne prihvata ni predlog da se pribavlja original ovog dokaza nalazeći da je bez uticaja na utvrđivanje činjeničnog stanja. U konačnom sud je donio odluku i da se u dokaznom postupku neće pribavljati originali zahtjeva br. ....od 04.07.2006., ..., ..., ..... imajući u vidu nesporno utvrdjenu činjenicu da su isti zahtjevi podnijeti a u čije fotokopije je sud izvršio uvid u dokaznom postupku<br>
&nbsp;<br>
Svjedok M. M. je&nbsp; u svojoj&nbsp; iskazu datom na glavnom pretresu ostala u svemu pri izjavi datoj pred istražnim sudijom ovog suda dana 14.o3.2oo9.g. dodajući da je zahtjev predala na arhivi O. ali se nije sjećala tačno kome, te dodala da nije bila upoznata u to vrijeme da Dj. P. radi u komisiji za obeštećenje. U svom iskazu datom pred istražnim sudijom je navela da se ne može sjetiti datuma kada je komisiji za obeštećenje O. T.podnijela zahtjev, a isti je predala na arhivi opštine. Poslije nekog vremena je dobila od komisije rješenje da im u roku od dva mjeseca dostavi kao dokaz rješenje o nasledjivanju a koji im je i dostavila, a nakon toga je dobila zaključak komisije da se postupak po njenom zahtjevu obustavlja. Navela da nigdje nije bio istaknut datum do kog se zahtjevi mogu podnositi, niti su njoj ti rokovi za podnošenje zahtjeva bili poznati, a M. Z. i Dj. P.je poznavala samo izvidjenja i sa istima nije imala nikakvog kontakta povodom podnošenja zahtjeva.<br>
&nbsp;<br>
Svjedok A. G. je u svom iskazu datom na glavnom pretresu ostao u svemu pri izjavi datoj pred istražnim sudijom ovog suda dana 14.03.2009.g. dodajući da je pokrenuo postupak za povraćaj imovine protiv opštine a koji postupak je već pri kraju. Dalje je dodao da je razlog zašto je podnio zahtjev pred opštinom, bio taj što je mislio da će postupak prije završiti, a zahtjev je podnio Dj. P. u kancelariji O., gdje je radila, te da se sjeća da je zahtjev za povraćaj podnio Dj. P.. Dodao je i to da kada je išao kod pravnice u opštini radi savjeta nije znao da je istekao rok za podnošenje zahjeva, a ona ga nije uputila kod Dj. P.e, a nije se sjećao ko ga je uputio kod nje radi podnošenja zahtjeva, te nije znao da u vrijeme kada je podnio zahtjev da je istekao rok za podnošenje istog. U svom iskazu datom pred istražnim sudijom je naveo da se ne može izjasniti kada je tačno tokom 2006.g. Komisiji za povraćaj i obeštećenje O.T. podnio zahtjev za povraćaj imovine i obeštećenje iste. Navoe je da zna da je taj zahjev podnio Dj. P. i da ga je ona primila. Poslije nekog vremena od komisije je dobio neku odluku gdje se postupak po njegovom zahtjevu obustavlja, a nakon toga se konsultovao sa advokatom i pokrenuli su postupak pred sudom za povraćaj oduzetog zemljišta. O antidatiranju na podnijetom zahtjevu mu ništa nije bilo poznato niti je on o takvim stvarima razgovarao sa Dj..<br>
&nbsp;<br>
Na glavnom pretresu prilikom suočenja svjedoka A.a sa okrivljenom Đ. a na okolnosti različito date u njihovim iskazima, okrivljena je izjavila da su u komisiji imali gotovu formu zahtjeva pa je ona znala da gradjanima koji nisu znali da popune zahtjev da im pomogne, a zatim ih upućivala na arhiv, te negirala da je svjedok A. predao zahtjev njoj lično, a svjedok A. je naveo da koliko se sjeća zahtjev je predao na arhivu O.. Nakon što je svjedok ovom prilikom još jednom upozoren od strane suda na posledice davanja lažnog iskaza obzirom da je pred istražnim sudijom i na glavnom pretresu naveo da je zahtjev predao Dj., svjedok je u konačnom još jednom je ponovio da misli da je zahtjev predao na arhivi O..<br>
&nbsp;<br>
Svjedok M. M. je u svom iskazu datom na glavnom pretresu ostao u svemu pri izjavi datoj pred istražnim sudijom ovog suda dana 14.03.2009.g. dodajući da prvobitni zahtjev koji je naveo u svom iskazu iz kraja 2oo5.g. u stvari nije podnosio komisiji već je tom prilikom obavio razgovor sa predsjednicom komisije i sekretarom, tako da isti zahtjev nije zavodjen u protokolu iz razloga jer mu je rečeno da nema pravo. Sa predsjednicom komisije i sekretarom Dj. P. je obavio razgovor i iste su mu rekle da će svi zahtjevi biti primljeni i nakon isteka roka za podnošenje, s tim što pred njim nije bilo priče oko antidatiranja zahtjeva, a tom prilikom mu nisu rekle kakve će odluke biti donijete po tim zahtjevima. Dodao je da&nbsp; mu je približno tom prilikom rečeno da ukoliko u listu nepokretnosti bude izmijenjeno da se radi o gradsko gradjevinskom zemljištu da će u postupku ostvariti svoje pravo. Taj razgovor je vodjen povodom zahtjeva svih lica a ne njega lično, dodajući da je predsjednica komisije bila predstavnik Vlade dok su ostale članove komisije predlagali oni u ime Skupštine. U svom iskazu datom pred istražnim sudijom ovog suda je naveo da je kao predsjednik Skupštine T. i kao jedan od subjekata osnivača Komisije za povraćaj i obeštećenje O.T. bio upoznat sa rokom do kada se mogu podnositi zahtjevi za povraćaj i obeštećenje imovine a taj rok je kako je to naveo koliko mu se činilo bio odredjen odlukom Skupštine a ne zakonom o restituciji. Pošto je prikupio sva potrebna dokumenta, negdje krajem 2oo5.g. je komisiji podnio zahtjev za povraćaj zemljišta i obratio se predjesniku komisije V. V. te sekretaru komisije Dj. P. koje su mu rekle da njegov zahtjev koji se odnosi na povraćaj zemljišta u KO M. je u pitanju poljoprivredno zemljište i da ono ne potpada pod zakon o restituciji tj da se ne može vraćati poljoprivredno zemljište, pa smatrajući to tačnim, povukao je svoj zahtjev. Ista stvar napravljena sa većim brojem drugih gradjana koji su takodje podnijeli zahtjev na vrijeme i povukli ih iz istih razloga kao i on. Kako je nakon toga naknadno saznao da je za njegovu imovinu – zemljište izvršena prenamjena i da je to postalo gradsko gradjevinsko zemljište i s obzirom da sada potpada pod zakon o restituciji i da se može izvršiti njegov povraćaj ili eventualno obeštećenje, ako je u medjuvremenu otudjeno, to je on tokom aprila 2006.g. prikupio svu potrebnu dokumentaciju pa čak odluku skupštine O.T. kojom je njegovo zemljište postalo gradsko gradjevinsko zemljište i taj zahtjev predao komisiji. Kada je predao zahtjev sa svom kompletnom dokumentacijom predsjednica komisije V. V. i sekretar Dj. P. su mu rekle da nisu bile upoznate sa odlukom Skupštine O.T. o prenamjeni zemljišta. U razgovoru sa njima a na njegovo traženje da se produži rok za prijem zahtjeva za povraćaj i obeštećenje zbog nastalih novih okolnosti sa kojima one navodno nijesu bile upoznate, rekle su mu da taj rok ne treba produžavati već da će one sve zahtjeve gradjana primati i uzeti u postupak jer u svakom slučaju kada bi se gradjani obratili Ministarstvu finansija sa tim zahtjevima njima bi Ministarstvo vratilo predmete u rad, pa pošto je dobio takvu informaciju od predsjednice i sekretara komisije on je javno preko radio T., pozvao gradjane da podnesu zahtjeve za povraćaj i obeštećenje Komisiji O.T.. Komisija je primala te zahtjeve i odlagala ih sa strane da bi kasnije sve te zahtjeve nakon isteka roka predala M. Z. na arhivu i rečeno joj je da na zahtjeve stavi datum kada taj rok ističe, što je po njihovom nalogu i uradila. Dodao je da je M. na zahtjeve stavila taj datum koji se poklapa sa danom isticanja roka ali u internoj knjizi je navela tačne datume kada je zahtjeve primala od komisije. Iz priče pojedinih gradjana imao je saznanja da je bilo i situacija da su one upućivale gradjane da zahtjeve ponesu kod M. i da ona zna koji će datum staviti na taj zahtjev. Povodom toga on je službeno kao predsjednik Skupštine O.T. razgovarao sa premijerom Š. i u tom razgovoru on mu je rekao da je Komisija trebala da primi te zahtjeve i rešava po njima kako ne bi opterećivali budžet jer je kako je rekao zakon i donijet da bi se gradjanima vratilo oduzeto zemljište koje nije privedeno namjeni ili obeštetili ukoliko je privedeno namjeni. Dalje je naveo da smatra da predatiranjem datuma prijema zahtjeva nije napravljeno nikakvo krivično djelo jer je svaki gradjanin i nakon utvrdjenog roka za podnošenje zahtjeva mogao direktno obratiti ministarstvu finansija RCG sa zahtjevom za povraćaj i obeštećenje. Bio je mišljenja da je komisija napravila propust i da nije radila u skladu sa zakonom, jer je trebala primiti sve zahtjeve, bez obzira da li su podnijeti u roku ili van njega, pa zahtjev proslijediti Ministarstvu finansija ili su trebali odmah po prijemu zahtjeva stranke upoznati sa njihovim pravom na ostvarivanje njihovih zahtjeva a nikako zadržati dokumentaciju i uzeti u razmatranje tek 17.04.2007.g. o čemu svjedoči i zapisnik od tog datuma, a nakon toga obustaviti postupak zbog internih grešaka rada komisije koje se ne mogu odraziti na štetu gradjana. Dodao je da kada se povodom tog zahtjeva obratio predsjedniku komisije i objasnio joj da je njegovo zemljište sada gradsko gradjevinsko a za što joj je dostavio i odluku Skupštine, projektnu dokumentaciju i službeni list u kome je izašla odluka o prenamjeni, ona mu je rekla da je za komisiju samo bitno ono što piše u listu nepokretnosti i da za njih nisu važnije odluke Skupštine iz 2002.g. Nakon toga je preduzeo sve mjere kod Uprave za nekretnine da se odluka Skupštine iz 2002.g. sprovede u katastar kako bi vlasnici zemljišta mogli ostvariti svoje pravo na povraćaj zemljišta koje je sada bilo gradsko gradjevinsko. Kada je glavni administrator O. T. pripremila zahtjev da ga uputi Republičkoj upravi za nekretnine u P.da bi se sprovela ta odluka, odluka Skupštine iz 2002.g. tada je napravljena ta afera oko datuma prijema zahtjeva a što je on protumačio kao nečiju želju da se na svaki mogući način gradjanima ne vrati ono što im po zakonu pripada. Naveo je da smatra da u ovom slučaju nije bilo nikakve zloupotrebe službenog položaja od strane sekretara komisije Dj. već od strane predsjednice komisije i da ta zloupotreba nije napravljena na štetu države, već na štetu gradjana. Nepostupanje Komisije po predmetnim zahtjevima je samo išlo na štetu budžeta RCG jer da je komisija postupala po zahtjevima i vratila zemljište podnosiocima istih tada bi država bila rasterećena i ne bi imala obavezu da vrši obeštećenje. Takodje je naveo da smatra da su se takvim postupanjem komisije i njenog predsjednika štitili interesi budućih kupaca koji bi to zemljište kupili po niskim cijenama, a kasnije ga prodali po višim cijenama, a nakanadu gradjanima bi morala izvršiti država iz svog budžeta.<br>
&nbsp;<br>
Svjedok V. V. je u svom iskazu datom na glavnom pretresu ostala u svemu pri izjavi datoj pred istražnim sudijom ovog suda dana 13.05.2009.g. dodajući da je na sastanku koji je bio kod gradonačelnika kome je prisustvovala M. P., koja je bila sekretar sekretarijata za opštu upravu, kao i svi članovi komisije, a kako je ona već bila predložena za predsjednika komisije, navela da je najumjesnije da sekretar bude diplomirani pravnik jer čitav posao komisije vode ona kao predsjednik i sekretar, pa je povodom njenog predloga od strane skupštine Opštine odlukom Dj. postavljena kao sekretar. Dalje je navela da u dokumetaciji posjeduje Opštinsku odluku o imenovanju komisije, te da istu može dostaviti sudu. Dalje je navela da ona nije bila upoznata da će se naknadno podnositi zahtjevi komisiji za obeštećenje kako je to naveo svjedok M. M.. Prilikom prvog sastanka kod gradonačelnika dogovoreno je da se arhiva za potrebe komisije predaje arhivi O.. Dalje je navela da okrivljena M. nije dobijala naknadu za rad odnosno poslove koje je obavljala za komisiju, te je postojao dogovor da koriste i daktilografe iz O. i to je radjeno van radnog vremena a za što im je plaćeno. Zatim je navela da su neblagovremeni zahtjevi koji su podnijeti van roka odbijeni zaključkom komisije kao neblagovremeni i obustavljene radnje koje su preduzete po odredjenim zahtjevima. Dalje je navela da u kritično vrijeme po važećem zahtjevu podnosioci neblagovremenih zahtjeva koji nijesu imali pravo da pokrenu postupak pred Ministarstvom finansija, te da je moguće da im je to pravo dato izmjenama zakona kada su formirane tri komisije na teritoriji CG. Dalje je navela da su imali mogućnost da pokrenu postupak pred sudom ali nesporno da bi imali različiti tretman imali pred komisijom i pred sudom. Navela je da ne zna da li su podnosioci zahtjeva van roka pokretali postupke pred sudom. U konačnom je dodala da nije bio stav komisije da se mimo roka prihvataju zahtjevi za obeštećenje.<br>
U svom iskazu datom pred istražnim sudijom je navela da je odlukom SO Tivat imenovana komisija za povraćaj i obeštećenje i za predsjednika komisije je izabrana ona a odluka je stupila na snagu osam dana od dana objavljivanja u Sl. listu CG, tako da je komisija počela sa radom u januaru 2005.g. Prema Zakonu o povraćaju oduzetih imovinskih prava i obeštećenja rokovi za podnošenje zahtjeva su bili precizirani i to je bio rok od 18 mjeseci od početka rada komisije, dakle u tom roku mogli su se podnijeti zahtjevi komisiji koja je dalje postupala po podnijetim zahtjevima. Dogovoreno je u okrviru komisije da sva pismena koja su upućena komisiji predaju arhivi O.T., a kasnije nakon formiranja gradjanskog biroa njima i postojala je interna knjiga izmedju komisije i gradjanskog biroa O.T., tako da sva pošta koja je primana za komisiju primana je od strane namještenika O.T. koji je radio na poslovima prijema i ekspedicije pošte, odnosno upisničara arhivara koja je kasnije svu poštu dostavljala sekretaru komisije Dj. P.. Sekretar komisije je dalje vršio protokolisanje primljenih pismena u upisnik koji je vodila komisija i svi podnijeti zahtjevi su protokolisani prema datumu prijema. Zakonom o povraćaju i obeštećenju bilo je precizirano u kom roku se zahtjevi podnose pa je shodno tome a prije isteka rokova komisija davala obavještenje radio T. da se zahjevi primaju još narednih 15 dana. Naknadnim pregledom i to nakon usmenih prigovaranja da su se neki zahtjevi primali i van roka a u istima je kao datum evidentiranja naveden 04.07.2006.g. kao poslednji datum za podnošenje zahtjeva krenulo se preispitivanje podnijetih zahtjeva uporedjivanjem datuma prijema prema prijavnoj knjizi, internoj knjizi i datumom prijema koji je bio evidentiran na samom zahtjevu. Tom prilikom je utvrdjeno da je nakon 04.07.2006.g. kao zadnji datum za podnošenje zahtjeva bilo još podnijetih zahtjeva i da su svi oni protokolisani kao da su primljeni 04.07.2006.g. iako su neki podnijeti znatno kasnije, a što se tačno može utvrditi na osnovu izvršenog uvida u internu knjigu koju su potpisali arhivar O.T-, sekretar komisije za povraćaj i obeštećenje. Nakon saznanja da su podnijeti zahtjevi i da se u nekim zahtjevima i postupalo komisija je zauzela stav da se svi ti zahtjevi odbace kao neblagovremeni a uz obrazloženje da su podnijeti van roka a što je utvrdjeno na osnovu uvida u internu knjigu pošte zahtjeva i u tom smislu donijeta su rješenja da se prekidaju sve preduzete radnje i iste stavljaju van snage, a protiv sekretara komisije i namještenika O. T. ona kao predsjednik komisije podnijela je krivičnu prijavu ODT K. o čemu je upoznala i rukovodioca UP Ispostave T.. Takodje je navela da je komisija otpočela sa radom 04.01.2005.g. i da su svi zahtjevi podnijeti poslije 04.07.2006.g. neblagovremeno podnijeti i da nije smjelo da dodje do antidatiranja datuma u podnijetim zahtjevima. Navela je da ih je trebalo primiti a istovremeno i odbaciti kao neblagovremene što je znao i sekretar komisije a namještenik arhivar O.T. je znao da te zahtjeve nije primio 04.07.2006.g. zbog čega nije mogla ni da stavi u prijemni pečat taj datum već datum kada je zahtjev stvarno i podnijet. Podnijeti zahtjevi koji su antidatirani odnosili su se uglavnom na zahtjev za obeštećenje a što bi se sa sigurnošću utvrdilo pregledom tih predmeta od broja .... do broja ...., tako da je u slučaju da je komisija i donijela rješenje kojim se utvrdjuje visina obeštećenja u toj visini u kojoj je obeštećenje dosudjeno predstavljlo bi štetu za državu RCG jer je obeštećenje bilo na teret fonda RCG koji je inače bio poseban formirani fond za obeštećenje oduzete imovine bivših vlasnika. Kao predsjednik komisije takodje je izjavila da je postojao dogovor u komisiji po kojem je sekretar komisije bila dužna da sve predmete protokoliše i zavede i nakon utvrdjivanja vjerodostojnosti podnijetog zahtjeva zajedno sa predsjednikom komisije pregleda te zahtjeve kako bi se utvrdilo da li nešto u tim zahtjevima nedostaje i da se zaključkom naloži podnosiocu zahtjeva da zahtjev uredi uz takstativno navodjenje šta je trebalo uraditi i na koji način. Takodje je navela da komisija nije imala posebne radne prostorije i dokumentacija se nalazila zaključana u jednom ormanu gdje su se nalazili pečati komisije a sa svime je bila zadužena sekretar komisije koja ni u jednom trenutku nije skrenula pažnju ni članovima ni predsjedniku komisije da se zahtjevi podnose naknadno a da se upisuje datum kao da su podnijeti u roku i blagovremeno. Obzirom da su zahtjevi podnijeti van roka i da komisija blagovremeno nije donijela rješenje o odbačaju a nakon saznanja da su datumi antidatirani ona kao predsjednik komisije nije imala drugo rješenje osim da o svemu upozna predsjednika Opštine i predsjednika skupštine T. i to donošenjem rješenja kojim se sve preduzete radnje stavljaju van snage i ta rješenja dostave strankama u postupku. Takodje je izjavila da joj je poznato da su uložene žalbe na takva donijeta rješenja i da su neke proslijedjene Ministarstvu finansija 01.08.2007.g. a ubrzo nakon toga došlo je i do predaje cjelokupne dokumentacije glavnom administratoru O.T., jer je u medjuvremenu donijet zakon o izmjenama i dopunama zakona o povraćaju oduzetih imovinskih prava i obeštećenja koji je stupio na snagu 18.08.2007.g. Nakon što joj je predočena izjava svjedoka M. M,. svjedokinja je navela da sa sigurnošću ne može da tvrdi da li je M. M. podnio zahtjev krajem 2005.g. komisiji za povraćaj i obeštećenje a nakon što je izvršila uvid u predmete iz 2005.g. konstatuje da takav zahtjev ne postoji, pa s toga zaključuje da se njegov navod da je podnio zahtjev krajem 2005.g. ne može da prihvatiti bez dokaza sa pečatom prijema da je takav zahtjev i podnijet. Dalje je istakla što se tiče navoda i razgovora da se obratio sa pitanjem da li je poljoprivredno zemljište predmet zahtjeva prema zakonu o povraćaju, da predmet zahtjeva za povraćaj i obeštećenje a prema Zakonu nije bilo poljoprivredno zemljište i u takvim slučajevima po zahtjevima je rešavano negativno i isti su odbijeni a što se može utvrditi na osnovu izvršenog uvida npr. u predmetima A. K., B. K., S. V. i dr. kojih se može sjetiti a koji su se takodje odnosili na povraćaj poljoprivrednog zemljišta, pa je komisija riješila da takve zahtjeve treba odbiti i koliko se sjećala predmet S. V. je po žalbi bio u Ministarstvu finansija i isti je vraćen kao potvrdjen. Dalje je navela da je neosnovano navoditi da su podnijeti zahtjevi i da je isti kasnije povučen o tome ne postoji niti jedan dokaz, te da je proizvoljno navodjenje da se radilo o većem broju drugih gradjana neprihvatljivo jer se ne navode njihova imena i prezimena pa se na te okolnosti nije mogla ni izjasniti. Dalje je navela da navodi svjedoka M. da ona kao predsjednik komisije nije bila upoznata sa odlukom Skupštine opštine i prenamjeni zemljišta ne stoji jer bez obzira da li je ona bila upoznata ili ne podnosilac zahtjeva kada kompletira dokumentaciju tek tada komisija pristupa i utvrdjuje što nedostaje u predmetnoj dokumentaciji i tek nakon toga dalje odlučuje. Dodala je da navod da je javno preko Radio T. pozvao gradjane da podnesu zahtjeve komisiji za povraćaj i obeštećenje nije od značaja ako je to uradjeno po obavještenju komisije koja je takodje uputila na javni poziv da je zadnji dan za podnošenje zahtjeva 04.07.2006.g., ali ako je to uradjeno kasnije to više nije bilo u nadležnosti komisije niti je to bilo njeno obavještenje i na tu okolnost ona ne može da se izjasni. Dalje je istakla da navode da je komisija primala zahtjeve i odlagala ih sa strane a kasnije iste predala M. Z., svjedok M. mora da dokaže u postupku suočenja sa M. Z., predsjednikom komisije ili nekim drugim i da dokaže tu tvrdnju da je to komisija primala i da je zahtjeve odlagala. Navela je da o kakvom se to odlaganju radilo i na čiji je zahtjev arhivar O. T. stavila datum 04.07.2006.g. odgovorno tvrdi da po tom pitanju nije imala ni ona niti bilo ko drugi kontakte sa njom niti bi to ona dozvolila jer zna šta znače rokovi i njoj je Zakon bio jasan da je rok za podnošenje zahtjeva 18 mjeseci, naravno nadležni državni organi cijeniće da li u takvim radnjama ima elemenata krivičnog djela ili ne, a isto tako je tvrdila odgovorno da kao predsjednik komisije nije znala da je bilo ko podnio zahtjev a da ga komisija nije primila i niko ne spori da je zahjev mogao da bude podnijet i nakon isteka roka ali kao što je objasnila odluka je da se zahtjevi odbacuju kao neblagovremeni. Navela je takodje da je izjava svjedoka M. M. da nije bilo zloupotrebe službenog položaja od strane seketara, već od strane predsjednika komisije, njegov lični stav koji ne bi komentarisala, jer je očigledno da je takvom izjavom dokazao da ne zna što znači podnošenje zahtjeva kako se oni podnose, kome i da nema tog pismenog zahtjeva kojeg neko ne može da podnese i uputi ga organu kome je on upućen a da on to ne primi. Navela je da se svaki akt mora primiti i po njemu postupiti što je predsjedniku komisije poznato u pogledu vodjenja administrativnih poslova kao i rokovi u kojima se zahtjevi mogu podnositi ako su za to već i propisani i dobro joj je poznato što znači postupanje van roka. Navela je da je uvijek u poslu koji je obavljala kao predsjednik komisije za sve imala pismenu komunikaciju sa strankama tako da se iz pregledanih zahtjeva može lako utvrditi kako je postupala i da je na svaki zahtjev stranke pismeno odgovarala kada je to traženo, isto potpisala i iza toga stoji. U konačnom je navela da sva druga javna podgovaranja zaštite javne ličnosti na štetu druge je neprihvatljivo posebno ako onoga sa kojim treba da opšti ne poznaje pojam rokova i načina prijema akata upućenih odredjenom organu.&nbsp;<br>
&nbsp;<br>
O.T. Tivat sa datum 04.07.2006.g. br. ...., ....., ...., ...., ..., ..., ...., ..., ..., ...., ...., ..., ...., ...., ...., ...., kao i izvršenim uvidom u fotokopije zahtjeva br. .... od 04.07.2006.g., br. .... od 04.07.2006.g., br. .... od 04.07.2006.g., br. ... od 04.07.2006.g. i br. .... od 04.07.2006.g. utvrđuje se da se na svima nalazi prijemni pečat Republike Crne Gore – O. T. Komisija za povraćaj i obeštećenje, zatim broj predmeta i datum prijema 04.07.2006.g.<br>
&nbsp;<br>
Uvidom u djelovodni protokol Komisije za obeštećenje O.T., utvrđuje se da su prednmetni zahtjevi zavedeni u istom pod datumom prijema 04.07.2006.g., kao i da je u djelovodniku nakon zahtjeva koji je zaveden pod rednim brojem .... od 04.07.2006.g. navedeno da je upisnik zaključen sa brojem 114 u .... dana 04.07.2006.g. kao i pečatiran pečatom Komisje za povraćaj i obeštećenje O.T. i potpisan od strane okrivljene Đ. P. umjesto predsjednika Komisije Dr V. V.. Uvidom u internu knjigu O. T. &nbsp;utvrđuje se da je zahtjev br. ... evidentiran pod datumom upisa 02.08.2006.g, tarim zahtjev br. .... evidentiran pod datumom upisa 18.09.2006.g., zahtjev br. .... evidentiran po datumom upisa 23.08.2006.g., zahtjav br. ..... evidentiran pod datumom upisa 19.09.2006.g.zahtjev br.... evidentiran pod datumom upisa 09.10.2006.g., zahtjev br. ..... evidentiran pod datumom upisa 17.10.2006.g., zatim zahtjavi br. ...., br. ....., br. ... evidentirani pod datumom upisa 15.11.2006.g., zahtjev ... evidentiran pod datumom upisa 15.12.2006.g., zahtjevi br. ....., zatim br. ...., br. ..., br. .... i ... evidentirani pod datumom upisa 29.12.2006.g., zatim zahtjev br. ....evidentiran pod datumom upisa 05.02.2007.g., zahtjev br. .... i br. .... evidentirani pod datumom upisa 06.03.2007.g.<br>
&nbsp;<br>
Svjedok S. B. je u svom iskazu datom pred istražnim sudijom ovog suda dana 14.03.2008.g. naveo da se ne može sjetiti datuma kada je njegov rodjak S. N. podnio zahtjev komisiji za obeštećenje O.T. u ime njegove majke S. N. i u njegovo ime. Rekao mu je da ide kod Dj. P., a kome je zahtjev predao nije mu bilo poznato, pa kada se vratio iz O. rekao mu je da je završio i dao mu fotokopiju zahtjeva. Svjedok je dodao da zahtjev nije gledao već ga je odmah odložio pored dokumentacije koja se odnosila na imovinu čiji su povraćaj tražili. Poslije nekog vremena dobio je poziv od Komisije u februaru mjesecu 2oo7.g. na koji se odazvao i tada mu je rečeno da je potrebno da donese još neku dokumentaciju koju im on nije ni dostavio, a nakon izvjesnog vremena je dobio zaključak komisije da se postupak po njegovom zahtjevu obustavlja. Istakao je da nigdje nije bio istaknut datum do kojeg se zahtjev mogao podnositi niti su njemu ti rokovi za podnošenje zahtjeva bili poznati U konačnom je naveo da lica M.Z. i Dj. P. poznaje samo iz vidjenja a da sa istima nije imao nikakve kontakte povodom podnošenja zahtjeva.<br>
&nbsp;<br>
Svjedok Č. G. je u svom iskazu datom pred istražnim sudijom ovog suda dana 14.03.2008.g. naveo da je zahtjev za povraćaj i obeštećenje podnio negdje u oktobru mjesecu 2006.g i to lično Dj. P.. Kada je zahtjev podnosio rečeno mu je da je zakasnio sa podnošenjem istog ali da će ga ipak primiti i da će komisija vidjeti šta će uraditi sa zahtjevom. Dodao je da je negdje u januaru ili februaru 2oo7.g. dobio poziv od komisije na koji se odazvao i tu je bila prisutna V. V. i daktilografkinja i tada ga je V. pitala po kom osnovu traži povraćaj zemljišta na što je on dao izjavu. U konačnom je naveo da je nakon toga poslije nekog vremena dobio zaključak komisije da se postupak po njegovom zahtjevu obustavlja i dodao da nikakvog dogovora izmedju njega i Dj. oko podnošenja zahtjeva nije bilo.<br>
&nbsp;<br>
Svjedok S. E. je u svom iskazu datom pred istražnim sudijom ovog suda dana 17.03.2008.g. naveo da se ne može sjetiti datuma kada je podnio zahtjev za obeštećenje ili&nbsp; naknadu komisiji O.T. a prije nego što je podnio taj zahtjev vidio je da mnogi gradjani predaju te zahtjeve, pa se čisto informativno interesovao kod Dj. P. da li on može podnijeti zahtjev za povraćaj zemljišta, na što mu je ona rekla da može pa je on nakon toga zahtjev i podnio. Dodao je da nikavog dogovora izmedju njega i Dj. nije bilo vezano za antidatiranje datuma prijema datog zahtjeva. U konačnom je naveo da poslije nekog vremena pošto je predao taj zahtjev, od komisije je dobio zaključak kojim se postupak po njegovom zahjevu obustavlja.<br>
&nbsp;<br>
Svjedok P. J. je u svom iskazu datom pred istražnim sudijom ovog suda dana&nbsp; 18.03.2008.g. navela da se ne može tačno sjetiti datuma kada je u februaru ili martu 2007.g podnijela zahtjev za povraćaj i obeštećenje komisiji O. T.. Zahtjev je predala na arhivi O. T. i po njenom zahtjevu nije donijeta nikakva odluka. Lice po imenu M. Z. nije poznavala dok je Dj. P. znala iz vidjenja iz T. U konačnom je navela da nikavih dogovora ni sa jednom ni sa drugom nije imala oko navodnih fiktivnih izmjena datuma prijema njenog zahtjeva. Rokovi za ponošenje takvih zahtjeva joj nijesu bili poznati i to je bio razlog zašto je zahtjev podnijela početkom prošle godine, misleći da se ti zahtjevi mogu podnositi.<br>
&nbsp;<br>
Ovlašteni predstavnik oštećenog F.O. CG V. B. je u svom iskazu datom pred istražnim sudijom ovog suda dana 24.04.2008.g. navela da kao ovlašteni predstavnik F. O. RCG a vezano za konkretni slučaj može da izjavi da njihov F. nije dobio niti jedno rješenje za obeštećenje lica koja su podnijela zahtjev za obeštećenje komisije za obeštećenje i povraćaj O.T. nakon roka od 04.07.2006.g. pa s toga za F. nije nastupila nikakva šteta. Dodala je da u situaciji da je komisija donijela rješenje za obeštećenje po predmetnim zahtjevima onda bi u tom slučaju F. morao postupiti po tim rješenjima i vršiti isplatu. Navela je da ne zna reći koji je rok za podnošenje takvih zahtjeva bio za komisiju pri O.T. jer takav rok odredjuje O. svojom odlukom U konačnom je izjavila da se pridružuje krivičnom gonjenju okrivljenih a da će se o imovinsko pravnom zahtjevu naknadno izjasniti.<br>
&nbsp;<br>
Svjedok M. V. je u svojoj izjavi datoj pred istražnim sudijom ovog suda dana 14.03.2008.g. naveo da je rješenjem o nasleđivanju njegova majka oglašena za naslednika na zemljištu za koje je podnijela zahtjev za povraćaj ili obeštećenja O.T., naime to zemljište se ranije vodilo kao poljoprivredno zemljište i nije podpadalo pod Zakon o restituciji, ali kada su saznali da je skupštinskom odlukom izvršena prenamjena tog zemljišta iz poljoprivrednog u gradsko građevinsko zemljište njegova majka S. M. je nadležnoj komisiji podnijela zahtjev za povraćaj i obeštećenje s tim da se ni on kao i njegova majka ne sjećaju kada je ona zahtjev podnijela. Kasnije je njegova majka dobila zaključak od ove Komisje da se postupak po njenom zahtjevu obustavlja, na koji su uložili žalbu ali oodluku po istoj do dana davanja njegovog sikaza pred istražnim sudijom nijesu dobili. Što se tiče okrivljenih svjedok je naveo da njegova majka sa njima nije imala nikakvog kontakta vezano za podnošenje zahtjeva. U konačnom je naveo da inače pravo svojine ne može zastarjeti i da im u svakom slučaju pripada pravo na povraćaj ili na obeštećenje, te da je sasvim svejedno kada će zahtjev biti podnijet i ko će po njemu rješevati da li komisija ili eventualno sud.<br>
&nbsp;<br>
Svjedok V. I. je u svojoj izjavi datoj na glavnom pretresu naveo da ostaje u svemu pri svom iskazu datom pred istražnim sudijom ovog suda dana 14.03.2oo8.g. kojom prilikom je naveo da se ne može sjetiti datuma kada je podnio zahtjev za povraćaj i obeštećenje za imovinu koju je naslijedio od predaka. Pošto je dobio obavješetenje od M. M. da se vrši povraćaj zemljišta, pošao je u neku prostoriju u O. T., gdje je radila komisija za povraćaj i obeštećenje i on je toj komisiji predao zahtjev i sva potrebna dokumenta. Tu je bila prisutna i njegova sestra Đ. P. kao član komisije, još neke dvije ženske osobe, predstavnik borda direktora neke firme ne koju se vodila zemlja koja je u stvari njihovo vlasništvo, a bio je prisutan i P. Z.. On je vršio razgovor sa članovima komisije u ime svih njih koji su došli da podnesu zahtjev za povraćaj zemljišta, a tu su pored njega bili Đ. Ž., B. V. i M. M.. Te prilike im je rečeno od strane komisije&nbsp; da nikada nije kasno da taj zahtjev podnesu, ali je na to reagovao predstavnik firme čini mu se M. koji je rekao da oni sa tom imovinom nemaju više ništa, te da je ona njihova. Tada je on sa njim ušao u razgovor i rekao mu da on i njegovi preci tu zemlju posjeduju od prije 400 godina i da je to njihova zemlja, te da je on svoju zemlju snimio još 1967.g. Nakon ovog razgovora oni su svoje zahtjeve ostavili komisiji, a kada su ih oni zaveli i pod kojim datumom njemu nije poznato. Povodom njegovog zahtjeva iz P. a preko O. T. dobio je rješenje da njegova zemlja više nije njegova već da je vlasništvo M. U konačnom je naveo da nikakvih dogovora ni razgovora sa sestrom Đ. P. nije imao a pogotovo ne sa M. Z., te dodao da smatra da je ovakvim postupanjem oštećen i da mu je oduzeto ono što mu pripada.<br>
&nbsp;<br>
Svjedok O. P. je u svom iskazu datom na glavnom pretresu naveo da je u kritičnom periodu u O. T. bio zaposlen na mjestu načelnika gradjanskog biroa, te da je povodom formiranja komisije za obeštećenje O. T. i u organizaciji rada iste kao predstavnik O.T. prisustvovala po njegovoj pretpostavci glavna administratorka M. P. s tim da on nije bio prisutan. Kada je saznao da se zavode zahtjevi unazad za komisiju, preduzeli su mjere i aktivnosti da se to zaustavi, čak je i protiv službenice M. Z. pokrenut disciplinski postupak u kome je donijeta odluka o novčanom kažnjavanju iste, a do okončanja postupka ista je bila suspendovana sa radnog mjesta. U konačnom je naveo da želio da doda da sa okrivljenom M. radi dugi niz godina, a da je poslednjih 5 godina njen neposredni rukovodilac tako da je njegovo mišljenje o njoj da je izuzetan čovjek bez greške koja je svoj posao obavljala maksimalno odgovorno i savjesno osim u predmetnoj situaciji a i nakon predmetnog slučaja pa kako on tako i ostale kolege imaju maksimalno povjerenje u njen rad. Dalje je naveo da kako je komisija za obeštećenje O. T. bila samostalna u radu oni kao lokalna uprava su bili tu da pruže logistiku u njenom radu odnosno omoguće i pomognu da ista nesmetano obavlja rad, te kako članovi komisije nijesu bili stalno prisutni a kancelarije njihovog gradjanskog biroa su bile otvorene svakog radnog dana u radno vrijeme to je bio razlog da se omogući da se zahtjevi za komisiju primaju u njihovom birou, iz razloga koko bi se gradjanima omogućilo da ostvare svoja prava. Dalje je naveo da ne zna od čije je strane okr. M. dobila nalog da obavlja dodatne poslove za Komisiju, te kako je sa istom svakog dana u neposrednom kontaktu ne može se sjetiti da li ga je M. kojom prilikom pitala da li je njena obaveza da radi za komisiju. Takodje je dodao da je rad za komiksiju za okr. M. bio dodatni posao a po tom osnovu joj nije bila povećana plata. Pretpostavljao je da su rukovodioci komisije bili nadredjeni M. u odnosu na njen rad koji je obavljala za potrebe komisije, te dodao da ne može odgovoriti na pitanje ko je M. naložio antidatiranje datuma s tim što je dodao da vjeruje da ona to nije samostalno uradila bez nečijeg naloga. Takodje je naveo, a koliko se sjećao, da je M. disciplinski&nbsp; kažnjena da joj se odbije od plate 10 %, ali nije znao da li je ta odluka ikada izvršena jer o tome vodi računa računovodstvo O.. Istakao je da je sasvim slučajno na pisarnici saznao za antidatiranje zahtjeva, te da su nakon toga podnošeni zahtjevi jer su u obavezi da svaki podnijeti zahtjev prime, a kada je saznao za predmetno M. mu je rekla da je to radila po nalogu komisije, a od trenutka kada je saznao za antidatiranje svi naknadni zahtjevi su nosili pravi datum.<br>
&nbsp;<br>
Uvidom&nbsp; u Sl. List Republike CG - pštinski propisi br. 40/04 i Odluku o obrazovanju komisije za povraćaj i obeštećenje &nbsp;utvrđuje se da je na sjednici Skupštine O. T. održanoj dana 21.12.2004.g. a na osnovu čl. 28. Zakona o povraćaju oduzetih imovinskih prava i obeštećenju (Sl. list RCG br. 21/04) i čl. 48. Statuta O.T. (Sl. list RCG – opštinski propisi br. 5/97 i 7/98) donijeta naprijed navedena odluka o obrazovanju Komisje za povraćaj oduzetih imovinsko prava i obeštećenje bivšim vlasnicima u O.T., kao i da su u Komisiji za predsjednika komisje imenovana Dr V. V., kao i za članove komisje imanovani G. V. kao predstavnik područnog organa Direkcije za nekretnine, I. N. kao predstavnik Sekretarijata za budžet i finansije O.T., Đ. P. kao predstavnik građana i Š. I. kao odbornik u Skupštini O.T..<br>
&nbsp;<br>
Iz izvoda iz kaznene evidencije za okrivljenu Dj.P. izatog od UP CG Ispostave T. dana 19.02.2009.g. i iz izvoda iz kaznene evidencije za okrivljenu M. Z. izdatog od UP CG Ispostave K. dana 10.02.2009.g.&nbsp; utvrdjuje se da okrivljene ranije nijesu osuđivane.<br>
&nbsp;<br>
Na osnovu svih izvedenih dokaza cijeneći ih pojedinačno i u uzajamnoj povezanosti, a u odnosu na odbrane okrivljenih M. i Dj. sud nalazi, za razliku od stava optužbe da nije dokazano da su okrivljene na način bliže naveden u činjeničnom opisu optužnice ODT Kotor Kt.br. 374/07 od 26.12.2008.g. učinile krivično djelo koje im je stavljeno na teret.<br>
&nbsp;<br>
Kao prvo sud je pošao od toga da je zakonom propisano da krivično djelo zloupotreba službenog položaja iz čl. 416. stav 1. KZ CG, koje je okrivljenima optužbom stavljeno na teret, čini službeno lice koje u namjeri da sebi ili drugom pribavi korist ili drugom nanese štetu, iskoristi svoj službeni položaj ili ovlašćenje, prekorači granice svog službenog ovlašćenja ili ne izvrši službenu dužnost“.&nbsp; Iskorišćavanje službenog položaja ili ovlašćenja postoji kada službeno lice preduzima radnju koja je u okviru njegovog ovlašćenja, ali to ne čini u interesu službe da bi se ostvarili pravi ciljevi ove radnje, već da bi na taj način pribavila sebi ili drugom korist, odnosno da bi drugom nanijelo štetu. Dalje je potrebno da učinilac mora biti svjestan da zloupotrebom položaja ili ovlašćenja pribavlja sebi ili nekom drugom korist ili da drugom nanosi štetu, odnosno da povredjuje prava drugog. Svako vršenje službe koje je protivno ustavu, zakonima, propisima donijetim na osnovu zakona i opštim aktima predstavlja oblik zloupotrebe ovlašćenja u najširem smislu riječi. Krivično pravni pojam zloupotrebe službene dužnosti ima za osnov opšti pojam zloupotrebe, ali je uži od njega jer je zloupotreba obilježje i disciplinskih prestupa, odnosno drugih&nbsp; povreda službene dužnosti. U krivično pravnom smislu zloupotreba obuhvata ona nezakonita postupanja službenih lica u vršenju službe koja su praćena namjerom pribavljanja sebe ili drugom neke koristi odnosno nanošenja štete drugom licu.<br>
&nbsp;<br>
Okrivljena M. Z. u svojoj odbrani negira izvršenje krivičnog djela koje joj je stavljeno na teret, navodeći da je u kritično vrijeme bila zaposlena u O. T., kao namještenik u gradjanskom birou, što je potvrđeno iskazom svjedoka O. P. koji je u kritično vrijeme bio nadređeni okrivljenoj u O.T. obavljajući poslove načelnika građanskog biroa. Priznala je da je sporne zahtjeve u internu knjigu prijema zavodila pod datumima kada su isti bili stvarno podneseni, a da je po nalogu sekretara Komisije za povraćaj i obeštećenje O.T., tj. okrivljene Dj. P.u djelovodnik unosila da su sporni zahtjevi primljeni dana 04.07.2006.g. kako joj je to Dj. i tražila. Isto tako je navela da u opisu njenog radnog mjesta nije bilo da radi za Komisiju za povraćaj i obeštećenje, već joj je to naložio njen nadređeni u O.,&nbsp; a za obavljanje poslova za potrebe navedene komisije nije dobijala nikakvu nadoknadu, te navela da nije bila upoznata sa rokovima u kojima je komisija radila.<br>
&nbsp;<br>
Isto tako okrivljena Dj. P. u svojoj odbrani negira izvršenje krivičnog djela koje joj je stavljeno na teret, navodeći da je u kritično vrijeme bila član Komisije za povraćaj i obeštećenje O.T. kao predstavnik gradjana, a ne sekretar, te da je na to mjesto sekretara imenovala predsjednica komisije. Okrivljena u svojoj odbrani navodi da je rok za prijem zahtjeva bio do 04.07.2006.g., te priznaje da je samoinicijativno rekla M. Z. da vrši prijem spornih zahtjeva i da ih zavodi pod datumom 04.07.2006.g. iako su isti podnošeni nakon tog datuma, a navedeno je uradila iz razloga što se radilo o zahtjevima lica koja nijesu živjela na području T. i koja nijesa ni znala koji je rok za podnošenje tih zahtjeva, tako da time nije imala nikakvu namjeru da bilo kome pribavi korist ili da nekome nanese štetu. Navedeno je uradila, kako je to navela u svojoj odbrani i iz razloga jer za vrijeme dok je radila u imovinskoj službi, za neke od podnosilaca spornih zahtjeva, donosila odluku o izuzimanju zemljišta, pritom im je naknada data u veoma malim iznosima, pa kako se ta zemlja kasnije prodavala po znatno većim cijenama, to je bio razlog da prihvati da prima njihove zahtjeve nakon isteka roka za podnošenje istih, pritom bila svjesna da su ti zahtjevi neosnovani.<br>
&nbsp;<br>
Dalje, iz samih odbrana okrivljenih M. i Dj., kao i svih izvedenih dokaza tokom dokaznog postupka, sud je nespornim utvrdio da je u kritičnom periodu primljeno 2o zahtjeva koji su protokolisani brojevima od ..... do ..., koje je okrivljena M. po nalogu okrivljene Dj. protokolisala u djelovodniku prijemne pošte pod datumom 04.07.2006.g. i na prijemnom pečatu na spornim zahtjevima stavljala neistiniti datum prijema 04.07.2006.g. kako je to okr. M. i priznala u svojoj odbrani, a nakon čega ih je M. predavala P. Dj. koja ih je dalje upisivala u upisnik zahtjeva pod istim datumom i preduzimala rad kao blagovremeno primljenim zahtjevima, iako su zahtjevi trebali biti odbačeni kao neblagovremeni. Takodje, iz odbrana okrivljenih i uvidom u internu knjigu O.T. sud je nespornim utvrdio da su sporni zahtjevi primljeni od strane okrivljene M. Z. nakon datuma 04.07.2006.g a sve zaključno do 06.03.2007.g., a iz čl. 27. Zakona o povraćaju oduzetih imovinskih prava i obeštećenja („Sl.List RCG“ br.21/04) te Odluke o obrazovanju komisije za povraćaj i obeštećenje O.T. („Sl.List RCG“ – opštinski propisi br.21/04) sud je nespornim utvrdio da se postupak za povraćaj imovinskog prava ili obeštećenja bivših vlasnika odnosno zahtjev za pokretanje tog postupka mogao podnijeti komisiji najkasnije u roku od 18 mjeseci od dana obrazovanja komisije, što znači u predmetnom slučaju podnijeti Komisiji O. T. do 04.07.2006.g.<br>
&nbsp;<br>
Za razliku od stava optužbe, sud nalazi da nije dokazano da su okrivljene u predmetnom slučaju zloupotrijebile službenu dužnost u namjeri da podnosiocima spornih zahtjeva pribave korist, kao i da nije dokazano da su postupale u namjeri da Fondu za obeštećenje RCG nanesu štetu.<br>
&nbsp;<br>
Naime, podnosioci spornih zahtjeva su predmetne zahtjeve podnosili Komisiji za povraćaj oduzetih imovinskih prava i obeštećenja bivšim vlasnicima u O.T. i to za povraćaj ili obeštećenje imovinskih prava koja su im oduzeta u korist državne ili društvene svojine, a koje pravo im je dato Zakonom o povraćaju oduzetih imovinskih prava i obeštećenju, ali je isto tako u toku postupka nesporno utvrdjeno da sporni zahtjevi nijesu podnijeti u roku koji zakon propisuje. U postupku pred Komisijom podnosioci spornih zahtjeva bi pravo za povraćaj ili obeštećenje oduzetih imovinskih prava ostvarili u slučaju da su za to ispunjeni zakonom propisani uslovi, a u protivnom njihovi zahtjevi bi u postupku pred komisijom bili odbijeni kao neosnovani, što znači da bi se u postupku pred Komisijom za povraćaj i obeštećenje O.T. sve da su i donesene odluke po spornim neblagovremenim zahtjevima, utvrdilo da li podnosioci zahtjeva imaju pravo po zakonu na povraćaj i obeštećenje u kom slučaju bi im se njihovo pravo na povraćaj ili obeštećenje dalo u skladu sa zakonom, što znači da u tom slučaju podnosioci neblagovremenih zahtjeva ne bi ostvarili korist, već ono što im po zakonu pripada, a pritom treba imati u vidu da se radi o imovinskim pravima koja ne zastarijevaju. U suprotnom slučaju, da Komisija postupajući po spornim zahtjevima u postupku utvrdi da podnosioci zahtjeva nemaju pravo na povraćaj i obeštećenje, u svakom slučaju podnosioci neblagovremenih zahtjeva ne bi ostvarili korist. Stoga po mišljenju suda nema dokaza da su u predmetnom slučaju okrivljene postupale u namjeri da podnosiocima spornih zahtjeva pribave korist, ali je nesporno da su zloupotrijebile službeni položaj primajući zahtjeve nakon isteka roka propisanog zakonom, ali ne u smislu krivičnog djela koje im je stvaljeno na teret, već kao disciplinski prestup, jer su na predmetni način nesporno istima dale šansu da ostvare ili ne ostvare svoje pravo na povraćaj oduzetih imovinskih prava ili obeštećenje, a ne da pribave korist u smislu krivičnog djela koje im je stvaljeno na teret. Ovo tim prije što je nesporno da su podnosioci spornih zahtjeva imali mogućnost da ovo svoje pravo ostvaruju ne samo i isključivo pred Komisijom za povraćaj i obeštećenje O.T., već su to pravo mogli ostvarivati i u postupku pred sudom, a nakon isteka roka propisanog Zakonom o povraćaju oduzetih imovinskih prava i obeštećenja pred Komisijom. Isto tako, sve da je komisija za povraćaj i obeštećenje O.T., postupala po neblagovremenim spornim zahtjevima i donijela odluke o povraćaju prava svojine i drugih imovinskih prava ili obeštećenja bivših vlasnika, sud nalazi da bi podnosiocima zahtjeva pripalo pravo koje im po zakonu pripada, tako da se nebi radilo o koristi u smislu krivičnog djela koje se okrivljenima stavlja na teret, ali je nesporno da bi to pravo ostvarili na način i u roku koji zakon ne propisuje (Sudska praksa - presuda Vrhovnog vojnog suda K. .... od 18.01.1990.g). Pri takvom stanju stvari, sud u konačnom nalazi da u toku postupka nije ni dokazano da su okrivljene na predmetni način postupale u namjeri da F.O. RCG nanesu štetu. Naime, iz samog iskaza ovlaštenog predstavnika oštećenog F.O. RCG V. B. proizilazi da F. u konkretnom slučaju nije dobio niti jedno rješenje za obeštećenje lica koja su podnijela zahtjev za obeštećenje Komisiji za obeštećenje i povraćaj O.T. nakon roka od 04.07.2006.g., pa s toga za F. nije nastupila nikakva šteta, a isto tako sud nalazi da nije dokazano da su okrivljene u vrijeme prijema neblagovremenih zahtjeva postupale svjesno u namjeri da nanesu štetu F.O. RCG, jer sud nalazi da nijesu unaprijed mogle znati ishod postupka po podnijetim neblagovremenim zahtjevima, jer je po njima trebala da odluku donese komisija, a ne one lično, što znači da je jedino kod okrivljenih, i to posebno kod okrivljene Dj., kao člana pkomisije, mogla postojati predpostavka da za F. može nastati šteta, ali po mišljenju suda iz niti jednog provedenog dokaza ne proiozilazi da su kako okrivljena Đ., tako ni okrivljena M., prihvatajući neblagovremene sporne zahtjeve bivših vlasnika, postupale u namjeri da F.O. RCG nanesu štetu.<br>
&nbsp;<br>
Imajući u vidu, sve naprijed navedeno, pri takvom stanju stvari sudu nije preostalo ništa drugo osim zaključka da nema dokaza da su okrivljene M. i Đ. učinile krivično djelo koje im je optužbom stvaljeno na teret, pa ih je primjenom čl. 363. st.1. tač.3. ZKP-a CG oslobodio od optužbe.<br>
Odluku o troškovima krivičnog postupka sud je zasnovao na odredbama čl. 203. ZKP-a CG.<br>
Odluku o imovinsko pravnom zahtjevu oštećenog F.O. RCG sud je zasnovao&nbsp; na odredbama čl. 212. stav 3. ZKP-a CG.<br>
Na gore iznijetim razlozima sud je zasnovao svoju odluku.<br>
&nbsp;<br>
OSNOVNI SUD U KOTORU<br>
Dana, 04.05.2009.godine<br>
&nbsp;<br>
Zapisničar,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp; &nbsp;&nbsp;&nbsp;&nbsp;PREDSJEDNIK VIJEĆA - S U D I J A,<br>
Krivokapić Mirjana&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Pribilović Suzana<br>
&nbsp;<br>
PRAVNA POUKA: Protiv ove presude ima se pravo žalbe u roku od 15 dana od dana prijema, Višem sudu u Podgorici a preko ovog suda.<br>

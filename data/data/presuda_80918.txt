<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:center;">
<span></span>
</p>
<p style="text-align:right">
<span class="span1">K.120/14/14</span>
</p>
<p>&nbsp;</p>
<p style="text-align:center;">
<span class="span1">U IME CRNE GORE  </span>
</p>
<p>&nbsp;</p>
<p>
<span class="span1">OSNOVNI SUD U KOTORU, kao nadležni prvostepeni krivični sud, po sudiji Momirki Marović kao sudiji pojedincu, uz učešće zapisničara Ana-Marije Petković, u krivičnom predmetu protiv okrivljenog B. D. zbog krivičnog djela nasilničnog ponašanja iz člana 399. Krivičnog zakonika CG, koji se vodi po optužnom predlogu ODT K. Kt. broj 23/14 od 29.04.2014 godine, nakon održanog  glavnog i javnog pretresa dana 11.06.2014 godine, u prisustvu zamjenika ODT Kotor Danke Živković, okrivljenog B. D., njegovog branioca advokata Ž. A. i oštećenog P. B.,  istoga dana donio je i javno objavio</span>
</p>
<p>&nbsp;</p>
<p style="text-align:center;">
<span class="span1">P R E S U D U </span>
</p>
<p>&nbsp;</p>
<p>
<span class="span1">OKRIVLJENI B. D., JMBG ...., od oca R. i majke S., rođene I., rođen .... godine na Cetinju, stalno nastanjen u B., V. V. bb (kod nove O. Š.), državljanin CG, pismen, sa završenom SSS, radnik, oženjen, otac jednog maloljetnog djeteta, srednjeg imovnog stanja, protiv kojeg se ne vodi postupak za drugo krivično djelo,</span>
</p>
<p>&nbsp;</p>
<p style="text-align:center;">
<span class="span1">K r i v    j e</span>
</p>
<p>&nbsp;</p>
<p>
<span class="span1"></span><span class="span1">Što je dana 01.12.2013 godine oko 20,10 časova u Budvi u kafiću ,,B." u TC ,,TQ Plaza" vršenjem nasilja prema oštećenom P. B., ugrozio spokojstvo građana i remetio javni red i mir, pri čemu je bio uračunljiv i svjestan svoga djela i njegove zabranjenosti, a čije izvršenje je htio, na način što je prišao stolu za kojim su sjedali oštećeni P. B., P. Z. i B. D. i metalnom šipkom dužine cca 40 cm dva puta udario oštećenog u predio glave i desnog ramena, nanijevši mu lake tjelesne povrede u vidu nagnječno - razderne rane u desnoj polovini tjemenog predjela dužine 2 cm i crvenilo kože sa otokom u predjelu desnog ramena i desne nadlaktice promjera 5x5 cm, a potom krenuo da udari i .B. D., u čemu ga je spriječio P. Z., nakon čega je pobjegao iz pomenutog kafića i vozilom napustio lice mjesta,</span>
</p>
<p>&nbsp;</p>
<p>
<span class="span1">- čime je učinio krivično djelo nasilničkog ponašanja iz člana 399 Krivičnog zakonika CG.</span>
</p>
<p>&nbsp;</p>
<p>
<span class="span1">Pa mu sud na osnovu naprijed navedene krivično pravne odredbe, te odredbi člana 3, 5, 8, 13, 15, 36, 42, 45,46, 52, 53 i 54 Kz-a CG i člana 368 i 374 Zkp-a izriče</span>
</p>
<p>&nbsp;</p>
<p style="text-align:center;">
<span class="span1">USLOVNU OSUDU</span>
</p>
<p>&nbsp;</p>
<p>
<span class="span1">Kojom utvrđuje kaznu zatvora u trajanju od 4 (četiri) mjeseca i istovremeno određuje da se kazna neće izvršiti ukoliko okrivljeni za vrijeme od 1 (jedne) godine od dana pravosnažnosti presude ne učini novo krivično djelo.</span>
</p>
<p>&nbsp;</p>
<p>
<span class="span1">Dužan je okrivljeni na ime sudskog paušala uplatiti iznos od 50 eura i na ime troškova krivičnog postupka iznos od 49,50 eura, u korist budžeta Crne Gore, na žiro račun broj 832-16-52 u roku od mjesec dana od dana pravosnažnosti presude i dokaz o uplati dostaviti ovom sudu s pozivom na broj K.120/14/14.</span>
</p>
<p>&nbsp;</p>
<p>
<span class="span1">Oštećeni P. B. se sa imovinsko pravnim zahtjevom upućuje na parnicu.</span>
</p>
<p>&nbsp;</p>
<p style="text-align:center;">
<span class="span1">O b r a  z l o ž e n j e </span>
</p>
<p>&nbsp;</p>
<p>
<span class="span1">ODT Kotor aktom Kt. broj 23/14 od 29.04.2014 godine stavilo je na teret B. D. izvršenje krivičnog djela nasilničkog ponašanja iz člana 399 Krivičnog zakonika CG.</span>
</p>
<p>&nbsp;</p>
<p>
<span class="span1">Okrivljeni B. D. je u svojoj odbrani u prethodnom postupku na zapisnik pred ODT Kotor dana 28.03.2014 godine naveo da je dana 01.12.2013 godine oko 20,00 časova sa svojim šurom N. D. bio u kafiću „Babalu“ u „TQ Plaza“  u Budvi i sjedali su na spratu blizu WC-a. Za njim je ušao njemu tada nepoznat momak, koji se iz čista mira cimnuo prema njemu i rekao mu „Nemoj da sam te više vidio ovdje“. On se malo zagledao misleći da se možda znaju od ranije, ali kada je vidio da mu je apsolutno nepoznat, samo je izašao iz WC-a i pošao za svoj sto. Šuri je odmah rekao da idu, jer ga je uhvatila nervoza zbog ovoga i oni su krenuli vani i upravo u tom trenutku je iz WC izašao taj momak i ponovo mu se obratio riječima „Jesi li me čuo“ i sišao je niz stepenice u prizemlje lokala. On je prilikom izlaska tj. silaska niz stepenice vidio da je oštećeni za visećim stolom sa još 4-5 momaka. Po izlasku iz kafića i ulasku u svoje vozilo vidio je da mu nema telefona zbog čega je krenuo da se vrati u kafić  „Babalu“, gdje je mislio da ga je zaboravio.  Obzirom da je vidio da je taj momak u društvu više momaka, on je iz razloga lične bezbjednosti  iz kola uzeo jednu metalnu šipku dužine cca pola metra, koju inače drži u kolima da bi udarao po alnaseru jer mu je staro auto i istu stavio u rukav, ušao je u kafić i krenuo ka konobaru, koji ih je služio, da ga pita za telefon. Pogledao je u pravcu stola gdje je bio onaj momak i njemu se učinilo, mada možda nije bilo tako, da je taj momak krenuo ka njemu, zbog čega je izvadio šipku iz rukava i istu bacio ka tom momku. Reagovao je iz straha zbog prethodne situacije. U tom trenutku nije ni znao da li je udario tog momka ili nije. On je odmah nakon toga pošao iz lokala i svojim vozilom otišao u kuću koju ima na selu. Kada se sutradan vratio u Budvu, roditelji su ga obavjestili da ga traži policija, pa je otišao da da iskaz. Ne zna lice sa kojim je imao sukob i koga je očigledno povrijedio, već je naknadno saznao njegovo ime i prezime. </span>
</p>
<p>
<span class="span1">U svojoj odbrani na glavnom pretresu okrivljeni B. D. je naveo da priznaje izvršenje krivičnog djela i krivicu za isto i da mu je žao zbog svega. A u odbrani je naveo u svemu kao na zapisnik pred ODT Kotor.</span>
</p>
<p>&nbsp;</p>
<p>
<span class="span1">U dokaznom postupku koji je sproveden u cilju utvđenja činjeničnog stanja i krivice okrivljenog sud je proveo sledeće dokaze: saslušao oštećenog P. B., svjedoka P. Z., svjedoka B. D., svjedoka Z. E., </span><span class="span1">izvršio uvid u izvještaj ljekara jedinice za hitnu pomoć u Budvi na ime B. P. od 01.12.2013 godine, na saglasnost stranaka pročitao nalaz i mišljenje vještaka medicinske struke Dr.  K, N.</span><span class="span1"> </span><span class="span1">i izvršio uvid u CD video nadzora iz kafića ,,B." iz spisa predmeta.</span>
</p>
<p>&nbsp;</p>
<p>
<span class="span1">Oštećeni P. B. </span><span class="span1">je naveo da je dana 01.12.2013 godine negdje oko 19,30 do 20,00 časova bio sa svojim bratom Z. i drugovima E. Z. i D. B. u kafiću „Babalu“ u TQ „Plaza“. Sjedali su za visećim stolom naspram šanka i on je sam u jednom trenutku pošao do toaleta koji je na spratu. Vrata od jednog toaleta su bila odškrinuta i on je krenuo da uđe, kad je vidio da je unutra njemu jedan potpuno nepoznat momak, izvinuo se istom i rekao mu da je trebao da zatvori vrata. Ovaj momak ga je pogledao, učinilo mu se da je isti pijan i pokazao mu na lavabo da opere ruke, na šta mu je rekao da će poći u drugi toalet. Tamo se zadržao kratko vrijeme i kada je izašao vani, vidio je da ovaj momak stoji i čeka, pogledao ga je taj momak, ali je on samo prošao pored momka i sišao u prizemlje gdje je sjeo za svoj sto. Ubrzo zatim, ovaj momak je sišao sa sprata, prošao pored njihovog stola a onda u društvu još jednog momka izašao vani. Prilikom tog prolaska nijesu imali nikakvu komunikaciju, niti ga je on uopšte pogledao. Nastavili su da sjede, da bi nakon nekih par minuta on obzirom da je sa mjesta gdje je sjedio vidio ulaz, vidio da se ovaj momak vratio, ponovo ušao u kafić i krenuo ka njihovom stolu. Za stolom je gledajući od ulaza, prvo sjedio njegov brat, pa on, a onda D. B., dok je E. bio pošao da se javi nekim drugaricama u kafiću. Nije ni pomislio da bi mogao da uslijedi napad, ali je ovaj momak prišao njemu, praktično iza leđa i šipkom koju do tada nije vidio kod njega, a radilo se o metalnoj šipci dužine od oko 40 cm, prečnika oko 5 cm, udario ga dva puta i to jednom u predjelu glave u potiljačni dio, a drugi put u predjelu desne nadlaktice. D. i Z. su odmah skočili i ovaj momak je krenuo da udari i Z., ali je on uspio da mu zaustavi ruku, te mu je šipka ispala iz ruke i pala na sto. Nakon toga je ovaj momak odmah pobjegao iz kafića. Oni su krenuli za njim, ali ga je auto čekalo kod kafića „Siti“, okrivljeni je ušao i napustio lice mjesta. Ovog momka nije vidio nikad prije a ni poslije predmetnog događaja i ne zna koji je razlog njegovog takvog ponašanja. Kritične prilike je zadobio povrede glave, gdje je i šiven, kao i povrede desne nadlaktice i ramena, zbog čega je odmah išao u HMP u B. gdje su mu povrede i konstatovane. Krivično gonjenje je ostavio sudu na ocjenu, a o postavljanju imovinsko pravnog zahtjeva će naknadno odlučiti. </span>
</p>
<p>&nbsp;</p>
<p>
<span class="span1">Svjedok P. Z. je naveo da je dana 01.12.2013 godine negdje oko 19,30 do 20,00 časova bio sa svojim bratom Bojanom i drugovima E. Z.  i D. B. u kafiću „Babalu“ u TQ Plaza. Sjedali su za visećim stolom naspram kuhinje i on je u jednom trenutku pošao da preveze svoju djevojku na posao. Kad se vratio do stola i pošao Elvir da se javi nekim prijateljicama, a njegov brat B. je pošao do toaleta koji je na spratu. Ubrzo se vratio i sjeo i ništa im nije pričao vezano za dešavanja u toaletu. U jednom je trenutku primjetio dva momka koji su sišli sa sprata od kojih ga je jedan prodorno gledao ali nije obratio neku naročitu pažnju na to, jer je mislio da se radi o nekom koga možda poznaje. Ova dva momka su izašla vani. Nakon nekih desetak minuta, jedan od njih dvojice i to upravo onaj  koji ga je gledao kovrdžave kose se vratio, prošao pored njihovog stola i ponovo šišao do stepenica, a onda opet prošao pored njih i stao pored njihovog stola upravo najbliže njemu. U tom trenutku je njegov brat pričao sa D. i ovaj momak je iz čistog mira njegovog brata udario dva ili tri puta dugačkom metalnom šipkom dužine sigurno 50 cm u predjelu glave – potiljka i nadlaktice i ramena, nakon čega je krenuo da udari i D., ali je on uspio da ga zaustavi i istrgne mu šipku. Uhvatio ga je ali se okrivljeni otimao, skinuo jaknu i pobjegao iz lokala, trčeći je pao, odmah ustao i  ušao u auto u kojem je neko okrivljenog čekao, nakon čega su napustili lice mjesta. Poslije je od brata saznao da je, kad je krenuo u toalet ovog momka zatekao u istom i jedina komunikacija između </span><span class="span1">njih je bila što mu je njegov brat rekao da zatvori vrata kad je u WC-u. To nije znao kada je primjetio ovog momka ali je primjetio da se „muva“ oko njihovog stola. Nakon ovoga događaja pošli su u hitnu pomoć i onda u policiju.</span>
</p>
<p>&nbsp;</p>
<p>
<span class="span1">Branilac okrivljenog advokat A. Ž. je prigovor iskazu svjedoka P. Z. jer je isti brat oštećenog, pa smatra da je njegova izjava samo podrška izjavi njegovog brata.</span>
</p>
<p>&nbsp;</p>
<p>
<span class="span1">Svjedok B. D. je naveo da je dana 01.12.2013 godine bio u kafiću „Babalu“ u TQ Plazi sa drugovima – braćom Z. i B. P. i drugom E. Z. i to negdje oko 19,00 do 20,00 časova. U jednom trenutku je E. pošao da se javi nekim drugaricama a njih trojica su ostali da sjede za stolom. Sjedio je sa jedne strane visećeg stola a Z. i B. sa druge. Z. je bio bliži izlaznim vratima. U jednom trenutku je vidio jednog momka, koji je prošao pored njihovog stola i krenuo ka stepenicama, a onda se vratio i stao iza Z. i B.. Iz jakne je izvadio metalnu šipku dužine od oko 50 cm i istom dva ili tri puta udario B.. Sve se desilo u sekundi i on je bio u šoku zbog tako neočekivanog napada, a već u sledećem trenutku je ovaj  momak šipkom krenuo da udari i njega, međutim Z. je uspio da ga zaustavi i šipka mu je ispala ili mu je Z. oteo, nije siguran, nakon čega je ovaj momak krenuo da bježi iz kafića. Oni su potrčali za njim ali je on istrčao i ušao u auto koje ga je čekalo pored „Sitija“, te je napustio lice mjesta. Ovaj momak njemu nepoznat je B. udario u potiljak i u predio desnog ramena i misli da je sreća što je B. imao kačket na glavi. Kad se vratio u kafić obzirom da je istrčao za ovim momkom vidio je da B. krvari glava pa su odmah zatim pošli u hitnu pomoć, a odatle u policiju. Ovog momka nije nakon predmetnog događaja ni jednom vidio. Poslije im je B. ispričao da je sreo ovog momka  u WC-u i da je pokušao da uđe dok je ovaj bio unutra obzirom da su vrata bila otvorena i da mu je tom prilikom samo rekao da je trebalo da ih zatvori.</span>
</p>
<p>&nbsp;</p>
<p>
<span class="span1">Svjedok Z. E. je naveo da je dana 01.12.2013 godine bio u kafiću „B.“ u TQ Plaza sa drugovima – Z. i B. P. i D. B.. Sjedali su za prvi sto sa desne strane kada se od ulaza krene ka spratu. U jednom trenutku je otišao da se javi svojoj prijateljici koja je bila skroz lijevo na kraju šanka ka izlazu prema TQ centru i leđima je bio okrenut stolu za kojim su sjedali njegovi drugovi. Tamo je bio nekih 20-tak minuta i zna da mu je upravo u tom trenutku ta prijateljica koja je bila okrenuta ka njihovom stolu rekla da se nešto dešava. Kad se okrenuo vidio je da pada stolica, da je neka gužva i da se Bojan drži za glavu. Odmah im je prišao i zajedno sa, koliko se sjeća Z. istrčao van za jednim momkom. Zapravo je instiktivno reagovao jer nije vidio uopšte što se prethodno desilo, ni da li je ko koga tu udarao. Kasnije je od drugova saznao da je neki momak došao i šipkom udario B. po glavi i ramenu, a da je toga momka B. prethodno zatekao u toaletu i da su tamo imali neku priču, ali zaista ne zna pojedinosti.</span>
</p>
<p>&nbsp;</p>
<p>
<span class="span1">U</span><span class="span1">vidom u izvještaj ljekara jedinice za hitnu pomoć u Budvi na ime B. P. od 01.12.2013 godine utvrđeno je da je oštećeni primljen kritičnog dana oko 20:15 časova, te su mu konstatovane povrede i određena terapija.</span>
</p>
<p>&nbsp;</p>
<p>
<span class="span1">Iz nalaza i mišljenja vještaka medicinske struke dr K. N. utvrđeno je da je oštećeni P. B. zadobio sledeće tjelesne povrede: nagnječno-razdernu ranu u desnoj polovini tjemenog predjela dužine 2 cm i crvenilo kože sa otokom u predjelu desnog ramena i desne nadlaktice promjera 5x5 cm. Navedene povrede predstavljaju u vrijeme nanošenja, procijenjene kako pojedinačno, tako i u svom ukupnom </span><span class="span1">djelovanju, laku tjelesnu povredu i nanešene su dvokratnim dejstvom tupine aktivno zamahnutog mehaničkog oruđa u šta bi spadalo: metalna šipka i slično.</span>
</p>
<p>&nbsp;</p>
<p>
<span class="span1">Uvidom u CD video nadzora iz kafića ,,Babalu" iz spisa predmeta utvrđeno je da je okrivljeni ulazio u dva navrata u toalet na spratu, nakon čega je napustio lokal, da bi nakon nekog vremena jedna osoba, koja se na osnovu snimka ne može prepoznati, prišla stolu u prizemlju, gdje je sjedala grupa momaka i u dva navrata zamahnula šipkom u pravcu jednog od tih momaka.</span>
</p>
<p>
<span class="span1"> </span>
</p>
<p>
<span class="span1">Nije bilo predloga za dopunu dokaznog postupka, niti drugih prigovora na izvedene dokaze.</span>
</p>
<p>&nbsp;</p>
<p>
<span class="span1">Cijeneći sve provedene dokaze pojedinačno i u uzajamnoj povezanosti shodno članu 370 stav 3 Zkp-a, a u odnosu na odbranu okrivljenog, sud je utvrdio činjenično stanje kao u izreci presude.</span>
</p>
<p>&nbsp;</p>
<p>
<span class="span1">Činjenično stanje sud je utvrdio na osnovu ocjene odbrane okrivljenog, iskaza oštećenog P. B., svjedoka P. Z., nalaza i mišljenja vještaka medicinske struke dr K. N. i CD-a video nadzora iz kafića ,,Babalu''. </span>
</p>
<p>&nbsp;</p>
<p>
<span class="span1">Naime, oštećeni P. B. je naveo da mu je okrivljeni prišao praktično iza leđa i šipkom ga udario dva puta i to jednom u predjelu glave u potiljačni dio, a drugi put u predjelu desne nadlaktice, nakon čega je okrivljeni pobjegao iz kafića, ušao u auto i napustio lice mjesta, čiji iskaz je sud prihvatio jer je isti u skladu sa iskazom svjedoka P. Z. koji je naveo da je okrivljeni njegovog brata-oštećenog P. B. iz čista mira udario dva ili tri puta dugačkom metalnom šipkom u predjelu glave-potiljka i nadlaktice i ramena. S tim u vezi, prigovor branioca okrivljenog advokata A. Ž. na iskaz svedoka P. Z., da je izjava istog samo podrška izjavi oštećenog koji je njegov brat, sud nije prihvatio, obzirom da je uvidom u CD video nadzora iz kafića ,,Babalu'' utvrdio da je jedna osoba prišla stolu, za kojim je sjedala grupa momaka i u dva navrata zamahnula šipkom u pravcu jednog od tih momaka, čime su u potpunosti potvrđeni navodi oštećenog P. B. i svedoka P. Z. o toku predmetnog događaja, pa je sud ovakav prigovor branioca cijenio kao potpuno besmislen, ovo tim prije kada se ima u vidu da je okrivljeni na glavnom pretresu priznao izvršenje krivičnog djela. Takođe, iskazi oštećenog P. B. i svedoka P. Z. o načinu nanošenja predmetnih povreda oštećenom od strane okrivljenog je potvrđen i nalazom i mišljenjem vještaka medicinske struke dr K. N., iz kojeg je utvrđeno da su predmetne povrede nanešene dvokratnim dejstvom tupine zamahnutog mehaničkog oruđa u šta bi spadale metalne šipka i slično. </span>
</p>
<p>&nbsp;</p>
<p>
<span class="span1">Dalje, okrivljeni B. D. je u svojoj odbrani na glavnom pretresu naveo da priznaje izvršenje krivičnog djela i krivicu za isto, koje priznanje je sud prihvatio jer je isto potvrđeno iskazima oštećenog P. B., svjedoka P. Z., te nalazom i mišljenjem vještaka medicinske struke i uvidom u CD video nadzora iz kafića ,,Babalu''. S tim u vezi, navod odbrane okrivljenog sa zapisnika pred ODT Kotor, da mu se učinilo, mada možda nije bilo tako, da je oštećeni krenuo ka njemu, zbog čega je izvadio šipku iz rukava i istu bacio ka istom, sud nije prihvatio jer je ovakva odbrana obezvrijeđena svim provedenim dokazima, iz kojih je utvrđeno da je okrivljeni udario oštećenog dva puta šipkom, a ista je opovrguta i samom odbranom okrivljenog sa glavnog pretresa kada je priznao izvršenje krivičnog djela, pa je za sud očigledno da </span><span class="span1">je ovakva odbrana okrivljenog u prethodnom postupku bila usmjerena na umanjenje sopstvene krivice.</span>
</p>
<p>&nbsp;</p>
<p>
<span class="span1">Lake tjelesne povrede koje je kritične prilike zadobio oštećeni P. B., a koje su bliže pobrojane u izreci presude, sud je utvrdio na osnovu nalaza i mišljenja vještaka medicinske struke dr K. N., čiju sadržinu je sud prihvatio, jer ista nije osporena na bilo koji način, a radi se o nalazu urađenom po pravilima struke.</span>
</p>
<p>&nbsp;</p>
<p>
<span class="span1">Konačno, sud nije posebno cijenio iskaz svedoka Z. E., jer isti nije bio očevidac predmetnog događaja, obzirom da je kritične prilike bio leđima okrenut u odnosu na mjesto izvršenja krivičnog djela. pa njenov iskaz nije od uticaja na utvrđenje činjeničnog stanja u ovoj krivično pravnoj stvari. </span>
</p>
<p>&nbsp;</p>
<p>
<span class="span1">Okrivljeni B. D. je postupao sa umišljajem, jer je bio svjestan da svojim radnjama vrši nasilje prema oštećenom P. B., a takođe je njegova svijest obuhvatala saznanje da takvim svojim ponašanjem u kafiću ,,B., a koji je javno mjesto, ugrožava spokojstvo građana i remeti javni red i mir, pa je ipak te radnje preduzeo, što je i htio.</span>
</p>
<p>&nbsp;</p>
<p>
<span class="span1">Time su se u radnjama okrivljenog B. D. ostvarili svi bitni elementi bića krivičnog djela nasilničkog ponašanja iz člana 399 Kz-a, pa ga je sud oglasio krivim za isto.</span>
</p>
<p>&nbsp;</p>
<p>
<span class="span1">Prilikom odluke o vrsti i visini krivične sankcije koju okrivljenom treba izreći sud je pošao od toga da je za predmetno djelo propisana kazna zatvora u trajanju od šest mjeseci do pet godina. U smislu člana 42 Kz-a sud je na strani okrivljenog kao olakšavajuće okolnosti cijenio njegovu mladost, priznanje djela, izraženo kajanje zbog učinjenog, okolnost da se oštećeni nije pridružio krivičnom gonjenju, kao i to što je okrivljeni porodičan čovjek, otac jednog maloljetnog djeteta, koje okolnosti je istovremeno cijenio kao naročito olakšavajuće, dok otežavajućih okolnosti na njegovoj strani sud nije našao. </span><span class="span1">Imajući naprijed navedeno u vidu, sud je okrivljenom izrekao uslovnu osudu na način što mu je utvrdio kaznu zatvora u trajanju od 4 (četiri) mjeseca i istovremeno odredio da se kazna neće izvršiti ukoliko okrivljeni za vrijeme od jedne godine od dana pravosnažnosti presude ne učini novo krivično djelo. Sud je mišljenja da će se ovakvom krivičnom sankcijom u okviru opšte svrhe krivičnih sankcija iz člana 4 stav 2 Kz postići posebna svrha izricanja uslovne osude propisana u članu 52 Krivičnog zakonika, te da će s obzirom na ličnost okrivljenog, upozorenjem uz prijetnju kaznom dovoljno uticati na istog da ubuduće ne vrši ovakva ili slična krivična djela</span><span class="span1">, te da zbog toga nije nužno primjeniti kaznu. Sud smatra da je izrečena krivična sankcija adekvatna težini učinjenog krivičnog djela, stepenu krivice okrivljenog i okolnostima pod kojima je krivično djelo učinjeno. </span>
</p>
<p>&nbsp;</p>
<p>
<span class="span1">Na osnovu naprijed navedenih krivično-pravnih odredbi, te odredbi </span><span class="span1">člana 3, 5, 8, 13, 15, 36, 42, 45, 46, 52, 53 i 54 Kz-a CG i člana 368 i 374 Zkp-a, sud je odlučio kao u izreci presude.</span>
</p>
<p>&nbsp;</p>
<p>
<span class="span1">Kako je okrivljeni oglašen krivim, obavezan je da na ime sudskog paušala uplati iznos od 50 eura i na ime troškova krivičnog postupka iznos od 49,50 eura, koji troškovi se odnose na troškove vještačenja po vještaku medicinske struke, u korist budžeta Crne Gore, na žiro račun broj 832-16-52 u roku od mjesec dana od dana </span><span class="span1">pravosnažnosti presude i dokaz o uplati dostavi ovom sudu s pozivom na broj K.120/14/14.</span>
</p>
<p>&nbsp;</p>
<p>
<span class="span1">Shodno članu 239 Zakonika o krivičnom postupku, sud je oštećenog P. B., radi ostvarivanja imovinsko pravnog zahtjeva uputio na parnični postupak.</span>
</p>
<p>&nbsp;</p>
<p>
<span class="span1">Na naprijed navedenim razlozima sud je zasnovao svoju odluku. </span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U KOTORU</span>
</p>
<p style="text-align:center;">
<span class="span1">Dana 11.06.2014 godine </span>
</p>
<p>&nbsp;</p>
<p>
<span class="span1">Zapisničar, </span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1">  Sudija, </span>
</p>
<p>
<span class="span1">    Ana-Marija Petković </span><span class="span1"></span><span class="span1"></span><span class="span1"></span><span class="span1"></span><span class="span1">                Momirka Marović</span>
</p>
<p>&nbsp;</p>
<p>
<span class="span1">PRAVNA POUKA:Protiv ove presude dozvoljena je žalba Višem sudu u Podgorici, u roku od 8 dana od prijema iste, a preko ovog Suda.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1"></span>
</p>
<p>
<span class="span1"></span>
</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
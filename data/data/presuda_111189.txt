<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 0.625in 1.0in 1.25in;}
.p1{margin-right:0.25in;text-align:center;hyphenate:auto;font-family:Batang;font-size:12pt;}
.p2{margin-right:0.25in;text-align:justify;hyphenate:auto;font-family:Batang;font-size:12pt;}
.p3{margin-right:0.25in;text-align:end;hyphenate:auto;font-family:Batang;font-size:12pt;}
.p4{margin-right:0.25in;margin-bottom:0.083333336in;text-align:justify;hyphenate:auto;font-family:Batang;font-size:12pt;}
.p5{text-align:start;hyphenate:auto;font-family:Times New Roman;font-size:12pt;}
</style>
<meta content="ivan.perovic" name="author">
</head>
<body class="b1 b2">
<p class="p1">
<!--Image link to '0.jpg' can be here-->
</p>
<p class="p2">
<span>                                                                                                                          </span>
</p>
<p class="p2">
<span>                                                                                                             </span>
</p>
<p class="p1">
<span>U   IME CRNE GORE</span>
</p>
<p class="p3">
<span>K.br. 723/12</span>
</p>
<p class="p2"></p>
<p class="p2">
<span>OSNOVNI SUD U NIKŠIĆU, kao prvostepeni krivični, sudija Ivan Perović uz sudjelovanje Plane Ćuzović kao zapisničara, rješavajući u krivičnom predmetu okrivljenog B* Đ* zbog krivičnog djela iz čl. 339 st. 3 u vezi st.1 KZ, po optužnom predlogu   ODT-a Nikšić Kt.br.540/12 od 11.07.2012.g.,  nakon održanog glavnog javnog pretresa u prisustvu zastupnika ODT-a Ivanišević Ivane, okrivljenog B* Đ* i njegovog branioca – advokata S* D*a, dana 26.03.2013.g. donio je i istog dana javno objavio</span>
</p>
<p class="p2"></p>
<p class="p1">
<span>PRESUDU</span>
</p>
<p class="p2">
<span>Okrivljeni :</span>
</p>
<p class="p2"></p>
<p class="p2">
<span>B* Đ* od oca  Ni* i majke  Jo* rodjene  M*, rodjen  18.02.19*4.god. u  Kotoru, sa prebivalištem u mjestu rođenja-Glavati, državljanin  CG, neoženjen, završio srednju  školu, penzioner, srednjeg imovnog stanja, ranije neosuđivan</span>
</p>
<p class="p2"></p>
<p class="p2">
<span>- Na osnovu čl. 373 st. 1 tač. 2 Zakonika o krivičnom postupku</span>
</p>
<p class="p2"></p>
<p class="p1">
<span>OSLOBAĐA SE OD OPTUŽBE</span>
</p>
<p class="p2">
<span>Da je :</span>
</p>
<p class="p2">
<span>Dana 05.04.2012.g.u Nikšiću u ul.Nikole Tesle, ne pridržavajući se saobraćajnih propisa upravljao putničkim motornim vozilom marke Tojota reg.br. KO AA 894 i time  tako ugrozio saobraćaj da je doveo u opasnost život i tijelo D* B*, na način što krećući se navedenom ulicom iz pravca raskrsnice iste sa Njegoševom ulicom u pravcu raskrsnice iste sa ulicom Serdara Šćepana prilikom preticanja bicikkla kojim je u istom smjeru upravljala D* B* nije svoje vozilo držao na potrebnom rastojanju od bicikla koje je preticao tako da ga ne ometa niti ugrožava u saobraćaju i što nije zvučnim znakom upozorenja upozorio biciklistu na radnju koju namjerava da preduzme sa vozilom iako su to zahtijevali razlozi bezbijednosti saobraćaja, usled čega je vozeći ovako protivno odredbama čl.48 st.2 i čl.54 st.1 Zakona o bezbijednosti saobraćaja na putevima, prednjim desnim bočnim dijelom vozila kojim je upravljao udario biciklo, usled čega je došlo do destabilizacije istog i pada bicikliste na kolovoz kojom prilikom je biciklista D* B* zadobila laku tjelesnu povredu u vidu nagnječenja u predjelu lijevog ramena,lakta i lijevog kuka,</span>
</p>
<p class="p2"></p>
<p class="p2">
<span>-čime bi  učinio krivično djelo ugrožavanje  javnog saobraćaja iz čl. 339 st. 3 u vezi  st. 1 Krivičnog zakonika.</span>
</p>
<p class="p2"></p>
<p class="p2">
<span>Troškovi krivičnog postupka padaju na teret budžetskih sredstava suda.       </span>
</p>
<p class="p1"></p>
<p class="p1">
<span>Obrazloženje</span>
</p>
<p class="p2"></p>
<p class="p2">
<span>ODT iz Nikšića optužnim predlogom Kt.br. 540/12 stavio je na teret okrivljenom B* Đ*  izvršenje  krivičnog djela koje je činjenično i pravno opisano izrekom presude, pa je zastupnik ODT-a Ivanišević Ivana koja je zastupala optužbu  na glavnom pretresu,ostala u završnoj riječi pri   istoj,  predlažući sudu da okrivljenog oglasi  krivim  i osudi po zakonu. </span>
</p>
<p class="p2"></p>
<p class="p2">
<span>Okrivljeni B* Đ* negirao je izvršenje krivičnog djela navodeći u svojoj odbrani  da je dana 5.04.2012.g. upravljao vozilom marke “Tojota” reg.broj KO AA 894 a ne zna tačno kojom se ulicom kretao jer ne poznaje dobro Nikšić, da je na mjestu suvozača sjedio njegov sestrić M* B* a na zadnjem sjedištu iza suvozača je sjedjela njegova sestra B* Dara. Prije dolaska do semafora pretekao je jednu gospođu koja je vozila biciklo. Kretao se malom brzinom - oko 10 km/čas a ta gospođa na biciklu kretala se “cik-cak” prelazeći na lijevu pa na desnu stranu a imala je i torbu na biciklu sa njene lijeve strane ,okačenu o lijevu ručku. Kako je na semaforu bilo upaljeno crveno svijetlo, vozilo je zaustavio a ispred njega je bilo zaustavljeno jedno manje vozilo ali se ne može precizno sjetiti da li je posrijedi bilo vozilo “pežo” ili “reno”.  Kako je čekao 10-15 sekundi da prođe, žena na biciklu koju je prethodno bio prošao vjerovatno je bila stigla. Na semforu se upalilo zeleno svijetlo, vozilo ispred njega je krenulo pa je krenuo i on. Osjetio je udar u desna vrata, čuo je da je nešto udarilo o vrata pa je vidio u retrovizoru da se ona gospođa na biciklu ljulja i pada iza vozila pa mu je sestra rekla da se zaustavi jer je jedna žena pala. Vozilo je zaustavio, pokušao da joj pomogne ali je tada došlo vozilo hitne pomoći i ona je odvežena u bolnicu a on se kasnije interesovao za njeno zdravstveno stanje.Takođe je naveo da se svojim vozilom kretao desnom trakom prije nego što je pretekao biciklistu a od ivičnjaka do njegovog vozila bilo je više od pola metra i on je bio u istoj traci i kada je biciklistu pretekao i kada je stao. Retrovizor na njegovom vozilu je sa desne strane i isti nije oštećen tom prilikom. Oštećena je ležeći na trotoaru nakon što je oborena insistirala da se on ne udaljava sa lica mjesta. U momentu kada je vozilo zaustavio i kada se ispred njega još jedno vozilo nalazilo, od njegovog vozila do ivičnjaka je bilo oko 50 – 60 cm. Nakon nezgode pregledao je vozilo i na istom je bilo oštećenje ispod retrovizora 15 – 20 cm, a ono se ogledalo u vidu udubljenja širine oko 2 cm a dubine oko 2 mm, a prema vratima nazad postoji jedna traka koja ide dužinom od 10 cm.</span>
</p>
<p class="p4"></p>
<p class="p4">
<span>Okrivljeni je u završnoj riječi lično i preko svog branioca ostao pri iznijetoj odbrani predlažući sudu da ga oslobodi od optužbe. </span>
</p>
<p class="p4"></p>
<p class="p2">
<span>Sud je u dokaznom postupku saslušao svjedoke M* B*a i B* Daru, saslušao sudskog vještaka saobraćajne struke ing.Š* M*, na saglasan predlog stranaka pročitao iskaz svjedoka oštećene D* B* sa glavnog pretresa od 24.10.2012.g. i nalaz i mišljenje sudskog vještaka medicinske struke dr.B* V*a od 06.07.2012.g., pročitao zapisnik o uviđaju UP PJ Nikšić br.166/12, izvršio uvid u fotodokumentaciju UP PJ Nikšić br.320/12 od 05.04.2012.g. i pročitao izvod iz kaznene evidencije za okrivljenog.</span>
</p>
<p class="p2"></p>
<p class="p2">
<span>Svjedok oštećena D* B* navela je u svom iskazu da se dana 5.04.2012.g.  oko 13,30 časova, kretala u pravcu pedagoške strogo desnom stranom  upravljajući biciklom, da je odjedanput na nju naletio svojim vozilom okrivljeni, zakačio biciklo vozilom, pa je biciklo odletjelo a ona je pala na beton lijevom stranom tijela. Povikala je a zatim pala u nesvijest, pa je došla hitna služba i odvezla je u bolnicu, a nakon ukazane pomoći  otpuštena je na kućno liječenje. Takođe je navela da je od semafora bila udaljena oko 5 – 6 metara u momentu kada je vozilo okrivljenog nju udarilo i to u slabinskom predjelu te da biciklo nije ovom prilikom oštećeno. Ona nije imala bilo kakvu torbu a prije godinu i više dana jedno vozilo ju je takođe udarilo. Istakla je da se pridružuje krivičnom gonjenju protiv okrivljenog. </span>
</p>
<p class="p2"></p>
<p class="p2">
<span>Svjedok M* B* naveo je u svom iskazu da je kritičnoga dana bio u vozilu svog ujaka B* Đ*a na mjestu suvozača dok je iza njega sjedjela B* D*a, das u se vozilom Tojota kojim je upravljao ujak kretali iz pravca hotela prema sudu. U jednom mometnu je ispred njih primijetio lice na biciklu – to je bila D* B* koju od ranije poznaje i kao uvijek na ručici bicikla imala je zakačenu torbu,  a ona se kretala nestabilno idući lijevo-desno biciklom. Kazao je ujaku da bude obazriv i on je nju pažljivo obišao. Zaustavili su se na semaforu a ispred njih se nalazilo jedno vozilo bijele boje. Kada se semafor  otvorio oni su krenuli za vozilom ispred njih kada je osjetio tupi udar i grebanje a u tom momentu bili su prešli jedno metar dva. Ujak je brzo vozilo zaustavio a on je izašao napolje. D* B* je ležala uz ivičnjak,u pravcu kolovoza da je vozilo ne bi moglo zakačiti. Ona je rekla da joj je ovo treća saobraćajna nezgoda kao i – hvatajte ovoga da ne pobjegne. </span>
</p>
<p class="p2">
<span> </span>
</p>
<p class="p2">
<span>Svjedok  B* D* navela  je u svom iskazu da je kritičnog dana bila  u vozilu svoga brata Đura, da su se kretali iz pravca hotela prema sudu, da je vidjela oštećenu koja se kretala ispred njih biciklom prelazeći čas lijevo čas desno po ulici. Đuro je nju zaobišao a ispred njih je bilo neko manje bijelo vozilo. Kada se raskrsnica otvorila oni su krenuli za vozilom ispred njih, ona je vidjela da je oštećena koja je bila biciklom pored njihovog vozila, pala na ulicu. Zaustavili  su vozilo a oštećena je prvo pitala -  je li utekao, držite ga.  Jedna žena je na licu mjesta rekla – idite vi sa lica mjesta vidjela sam šta je oštećena uradila ali ne zna ko je ta žena.Takođe je čula kako oštećena govori da joj je ovo treća saobraćajna nezgoda. </span>
</p>
<p class="p2"></p>
<p class="p2">
<span>Iz zapisnika o uviđaju UP PJ Nikšić br.166/12 i fotodokumentacije UP PJ Nikšić br.320/12 od 05.04.2012.g. proizilazi da se saobraćajna nezgoda dogodila dana 05.04.2012.g. na raskrsnici ulica Nikole Tesle i Serdara Šćepana, da je kolovoz na kritičnom mjestu od asfaltnog zastora širine 12m, da je njegova površina suva, da je podijeljen punom razdjelnom linijom na dvije kolovozne trakekoje su podijeljene na dvije saobraćajne trake a mikrolokalitet nezgode je u neposrednoj blizini semaforizovane raskrsnice pri čemu su semafori uredno funkcionisali. U nezgodi su učestvovali pmv Tojota reg.oznaka KO AA 894 (kojim je upravljao B* Đuro) na kome je došlo do fizičkog oštećenja prednjih desnih vrata i biciklo (kojim je upravljala D* B*)  na kome je došlo do oštećenja upravljača.</span>
</p>
<p class="p2"></p>
<p class="p2">
<span>Nalazom i mišljenjem sudskog vještaka medicinske struke dr.B* V*a od 06.07.2012.g. navedeno je da je D* B* zadobila povrede lake prirode u vidu nagnječenja u predjelu lijwvog ramena, lakta i lijevog kuka.</span>
</p>
<p class="p2"></p>
<p class="p2">
<span>Sudski vještak saobraćajne struke ing.Š* M* istakao je u svom iskazu da ostaje pri nalazu i mišljenju iz prethodnog postupka (istim je navedeno da je fizički kontakt između vozila marke Tojota” i bicikliste ostvaren tako što je vozilo svojim prednjim desnim vratima ostvarilo kontakt sa lijevom stranom upravljača bicikla nakon čega je nastupila destabilizacija i pad bicikliste na kolovoznu površinu. Desna kolovozna traka kojom su se kretali biciklista i putničko vozilo širine je 3m a biciklista se kretao ispred putničkog vozila i zahvatao je prostor ne manje od jednog metra dok je vozilo zahvatalo prostor ne manje od 1,70m pa je bočno bezbjedno odstojanje između bicikliste i putničkog vozila moralo biti oko 0,30 metara. Fizički kontakt između vozila i bicikliste ostvaren je prije raskrsnice ulice Nikole Tesle i ulice Serdara Šćepana na prostornoj distanci ne manjoj od 10m, na desnoj kolovoznoj traci smjera kretanja vozila i bicikliste na distanci oko 1m od desne ivice puta, a kako je vozač preticao biciklistu proizilazi da je kontakt ostvaren tokom kretanja vozila i bicikliste. Vozilo je posjedovalo brzinu do 10,5 km/čas a biciklista se kretao brzinom do 7 km/čas. Realno je zaključiti da je do kontakta došlo u fazi zaobilaženja bicikliste prije kritične semaforizovane raskrsnice. Vozilo se kretalo iza bicikliste koji se najverovatnije nesigurno kretao pa je vozač bio u obavezi da zvučnim signalom upozori biciklistu ili da vozilo zaustavi, jer je samo na ovaj način mogao bezbjedno nastaviti kretanje desnom saobraćajnom trakom a zaustavni put vozila iznosio je ne manje od 5 metara a do fizičkog kontakta je došlo u trenutku kada se vozilo nalazilo u fazi zaobilaženja – preticanja bicikliste. Vozač nije obratio punu pažnju prema biciklisti kao starijoj osobi koji se nesigurno kretao, pa nije preduzeo mjere prevencije upozorenja zvučnim signalom na prisustvo vozila i nije održavao bezbjedno bočno odstojanje od biciliste što je dovelo do kontakta.Zaključak je vještaka da je do nezgode došlo usled propusta u kretanju bicikliste – koji se kretao nesigurno i nije održavao bezbijedni smjer kretanja desnom stranom kolovoza i usled propusta u vožnji od strane okrivljenog.). Takođe je naveo da prema podacima proizilazi da je do nezgode došlo zbog propusta bicikliste koji se kritičnom prilikom kretao nesigurno i nije održavao bezbjedni smjer kretanja desnom stranom kolovoza usled čega je došlo do fizičkog kontakta prednjeg kraja bicikla i prednje desne bočne strane putničkog vozila dok vozač putničkog vozila nije  obratio punu pažnju prema biciklisti kao starijoj osobi koja se nesigurno kretala desnom stranom kolovoza u smjeru kretanja, te nije održao bezbjedno bočno odstojanje od bicikliste što je dovelo do fizičkog kontakta bicikla i bočne strane vozila. Nije bilo nužno da biciklista pada na desnu stranu jer je vozilo išlo malom brzinom – bilo je u pokretu. Prema nalazu i mišljenju vještaka medicinske struke proizilazi da je biciklista zadobio povredu u predjelu lijevog kuka, lijevog lakta i ramena, što znači da je fizički kontakt ostvaren prevashodno između vozila i tijela pješaka a zatim je uslijedio kontakt sa biciklom ali se nije mogao izjasniti kojim dijelom vozila tačno  je ostvaren kontakt sa biciklistom a radilo se o bočnoj regiji.  Prilikom utvrđivanja gabaritne širine vozila uzeo je u obzir i retrovizor.  Takođe je naveo da ne može  isključiti mogućnost da je do nezgode došlo na način što je biciklista pokušao da prođe između vozila i desne ivice kolovoza nakon čega je došlo do destabilizacije i pada bicikliste. Imajući u vidu način i mehanizam ostvarenom fizičkog kontakta između bicikliste i vozila sa sigurnošću se može utvrditi da je nakon kontakta nastupila destabilizacija bicikliste starije osobe nakon čega je uslijedio pad bicikliste na kolovoz. Zaključak da je fizički kontakt ostvaren u trenutku kada vozilo pretiče  biciklistu dat je na osnovu – fizičkog oštećenja vozila /desna vrata/, bicikla /upravljača/ i povreda oštećene, njihovog lokaliteta i intenziteta povreda. Prostorna pozicija bicikliste nakon kontakta u odnosu na tačku fizičkog kontakta nije definisana (nema skice lica mjesta niti zaustavne pozicije vozila i bicikla) pa se s toga ne može precizno definisati mehanizam ostvarenog fizičkog kontakta koji je postojao jer postoje tragovi na vozilu i biciklu kao i povrede oštećene. </span>
</p>
<p class="p2"></p>
<p class="p2">
<span>Sud nalazi da nije dokazano da je okrivljeni B* Đuro dana 05.04.2012.g.u Nikšiću u ul.Nikole Tesle, ne pridržavajući se saobraćajnih propisa upravljao putničkim motornim vozilom marke Tojota reg.br. KO AA 894 i time  tako ugrozio saobraćaj da je doveo u opasnost život i tijelo D* B*, na način što krećući se navedenom ulicom iz pravca raskrsnice iste sa Njegoševom ulicom u pravcu raskrsnice iste sa ulicom Serdar Šćepana prilikom preticanja bicikkla kojim je u istom smjeru upravljala D* B* nije svoje vozilo držao na potrebnom rastojanju od bicikla koje je preticao tako dag a ne ometa niti ugrožava u saobraćaju i što nije zvučnim znakom upozorenja upozorio biciklistu na radnju koju namjerava da preduzme sa vozilom iako su to zahtijevali razlozi bezbijednosti saobraćaja, usled čega je vozeći ovako protivno odredbama čl.48 st.2 I čl.54 st.1 Zakona o bezbijednosti saobraćaja na putevima, prednjim desnim bočnim dijelom vozila kojim je upravljao udario biciklo, usled čega je došlo do destabilizacije istog i pada bicikliste na kolovoz kojom prilikom je biciklista D* B* zadobila laku tjelesnu povredu u vidu nagnječenja u predjelu lijevog ramena,lakta i lijevog kuka, čime bi  učinio krivično djelo ugrožavanje  javnog saobraćaja iz čl. 339 st. 3 u vezi  st. 1 KZ.</span>
</p>
<p class="p2"></p>
<p class="p2">
<span>Nesporno je da je dana 5.04.2012.g., u Nikšiću u ulici Nikole Tesle došlo do saobraćajne nezgode u kojoj su učestvovali B* Đuro koji je upravljao putničkim motornim vozilom marke Tojota reg.broj KO AA 894 i D* B* koja je upravljala biciklom.Prednje proizilazi iz sadržine zapisnika o uviđaju UP PJ Nikšić te kazivanja okrivljenog B* Đura, svjedoka oštećene D* B* i svjedoka M* B*a i B* Dare. </span>
</p>
<p class="p2"></p>
<p class="p2">
<span>Kritičnom prilikom D* B* je zadobila laku tjelesnu povredu u vidu nagnječenja u predjelu lijevog ramena, lakta i lijevog kuka, koja vrsta i težina povreda su utvrđeni na osnovu stručnog i objektivnog nalaza i mišljenja vještaka medicinske struke dr. B* V*a koji je sud u cjelosti prihvatio. </span>
</p>
<p class="p2">
<span>Kao sporno se postavlja pitanje da li je do kontakta između vozila okrivljenog i bicikla oštećene došlo pri preticanju bicikla od strane vozila okrivljenog ( kako to tvrdi optužba) ili je zapravo u momentu kada se vozilo okrivljenog kreće prema raskrsnici, oštećena biciklom prolazila između vozila okrivljenog i desne ivice kolovoza pa je u tom slučaju došlo do kontakta ( kako to tvrde okrivljeni i svjedoci).</span>
</p>
<p class="p2"></p>
<p class="p2">
<span>Okrivljeni B* Đ* naveo je jasno u svojoj odbrani kako je kritičnom prilikom vozilom prije dolaska do semafora pretekao oštećenu koja je upravljala biciklom i koja se nesigurno kretala prelazeći sa lijeve na desnu stranu kolovoza, da je vozilo zaustavio na semaforu pri čemu je ispred njega bilo zaustavljeno neko manje vozilo a kada se na semaforu upalilo zeleno svijetlo, krenuli su i njegovo vozilo i vozilo ispred kada je osjetio udar u desna vrata a kada je pogledao u retrovizor vidio je da se ona žena na biciklu ljulja i pada iza vozila. </span>
</p>
<p class="p2"></p>
<p class="p2">
<span>Ovakvo kazivanje okrivljenog u skladu je sa kazivanjem svjedoka M* B*a i B* D* koji su potvrdili da je vozilo okrivljenog preteklo oštećenu na biciklu pri čemu se oštećena prethodno nesigurno kretala idući lijevo desno na ulici, da se vozilo okrivljenog zaustavilo na semaforu iza nekog manjeg vozila a kada se upalilo zeleno svijetlo oni su krenuli i tada se začuo tupi udar pa su primijetili oštećenu koja je ležala uz ivičnjak. </span>
</p>
<p class="p2"></p>
<p class="p2">
<span>Dakle, navedeni svjedoci opovrgavaju tvrdnju svjedoka oštećene da zapravo okrivljeni svojim vozilom nije bio prethodno nju obišao i zaustavio se pred raskrsnicom već da je ona bila u kretanju i to strogo svojom desnom stranom kada je na nju naletjelo vozilo okrivljenog i oborilo je.</span>
</p>
<p class="p2"></p>
<p class="p2">
<span>Iskazi navedenih svjedoka međusobno su usaglašeni i kao takvi obesnažuju kazivanje oštećene. </span>
</p>
<p class="p2"></p>
<p class="p2">
<span>Sa druge strane nalaz i mišljenje sudskog vještaka saobraćajne struke ing Milana Š*a kao i njegovo izjašnjenje na glavnom pretresu nijesu po ocjeni suda dovoljni za donošenje zaključka o postojanju odgovornosti  okrivljenog za ovu saobraćajnu nezgodu. </span>
</p>
<p class="p2"></p>
<p class="p2">
<span>Naime, na osnovu vještačenja je utvrđeno da je fizički kontakt između vozila i bicikliste ostvaren na prostoru desne saobraćajne trake desne kolovozne trake, da se vozilo kretalo brzinom ne manjom od 10 km/čas a biciklista brzinom do 7 km/čas i to su nesporne činjenice koje i nijesu dovođene pod znak pitanja. </span>
</p>
<p class="p2"></p>
<p class="p2">
<span>Međutim, zaključak vještaka kako je do nezgode došlo usled toga što nije održavao bezbjedno bočno odstojanje od biciliste kojeg je preticao, po ocjeni suda predstavlja običnu hipotezu koja nije na siguran način potvrđena, jer ne postoje pouzdani pokazatelji da je do kontakta između vozila okrivljenog i bicikliste, došlo prilikom preticanja bicikliste od strane vozila kojim je upravljao okrivljeni. </span>
</p>
<p class="p2"></p>
<p class="p2">
<span>Sam vještak je na glavnom pretresu istakao da se ne može precizno definisati mehanizam ostvarenog kontakta usled izostanka skice lica mjesta i zaustavnih pozicija vozila i bicikla i u konačnom je istakao da se ne može isključiti mogućnost da je do nezgode došlo pri pokušaju bicikliste da prođe između vozila i desne ivice kolovoza. </span>
</p>
<p class="p2"></p>
<p class="p2">
<span>Koliko je nalaz i mišljenje vještaka saobraćajne struke u pogledu odogovora na pitanje šta je dovelo do saobraćajne nezgode zasnovan na hipotezama bez čvrstog oslonca, vidi se i po tome što se u istom navodi ,,biciklista se kretao ispred vozila,, a na drugom mjestu se navodi ,,kako je vozač preticao biciklistu, proizilazi da”, što znači da je vještak pošao kao od nepobitne činjenice od stava da do nezgode dolazi pri pokušaju okrivljenog da pretekne biciklistu a nema egzaktnih podataka koji bi na tako nešto upućivali.</span>
</p>
<p class="p2"></p>
<p class="p2">
<span>Nadalje vještak navodi ,,realno je zaključiti da je do kontakta došlo u fazi zaobilaženja bicikliste, prije kritične semaforizovane raskrsnice,, ali se ne nudi objašnjenje zbog čega je baš to realna verzija kritičnog događaja a čak i da jeste –to ne bi značilo potpunu mogućnost isključenja verzije spornog događaja koju nudi okrivljeni svojom odbranom a za donošenje osuđujuće presude moralo bi se raditi upravo o tome-da je u cjelosti eliminisano da se kritični događaj odvijao onako kako okrivljeni predstavlja. Vještak je u nalazu i mišljenju naveo kako se biciklista nesigurno kretao pa je takvo njegovo ponašanje vještak apostrofirao kao jedan od uzroka nezgode a kod činjenice da na kolovozu nijesu pronađeni bilo kakvi materijalni tragovi te da nije bilo ni tragova kretanja bicikla, teško bi bilo dati odgovor na pitanje-odakle vještaku činjenična osnova da se biciklista nesigurno kretao.</span>
</p>
<p class="p2"></p>
<p class="p2">
<span>Kako nema egzaktnih pokazatelja mehanizma ostvarivanja kontakta između vozila i bicikliste te kako okrivljeni i saslušani svjedoci ističu da je zapravo okrivljeni vozilom bezbjedno bio pretekao biciklistu, te kako se sam vještak saobraćajne struke nije mogao decidno izjasniti da smatra nemogućim nastanak nezgode na način kako su to opisali okrivljeni i svjedoci to nema dokaza da je okrivljeni B* Đuro preticao u kritičnom momentu oštećenu pa samim time nema ni dokaza da on nije držao na potrebnom odstojanju svoje vozilo od bicikla što dovodi do zaključka da nema dokaza da je počinio predmetno krivično djelo. </span>
</p>
<p class="p2">
<span> </span>
</p>
<p class="p2">
<span>Kako je okrivljeni oslobođen od optužbe, shodno čl.230 ZKP-a, sud je odredio da će troškovi krivičnog postupka padati na teret budžetskih sredstava.</span>
</p>
<p class="p2"></p>
<p class="p2">
<span>Iz iznijetih razloga, primjenom čl. 374 ZKP-a sud je odlučio kao u izreci presude.</span>
</p>
<p class="p2"></p>
<p class="p2">
<span>                            OSNOVNI SUD U NIKŠIĆU, dana 26.03.2013.g.</span>
</p>
<p class="p2"></p>
<p class="p2">
<span>          Zapisničar,                                                                     SUDIJA,</span>
</p>
<p class="p2">
<span>        Ćuzović Plana    s.r.                                                    Perović Ivan s. r.</span>
</p>
<p class="p2"></p>
<p class="p2">
<span>                              ZA TAČNOST OTPRAVKA TVRDI:</span>
</p>
<p class="p2">
<span>                                              radnik suda</span>
</p>
<p class="p2"></p>
<p class="p2">
<span>PRAVNA POUKA:   Protiv ove presude dozvoljena je žalba u roku od 8 dana </span>
</p>
<p class="p2">
<span>                             od dana  prijema iste preko ovog SUDA VIŠEM </span>
</p>
<p class="p2">
<span>                             SUDU PODGORICA.</span>
</p>
<p class="p5"></p>


</body>
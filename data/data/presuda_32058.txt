<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.p1{text-align:start;hyphenate:auto;font-family:Times New Roman;font-size:12pt;}
.p2{text-align:end;hyphenate:auto;font-family:Times New Roman;font-size:12pt;}
.p3{text-align:justify;hyphenate:auto;font-family:Times New Roman;font-size:12pt;}
.p4{text-align:center;hyphenate:auto;font-family:Times New Roman;font-size:12pt;}
.s1{font-weight:bold;}
</style>
<meta content="ljiljana.popovic" name="author">
</head>
<body class="b1 b2">
<p class="p1">
<span> </span>
</p>
<p class="p1">
<span> HYPERLINK "http://upload.wikimedia.org/wikipedia/commons/2/23/Coat_of_arms_of_Montenegro.svg" </span>
<!--Image link to '0.png' can be here-->
</p>
<p class="p2">
<span class="s1">K.br.188/12</span>
</p>
<p class="p2"></p>
<p class="p3">
<span>					</span><span class="s1"> U IME CRNE GORE </span>
</p>
<p class="p3"></p>
<p class="p3"></p>
<p class="p3">
<span>		Osnovni  sud u Pljevljima, kao prvostepeni  krivični sud, po sudiji Ljiljani Popović, uz  sudjelovanje zapisničara Leković Zore, u krivičnom predmetu protiv optužene K.I.iz P. zbog krivičnog djela  lake  tjelesne povrede iz čl.152 st.2 u vezi st.1 Krivičnog Zakonika,po optužnom predlogu ODT Pljevlja Kt.br.324/12 od 12.12.2012.godine,nakon održanog glavnog i javnog pretresa u prisustvu zamjenika ODT Pljevlja Tomčić Milivoja, oštećenog K.M.i optužene K.I., dana 31.12.2012.godine, donio je i javno objavio </span>
</p>
<p class="p3"></p>
<p class="p3"></p>
<p class="p3">
<span>				</span><span class="s1">	P R E S U D U </span>
</p>
<p class="p3"></p>
<p class="p3"></p>
<p class="p3"></p>
<p class="p3">
<span>	         </span><span class="s1">Optužena  K.I., JMBG ....., </span><span>od oca M.i majke D.rodjene P., rodjena u P. dana .... godine u P.sa prebivalištem u P.,Ul....,državljanka CG, razvedena, majka dvoje maloljetne djece, pismena,završila dva razreda srednje škole, nezaposlena, govori crnogorski jezik, živi od materijalnog obezbedjenja porodice, osudjivana.</span>
</p>
<p class="p3"></p>
<p class="p3">
<span class="s1">  </span>
</p>
<p class="p3">
<span>					</span><span class="s1">K R I V A      J E</span>
</p>
<p class="p3"></p>
<p class="p3"></p>
<p class="p3">
<span>		</span><span class="s1">Što je :</span>
</p>
<p class="p3"></p>
<p class="p3">
<span>		Dana 01.12.2012.godine u večernjim časovima,  u Ul..... u P.lako tjelesno  povrijedila oštećenog K.M.na način što ga je udarila jedan put  u  predjelu glave staklenom flašom, dakle sredstvom podobnim da tijelo teško povrijedi  ili zdravlje teško naruši nanijevši  mu laku tjelesnu povredu u vidu kontuzije glave i posjekotine dužine  0,5cm, dubine oko 1 do 2mm u kosmatom dijelu desne polovine čeone regije, </span>
</p>
<p class="p3"></p>
<p class="p3"></p>
<p class="p3">
<span>		</span><span class="s1">čime je izvršila  krivično djelo lake tjelesne povrede iz čl.152 st.2 u vezi st.1 Krivičnog Zakonika,</span>
</p>
<p class="p3"></p>
<p class="p3">
<span class="s1">		pa joj sud  na osnovu citiranog zakonskog propisa te primjenom čl.4,5,13, 15, 32,33,36,42,52,53 i 54 Krivičnog zakonika te čl.226, 229,239 i 374 Zakona o krivičnom postupku</span><span>   </span>
</p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3">
<span>	          </span><span class="s1"> i z r i č e</span>
</p>
<p class="p3">
<span>					</span><span class="s1"> </span>
</p>
<p class="p3">
<span class="s1">				         USLOVNU OSUDU   </span>
</p>
<p class="p3"></p>
<p class="p3">
<span>		</span>
</p>
<p class="p3">
<span>                           </span><span class="s1">Sa kojom se optuženoj K.I. utvrđuje kazna zatvora u trajanju od 30 (trideset) dana s tim što se istovremeno određuje da se iste neće izvršiti ako optužena u roku od 1(jedne) godine dana ne izvrši novo krivično djelo.</span>
</p>
<p class="p3"></p>
<p class="p3">
<span>		    Optužena je dužna platiti ovom sudu na ime troškova krivičnog iznos od 93,50 € kao i na ime paušala  iznos od 27,50 €, </span>
</p>
<p class="p3"></p>
<p class="p3">
<span>		     a ovo u roku od 15.dana po pravosnažnosti presude pod prijentjom prinudnog izvršenja. </span>
</p>
<p class="p3"></p>
<p class="p3">
<span>	 	Oštećeni  Karović Mirsad  radi ostvarivanja imovinsko pravnog zahtjeva  upućuje se na parnicu. </span>
</p>
<p class="p3"></p>
<p class="p3">
<span>							 </span>
</p>
<p class="p4">
<span class="s1">O b r a z l o ž e nj e</span>
</p>
<p class="p3"></p>
<p class="p3"></p>
<p class="p3">
<span>		 Osnovno  državno  tužilaštvo u Pljevljima, optužnim predlogom Kt.br.324/12  od 12.12.2012.godine optužilo je K.I.iz  P., da je izvršila krivično djelo  lake tjelesne povrede  iz čl.152 st.2 u vezi st.1 Krivičnog Zakonika, a na način, mjesto i vrijeme bliže opisano izrekom ove presude.U završnoj riječi zamjenik ODT Pljevlja predložio je da sud optuženu oglasi krivom i osudi po zakonu.</span>
</p>
<p class="p3"></p>
<p class="p3">
<span>		Oštećeni K.M. se pridružio krivičnom gonjenju protiv optužene i postavio imovinsko pravni zahtjev prema optuženoj ističući da nemože da procijeni visinu istog. </span>
</p>
<p class="p3"></p>
<p class="p3">
<span>		Optužena K.I.u svojoj odbrani  ne priznajući izvršenje krivičnog djela  ni svoju krivicu navodi da nezna šta je kritične noći snašlo  kao i da je došla  kod oca da uzme svoju djecu i odvede ih kući  pa je parkirala  kola  u sokaku koji je svačiji  i tada  oštećeni izlazi iz svoje kuće koja je uz kuću njenog oca  i parkira svoje auto  na sredini sokaka  i odmah ulazi u kuću  pa je smatrala d aje oštećeni nešto zaboravio u kući i čekala ga na ulici da pomjeri svoje auto  da bi ona sa autom i djecom  otišla  i oštećenog  nije bilo desetak minuta  da se vraća iz kuće  pa ona prilazi njegovoj kući i poziva ga da izadje  i pomjeri auto i M.izlazi iz kuće držeći mobilni telefon u ruci  i govori u telefon "K.I.me je napala na moja vrata, molim Vas dodji te". Optužena dalje navodi  da  je pretpostavila  da je M. tada zvao policiju. Svo vrijeme  je sa njom njen sin N.i maćeha  je bila u blizini i mogla sve da vidi i čuje  i kad je M.obavio taj razgovor, imaju dvije do tri stepenice od njegovih vrata do sokaka, M.uzima flašu i tom flašom udara sebe u glavu  a i dalje drži  mobilni telefon u ruci  i samo je zavikao "ubi me , ubi me" i mimo nju, njenog sina i maćahe otrčao je  u pravcu  MUP-a. Optužena K.I.je tvrdila da nije udarila flašom oštećenog M.niti mu nanijela povrede već je to M.sam sebi to uradio, bilo je to kao u filmovima, M.se flašom udario u desni dio glave  a ona i njen sin N.koji je  inače bolestan su se  prepali. K. E.nije bio na licu mjesta već je došao desetak minuta kasnije  a nije prošlo ni  5 minuta  od kad je M.otišao  dolazi  kontakt policajac  C. a ona nemože da se sjeti  da li je E.bio stigao prije policajaca  ili je došao nakon  policajca C.. Kad se vratio iz policije M.je odmah preparkirao auto  što je vidio policajac C.. U završnoj riječi  ističući  da ništa nije kriva  tražila je da je sud oslobodi od optužbe jer da je počinila ovo krivično djelo  priznala bi ga.  </span>
</p>
<p class="p3"></p>
<p class="p3">
<span>		U dokaznom postupku  sud je saslušao  svjedoka-oštećenog K.M., saslušao svjedoke K.E.i D. S., saslušao vještaka dr.P.M., pročitao izvještaj ljekara  jedinice za HMP P. od 01.12.2012.godine i pročitao  izvod iz  KE za optužene. </span>
</p>
<p class="p3"></p>
<p class="p3">
<span>		Nakon provedenog  dokaznog postupka  i ocjene izvedenih dokaza  kako svakog pojedinačno tako i u medjusobnoj povezanosti a pri tom cijeneći odbranu optužene K.I. ovaj sud je utvrdio da je optužena K.I.izvršila krivično djelo lake tjelesne povrede iz čl.152 st.2 u vezi st.1 Kz kako joj je to javnom optužbom i stavljeno na teret. </span>
</p>
<p class="p3"></p>
<p class="p3">
<span>	           Naime,  javna optužba stavlja na teret  optuženoj da je izvršila krivično djelo lake tjelesne povrede  iz čl.152  st.2 u vezi st.1 Krivičnog Zakonika tako što je  dana 01.12.2012.godine    u Ul.... u P., lako tjelesno povrijedila  oštećenog  K.M.tako što je oštećenog   jedanput udarila staklenom flašom  u predjelu glave  i nanijela mu lake tjelesne povrede  bliže opisane izrekom ove presude. Optužena  K.I.ne  priznaje da je kritične prilike  udarila staklenom flašom  oštećenog M. u predjelu glave  već da je to  uradio  sam oštećeni K.M.. </span>
</p>
<p class="p3">
<span> </span>
</p>
<p class="p3">
<span>		 Svjedok-oštećeni K.M.je  izjavio da je kritične večeri  došao sa puta, već se bilo pomračilo, da je vozilo parkirao  u sokak  i iznosio stvari iz  vozila  a tu je bio i njegov brat E.. Kazao je da je vidio optuženu  više kuće njenog oca ali nije obraćao pažnju  šta ona radi  niti da li je pješke  niti da li je kolima, optužena počinje  da psuje, sigurno njega  ali  on ne obraća ni na to pažnju  i  tada mu optužena prilazi,  samo mu je puko u glavu  i vidi da leti stkalo  a on je sav krvav. Kazao  je da ga je optužena udarila flašom  ali da to nije vidio  te da nema ko drugi  pošto su tu pored njega bili samo optužena i njegov brat E.. Pošto je bio krvav  uzeo je krpu i zamotao glavu  i otišao u policiju  a nezna  ko ga je odveo  ljekaru, sigurno policija.Nezna  je li ga jako zaboljelo,jeste sigurno čim je boca pukla i čim je bio krvav.Tvrdio je da ga je otpužena udarila  flašom.  </span>
</p>
<p class="p3"></p>
<p class="p3">
<span>		Svjedok K.E. je  izjavio da je kritične prilike,nezna  u koje vrijeme  samo je bio pao mrak  njegov brat M. došao  autom sa puta  i parkirao auto na sokak  i dodavao mu neke stvari iz kola  i tada dolazi  I. koja počinje  da prijeti  M. i da mu psuje majku  i samo  odnekud  I.  flašom udara u glavu M., nezna u koji dio glave jer je bio mrak a da je M.krvav  vidio je po tome što je M.uzeo krpu da obriše krv  nakon čega odlazi u policiju. Svjedok E.ističe da  je on da  ušao u kuću a poslije 10 do 15 minuta  dolazi policija. Tvrdio je da oštećeni M.nije sam sebe udario flašom  već je to uradila optužena  kao i da  u sokaku  nije bilo  nikog više  osim optužene, M. i njega. Optužena je prišla na pola metra Mirsadu kad ga je udarila flašom a on je od njih dvoje bio udaljen možda jedan metar.     </span>
</p>
<p class="p3"></p>
<p class="p3">
<span>                       Vještak dr. P.M. nakon uvida u medecinsku dokumentaciju  oštećenog  u svom nalazu i mišljenju  je istakao  da  u medecinskoj dokumentaciji  piše:"pacijent doveden u pratnji policije oko 21,31 h.Navodi da je dobio flašom udarac u glavu. Na glavi u kosmatom  dijelu  desne polovine frontalne(čeone)regije posjekotina dužine 0,5cm, dubine oko 1 do 2mm. U okolini rane  prisutni sitni komadići stakla. Pacijent nije gubio svijest."U dijagnozi stoji  kontuzija glave, posjekotina na glavi.Vještak dr.P.u svom mišljenju  ističe  da se radi o lakoj tjelesnoj povredi koja je nanesena jednim udarcem staklenim predmetom po glavi,najvjerovatnije staklenom flašom. Vještak je tvrdio da je ova povreda kod oštećenog nastala udarcem stkalenim predmetom, moguće staklenom flašom  i obzirom na težinu povrede udarac je bio srednjeg inteziteta. Ovakva vrsta povrede  se najčešće dobija  udarcem druge osobe, rijetki su slučajevi da neka osoba  sama sebe povrijedi udarcem  flašom po svojoj glavi  mada i to neisključuje. Jedino  što se pouzdano  na osnovu  medecinske dokumetacije može reći je to da je ova povreda nastala od udarca  staklenim predmetom  u koji spada i staklena flaša.   </span>
</p>
<p class="p3"></p>
<p class="p3">
<span>		Sud u cjelosti prihvata  kao objektivan  i po pravilima  struke  dat  nalaz  i mišljenje vještaka dr.P.koji nalaz i mišljenje su potkrijepljeni medecinskom dokumentacijom za oštećenog. Cijeneći iskaz oštećenog K.M. kao i iskaz svjedoka K. E.i dovodeći njihove  iskaze u logičnu vezu  sa  objektivnim nalazom i mišljenjem vještaka dr. P. sud   prihvata kao istinit, jasan  i veoma detaljan i iskaz oštećenog M. i svjedoka E.smatrajući da je svjedok E.posvjedočio  ono što je kritične prilike vidio i čuo bez obzira na činjenicu da mu je oštećeni rodjeni brat.  </span>
</p>
<p class="p3"></p>
<p class="p3">
<span>		Optužena K.I.je tvrdila  da je očividac dogadjaja koji je sve mogao da vidi  i čuje  bila njena maćeha  D.S. pa je na ovu okolnost  sud saslušao svjedoka  D.S.koja je kazala  da je bila prisutna kritičnom dogadjaju, da je kritične večeri optužena došla po djece i  parkirala auto na ulicu  iza kuće. Svjedokinja je dalje kazala  da je pošla da isprati  optuženu i djecu  te da  optužena nije mogla sa autom da izadje  jer je  M.auto bilo na sred ulice  pa su tu sačekali nekoliko minuta  i  I.je krenula  pema M.kući  da ga pozove  da  makne auto sa  ulice. I.je sa ulice zvala M.i M.je istrčao iz svoje  kuće, imao  je  mobilni telefon u ruci  i M.poziva policiju  govoreći "alo policija", uzima staklenu flašu od piva koja je bila  pored stepenica  i M.udara  sebe u glavu  i to u desnu stranu glave, protrčava  pored njih  govoreći "ubi me, ubi me I." i trči put policije. Tu se sve završilo. Ova svjedokinja je dalje kazala da nije vidjela  kada je M.protrčao pored njih  da je krvav  ali da je u policiji vidjela da ima  flaster na glavi. Njegov brat  E.nije  bio prisutan  dogadjaju  već je naknadno došao iz čaršije. Kazala  je da M.sam  sebe povredjuje, da je  sam sebe udario  flašom  a  optužio  zato  I.. </span>
</p>
<p class="p3"></p>
<p class="p3">
<span>		Sud je mišljenja  da je svjedokinja D.S.bila pristrasna u svom kazivanju, da je svojim iskazom  htjela da pomogne optuženoj  koja joj je pastorka kako bi optužena  izbjegla  odgovornost  za počinjeno krivično djelo te da svjedokinja S.  nije bila  očevidac dogadjaja. U prilog  ovakvog zaključka  suda  idu i navodi oštećenog  i svjedoka E.  da kritične prilike  u sokaku  nije bilo nikog osim  optužene, oštećenog i svjedoka K. E.. </span>
</p>
<p class="p3"></p>
<p class="p3">
<span>		Dakle,jasnim i  nedvosmislenim iskazom oštećenog K.M.,istinitim  i nespristrasnim iskazom svjedoka K.E.kao i na osnovu  objektivnog  nalaza i mišljenja vještaka dr.P.koji ima utemeljenje  u medecinskoj dokumentaciji za oštećenog  negirana je odbrana optužene  K. I. i na nesumnjiv način je utvrdjeno da je  optužena  K.I.kritične prilike  oštećenom K.M.nanijela laku tjelesnu povredu tako što je dana 01.12.2012.godine u večernjim časovima  u Ul......  jedanput staklenom flašom udarila oštećenog  u predjelu glave  nanijevši oštećenom M.laku tjelesnu povredu  kontuzija glave  i posjekotina dužine oko 0,5cm a dubine oko 1 do 2mm u kosmatom dijelu desne polovine čeone regije, da je optužena bila svjesna  da  staklena flaša predstavlja  sredstvo podobno  da tijelo teško povrijedi  ili zdravlje teško  naruši i da može nanijeti povrede oštećenom ali je uprkos tome  udarila oštećenog staklenom flašom u predjelu glave, bila svjesna djela i posledice i htjela njegovo izvršenje, dakle djelovala sa direktnim umišljajem  u kojim radnjama optužene K.I.stoje svi bitni elementi  bića krivičnog djela  lake tjelesne povrede  iz čl.152 st.2  u vezi st.1  Krivičnog Zakonika  pa  je sud optuženu koja je  krivično djelo izvršila  kao umišljajni  izvršilac oglasio krivom  i osudio po zakonu . </span>
</p>
<p class="p3"></p>
<p class="p3">
<span>	               Prilikom odlučivanja o vrsti i visini kazne  sud je cijenio  sve okolnosti  koje utiču  kako na vrstu  tako i na visinu kazne u smislu čl.42 Kz. Optužena K.I.je  majka dvoje maloljetno djece o kojima se brine, stara, razvedena je. Nezaposlena je i  živi od materijalnog obezbedjenja porodice,  podstanar je. Ove okolnosti sud je uzeo kao olakšavajuće okolnosti  na strani optužene. Činjenica  je da je optužena K.I.do sada osudjivana  i to  presudom ovog suda  K.br. 38/07 od 10.07.2007.godine  što je utvrdjeno  iz izvoda iz KE, dakle  osudjivana je prije 5 i više godina. Obzirom na  navedene olakšavajuće okolnosti na strani optužene a pri tom imajući u vidu porodičnu i materijalnu situaciju optužene sud je mišljenja da u konkretnom slučaju, a radi krivično pravne zaštite prema ovoj optuženoj nije nužno  optuženoj izricati kaznu zatvora već da se i uslovnom osudom odnosno samim upozorenjem uz prijetnju kaznom može dovoljno uticati na optuženoj da više ne vrši krivična djela pa joj je sud u smislu čl.52 Kz  utvrdio   kaznu zatvora  u trajanju od 30 dana  istovremeno određujući da se iste neće izvršiti ako optužena u roku od 1 godine dana ne izvrši novo krivično djelo smatrajući da će se i na ovaj način shodno čl.32 Kz u cjelosti postići svrha kažnjavanja  i dovoljno uticati na optuženu  da više ne vrši krivična djela. </span>
</p>
<p class="p3"></p>
<p class="p3">
<span>		 Optužena je u smislu čl.226 i 229 ZKP-a  obavezan da sudu  na ime troškova krivičnog postupka  koji čini naknada i nagrada  za  obavljeno medecinsko vještačenje  plati iznos od  93,50 € kao i da na ime paušala  plati ovom sudu iznos od 27,50 € koji iznos  predstavlja najniži iznos za paušal  a ovo  shodno  trajanju i složenosti krivičnog postupka  te imovnom stanju optuženog.</span>
</p>
<p class="p3"></p>
<p class="p3">
<span>		 Oštećeni K.M.je istakao  da postavlja imovinsko pravni zahtjev prema  optuženoj  ali da visinu istog nemože da procijeni pa kako krivični sud nije utvrdjivao visinu imovinsko pravnog zahtjeva  oštećenog  to je sud oštećenog  radi ostvarivanja  imovinsko pravnog zahtjeva shodno čl.239 ZKP-a  uputio na parnicu. </span>
</p>
<p class="p3">
<span> </span>
</p>
<p class="p3"></p>
<p class="p4">
<span class="s1">OSNOVNI SUD U PLJEVLJIMA,</span>
</p>
<p class="p4">
<span class="s1">Dana 31.12.2012.godine .</span>
</p>
<p class="p3"></p>
<p class="p3">
<span>Zapisničar, 						                             S u d i j a, </span>
</p>
<p class="p3">
<span>Leković Zora 						                           Ljiljana Popović </span>
</p>
<p class="p3"></p>
<p class="p3">
<span class="s1">PRAVNA POUKA :</span>
</p>
<p class="p3"></p>
<p class="p3">
<span>		Protiv ove presude dozvoljena je žalba u roku od 8.dana po prijemu</span>
</p>
<p class="p3">
<span>		iste Višem sudu B.Polje a  preko ovog suda. </span>
</p>
<p class="p3"></p>
<p class="p1">
<span class="s1">DOSTAVITI:</span>
</p>
<p class="p1">
<span class="s1">1 x ODT Pljevlja</span>
</p>
<p class="p1">
<span class="s1">1 x Optuženoj</span>
</p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>


</body>
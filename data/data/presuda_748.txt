1
<div style="text-align: right;">
	K.br.298/2010</div>
<div style="text-align: center;">
	U IME NARODA</div>
VIŠI SUD U PODGORICI, kao prvostepeni krivični, u vijeću sastavljenom od sudije Ratka Ćupića,<br>
kao predsjednika vijeća i sudija porotnika Međedović Jelene i Radević Radenka kao članova vijeća,<br>
uz učešće Emine Alibalić, kao zapisničara, u krivičnom predmetu protiv optuženog F. T. kojeg brane<br>
adv. M. P. iz Budve i adv. P. S. iz Budve, zbog krivičnog djela teško djelo protiv bezbjednosti javnog<br>
saobraćaja iz čl.348 st.2 u vezi čl.339 st.1 KZ, rješavajući po optužnici Višeg državnog tužilaštva iz<br>
Podgorice Kt.br.217/10 od 15.11.2010. godine, koju je na glavnom pretresu zastupala Begović<br>
Tatjana, zamjenik VDT-a u Podgorici, nakon održanog usmenog glavnog javnog pretresa dana<br>
24.02.2011. godine u prisustvu zastupnika optužbe, optuženog i njegovih branilaca, donio je a nakon<br>
tajnog vijećanja i glasanja dana 01.03.2011.godine, javno objavio
<div style="text-align: center;">
	PRESUDU</div>
Optuženi F.T., zv. "T.", rodjen.... godine u Nj. St. I., sa prebivalištem u B. – L. bb, državljanin<br>
Republike Slovenije, ekonomista, razveden, otac četvoro djece, završio srednju školu, srednjeg<br>
imovnog stanja, u pritvoru od 28.08.2010. godine pa na dalje,<br>
KRIV JE<br>
Zato što je:<br>
Dana 28.08.2010. godine, oko 20,30 časova, u Budvi, na Jadranskom putu Budva - Kotor, u mjestu<br>
Vidikovac, ne pridržavajući se saobraćajnih propisa iz čl.32 i čl.200 ZOBS-a na putevima ugrozio<br>
saobraćaj i doveo u opasnost život i tijelo ljudi na način što je upravljao putničkim vozilom marke<br>
"VW Touareg" reg. oznaka BD ........ u pravcu Kotora u pijanom stanju pri koncentraciji od 1,53<br>
promila apsolutnog alkohola u krvi brzinom u dijapazonu od 65 do 72 km/h u zoni ograničenja brzine<br>
do 40 km/h usled kojih propusta je prednjim desnim dijelom vozila zahvatio zadnji dio motocikla<br>
marke "Piaggio Zip 50 4 T" kojim se u istom smjeru kretao oštećeni A. B., od kojeg udara je oštećeni<br>
zajedno sa vozilom pao i zadobio teške tjelesne povrede u vidu preloma kostiju lobanje, lica,<br>
kičmenog stuba i II, III, IV, VI, VII i VIII rebra sa lijeve strane, od kojih povreda je kod oštećenog<br>
nastupila smrt, a okrivljeni vozilom nastavio kretanje i udario u putničko vozilo marke "Toyota Yaris"<br>
reg. br. BR RP/ 11 - 036 koje je bilo parkirano sa desne strane pored kolovoza,<br>
- čime je izvršio krivično djelo - teško djelo protiv bezbjednosti javnog saobraćaja iz čl.348<br>
st.2 u vezi čl.339 st.1 Krivičnog zakonika,<br>
pa ga sud na osnovu citiranog zakonskog propisa čl.4,32,36,45 i 46 KZ i čl.199,202 i 364 ZKP-a
<div style="text-align: center;">
	OSUDJUJE</div>
Na kaznu zatvora u trajanju od 1 (jedne) godine, u koju mu se uračnuava vrijeme provedeno u<br>
pritvoru od 28.08.2010. godine pa na dalje.<br>
Obavezuje se optuženi da ovom sudu plati troškove krivičnog postupka u iznosu od 936,00 eura kao i<br>
100,00 eura na ime paušala, sve u roku od 15 dana od dana pravosnažnosti presude pod prijetnjom<br>
prinudne naplate.<br>
2
<div style="text-align: center;">
	Obrazloženje</div>
Optužnicom VDT Podgorica Kt.br.217/10 od 15.11.2010. godine, pri kojoj je njen zastupnik ostao do<br>
kraja glavnog pretresa, stavljeno je na teret optuženom F.T.u da je izvršio krivično djelo činjenično i<br>
pravno bliže predstavljeno u izreci ove presude.<br>
Optuženi F.T. je u svojoj odbrani koju je iznio pred istrasžnim sudijom Osnovnog suda u Kotoru,<br>
izjavio je da je kritične prilike upravljao džipom svoje prijateljice T. K., a kretao se od Budve u<br>
pravcu Kotora, kako bi pošao do svoje kuće u mjesto Seoce iznad Jaza gdje živi. Toga dana poslije<br>
podne popio je tri čaše viskija i nije se osjećao pijanim kad je sjeo u kola, a piće je konzumirao oko<br>
pola sata prije nastanka saobraćajne nezgode. Dok se kretao vozilom, smatra da brzina kretanja<br>
njegovog vozila nije bila veća od 40 km/h, jer se radi o uzbrdici, a saobraćaj je bio prosječne gustine i<br>
inteziteta. U jednom trenutku mu je sa desne strane, iz neke bočne ulice izletio motor, a to praktično<br>
nije ni ličilo na motor, jer je bio malih dimenzija, a natovaren nekim torbama. Vidjevši ga, "cimnuo"<br>
je volan u lijevo, kako bi izbjegao kontakt, ali ipak do kontakta je došlo, pa je kako navodi, osjetio i<br>
čuo "bum", da bi se nakon toga, nešto dalje zaustavio i istrčao iz džipa, te dotrčao do povrijedjenog<br>
čovjeka. Medjutim, on je ležao, misli pored puta, a kada mu je opipao puls, nije osjetio uopšte da ga<br>
ima. Od tog trenutka mu je sve konfuzno, našao se u velikom šoku. Ne može se sjetiti što se dalje<br>
dešavalo, osim što je odveden u Stanicu policije. Dalje je izjavio da se ne može izjasniti, na kojem<br>
odstojanju ispred svog vozila je primijetio motor koji mu je izletio s desne strane, te dodao da je do<br>
sada prevalio oko tri miliona kilometara po raznim drumovima Evrope i to bez najmanje greške.<br>
U odbrani iznijetoj pred istražnim sudijom ovog suda kazao je da se motociklista odjedanput "stvorio"<br>
ispred njegovog vozila, tako da nije imao vremena da ga izbjegne, a nije ni imao priliku, jer se iz<br>
suprotnog smjera kratala kolona vozila, pa nije mogao da koristi lijevu traku radi izbjegavanja<br>
motocikla. Medjutim, naveo je da taj motociklista nije došao iz sporedne ulice, jer tu nema nikakve<br>
sporedne ulice, nego je bio iza nekih kontejnera u koje se odlaže smeće i koji su postavljeni 2-3 metra<br>
od magistralnog puta kojim se kretao, i to duž puta pored desne ivice. Motociklista je bio natovaren<br>
nekim torbama, pa smatra da nije mogao normalno da vlada motociklom, a kretao se brzinom 2-3<br>
km/h, a uključujući se ispred njega na magistralni put morao je da predje preko jednog kanala koji<br>
služi za odvod atmosverske vode. Kada ga je primijetio nije bio svjestan šta je to, na motociklu nije<br>
primijetio nikakvo svijetlo, a vidio je samo jedan točak i nije znao da li je to biciklo ili motor. Pošto je<br>
osjetio da je udario, otišao je naprijed, a to je sve poletjelo u vazduh - te torbe su se razletjele, a on<br>
skrenuo desno da ne bi zgazio motor, te tom prilikom zakačio jedan parkirani automobil. Prikočio je<br>
što je prije mogao, pa kada je zaustavio vozilo, uključio je sva četiri žmigavca, izašao iz vozila, vratio<br>
se nazad, te vidio po putu puno razbacanih stvari i čovjeka koji leži. Prišao mu je, opipao puls, ali<br>
ništa nije osjetio, a tada je primijetio da mu je kaciga daleko poletjela. Kasnije je čuo da je taj čovjek<br>
koji je nastradao bio gluv. Sa oštećenom porodicom je stupio u kontakt, tako što im je napisao jedno<br>
pismo u kojem je izrazio spremnost da im pomogne u granicama svojih mogućnosti. Ponovio je da je<br>
prije ove saobraćajne nezgode popio tri viskija, i misli da nije vozio brzinom većom od 40 km/h, a na<br>
toj dionici puta nema ulične rasvjete. Po njegovoj procjeni motociklo je od njega bilo udaleno 4-5<br>
metara u trenutku kada ga je vidio. Kazao je još da u Budvi živi već dvije godine, da je u Budvi<br>
osnovao firmu koja se bavi gradjevinarstvom i djeluje kao agencija za nekretnine.<br>
Na glavnom pretresu optuženi je ponovio navode odbrane iz predhodnog postupka s tim što je kazao<br>
da je motociklistu ispred sebe vidio kao "siluetu" i to u trenutku "vijuganja" po kolovozu, a kada kaže<br>
da je motociklo "vijugalo", onda pod tim podrazumijeva da se nije kretalo pravo i kretalo se više po<br>
sredini trake nego desnom stranom. Kazao je još da se faktički kretao u koloni vozila, a kolona je bila<br>
3<br>
i iz suprotnog smjera. Pojasnio je da je u toj koloni, najbliže vozilo ispred njega koje se kretalo u<br>
istom smjeru bilo udaljueno od njega oko 50 metara, a prvo vozilo iza njega bilo je na kraćem<br>
odstojanju - možda 15 do 20 metara. Dodao je da kritične prilike u vozilu nije imao saputnika, kretao<br>
se sa oborenim tj. srednjim svijetlima, a ne može se precizno izjasniti na kojem odstojanju ispred sebe<br>
je ugledao motociklo, ali u svakom slučaju to je bilo kratko odstojanje, možda 4-5 metara, mada nije<br>
siguran. Sve se odigralo veoma brzo i kada je zahvatio motociklo, pošao je u desnu stranu i "zakačio"<br>
jedno vozilo koje je bilo parkirano po desnoj strani puta. Navodi da je u momentu kada je vidio<br>
motociklo, preduzeo radnju kočenja, ali kako je motociklo bilo na kratkom odstojanju ispred njega,<br>
kada ga je ugledao, nije uspio da izbjegne udar u njega. Povodom svoje ranije izjave - da je lice koje<br>
je upravljalo motociklom bilo gluvo, pojasnio je da je to bio čuo od svog kuma, ali da to nije<br>
provjeravao. Inače nakon nezgode, posredstvom svog kuma, uspostavio je kontakte sa oštećenom<br>
porodicom i taj odnos izmedju njega i oštećene porodice sada je korektan.<br>
Na glavnom pretresu sud je izveo dokaze: saslušanjem ovlašćenog predstavnika oštećene porodice A.<br>
M., čitanjem zapisnika o uvidjaju saobraćajne nezgode sačinjenog od strane istražnog sudije<br>
Osnovnog suda u Kotoru od 28.08.2010. godine, čitanjem službene zabilješke Uprave policije PJ<br>
Budva od 28.08.2010. godine, čitanjem obdukcionog zapisnika, sačinjenog od strane vještaka<br>
medicinske struke prof. dr. Š. M. od 31.08.2010. godine na ime A. B., čitanjem dva Izvještaja o<br>
alkoholisanosti Kliničkog centra Podgorica na ime F.T.a br.1329 i br.1330, čitanjem nalaza i mišljenja<br>
sudskog vještaka medicinske struke o koncentraciji alkohola u krvi kod okrivljenog, datog na<br>
zapisniku o saslušanju ovog vještaka od 11.11.2010. godine, čitanjem nalaza i mišljenja vještaka<br>
saobraćajne struke Ki.br.187/2010 od oktobra 2010. godine, čitanjem Izvještaja ljekara JZU Zavoda<br>
za hitnu medicinsku pomoć u Budvi na ime A. B., čitanjem nalaza i mišljenja sudskog vještaka iz<br>
oblasti mašinstva od 02.09.2010. godine, te vršenjem uvida u fotodokumentaciju Uprave policije PJ<br>
Budva br.394/10 od 28.08.2010. godine u skicu lica mjesta.<br>
Ovlašćeni predstavnik oštećene porodice A. M. u svojoj izjavi je naveo da je oštećeni koji je smrtno<br>
stradao u predmetnoj saobraćajnoj nezgodi njegov otac a da je optuženi nakon saobraćajne nezgode<br>
pokazao korektan odnos prema oštećenoj porodici, te u smislu materijalne nadoknade, porodici<br>
isplatio iznos od 19.000,00 eura.<br>
Punomoćnik oštećene porodice je naveo da se u ime oštećee porodice ne pridružuje krivičnom<br>
gonjenju prema optuženom. Ovo imajući u vidu odnos optuženog prema oštećenoj porodici, te<br>
njegovo interesovanje za oštećenu porodicu A., nastojanje da materijalno stanje oštećene porodice<br>
učini boljim isplatom odredjene novčane naknade i da im na svaki drugi način ublaži bol.<br>
Iz zapisnika o uvidjaju čiji sastavni dio čini skica lica mjesta utvrdjuje se da se predmetna<br>
saobraćajna nezgoda dogodila dana 28.08.2010. godine u 22,30 časova na jadranskom putu u Budvi u<br>
mjestu Vidikovac. U nezgodi su učestvovali F.T. koji je upravljao putničkim motornim vozilom "VW<br>
Toureg" reg. oznaka BD, kojim se kretao od pravca Budve prema Kotoru i A. B. koji je upravljao<br>
motociklom marke "Piaggio zip 50 4 T", kojim se kretao u istom smjeru ispred navedenog putničkog<br>
vozila. Vozač motocikla u koje je udarilo navedeno putničko vozilo (kojim je upravljao optuženi) pao<br>
je s motocikla i zadobio povrede od kojih je odmah podlegao, a što je kontatovano u Domu zdravlja<br>
Budva gdje je odvezen nakon nezgode. Iz zapisnika o uvidjaju se dalje utvrdjuje da je u vrijeme<br>
nezgode bila noć, vidljivost uobičajna za noćne uslove vožnje, lice mjesta djelimično osvijetljeno,<br>
kolovoz podijeljen srednjom punom uzdužnom linijom na dvije kolovozne trake. Sa desne strane puta,<br>
posmatrano u pravcu Kotora, nalazi se sporedni put koji vodi prema naselju Babin Do, dok se sa lijeve<br>
strane puta nalazi trotoar kao i sporedni put koji vodi za Lovćensku ulicu. Na kolovozu je zatečen trag<br>
4<br>
struganja koji ide paralelno sa desnom ivicom kolovoza u ukupnoj dužini od 11,20 metar i na<br>
udaljenosti od te ivice 1,40 metara. Na lijevoj traci, a pri samoj središnjoj liniji zatečena je<br>
motociklistička kaciga, a na desnoj traci papuča koja je od središnje linije udaljena od 0,55 metara, a<br>
od desne ivice puta 3,30 metara. Uz desnu ivicu desne kolovozne trake zatečen je trag krvi u vidu<br>
kapljica u dužini od 1,5 metara. Po sredini desne trake zatečena je registarska tablica oznake BD AM<br>
106 od desne ivice udaljena 1,70 metara, a 1,85 metara od središne uzdužne linije. Pored desne ivice<br>
desne kolovozne trake zatečeno je motociklo, položeno na svoju bočnu desnu stranu, kojim je<br>
upravljao stradali Adžović Brahim, a do motocikla torba od plastičnog materijala puna metalnog<br>
posudja, dok je naprijed od motocikla na kolovozu, uz desnu ivicu desne trake zatečeno putničko<br>
motorno vozilo "Taureg" kojim je upravljao vozač (tj. optuženi F.T.). Prednji kraj ovog vozila okrenut<br>
je prema Kotoru, a njegov zadnji kraj od motocikla je zatečen na udaljenosti od 86,85 m i 1,75 m od<br>
središne bijele linije, dok je zadnji kraj ovog vozila od desne ivice udaljen 0,40 metara, a prednji kraj<br>
od iste ivice 0,45 metara. Iz navedenog zapisnika o uvidjaju se dalje utvrdjuje da se na putničkom<br>
motornom vozilu marke "Tojota Jaris" tamno crvene boje koje je parkirano pored desne ivice puta,<br>
nalazi oštećenje u vidu ulupljenja.<br>
Iz obdukcionog zapisnika Kliničkog centra Crne Gore - Odjeljenja za sudsku medicinu<br>
S.br.149/2010 od 31.08.2010. godine, sa zaključkom stalnog sudskog vjetšaka medicinske struke<br>
prof. dr. Š. M., utvrdjeno je da je oštećeni A. B. u ovoj nezgodi zadobio teške tjelesne povrede u vidu<br>
preloma kostiju - loganje lica, kičmenog stupa i II, III, IV, VI, VII i VIII rebra sa lijeve strane, da je<br>
smrt nasilna i da je nastupila usled razorenja po život važnih moždanih centara zbog preloma kostiju<br>
lobanje. Razorenje po život važnih moždanih centara, prelomi kostiju, posledica su dejstava tupog,<br>
teškog i jako zamahnutog mehaničkog orudja.<br>
Iz nalaza i mišljenja vještaka sudsko medicinske struke prof. dr. Š. M., datog na zapisniku pred<br>
istražnim sudijom ovog suda od 11.11.2010. godine, a koji se zasniva na Izvještajima o analizi krvi<br>
optuženog, koja je od optuženog radi analize uzeta u dva navrata nakon nezgode, slijedi da je u<br>
vrijeme nastanka predmetne saobraćajne nezgode optuženi bio u pijanom stanju sa koncentracijom od<br>
1,53 do 1,57 promila apsolutnog alkohola u krvi. Pri davanju ovakvog nalaza i mišljenja vještak je<br>
imao u vidu vrijeme kada se nezgoda dogodila, te vrijeme kada je oba puta od optuženog uzet uzorak<br>
krvi na analizu, a to je u 23,03 časa, kada je u krvi optuženog utvrdjena koncentracija od 1,70 promila<br>
i u 23,30 časova kada je u krvi optuženog utvrdjena koncentracija od 1,73 promila apsolutnog<br>
alkohola u krvi. Imajući u vidu vrijeme nastanka nezgode, te vrijeme kada su uzroci krvi od<br>
optuženog uzeti na analizu kao i protek vremena izmedju uzimanja uzoraka, vještak zaključuje da je u<br>
vrijeme kada se predmetna nezgoda dogodila, u organizmu optuženog, alkohol bio u fazi resorpcije sa<br>
koncentracijom od 1,53 do 1,57 promila, odnosno najmanje 1,53 promila apsolutnog alkohola u krvi.<br>
Cijeneći prednji nalaz i mišljenje vještaka o stanju alkoholisanosti optuženog, kao i obdukcioni<br>
zapisnik sa zaključkom vještaka o zadobijenim povredama i uzroku smrti oštećenog, sud nalazi da su<br>
isti jasni, precizni i u skladu sa pravilima struke, pa imajući u vidu i činjenicu da stranke na njih nijesu<br>
imale primjedbi, iste u cijelosti prihvata i zaključuje da je optuženi kritične prilike vozilom upravljao<br>
u pijanom stanju sa koncentracijom od 1,53 promila aposlutnog alkohola u krvi, a da je smrt<br>
oštećenog nastupila od naprijed opisanih povreda zadobijenih u predmetnoj saobraćajnoj nezgodi.<br>
Iz nalaza i mišljenja vještaka mašinske struke od 02.09.2010. godine, na koji takodje nije bilo<br>
primjedbi i koji sud cijeni kao stručan i uvjerljiv, utvrdjuje se da su putničko motorno vozilo "VW -<br>
Toureg" (tj. vozilo kojim je upravljao optuženi) i motociklo marke "Piaggio 50 4 T" (kojim je<br>
upravljao oštećeni) bili tehnički ispravni, te da njihovo tehničko stanje nije uzrok nezgode.<br>
5<br>
Iz službene zabilješke Uprave policije PJ Budva od 28.08.2010. godine, slijedi da u mjestu<br>
dogadjaja, tj. mjestu gdje se dogodila predmetna saobraćajna nezgoda, brzina kretanja vozila<br>
ograničena do 40 km na čas, da je u vrijeme nastanka nezgode bila noć.<br>
Iz nalaza i mišljenja vještaka saobraćajne struke ing. Š. M., koji je dat na osnovu uvidjajne<br>
dokumetacije - materijalnih tragova koji su konstatovani uvidjajem, i na koji nalaz nije bilo primjedbi,<br>
pa ga sud prihvata kao jasan, logičan, zasnovan na pravilima struke, utvrdjuje se da je predmetna<br>
saobraćajna nezgoda prouzrokovana propustima počinjenim od strane optuženog kao vozača<br>
putničkog motornog vozila marke "VW Toureg". Naime, ovaj vještak polazeći od relevantnih<br>
parametara za proračun brzine, našao je da je kritične prilike, brzina kretanja vozila kojim je upravljao<br>
optuženi, u trenutku neposrednog fizičkog kontakta sa motociklom bila u dijapazonu od 65 do 72<br>
km/h, a iz službene zabilješke Uprave policije - PJ Budva od 28.08.2010. godine na koji takodje nije<br>
bilo primjedbi, utvrdjuje se da je na toj dionici puta na kojoj se dogodila nezgoda, brzina kretanja<br>
ograničena do 40 km/h, što znači da se optuženi sa putničkim vozilom kretao brzinom većom od<br>
dozvoljene. Na drugoj strani, motociklo kojim je upravljao oštećeni, a koje se kretalo ispred vozila<br>
optuženog, u trenutku fizičkog kontakta sa putničkim vozilom, kretalo se brzinom od oko 25 km/h. S<br>
obzirom da je bila noć, a optuženi se, kako to sam navodi, kretao sa uključenim oborenim - srednjim<br>
svijetlima na vozilu, isti je mogao uočiti motociklo na udaljenosti ne manjoj od 35 metara, pa je, kako<br>
to nalazi vještak, isti mogao izbjeći nezgodu putem zaustavljanja vozila, da se kretao brzinom do 59<br>
km/h, a da se kretao dozvoljenom brzinom od 40 km/h, zaustavni put njegovog vozila bio bi 19<br>
metara, što znači da bi tada preduzimanjem radnje kočenja, kako to zaključuje vještak, s lakoćom<br>
mogao izbjeći saobraćajnu nezgodu, zaustavljanjem vozila koje je inače bilo tehnički ispravno, a što<br>
se utvrdjuje iz nalaza i mišljenja vještaka mašinske struke. Opredeljujući prostornu zonu i način<br>
fizičkog kontakta motornog vozila i motocikla, vještak polazeći od materijalnih tragova - tj. tragova<br>
na kolovozu i oštećenja na putničkom vozilu i motociklu, zaključuje da je njihov fizički kontakt<br>
ostvaren na prostoru desne kolovozne trake njihovog smjera kretanja, a u trenutku kada se motociklo<br>
nalazilo u kretanju ovom trakom na udaljenosti od desne ivice oko 1,6 metara. Fizički kontakt je<br>
ostvaren na način što je putničko vozilo svojom frontalnom desnom regijom "naletjelo" na zadnji kraj<br>
motocikla, koje je tom prilikom bilo potisnuto i odbačeno u smjeru kretanja oko 70 metara, s tim što<br>
je nakon kontakta, vozač motocikla dospio do prednjeg vjetrobranskog stakla putničkog vozila koje<br>
staklo se razbilo, da bi zatim bio nošen i odbačen van kolovoza, pored desne ivice puta gdje su ostali<br>
tragovi krvi, dok se putničko vozilo kojim je upravljao optuženi zaustavilo na prostornoj udaljenosti<br>
oko 156 metara od mjesta kontakta, pošto je predhodno na svom zaustavnom putu, zadnjom bočnom<br>
desnom regijom ostvarilo fizički kontakt, kontakt sa zadnjim krajem putničkog vozila marke "Tojota"<br>
reg. oznake BR RP /11-036 koje je bilo parkirano pored puta sa desne strane.<br>
Cijeneći navode optužbe, odbranu optuženog te sve provedene dokaze, kako pojedinačno tako i u<br>
njihovoj medjusonoj vezi shodno čl.360 ZKP-a, sud je na nesumnjiv način utvrdio da su se u<br>
radnjama optuženog ostvarila sva bitna obilježja bića krivičnog djela - teško djelo protiv<br>
bezbjednosti javnog saobraćaja iz čl.348st.2 u vezi čl.339 st.1 Krivičnog zakonika, koje mu se<br>
stavlja na teret.<br>
Naime, optuženi je ne pridržavajući se saobraćajnih propisa iz čl.32 i čl.200 ZOBS-a na putevima,<br>
ugrozio saobraćaj i doveo u opasnost život i tijelo ljudi i to na način, u vrijeme i mjesto kako je to<br>
bliže navedeno u izreci presude. Da je optuženi postupao protivno odredbi čl.32 ZOBS-a na<br>
putevima, u kojem je odredjeno da na putu u naselju, vozač ne smije da se kreće brzinom većom od<br>
50 km/h, odnosno brzinom većom od brzine dozvoljene saobraćajnim zakonom za naselje ili njegov<br>
6<br>
dio (a u konkretnom slučaju to je brzina do 40 km/h), utvrdjeno je upravo iz nalaza i mišljenja<br>
vještaka saobraćajne struke iz kojeg slijedi da se optuženi sa putničkim vozilom kritične prilike, tj. u<br>
trenutku ostvarenog fizičkog kontakta sa motociklom ispred sebe, kretao brzinom u dijapazonu<br>
izmedju 65 do 72 km/h. Takav njegov propust stoji u direktnoj uzročnoj vezi sa nastalom<br>
nezgodom, jer da se kretao dozvoljenom brzinom od 40 km/h (pa čak i svakom brzinom ispod 59<br>
km/h), s obzirom na dužinu zaustavnog puta, mogao je izbjeći nezgodu preduzimanjem radnje<br>
kočenja.<br>
Optuženi se nije pridržavao ni odredbi čl.200 ZOBS-a na putevima kojim je odredjeno da vozač ne<br>
smije da upravlja vozilom u saobraćaju na putu, niti da počne da upravlja vozilom ako je pod<br>
dejstvom alkohola.Da se u konkretnom slučaju, optuženi nije pridržavao ovih odredbi, sud je utvrdio<br>
na osnovu izjašnjenja vještaka medicinske struke dr. Š. M., o stanju alkoholisanosti optuženog u<br>
vrijeme same nezgode, a u kojem nalazu i mišljenju se navodi da je kod optuženog, u vrijeme<br>
nastanka nezgode, koncentracija apsolutnog alkohola u krvi iznosila od 1,53 do 1,57 promila, tj.<br>
najmanje 1,53 promila aposlutnog alkohola u krvi, što znači da je u vrijeme nastanka predmetne<br>
saobraćajne nezgode isti bio u pijanom stanju.<br>
Prije nego što je sebe doveo u takvo tj. pijano stanje, optuženi je znao da će da upravlja vozilom.<br>
Zbog toga je sud pri ocjeni subjektivne strane djela cijenio da li je optuženi u odnosu na osnovnu<br>
posledicu - ugrožavanje javnog saobraćaja i prouzrokovanje konkretne opasnosti, postupao sa<br>
umišljajem ili iz nehata, pa s obzirom da je bio svjestan da upuštajući se u saobraćaj iako se nalazi<br>
pod dejstvom alkohola - u pijanom stanju, do te mjere ugrožava saobraćaj da takva njegova radnja<br>
predstavlja opasnost za život ljudi i na tu posledicu pristao, isti je samim tim postupao s eventualnim<br>
umišljajem.<br>
Što se tiče kvalifikovane posledice, u konkretnom slučaju nastupanja smrti oštećenog A. B. zbog<br>
zadobijanja teških tjelesnih povreda u ovoj nezgodi (a što je utvrdjeno iz obdukcionog zapisnika),<br>
optuženi je u odnosu na tu posledicu (tj. u odnosu na smrt oštećenog) postupao nehatno, a što je<br>
konačno i potrebno za postojanje krivičnog djela - teško djelo protiv bezbjednosti javnog saobraćaja<br>
iz čl.348 st.2 u vezi čl.339 st.1 KZ koje mu se stavlja na teret.<br>
Sud je imao u vidu navode odbrane optuženog date u predkrivičnom postupku, da mu je neposredno<br>
prije nastanka nezgode, oštećeni sa motocilom navodno "izletio" iz neke bočne ulice, pri čemu se<br>
nije mogao izjasnisti na kojem odstojanju ispred njega, te kasnije - kod istražnog sudije izmijenjen<br>
iskaz, kada je kazao da motociklista nije izašao iz bočne tj. sporedne ulice, već iza nekih kontejnera<br>
udaljenih 2-3 metra od magistralnog puta, a da na motociklu pri tom nije primijetio nikakvo svijetlo,<br>
kao i njegove navode sa glavnog pretresa da je motociklistu ispred sebe ugledao kao "siluetu" i to u<br>
trenutku njegovog "vijuganja" (tj. vijuganja motocikliste) po kolovozu. Ovakvi navodi odbrane, koji<br>
su tokom postupka mijenjani, po ocjeni suda usmjereni su samo na pokušaj izbjegavanja ili<br>
umanjenja krivične odgovornosti. Ovo sa razloga što se iz uvidjajne dokumentacije utvrdjuje da u<br>
zoni predmetne saobraćajne nezgode zaista postoji sporedni put sa desne strane (posmatrano u<br>
smjeru kretanja putničkog vozila i motocikla), ali se mjesto kontakta putničkog vozila i motocikla<br>
nalazi prije ovog sporednog puta, što je po ocjeni suda i bio razlog da optuženi, po saznanju gdje je<br>
utvrdjeno mjesto kontakta, odstupi od svoje prvobitno date izjave da je motociklo "izletjelo" iz te<br>
bočne - sporedne ulice. Uz to, nijesu logični ni navodi odbrane optuženog iznijete kod istražnog<br>
sudije, da je oštećeni sa motociklom izašao iza nekih kontejnera, a da on pri tom na motociklu koje<br>
je navodno izlazilo ispred njega sa desne strane, nije primijetio nikakvo svijetlo. Ovakvi navodi<br>
iznijeti naknadno u odbrani kod istražnog sudije su nelogični i neprihvatljivi, tim prije ako se ima u<br>
7<br>
vidu nalaz vještaka mašinske struke iz kojeg se utvrdjuje da je motociklo bilo u tehnički ispravnom<br>
stanju, što znači da su na istom bila ispravna i svijetla a samim tim i jasno uočljiva. Zato ako je<br>
motociklo "izletjelo" sa sporednog puta ispred vozila optuženog, ili pak, kako je kasnije kazao<br>
optuženi, izašlo iza nekih kontejnera (koji nijesu ni konstatovani uvidjajnom dokumentacijom),<br>
logično bi bilo da na tehnički ispravnom motociklu, koje se ispred njega na kratkom odstojanju<br>
uključuje na put, primijeti uključena svijetla. Sa ovakvim njegovim izjavama (datim u<br>
predkrivičnom i predhodnom postupku), koje su medjusobno kontradiktorne, stoji u suprotnosti i<br>
njegov naknadno dat iskaz na pretresu, da u trenutku kada je ugledao motociklo, isto je ispred njega<br>
po kolovozu "vijugalo", te da ga je ugledao kao neku "siluetu". Zato ovakva različitost u<br>
kazivanjima optuženog, a kod navedenog nalaza i mišljenja vještaka saobraćajne struke, koji se<br>
zasniva na činjenicama i materijalnim tragovima kostatovanim uvidjajem, po mišljenju suda<br>
sračunata je na pokušaj optuženog da izbjegne ili eventualno umanji svoju krivičnu odgovornost, pa<br>
nije doveden u sumnju zaključak suda da se motociklo kretalo istim putem i u istom smjeru kao i<br>
predmetno putničko vozilo, koje ga je, krećući se brzinom većom od dozvoljene sustiglo i udarilo na<br>
način kako je to predstavljeno u izreci. Na isti način sud cijeni i navode odbrane optuženog da se<br>
kritične prilike kretao brzinom oko 40 km/h, što je u suprotnosti na nalazom vještaka saobraćajne<br>
struke na čiju sadržinu na glavnom pretresu optuženi i njegovi branioci nijesu imali primjedbi, a sa<br>
kojeg razloga su i predložili da se vještak saobraćajne struke na pretres ne poziva, već samo pročita<br>
njegov nalaz i mišljenje, što je po saglasnom predlogu stranaka i učinjeno.<br>
Pošto je sud utvrdio da je optuženi izvršio krivično djelo koje mu se stavlja na teret, istog je valjalo<br>
oglasiti krivim i kazniti.<br>
Prilikom odmjeravanja kazne, sud je cijenio sve okolnosti koje u smislu čl.42 KZ utiču da kazna<br>
bude manja ili veća, pa je kao olakšavajuće okolnosti na strani optuženog cijenio da je isti porodična<br>
osoba - otac četvoro djece, da se oštećena porodica nije pridružila krivičnom gonjenju, njegov<br>
korektan odnos prema oštećenoj porodici koju je nakon nezgode finansijski pomogao (isplatom<br>
iznosa od 19.000 eura kako to i navodi predstavnik oštećene porodice), kao i doprinos oštećenog<br>
nastaloj posledici, pošto se kako to nalazi vještak saobraćajne struke isti motociklom kretao na<br>
udaljenosti 1,60 metara od desne ivice kolovoza. Cijeneći ove olakšavajuće okolnosti u odsustvu<br>
otežavajućih, sud nalazi da se iste u svojoj ukupnosti mogu smatrati naročito olakšavajućim<br>
okolnostima pa je u smislu čl.45 i 46 KZ izvršio ublažavanje kazne izričući oputženom kaznu<br>
zatvora ispod minimuma zakonom zaprijećene kazne za ovu vrstu krivičnih djela, smatrajući da se i<br>
sa tako ublaženom kaznom može postići svrha kažnjavanja iz čl.32 KZ, a u okviru opšte svrhe<br>
propisivanja i izricanja krivičnih sankcija iz čl.4 st.2 KZ.<br>
Na osnovu čl.51 KZ optuženom se u izrečenu kaznu ima uračunati vrijeme provedeno u pritvoru od<br>
28.08.2010. godine pa na dalje.<br>
O troškovima krivičnog postupka, odlučeno je na osnovu čl.199 i 202 ZKP-a, pa pošto je optuženi<br>
oglašen krivim, obavezan je na plaćanje troškova i to: saobraćajnog vještačenja u iznosu od 137,50<br>
eura, sudsko - medicinskog vještačenja na ime utvrdjivanja alkoholisanosti 27,50 eura, 276,00 eura<br>
JP "Komunalno" - Tivat na ime naknade za prevoz tijela oštećenog na obdukciju u KC Podgorica i<br>
495,00 eura na ime izvršene obdukcije sa zaključkom vještaka medicinske struke, a što ukupno<br>
predstavlja iznos od 936,00 eura.<br>
Na osnovu svega izloženog, a primjenom čl.364 ZKP-a odlučeno je kao u izreci ove presude.<br>
8<br>
Zapisničar,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;PREDSJEDNIK VIJEĆA- SUDIJA,<br>
Alibalić Emina,s.r.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Ćupić Ratko,s.r.
<div style="text-align: center;">
	Za tačnost otpravka tvrdi i<br>
	ovjerava namještenik suda<br>
	______________</div>
PRAVNA POUKA: Protiv ove presude može se izjaviti žalba Apelacionom sudu CG u roku od 15<br>
dana prijema preko ovog suda.
<div style="text-align: center">
	U IME CRNE GORE!</div>
<div style="text-align: center">
	&nbsp;</div>
<div style="text-align: right">
	&nbsp;&nbsp;&nbsp;&nbsp;&nbsp;&nbsp;&nbsp; Posl.br. K.br.46/11</div>
<div style="text-align: justify">
	<br>
	OSNOVNI SUD U HERCEG NOVOM, po sudiji Leković Branislavu ,uz učešće zapisničara Šušić Lidije, u krivičnom predmetu protiv okrivljenog V.Ž., zbog krivičnog djela teško djelo protiv bezbjednosti javnog saobraćaja iz čl.348 st.4 u vezi čl.339 st.3 u vezi st.1 KZ CG, povodom optužnice ODT Herceg Novi Kt.br.276/10 od 14.02.2011. godine, nakon održanog glavnog i javnog pretresa dana 12.10.2011. godine, u prisustvu okrivljenog V.Ž.,njegovog branioca adv.R.Z. i zamjenika ODT Herceg Novi Samardžić Nikole, donio je i dana 14.10.2011 godine javno objavio sljedeću<br>
	&nbsp;</div>
<div style="text-align: center">
	P R E S U D U</div>
<div style="text-align: justify">
	<br>
	&nbsp; Okrivljeni:<br>
	<br>
	&nbsp; V.Ž., JMBG ..., od oca Z. i majke B., rođene R., rođen ... godine u D., stalno nastanjen u Z., ul. ..., državljanin CG, po zanimanju brodomašinski tehničar, oženjen, otac jednog maloljetnog djeteta,pismen, završio srednju pomorsku školu, srednjeg imovinskog stanja, posjeduje stan i automobil, neosuđivan.<br>
	&nbsp;</div>
<div style="text-align: center">
	K r i v&nbsp;&nbsp; j e</div>
<div style="text-align: justify">
	<br>
	Što je:<br>
	<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Dana 22.11.2010 godine oko 17,15 časova u Z. , opština HN, na dijelu jadranske magistrale u blizini bivše komande vojske, ne pridržavajući se saobraćajnih propisa iz čl.31.st.1. i čl.13.st.1. i st.2. ZOBS-a na putevima, ugrozio saobraćaj i doveo u opasnost život i tijelo ljudi tako što se upravljajući&nbsp; sa PMV marke „Peugeot“, tip 307, registarske&nbsp; oznake HN ... iz pravca&nbsp; HN u pravcu K. kretao brzinom od 60 km/h kroz naseljeno&nbsp; mjesto gdje je ograničenje brzine 50 km/h, a koja brzina nije bila prilagodjena saobraćajnim uslovima i stanju puta i to vožnji u noćnim uslovima, po mokrom i klizavom kolovozu, što približavajući se obilježenom pješačkom prelazu nije smanjio brzinu tako da&nbsp; u slučaju potrebe može da zaustavi vozilo ispred pješačkog prelaza i nije obratio pažnju na pješaka M.N. koja je prelazila kolovoz na pješačkom prelazu&nbsp; sa desne na lijevu&nbsp; stranu u odnosu na pravac kretanja vozila, pa je prednjim desnim čeonim dijelom vozila udario u oštećenu koja je od udarca pala na haubu vozila i udarila u vjetrobransko staklo te zatim bila odbačena na trotoar na udaljenosti od 23 metra od mjesta udara, usled čega je zadobila povrede i to otok mozga, nakupljanje krvi izmedju tvrde i meke moždanice, prelom kostiju lobanje, rascjep aorte sa posljedičnim nakupljanjem krvi&nbsp; u grudnim dupljama, nagnječenje tkiva pluća, rascjep jetre sa posljedičnim nakupljanjem krvi u trbušnoj duplji, prelome desne preponske kosti, prelome II, III, IV, V, VI VII, VIII, IX, i X rebra lijeve strane grudnog koša, prelome III, IV, V i VI&nbsp; rebra desne strane grudnog koša, i prelome&nbsp; kičmenog stuba na&nbsp; mjestu spoja II i III grudnog pršljena sa posledičnim razorenjem kičmene moždine, od kojih povreda, a usled razorenja kičmene moždine na mjestu preloma kičmenog stuba i iskrvavljenja iz rascjepa aorte i jetre i raskidanih krvnih sudova oko višestrukih preloma kostiju je preminula u kratkom vremenskom intervalu nakon povredjivanja,<br>
	<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; - čime je izvšio krivično djelo teško djelo protiv bezbjednosti javnog saobraćaja iz čl.348.st.4. u vezi čl.339.st.3. u vezi st.1. Krivičnog Zakonika.<br>
	<br>
	pa se, na osnovu čl. 348.st.4. u vezi čl.339.st.3. u vezi st.1. KZ, te primjenom čl. 4, 32 , 36 , 42 ,te čl.45.stav 1.tačka 3 i čl. 46 st.1 tač. 4 KZ,<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</div>
<div style="text-align: center">
	OSUĐUJE</div>
<div style="text-align: justify">
	<br>
	na kaznu zatvora u trajanju od 7 (sedam) mjeseci&nbsp; u koju mu se,na osnovu čl.51.stav 1.KZ uračunava vrijeme provedeno na zadržavanju od 22.11.2010 godine do 23.11.2010 godine.<br>
	<br>
	Na osnovu čl.229.stav 1 ZKP-a okrivljeni V.Ž. se obavezuje da plati troškove krivičnog postupka u iznosu od 2.002,eura, kao i paušalni iznos od 50,00 eura.<br>
	<br>
	&nbsp;</div>
<div style="text-align: center">
	O b r a z l o ž e n j e</div>
<div style="text-align: justify">
	<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Osnovni državni tužilac Herceg Novi podnio je optužnicu Kt.br.276/10 od 14.02.2011. godine protiv okrivljenog V.Ž., zbog krivičnog djela teško djelo protiv bezbjednosti saobraćaja iz čl.348 st.4 u vezi čl.339 st.3 u vezi st.1 KZ CG, te u završnoj riječi je ostao pri optužnici i predložio da se okrivljeni oglasi krivim i osudi na kaznu zatvora .<br>
	<br>
	Okrivljeni V.Ž. je u svojoj odbrani u bitnom izjavio da se dana 22.11.2010.godine oko 17,15 časova kretao magistralnim putem iz pravca M. u pravcu Z. upravljajući PMV marke „Peugeot“ tip 307 reg. oznaka HN ..., normalnom brzinom poštujući ograničenje od 50 km/h, te da je prošao pješački prelaz na kome nije bilo nikoga, te da je u jednom trenutku osjetio udarac u prednji desni kraj šoferšejbne.Istakao je da kada se zaustavio,da je vidio da je žena ležala na trotoaru. Objasnio je, da je išao desnom saobraćajnom trakom, bliže desnoj ivici kolovoza, kontrolišući svoju vožnju, a da se pješak izenenada našao na njegovom dijelu kolovozne trake. Napomenuo je da je vrijeme bilo kišovito, da je na tom dijelu puta slaba osvijetljenost, te da nije konzumirao alkoholno piće što je pokazao i alko test koji je urađen nakon kritičnog događaja. Dodao je, da je oštećenu udario desnom stranom svoga vozila, iznad desnog fara i na desnu stranu šoferšajbne. Posebno je istakao da oštećena nje bila na kolovozu i da je uopšte nije vidio, već je samo osjetio jak udar na svom vjetrobranskom prednjem staklu na prednjoj strani. Objasnio je, da pošto je udario oštećenu, da je ista odmah pala sa vozila na trotoar, odnosno da je nije vozio na haubi vozila, niti je istu gurao po asfaltu. Dalje je naveo, da prilikom udara u oštećenu nije uspio da preduzme radnju naglog kočenja, jer u tom trenutku nije znao šta se dešava, već se normalno zaustavio, ali da ne može procijeniti koja je razdaljina od momenta udara do momenta zaustavljanja. Naveo je, da je u trenutku udara padala sitna kiša, te da nije siguran u šta je bila obučena oštećena ,a misli da je bila u odjeći kafene boje. Naglasio je da u momentu udara nije vidio nikoga u blizini, niti je vidio da se neko iza njega kreće. Naveo je, da su njegova porodica i porodica oštečćenih u dobrim odnosima već dugi niz godina, te da su se nakon nesrećnog slučaja na licu mjesta pojavili sin i suprug oštećene koji su bili vrlo korektni prema njemu. Posebno je istakao da se, se po sjećanju, kontakt vozila i oštećene dogodio nakon što je vozilom prošao obilježeni pješački prelaz, te je dodao da se iskreno kaje i žali zbog svega što se desilo i da zbog toga nije bio na sahrani oštećene, a da su bili njegovi roditelji&nbsp; koji su i kasnije išli kod porodice oštećene, te da im je porodica oštećene saopštila da nijesu trebali dolaziti, zbog čega je odlučio da ih ne kontaktira kako ne bi pogoršavao situaciju i njihov bol.<br>
	<br>
	Konačno, u završnoj riječi branilac okrivljenog je naveo da je na osnovu rezultata dokaznog postupka, do predmetne saobraćajne nezgode došlo usled propusta pješaka koji je stupio na kolovoz kada se putničko vozilo okrivljenog već nalazilo na udaljenosti manjoj od potrebnog zaustavnog puta, te da je mogućnost zaustavljanja prije kontakta vozač mogao da ima,pod uslovom da se kritičnom prilikom kretao brzinom manjom od 40 km/h, a ograničenje brzine za predmetni dio puta je bilo 50 km/h. Dalje je naveo da imajući prednje u vidu, kao i izjašnjenje vještaka u osnovnom nalazu, u kome se navodi da vozač nije imao kašnjenje u reakciji, a koje bi imalo uticaja na nastanak ili posljedice nezgode,da smatra da u radnjama okrivljenog nema propusta koji bi&nbsp; bili u direktnoj uzročnoj vezi sa nastankom predmetne nezgode. Konačno je predložio sudu da okrivljenog oslobodi od optužbe jer nije dokazano da je izvršio krivično djelo za koje se tereti.<br>
	<br>
	U dokaznom postupku sud je proveo dokaze saslušanjem predstavnika oštećene porodice M.D., svjedoka B.D., te uz saglasnost stranaka čitanjem nalaza i mišljenja vještaka ljekara obducenta – specijaliste za sudsku medicinu Š.M. od 17.01.2011. godine i obdukcionog zapisnika od 25.11.2010. godine,te neposrednim saslušanjem vještaka sudske medicine Š.M., te uz saglasnost stranaka čitanjem nalaza i mišljenja vještaka mašinske struke T.B. od 06.12.2010. godine, kao i čitanjem pismenog nalaza i mišljenja vještaka saobraćajne struke P.Č. od 16.12.2010. godine i saslušanjem vještaka saobraćajne struke P.Č., te čitanjem zapisika o uviđaju saobraćajne nezgode UP PJ Herceg Novi od 23.11.2010. godine, te uvidom u fotoelaborat 292/10 od 22.11.2010. godine sa skicom lica mjesta,te uz saglasnost stranaka čitanjem iskaza svjedoka M.I. od 23.11.2010. godine, te uvidom u izvještaj iz kaznene evidencije za okrivljenog.<br>
	<br>
	Nakon tako provedenih dokaza ocjenom svakog pojedinačno i u njihovoj međusobnoj vezi, te dovodeći ih u vezu sa odbranom okrivljenog, sud je utvrdio da su navodi optužbe osnovani, pa je okrivljenog oglasio krivim zbog krivičnog djela teško djelo protiv bezbjednosti javnog saobraćaja iz čl.348.st.4. u vezi čl.339.st.3. u vezi st.1. Krivičnog Zakonika&nbsp; i osudio ga na kaznu zatvora u trajanju od 7 mjeseci.<br>
	<br>
	Predstavnik oštećene porodice-svjedok M.D. je u bitnom naveo da je pokojna M.N. njegova majka, te da je dana 22.11.2010. godine oko 17,oo časova začuo galamu na magistrali u čijoj neposrednoj blizini živi, te da je napolju ugledao gomilu ljudi i čuo nekog da ga doziva: „D., dođi vamo majku ti je udarilo auto“. Objasnio je da kada je sišao do magistrale, ugledao je tijelo svoje majke na trotoaru, koje je bilo postavljeno u kosini, odnosno – glavom, koja je bila na samoj ivici trotoara prema magistrali, okrenuta prema tunelu, tj. prema M., a noge su joj bile prema ogradi, te da je ubrzo došla hitna pomoć i odvezla njegovu majku. Posebno je istakao da se tjelo njegove majke nalazilo do sedmog stubića ograde, odnosno po njegovoj procjeni na nekih 12 do 15 m od samog kraja pješačkog prelaza, gledajući u smjeru pravca M. – Z.. Dalje je naveo da, kada joj je podigao glavu, primjetio lokvu krvi ispod njene glave. Objasnio je da je kritične večeri, neposredno prije nesreće, došao kući i zamolio majku da mu napravi sok dok se istušira, a da se čitav događaj odigrao za nekih 15 min, od njegovog dolaska u kuću pa do same nezgode. Takođe je naveo da je njegova majka kritične večeri bila obučena u tamno-plavoj suknji, svijetlo crvenom đilu sa tamnim prugama, ispod koga je imala bijelu&nbsp; majicu. Dalje je dodao da je, nekoliko dana nakon nezgode, saznao da je očevidac nezgode B.D., odnosno isti mu je u kafani „Z.Š.“ u Z. nakon nekih četiri dana rekao da se kritičnom prilikom kretao pješke iza oštećene dva, tri koraka, i da ga je nakon nezgode okrivljeni pitao, nakon što je izašao iz auta „Ubih li je?“ Takođe je naveo da mu je poznato da je B. o saobraćajnoj nezgodi pričao M.J., B.J. i L.B.. Dalje je naveo da je od B. čuo da se njegova majka kretala od kuće prema Z.. Objasnio je da kritičnom prilikom, kada je došao na lice mjesta, nije padala kiša ali da je kolovoz bio mokar a da je lice mjesta bilo osvijetljeno uličnim svjetiljkama, te da je njegova majka iz kuće krenula u prodavnicu koja se nalazi u centru Z..<br>
	Konačno, u završnoj riječi,lično i preko punomoćnika naveo da se pridružuje krivičnom gonjenju protiv okrivljenog, jer isti nije pokazao kajanje i solidarnost prema njegovoj porodici, ni u vrijeme nesrećnog događaja ni u toku ovog postupka.Istakao je da ne postavlja imovinskopravni zahtjev .<br>
	<br>
	Svjedok M.I. je u bitnom izjavio da je zaposlen kao ljekar u Domu zdravlja H. Novi, te da je dana 22.11.2010. oko 17,25 časova,po prijavi da je došlo do nezgode u mjestu Z., kolima hitne pomoći izašao na lice mjesta, gdje je zatekao ženu koja je ležala leđima na trotoaru, okrenuta koso – nogama prema betonskoj ogradi koja stoji uz trotoar, a glavom prema magistrali u pravcu tunela- M., i njena glava je bila na ivici trotoara. Naveo je da je tijelo nastradale bilo postavljeno ukoso u dnosu na kolovoz, te da su oštećenoj odma pružili medicinsku pomoć, ali da su konstatovali smrt čim su tijelo oštećene unijeli u kola hitne pomoći, jer oštećena nije davala nikakve znake života. Dalje je objasnio da je oštećena bila obučena u odjeću tamnije boje, a da je odmah prilikom izlaska na lice mjesta na oštećenoj primjetio tragove krvi u predjelu čela, iz lijevog uha i da je jedan zub u donjoj vilici oštećenoj izbijen.&nbsp;&nbsp;<br>
	Sud je prihvatio iskaze svejdoka M.D. i M.I. kao uvjerljive i logične ,obzirom da su saglasno shodno svojim opažanjima svjedočili o činjenicama koje su im bile poznate,a njihovi iskazi nisu dovedeni u sumnju ostalim provedenim dokazima. Iako ovi svjedoci nisu vidjeli tok nastanka saobraćajne nezgode, njihovi iskazi su od značaja jer potvrđuju pozicije zatečenog vozila,oštećene i ostalih tragova na licu mjesta nakon nezgode ,saglasno zapisniku o uviđaju i fotodokumentaciji sa skicom lica mjesta nezgode.<br>
	<br>
	Svjedok B.D. je u bitnom naveo&nbsp; da se kritičnog dana kretao iz naselja prema Z. pješke i to par koraka ispred oštećene M.N., koja je, kada su došli do ulice, ista počela prelazak pješačkim prelazom te da je učinila par koraka, a da je on zakoračio na pješački prelaz pa se vratio na stepenice jer je u tom momentu vidio da iz pravca Zelanike prema H. N nailazi neko vozilo velikom brzinom. Dalje je naveo da je u tom momentu iz pravca H.N naišao okrivljeni i da je došlo do kontakta između njegovog vozila i oštećene, ali da nije vidio sami momenat udara vozila i pješaka, već je samo začuo iznenada zvuk udara, a kada je pogledao vidio je kako se vozilo okrivljenog zaustavlje a oštećena leži na trotoaru pored desne kolovozne trake, gledano iz pravca H.N. Naveo je da se ne sjeća da li je tada padala kiša niti da li je bio mokar klovoz a da se ne sjeća ni da li je radila ulična rasvjeta na licu mjesta kritičnom prilikom, a da se sjeća da je bila gužva u saobraćaju, a da su se nakon nezgode sva vozila zaustavila. Objasnio je da je odmah nakon kontakta sa oštećenom okrivljeni izašao iz vozila, pritrčao do nje i upitao ga: „ Jesam li je udario, jesam li je ubio?“, a da mu je on odgovorio da jeste. Dalje je objesnio da se na licu mjesta zadržao desetak minuta, dok je došla hitna pomoć, a da je bio tu i kada je došao D. sin oštećene, nakon čega je otišao u pravcu Z.. Dalje je naveo da je o predmetnoj nezgodi i o onome što je vidio pričao ljudima u Z., a da je i M.D. rekao da je bio očevidac te nezgode, nakon što je on to saznao na saučešću od drugih ljudi i o tome ga pitao. Dalje je naveo da se ne sjeća da li je čuo zvuk kočenja vozila prije kontakta sa pješakom, a da policiju na licu mjesta nije sačekao, jer mu se žurilo. Naveo je da kritičnom prilikom nije imao kišobran, niti se sjeća da li ga je vidio kod oštećene, a da se oštećena kretala prosječnim hodom ispred njega na par koraka. Objasnio je da je gledao u pravcu oštećene sve do momenta kada je zbog nailaska vozila iz pravca Z. morao da se vrati korak unazad, a da je vozilo okrivljenog V. kritičnom prilikom prvi put primjetio u momentu kontakta istog sa oštećenom.&nbsp;<br>
	<br>
	Sud nije prihvatio iskaz svjedoka B.D. da se oštećena kretala od svog naselja prema Z.,odnosno da je kritičnom prilikom prelazila kolovoz sa lijeve na desnu stranu u odnosu na smjer kretanja vozila okrivljenog,obzirom da je njegov iskaz neuvjerljiv,nelogičan i u suprotnosti sa izvedenim dokazima-nalazom i mišljenjem vještaka sudske medicine dr.Š.M. koji je decidno istakao da je primarni kontakt vozila i tijela pješaka ostvaren je u predjelu unutrašnje strane desne potkoljenice, kada je tijelo u stojećem položaju, u raskoraku, oslonjeno lijevom nogom o podlogu,te da je tijelo pjašakinje bilo okrenuto svojom lijevom bočnom stranom prema prednjoj strani nadolazećeg putničkog vozila,što ukazuje da je oštećena prelazila kolovoz sa desne na lijevu stranu gledano iz pravca kretanja vozila.Osim toga,isto proizilazi i iz nalaza vještaka saobraćajne struke. Osim toga,iskaz ovog svjedoka je nelogičan i kontradiktoran jer prvo ističe da se kretao ispred oštećene,a zatim da se kretao iza nje,te da se nije zadržao na licu mjesta nezgode jer je žurio iako je očevidac nezgode,a zatim da je bio na licu mjesta kada je došao M.D. sin oštećene,koji ga pri tom nije vidio već je kasnije od drugih saznao da je Bigović očevidac.<br>
	<br>
	Iz zapisnika o uviđaju UP PJ Herceg Novi, fotodokumentacije i skice lica mjesta nezgode proizilazi da se dana 22.11.2010. godine oko 17,15&nbsp; časova dogodila saobraćajna nesreća na magistralnom putu u Z.,&nbsp; u kojoj nesreći su učestvovali V.Ž. – vozač putničkog vozila marke „Peugeot 307“ reg.HN ... i pješak M.N., koja je preminula nakon povređivanja. Takođe, proizilazi da je lice mjesta saobraćajne nezgode magistralni put u Z. sa trotoarom s jedne strane, u blizini pješačkog prelaza, koji pješački prelaz se nalazi na spajanju puta za L.&nbsp; i javnog puta, te da je put namjenjen za odvijanje dvosmjernog mješovitog saobraćaja, podijeljen punom uzdužnom linijom, a da je ograničenje brzine 50 km/h, a širina puta je 7m, te da je na mjestu nesreće put ravan, a da je u vrijeme uviđaja kolovoz bio mokar zbog kiše koja je prethodno pala i da je bila noć, ali da je postojala ulična rasvjeta.<br>
	<br>
	Iz obdukcionog zapisnika za M.N. sačinjenog od strane Odjelenja za sudsku medicinu od 23.11.2010.&nbsp; godine proizilazi da je smrt M.N. nasilna i da je nastupila usljed razorenja kičmene moždine na mjestu preloma kičmenog stuba i iskrvavljenja iz rascjepa aorte i jetre i raskidanih krvnih sudova oko višestrukih preloma kostiju. Takođe, iz navedenog obdukcionog zapisnika proizilazi da su razorenje kičmene moždine, rascjepi aorte i jetre, prelomi kostiju, kao i druge spolja i unutra opisane povrede, posljedica dejstva tupog, teškog i jako zamahnutog mehaničkog oruđa, te da u vrijeme smrti nije postojalo stanje alkoholisanosti.<br>
	<br>
	Sud je prihvatio navedene pismene dokaze kao vjerodostojne jer su sačinjeni od strane nadležnih ustanova i državnih organa u zakonitoj proceduri,a na iste ni stranke nisu imale primjedbi.<br>
	<br>
	Iz nalaza i mišljenja vještaka obducenta i sudske medicine dr. Š.M. od 17.01.2011. godine proizilazi da je u predmetnoj saobraćajnoj nezgodi pok. M.N. zadobila povrede u vidu rane prskotine u predjelu grebena nosa i u predjelu lijeve polovine potiljačnog predjela, oguljotine u predjelu čela, nosa, gornje usne, lijeve potkoljenice, desnog kuka, desnog koljena, obije podlaktice, oba nadlana, desnog lakta, desnog sjedalnog predjela, desne butine i u predjelu desnog skočnog zgloba, krvni podlivi u prdjelu čela, desne butine, desnog lakta, desnog koljena i u predjelu lijeve potkoljenice, krvni podliv tkiva poglavine u lijevom sljepoočnotjemenopotiljačnom predjelu, otok mozga, nakupljanje krvi između tvrde i meke moždanice i prelom kostiju lobanje, rascjep aorte, sa posljedičnim nakupljanjem krvi u grudnim dupljama, nagnječenje tkiva pluća, rascjep jetre sa posljedičnim nakupljanjem krvi u trbušnoj duplji, prelomi desne preponske kosti, rebara obije strane grudnog koša, te kičmenog stuba sa posljedičim razorenjem kičmene moždine. Iz nalaza takođe proizilazi da je na osnovu sudskomedicinskih karakteristika povreda i na osnovu predmetne fotodokumentacije, primarni kontakt između tijela pok M.N. i predmetnog PMV, ostvaren je u predjelu unutrašnje strane desne potkoljenice, kada je tijelo u stojećem položaju, u raskoraku, oslonjeno lijevom nogom o podlogu, a da je nakon ostvarivanja primarnog kontakta došlo do nabacivanja tijela na vozilo kojom prilikom je došlo do preloma kičmenog stuba i kostiju lobanje, te nakon toga do zbacivanja i pada i udara tijela o tvrdu i neravnu podlogu kojom prilikom je došlo do preloma rebara. Iz mišljenja takođe proizilazi da obudkcijom nijesu ustanovljeni znaci pregaženja bilo kojeg dijela tijela pok. M.N., a da je smrt nastupila u vrlo kratkom vremenskom intervalu nakon povređivanja (najduže za pola sata). Konačno, iz nalaza proizilazi da je smrt pok. M.N. direktna posljedica povređivanja u predmetnoj saobraćajnoj nezgodi.<br>
	<br>
	Vještak sudske medicine Šoć Miodraga je u usmenom iskazu na glavnom pretresu od 12.10.2011. godine u bitnom izjavio da je primarni kontakt ostvaren u predjelu unutrašnje strane desne potkoljenice, dok je pješakinja bila u raskoraku oslonjena lijevom nogom na podlogu. Objasnio je da smatra da su rebra polomljena prilikom nabacivanja tijela na predmetno vozilo, u kojoj fazi prebacivanja je moglo doći i do preloma preponske kosti, ali da se ne može isključiti mogućnost da je preponska kost prelomljena i prilikom izbacivanja tijela na tvrdu i neravnu podlogu. Objasnio je da primarni kontakt (u predjelu unutrašnje strane desne potkoljenice) ukazuje da je tijelo pjašakinje bilo okrenuto svojom lijevom bočnom stranom prema prednjoj strani nadolazećeg putničkog vozila.<br>
	<br>
	Sud je u cjelosti prihvatio usmeni iskaz i pismeni nalaz i mišljenje vještaka sudske medicine dr.Š.M., jer su isti zasnovani na medicinskoj dokumentaciji kao materijalnom dokazu u spisu, uvjerljivi su, argumentovani,a uopštene primjedbe punomoćnika oštećene isti nisu dovele u pitanje.<br>
	<br>
	Iz nalaza i mišljenja vještaka mašinske struke ing.T.B. od 06.12.2010. godine proizilazi da su kočioni sistem, upravljački mehanizam, prednji i zadnji trap sa sistemom oslanjanja, signalizacija vozila kao i ostale tehničke komponente bili u tehnički ispravnom stanju i ispunjavali više od minimuma koji predviđaju saobraćajni propisi. Takođe iz nalaza proizilazi da je vozilo ispunjavalo sve tehničke uslove, pa taj aspekt nije u uzročno posljedičnoj vezi u ovom saobraćajnom udesu.<br>
	<br>
	Sud je prihvatio nalaz i mišljenje ovog vještaka jer je stručan i argumentovan, zasnovan na neposrednom pregledu vozila od strane vještake,a na iste ni stranke nisu imale primjedbi.<br>
	<br>
	Iz pismenog nalaza vještaka saobraćajne struke P.Č. od 16.12.2010.godine proizilazi da je na mjestu nezgode put sa asfaltnim zastorom, eksploatacione površine 7,20m,te da prolazi kroz naselje,da je put podužno pregledan,podijeljen punom uzdužnom linijom i namijenjen za odvijanje saobraćaja u oba smjera,da je osvijetljen uličnom rasvjetom,te da je u vrijeme nezgode kolovoz bio mokar i da su vladali noćni uslovi vožnje.Na mjestu nezgode nisu oučeni tragovi kočenja ili zanošenja iza vozila,a da su uočeni tragovi nastali kao posljedica kontakta vozila i pješaka. Iz analize saobraćajne nezgode u ovom nalazu proizilazi da se neposredno prije nezgode putničko vozilo kretalo brzinom od 60 do 65 km/h kojom brzinom je vozilo i zahvatilo pješaka,a do kog podatka se došlo po specijalno PC Crash programu za rekonstrukciju,analizu i detekciju saobraćajnih nezgoda,pri čemu je uzeto u obzir da se kntakt vozila i pješaka dogodio u vidu klasičnog zahvata pješaka čeonom stranom vozila ,da je visina pješaka 158cm,i da vozilo nije bilo kočeno u trenutku kontakta sa pješakom. Dalje proizilazi da se navedena brzina kretanja vozila poklapa i sa datim grafičkim prikazom sa kog se vidi zavisnost brzine nalijetanja vozila na pješaka i lokacije deformacija na vozilu a u funkciji visine pješaka. Dalje proizilazi da se vozač putničkog vozila neposredno prije nezgode kretao desnom kolovoznom trakom namijenjenom za taj smjer kretanja i to bliže desnomivičnjaku,a što je sa saobraćajno tehničkog aspekta bilo pravilno kretanje po kolovozu. Dalje proizilazi da je pješak prelazio kolovoz sa desne na lijevu stranu u odnosu na pravac kretanja putničog vozila,pri tom pješak je prelazio kolovoz približno pod pravim uglom i običnim hodom, na što ukazuje dinamički tok nezgode i lokacija povreda kod pješaka. Dalje proizilazi da je&nbsp; do kontakta vozila i pješaka došlo u zoni pješačkog prelaza ili neposredno ispred istog, gledano iz smjera kretanja putničkog vozila,a to na desnoj kolovoznoj traci i to na udaljenosti od 1,50m od desne ivice kolovoza,a gledano podužno do kontakta je došlo na oko 23 metra od mjesta gdje se zaustavilo tijelo pješakinje. Iz prostorno vremenske analize nezgode u ovom nalazu proizilazi da je vozač imao otežane uslove u pogledu mogućnosti da uoči prisustvo pješaka na kolovozu,a kako je utvrđeno da je pješak poprečno prelazio preko kolovoza,to je vozač bio dužan da odmah reaguje po stupanju pješaka na operativnu površinu kolovoza. Naglašeno je da od trenutka kada je vozač imao mogućnosti da uoči pješaka na kolovozu (trenutak kada je pješak zakoračio na operativnu površinu kolovoza),pa do mjesta kontakta ,pješak je prešao rastojanje od 1,5 metara,a sobzirom na starosnu dob,pol i činjenicu da se kretao običnim hodom,to je pješak ovu putanju prešao za vrijeme od 1,5 s. Dalje se navodi da je vozač imao na raspolaganju vrijeme od 1,5s,ili prostorno gledano bio je udaljen od mjesta kontakta 27m u trenutku kada je mogao da uoči pješaka na kolovozu,pa sobzirom na brzinu kojom se kretao ,za brzinu od 65km/h ,uz forsirano i puno kočenje bio mu je potreban zaustavni put od 59,60m. Dalje vješta naglašava da sobzirom na brzinu kojom se kretao vozač,isti nije imao mogućnosti da izbjegne nezgodu blagovremenim zaustavljanjem vozila. Dalje proizilazi da vremensko prostorna analiza ukazuje da je moguće da je vozač izvjesno zakasnio u reakciji na nastalu saobraćajnu situaciju(imao je mogućnosti da započne sa kočenjemprije kontakta sa pješakom),međutim kako se radilo o otežanim uslovima opažanja čulom vida u datoj situaciji ,ne može se sa pouzdanošću tvrditi da je vozač zakasnio u reakciji na nastalu saobraćajnu situaciju. Takođe proizilazi da je vozač imao mogućnosti da propusti pješaka da bezbjedno pređe kolovoz ,pod uslovom da se kretao brzinom od 40 km/h i pod uslovom da vozač reagovao blagovremeno.<br>
	Vještak je u svom mišljenju istakao da su se i vozač i pješak pravilno kretali po kolovozu,te da je do kontakta vozila i pješaka došlo u zoni pješačkog prelaza ili neposredno ispred istog,te da je u datim uslovima vozač imao mogućnosti da uoči stupanje pješaka na operativnu površinu kolovoza ako je prostor bio osvijetljen uličnom rasvjetom.<br>
	U zaključku pismenog nalaza vještak je istakao da je do saobraćajne nezgode došlo usljed toga što je pješak stupio na kolovoz u trenutku kada se putničko vozilo već nalazilo na udaljenosti manjoj od potrebnog zaustavnog puta ,tako da vozač više nije imao prostorno vremenskih mogućnosti da izbjegne nalijetanje vozilom na pješaka,te da vozač nije imao kašnjenje u reakciji koje bi bilo od uticaja na nastanak nezgode ili visinu njenih posljedica,a pri brzini kojom se kretao&nbsp; nije imao prostorno vremenskih mogućnosti da izbjegne nezgodu.Istaknuto je da je vozač u konkretnom slučaju imao mogućnosti da izbjegne nezgidu pod uslovom da se pješačkom prelazu približavao brzinom ne većom od 40km/h.<br>
	<br>
	Iz usmenog iskaza sudskog vještaka, saobraćajne struke P.Č. od 12.10.2011.godine, proizilazi da se shodno opisanim povredama od strane vještaka medicinske struke, te izimajući u obzir dinamički tok nezgode, opisana oštećenja na vozilu, pješak u konkretnom slučaju kretao sa desne strane na lijevu stranu u odnosu na pravac kretanja vozila. Dalje je naveo da se pri izradi osnovnog nalaza u spisima nalazio obdukcioni nalaz ljekara sa detaljim opisom povreda, što je koristio pri izradi osnovnog nalaz, a da je dinamiku nastanka toka nezgode utvrđivao, ne samo na osnovu opisa povreda, nego i na osnovu ostalih podataka iz spisa, posebno opisa oštećenja na vozilu koji takođe upućuje na način nastanka kontakta pješaka i vozila. Vještak je objasnio da je mogućnost uočavanja pješaka, uzimajući&nbsp; u obzir vožnju u noćnim uslovima i kada vozila dolaze u susret, moguća sa udaljenosti od oko 26 m osim ako pješak nije obučen u svijetlu odjeću, u kom slučaju može da ga uoči sa znatno veće udaljenosti. Takođe vještak je istakao da je uradio i prostorno vremensku analizu nezgode za slučaj da je pješak prelazio kolovoz sa lijeve na desnu stranu kolovoza u odnosu na pravac kretanja vozila,prema kojoj bi pješak od stupanja na kolovozdo mjesta kontakta prešao putanju od 5,6m ,a za vrijeme od 5,7m,a da je vozilo pri tom u momentu stupanja pješaka na kolovoz bilo udaljeno od mjesta kontakta za 102 m,pa mu je bio potreban zaustavni put od 59,6m,pa bi u takvoj situaciji vozač imao mogućnosti da blagovremenim zaustavljanjem izbjegne nezgodu. Međutim,vještak je istakao da sobzirom na nalaz vještaka sudske medicine i dinamički tok nezgode,te oštećenja na vozilu,sve ukazuje da je pješak prelazio kolovoz sa desne na lijevu stranu u odnosu na pravac kretanja vozila.<br>
	<br>
	Sud je prihvatio usmeni iskaz i pismeni nalaz vještaka saobraćajne struke Pantović Čedomira u stručnom dijelu,(nalaz i analiza saob.nezgode), jer je u tom dijelu decidan, uvjerljiv i zasnovan na materijalnim dokazima u spisima, a u skladu sa pravilima nauke i struke.<br>
	<br>
	Međutim ,sud nije prihvatio zaključak ovog vještaka – da je do saobraćajne nezgode došlo usljed toga što je pješak stupio na kolovoz u trenutku kada se putničko vozilo već nalazilo na udaljenosti manjoj od potrebnog zaustavnog puta ,tako da vozač više nije imao prostorno vremenskih mogućnosti da izbjegne nalijetanje vozilom na pješaka,te da vozač nije imao kašnjenje u reakciji koje bi bilo od uticaja na nastanak nezgode ili visinu njenih posljedica,a pri brzini kojom se kretao&nbsp; nije imao prostorno vremenskih mogućnosti da izbjegne nezgodu.<br>
	Ovo iz razloga što je takav zaključak suprotan analizi saobraćajne nezgode,gdje je utvrđeno da je oštećena pješakinja prelazila kolovoz na obilježenom pješačkom prelazu,da je kolovoz prelazila poprečno pod pravim uglom i običnim hodom,te da je u vrijeme nezgode kolovoz bio mokar,da je na mjestu nezgode prostor bio osvijetljen uličnom rasvjetom i da su vladali noćni uslovi vožnje,te da na mjestu nezgode put prolazi kroz naselje i da je dozvoljena brzina od 50 km/h,a da se okrivljeni vozilom kretao brzinom od 60km/h do 65km/h. Sobzirom na ovakvu analizu saobraćajne nezgode,te ostale provedene dokaze ,nesumnjivo je utvrđeno da se okrivljeni nije pridržavao saobraćajnih propisa čl.31.stav 1. i čl.13.stav 1 i stav 2. ZOBS-a na putevima,jer brzinu kretanja vozila nije prilagodio osobinama i stanju puta –vožnji u noćnim uslovima,po mokrom i klizavom kolovozu,te nije smanjio brzinu približavajući se obilježenom pješačkom prelazu i nije obratio pažnju na pješaka oštećenu M.N. ,pa su takve radnje okrivljenog dovele do nastanka predmetne saobraćajne nezgode,a nasuprot navedenom zaključku vještaka.<br>
	<br>
	Iz izvoda iz kaznene evidencije za okrivljenog V.Ž., proizilazi da okrivljeni ranije nije osuđivan.<br>
	<br>
	Analizirajući odbranu okrivljenog i upoređujući je sa izvedenim dokazima ,sud je istu nije prihvatio u dijelu gdje je naveo da je kritičnom prilikom vozilom upravljao poštujući ograničenje brzine,te da je kontakt vozila i oštećene ostvaren nakon što je vozilom prošao pješački prelaz,te da je oštećena odmah nakon kontakta pala sa vozila. Naime,odbrana okrivljenog u ovom dijelu je neuvjerljiva&nbsp; i nelogična ,te obezvrijeđena izvedenim dokazima i kao takva sračunata u cilju izbjegavanja krivične odgovornosti. Naime, odbrana okrivljenog u ovom dijelu je obezvrijeđena pismenim nalazom vještaka saobraćajne struke P.Č. i to stručnim dijelom tog nalaza (analizom saob.nezgode),te pismenim nalazom i mišljenjem vještaka sudske medicine Šoć Miodraga,te navedenim pismenim dokazima-zapisnikom o uviđaju saobraćajne nezgode,skicom lica mjesta nezgode i fotodokumentacijom saobraćajne nezgode.<br>
	<br>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Naime, u toku postupka je nesumnjivo utvrđeno da se predmetna saobraćajna nezgoda dogodila dana 22.11.2010. godine oko 17,15 sati u Z.,&nbsp; te da su učesnici u nezgodi bili okrivljeni V.Ž.,koji je upravljao putničkim vozilom marke „Peugeot 307“ reg. oznake HN... , iz pravca HN prema K. i pješak-oštećena M.N., a koje činjenice su nesumnjivo utvrđene iz zapisnika o uviđaju, skice lica mjesta i fotoelaborata . Nadalje je u postupku nesumnjivo utvrđeno da je okrivljeni V.Ž. u momentu kada je mogao da uoči pješaka na kolovozu od istog bio udaljen 27 metara,a da mu je pri utvrđenoj brzini kretanja bio potreban zaustavni put od 59,6 m, te da se vozilom kretao brzinom od 60km/h,a koja brzina nije bila prilagodjena saobraćajnim uslovima i stanju puta i to vožnji u noćnim uslovima, po mokrom i klizavom kolovozu, te da približavajući se obilježenom pješačkom prelazu nije smanjio brzinu tako da u slučaju potrebe može da zaustavi vozilo ispred pješačkog prelaza i nije obratio pažnju na pješaka Marić Nanu, koja je prelazila kolovoz na obilježenom pješačkom prelazu sa desne na lijevu&nbsp; stranu u odnosu na pravac kretanja vozila okrivljenog, pa je prednjim desnim čeonim dijelom vozila udario u oštećenu koja je od udarca pala na haubu vozila i udarila u vjetrobransko staklo te zatim bila odbačena na trotoar na udaljenosti od 23 metra od mjesta udara, usled čega je zadobila opisane povrede od kojih povreda je preminula u kratkom vremenskom intervalu nakon povredjivanja. Ove činjenice su nesumnjivo utvrđene stručnim dijelom(analizom saob.nezgode) pismenog nalaza vještaka saobraćajne struke P.Č., a koji je dat na osnovu zapisnika o uviđaju, skice lica mjesta,fotodokumentacije, te materijalnih tragova zatečenih na licu mjesta a iz kojih se nesumnjivo utvrđuje da je magistralni put na kome se desila saobraćajna nezgoda bio pregledan za okrivljenog, da put prolazi kroz naselje i da je ograničenje brzine kretanja 50km/h,da je put osvijetljen uličnom rasvjetom,te da je bio klizav i mokar,da je mjesto kontakta u zoni obilježenog pješačkog prelaza ili neposredno ispred istog,pa je sa iznijetog nesumnjivo utvrđeno da je saobraćajna nezgoda nastupila kao posledica propusta i nedovoljne pažnje od strane vozača vozila "Peugeot 307", koji se kroz naseljeno mjesto kretao neprilagođenom brzinom osobinama i stanju puta –vožnji u noćnim uslovima,po mokrom i klizavom kolovozu,te nije smanjio brzinu približavajući se obilježenom pješačkom prelazu i nije obratio pažnju na pješaka oštećenu M.N..<br>
	<br>
	Takođe je nesumnjivo utvrđeno da je primarni kontakt između tijela pok M.N. i predmetnog PMV, ostvaren u predjelu unutrašnje strane desne potkoljenice, kada je tijelo u stojećem položaju, u raskoraku, oslonjeno lijevom nogom o podlogu, a da je nakon ostvarivanja primarnog kontakta došlo do nabacivanja tijela na vozilo kojom prilikom je došlo do preloma kičmenog stuba i kostiju lobanje, te nakon toga do zbacivanja i pada i udara tijela o tvrdu i neravnu podlogu kojom prilikom je došlo do preloma rebara.Ovom prilikom je oštećena M.N. zadobila povrede u vidu otoka mozga, nakupljanje krvi izmedju tvrde i meke moždanice, prelom kostiju lobanje, rascjep aorte sa posljedičnim nakupljanjem krvi&nbsp; u grudnim dupljama, nagnječenje tkiva pluća, rascjep jetre sa posljedičnim nakupljanjem krvi u trbušnoj duplji, prelome desne preponske kosti, prelome II, III, IV, V, VI VII, VIII, IX, i X rebra lijeve strane grudnog koša, prelome III, IV, V i VI&nbsp; rebra desne strane grudnog koša, i prelome&nbsp; kičmenog stuba na&nbsp; mjestu spoja II i III grudnog pršljena sa posledičnim razorenjem kičmene moždine, od kojih povreda, a usled razorenja kičmene moždine na mjestu preloma kičmenog stuba i iskrvavljenja iz rascjepa aorte i jetre i raskidanih krvnih sudova oko višestrukih preloma kostiju je preminula u kratkom vremenskom intervalu nakon povredjivanja ,te da je&nbsp; ,a koje činjenice su utvrđene iz zapisnika o obdukciji tijela oštećene i nalaza i mišljenja vještaka sudske medicine Š.M..<br>
	<br>
	Upravljajući vozilom na način, vrijeme i mjesto kako je to bliže opisano izrekom ove presude okrivljeni se nije pridržavao odredbe iz čl. 31. st. 1. ZOBS-a na putevima, kojom je propisano da je vozač dužan da brzinu kretanja vozila prilagodi okolnostima ,karakteristikama i stanju puta,vidljivosti i preglednosti ,atmosferskim prilikama ,frekvenciji saobraćaja i drugim saobraćajnim uslovima ,tako da vozilo može blagovremeno da zaustavi pred svakom preprekom koju ,pod datim uslovima ,može da predvidi, jer okrivljeni&nbsp; brzinu kretanja vozila nije prilagodio saobraćajnim uslovima i stanju puta i to vožnji u noćnim uslovima, po mokrom i klizavom kolovozu,te se nije pridržavao odredbe čl. 13.st.1. i st.2. ZOBS-a ,kojom je propisano da je vozač dužan da obrati pažnju na pješake koji se nalaze na kolovozu ili stupaju na kolovoz i kada prilazi obilježenom pješačkom prelazu da mora da upravlja vozilom na način kojim ne ugrožava druge učesnike u saobraćaju i da vozi takvom brzinom da u slučaju potrebe ,može da zaustavi vozilo ispred pješačkog prelaza, jer nije smanjio brzinu tako da&nbsp; u slučaju potrebe može da zaustavi vozilo ispred pješačkog prelaza i nije obratio pažnju na pješaka Marić Nanu koja je prelazila kolovoz na pješačkom prelazu&nbsp; ,sa kojom je i ostvario kontakt.<br>
	Kod takvog utvrđenog činjeničnog stanja, u naprijed opisanim radnjama okrivljenog, sud je našao sva obilježja krivičnog djela teško djelo protiv bezbjednosti saobraćaja iz čl.348 st.4 u vezi čl.339 st.3 u vezi st.1 KZ CG, jer se okrivljeni V.Ž. nije pridržavao saobraćajnih propisa - odredbi čl.31 st.1 i čl.13.stav 1 i 2 ZOBS-a na putevima,i time&nbsp; ugrozio saobraćaj da je doveo u opasnost živote ljudi ,usljed čega je izazvao saobraćajnu nezgodu u kojoj je nastupila smrt jednog lica.<br>
	<br>
	Sud nalazi da se vinost okrivljenog pri izvršenju ovog krivičnog djela, i to kako u odnosu na radnju izvršenja - nepridržavanje saobraćajnih propisa, tako i odnosu na nastupjelu posljedicu - dovođenje u opasnost života i tijela ljudi i smrt oštećenog, sastoji u nehatu jer je okrivljeni bio svjestan da svojim ponašanjem, opisanim naprijed, kao vozač može ugroziti javni saobraćaj i dovesti u opasnost živote i tijelo ljudi, te da usljed toga može nastupiti smrt jednog ili više lica,ali je olako držao da do toga neće doći ili da će to moći spriječiti.<br>
	<br>
	Odlučujući o vrsti i visini krivične sankcije koju okrivljenom treba izreći za počinjeno krivično djelo, sud je cijenio sve okolnosti iz čl.42 KZ CG, pa mu je od olakšavajućih okolnosti cijenio to što se radi o porodičnom čovjeku,ocu jednog maloljetnog djeteta, te okolnost da je do sada neosuđivan, dok na drugoj strani otežavajućih okolnosti nije bilo. Navedene okolnosti, sud je cijenio kao naročito olakšavajuće okolnosti koje ukazuju da se i blažom kaznom od predviđene može postići svrha kažnjavanja, pa je zbog toga odlučio okrivljenom ublažiti kaznu ispod zakonom propisanog minimuma, primjenom člana 45 st.1 tač.3 KZ. Imajući u vidu granice ublažavanja kazne iz čl.46 st.1 tač.4 KZ CG, sud je okrivljenom za predmetno krivično djelo utvrdio kaznu zatvora u trajanju od 7(sedam) mjeseci nalazeći da je ovako utvrđena kazna u skladu sa&nbsp; težinom izvršenog djela i ličnosti&nbsp; okrivljenog,te stepenu krivične odgovornosti okrivljenog kao počinioca i da će se istom u okviru opšte svrhe izricanja krivičnih sankcija predvidjene čl.4.KZ CG ostvariti i svrha kažnjavanja iz čl.32 istog Zakona.<br>
	<br>
	Na osnovu čl.51. Krivičnog zakonika okrivljenom. se u utvrđenu kaznu zatvora uračunava vrijeme provedeno u pritvoru od 22.11.2010. godine do 23.11.2010. godine.<br>
	<br>
	Odluka o troškovima krivičnog postupka zasniva se na odredbi čl.229.st.1.ZKP-a, pa je okrivljeni obavezan da plati troškove krivičnog postupka u iznosu od 2.002 eura,koji se odnose na troškove izvršenih vještačenja i to po vještaku saob.struke P.Č. u iznosu od 349,50 eura, po vještaku mašinske struke B.T. u iznosu od 187,00 eura, po vještaku sudske medicine dr.Š.M. u iznosu od 1.300 eura,te na ime prevoza tijela oštećene u KBC od strane JKP Pogrebno preduzeće iznos od 220,42 eura,kao i paušalni iznos od 50,oo eura koji je odmjeren u skaldu sa složenosti i dužinom trajanja krivičnog postupka.<br>
	<br>
	&nbsp;</div>
<div style="text-align: center">
	OSNOVNI SUD U HERCEG NOVOM<br>
	Dana 14.10.2011. godine.<br>
	<br>
	&nbsp;</div>
<div style="text-align: justify">
	<br>
	&nbsp;&nbsp;&nbsp; Zapisničar&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Sudija&nbsp;<br>
	&nbsp;&nbsp;&nbsp; Lidija Šušić&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp; Branislav Leković<br>
	<br>
	<br>
	<br>
	Pravna pouka:<br>
	Protiv ove presude dozvoljena je žalba<br>
	u roku od 15 dana od dana prijema,<br>
	Višem sudu u Podgorici, a preko ovog suda.<br>
	<br>
	DNA:<br>
	-ODT H.Novi<br>
	-okrivljenom V.Ž.<br>
	-braniocu adv.R.Z.<br>
	-punomoćniku oštećenog adv.I.M.-u spise<br>
	&nbsp;</div>

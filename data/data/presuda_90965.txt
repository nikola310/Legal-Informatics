<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:start;hyphenate:auto;font-family:Times New Roman;font-size:12pt;}
.p2{text-align:center;hyphenate:auto;keep-with-next.within-page:always;font-family:Times New Roman;font-size:12pt;}
.p3{text-align:start;hyphenate:auto;keep-with-next.within-page:always;font-family:Times New Roman;font-size:11pt;}
.p4{text-align:start;hyphenate:auto;font-family:Times New Roman;font-size:11pt;}
.p5{text-align:center;hyphenate:auto;keep-with-next.within-page:always;font-family:Times New Roman;font-size:11pt;}
.p6{text-align:justify;hyphenate:auto;font-family:Times New Roman;font-size:11pt;}
.p7{text-align:center;hyphenate:auto;font-family:Times New Roman;font-size:11pt;}
.p8{margin-bottom:0.083333336in;text-align:center;hyphenate:auto;font-family:Times New Roman;font-size:11pt;}
.p9{text-indent:0.5in;text-align:justify;hyphenate:auto;font-family:Times New Roman;font-size:11pt;}
.p10{text-indent:0.5in;margin-left:0.5in;text-align:justify;hyphenate:auto;font-family:Times New Roman;font-size:11pt;}
.p11{text-align:justify;hyphenate:auto;font-family:Times New Roman;font-size:14pt;}
.s1{font-weight:bold;}
</style>
<meta content="igor.djurickovic" name="author">
</head>
<body class="b1 b2">
<p class="p1"></p>
<p class="p1"></p>
<p class="p2">
<!--Image link to '0.jpg' can be here-->
</p>
<p class="p3">
<span class="s1">CRNA GORA</span>
</p>
<p class="p4">
<span class="s1">OSNOVNI SUD U NIKŠIĆU</span>
</p>
<p class="p4">
<span>K.br. 988/2012</span>
</p>
<p class="p4">
<span>Dana 25.04.2013. godine</span>
</p>
<p class="p4"></p>
<p class="p4"></p>
<p class="p5">
<span class="s1">U IME CRNE GORE</span>
</p>
<p class="p4"></p>
<p class="p6">
<span>	</span><span class="s1">OSNOVNI SUD U NIKŠIĆU,</span><span> kao prvostepeni krivični, sudija pojedinac Djuričković Igor, uz sudjelovanje Papović Budimirke kao zapisničara, rješavajući u krivičnom predmetu optuženog D.S.a iz Nikšića, zbog produženog krivičnog djela prevara iz člana 244 stav 3 u vezi stava 1 KZ u vezi člana 49 KZ, postupajući po optužnici ODT Nikšić Kt.br.379/09 od 16.07.2010.godine i ukidnim rješenjima Višeg suda u Podgorici Kž.br.678/11 od 10.05.2011.godine i Kž.br.1092/2012 od 18.10.2012.godine, nakon javnog glavnog pretresa održanog dana 22.04.2013.godine, u prisustvu zamjenika ODT-a Lukovac Sofije, optuženog i njegovog branioca Mijanović Vere advokata iz Nikšića, donio je i dana 25.04.2013.godine javno objavio </span>
</p>
<p class="p6"></p>
<p class="p6"></p>
<p class="p7">
<span class="s1">P R E S U D U</span>
</p>
<p class="p7"></p>
<p class="p6">
<span class="s1">	Optuženi:</span>
</p>
<p class="p6"></p>
<p class="p6">
<span>	</span><span class="s1">D.S.O,</span><span> JMBG, od oca D i majke R, rodjene Mi, rodjen .godine, u Nikšiću, sa prebivalištem u Nikšiću-ul., oženjen, otac dvoje djece, državljanin Crne Gore, srednjeg imovnog stanja, ranije neosudjivan </span>
</p>
<p class="p4"></p>
<p class="p8">
<span class="s1">K r i v   j e</span>
</p>
<p class="p9">
<span class="s1">Što je:</span>
</p>
<p class="p9"></p>
<p class="p9">
<span>Dana 14.04.2008. godine, u Nikšiću, u namjeri da sebi pribavi protivpravnu imovinsku korist, oštećenom R.V.ru prodao dio nepokretnosti upisane u posjedovnom listu broj 1762 KO Kličevo, na katastarskim parcelama broj 774/14 i 774/40 u površini od 350 m2, za iznos od 12.250,00 eura, o čemu  su sačinili kupoprodajni ugovor, kojom prilikom je oštećenom lažno prikazao da će u roku od nekoliko dana sačinjeni kupoprodajni ugovor ovjeriti u sudu kako bi oštećeni mogao kod Uprave za nekretnine kupljenu nepokretnost prevesti na svoje ime, čime je naveo oštećenog R.V.ra da mu ugovorenu kupoprodajnu cijenu istog dana preda, a nakon toga i pored upornog insistiranja oštećenog da sačinjeni kupoprodajni ugovor ovjere u sudu, izbjegavao da to učini, da bi dana 04.03.2009. godine sa K.M.ćem zaključio ugovor o zajmu na osnovu koga je od K.a Milića u zajam uzeo iznos od 12.500,00 eura sa rokom vraćanja do 04.06.2009 godine, a kao obezbjedjenje uzetog zajma upisom prava hipoteke na istim u korist K.M.ća založio cjelokupne nepokretnosti upisane u listu nepokretnosti broj 1762 kO Kličevo, koji zajam u dogovorenom roku a ni kasnije nije vratio, čime je onemogućio oštećenog R.V.ra da se uknjiži kao vlasnik kupljenih nepokretnosti, te mu na taj način pričinio štetu, a sebi pribavio imovinsku korist u iznosu od 12.250,00 eura </span>
</p>
<p class="p9"></p>
<p class="p9">
<span>Dana 20.08.2008. godine, u Nikšiću u namjeri da sebi pribavi protivpravnu imovinsku korist oštećenom R.N.du prodao dio nepokretnosti upisane u posjedovnom listu broj 1762 KO Kličevo, u površini od 402 m2, za iznos od 12.000,00 eura, o čemu su sačinili kupoprodajni ugovor, kojom prilikom je oštećenom lažno prikazao da će u roku od nekoliko dana sačinjeni kupoprodajni ugovor ovjeriti u sudu, kako bi oštećeni mogao kod Uprave za nekretnine kupljenu nepokretnost prevesti na svoje ime, čime je naveo oštećenog R.N.da da mu ugovorenu  kupoprodajnu cijenu istog dana preda, a nakon toga i pored upornog insistiranja oštećenog da sačinjeni kupoprodajni ugovor ovjere u sudu, izbjegavao da to učini da bi dana 04.03.2009 godine, sa K.M.ćem zaključio ugovor o zajmu na osnovu koga je od K.M.ća u zajam uzeo iznos od 12.500,00 eura sa rokom vraćanja do 04.06.2009 godine, a kao obezbjedjenje uzetog zajma upisom prava hipoteke na istim u korist K.M.ća založio cjelokupne nepokretnosti upisane u listu nepokretnosti broj 1762 KO Kličevo, koji zajam u dogovorenom roku a ni kasnije nije vratio, čime je onemogućio oštećenog R.N.da da se uknjiži kao vlasnik kupljenih nepokretnosti te mu na taj način pričinio štetu, a sebi pribavio imovinsku korist u iznosu od 12.000,00 eura </span>
</p>
<p class="p9"></p>
<p class="p6">
<span>	- čime je izvršio produženo krivično djelo prevara iz člana 244 stav 3 u vezi stava 1 Krivičnog zakonika u vezi člana 49 Krivičnog zakonika</span>
</p>
<p class="p6"></p>
<p class="p6">
<span>	- pa sud optuženog zbog izvršenja navedenog krivičnog djela primjenom citiranih zakonskih odredbi i odredbi člana 4 stav 2, člana 32, 36, 42, 45 i 46 KZ, kao i odredbi iz člana 226, 229, 239 i 374 ZKP-a </span>
</p>
<p class="p4"></p>
<p class="p7">
<span class="s1">O S U D J U J E</span>
</p>
<p class="p7"></p>
<p class="p10"></p>
<p class="p6">
<span>	</span><span class="s1">Na kaznu zatvora u trajanju od 10 (slovima: deset) mjeseci</span><span>, koju kaznu je optuženi dužan izdržati nakon pravosnažnosti presude.</span>
</p>
<p class="p6"></p>
<p class="p6">
<span>	Obavezuje se optuženi da ne ime paušala kao dijela troškova krivičnog postupka plati iznos od 100,00 eura u roku od 15 dana od dana pravosnažnosti presude, pod prijetnjom prinudnog izvršenja na žiro račun Osnovnog suda u Nikšiću broj 832-152-32 i da sudu dostavi dokaz o izvršenoj uplati .</span>
</p>
<p class="p11">
<span>                  </span>
</p>
<p class="p6">
<span>	Obavezuje se optuženi D.S.o da oštećenom R.N.du na ime imovinsko pravnog zahtjeva plati novčani iznos od 12.000,00 eura u roku od 30 dana od dana pravosnažnosti presude, pod prijetnjom prinudnog izvršenja.</span>
</p>
<p class="p6"></p>
<p class="p5">
<span class="s1">O b r a z l o ž e n j e</span>
</p>
<p class="p4"></p>
<p class="p6">
<span class="s1">	Osnovni državni tužilac u Nikšiću</span><span> svojom optužnicom Kt.br.379/2009 od 16.07.2010.godine stavio je na teret optuženom D.S.u izvršenje produženog krivičnog djela prevara  iz člana 244 stav 3 u vezi stava 1 KZ u vezi člana 49 KZ, koje krivično djelo je činjenično opisano u izreci presude. Zamjenik ODT-a Lukovac Sofija koja je zastupala optužnicu na glavnom pretresu u svojoj završnoj riječi, ostajući pri navodima podnijete optužnice, predložila je sudu da optuženog oglasi krivim i osudi po zakonu. </span>
</p>
<p class="p6"></p>
<p class="p9">
<span class="s1">Optuženi D.S.o</span><span> u svojoj odbrani datoj u postupku istrage i na glavnom pretresu u  bitnom je istakao da je tokom 2008 godine, zbog finansijskih problema u koje je zapao odlučio da proda svoje zemljište koje je posjedovao u naselju Kličevo, koje je upisano u listu nepokretnosti broj 1762 KO Kličevo i nakon toga dio te parcele u površini od 350 m2 prodao R.V.ru za iznos od 12.250,00 eura a dio iste parcele površine 402 m2 prodao R.N.du za iznos od 12.000,00 eura i prilikom tih kupoprodaja sa oštećenima sačinio ugovore, ali te ugovore sa istima nikad nije ovjerio u sudu. Takodje je istakao da je zbog fiznansijskih problema dugovao novac K.M.ću i smišljao način na koji bi bilo najbolje da vrati taj dug, a pošto se vraćanje duga oteglo on je tokom 2009. godine sa K.M.ćem u Osnovnom sudu u Nikšiću zaključio i ovjerio ugovor o zajmu iznosa od 12.500,00 eura i kao obezbjedjenje vraćanja tog zajma ugovorom ovlastio K.a da na imovini u Kličevu, koju je prethodno prodao oštećenima R.V.ru i R.N.du, može upisati pravo hipoteke, po kom ugovoru o zajmu je kasnije K upisao pravo hipoteke na tom zemljištu, jer mu on nije vratio dug u ugovorenom roku. Istakao je i da nije imao nikakvu namjeru da prevari oštećene R.V.ra i R.N.da jer se nadao da će doći do novca i izmiriti dug prema K.u i da zbog toga oštećenima nije rekao da je imovinu koju je njima prodao založio K.u za vraćanje duga. Na glavnom pretresu održanom dana 05.03.2013.godine okrivljeni je istakao da je u medjuvremenu sa oštećenim R.V.rom zaključio Ugovor o poravnanju, kojim su definisali sva medjusobna potraživanja i obaveze, nakon čega je imenovani oštećeni uspio da se uknjiži kao vlasnik dijela parcele koju je kupio od njega, kao i da je po zaključenju tog ugovora njegov dug prema K.M.ću smanjen na oko 4.000,00 eura i da će on učiniti sve da i taj ostatak duga otplati.</span>
</p>
<p class="p6"></p>
<p class="p9">
<span>U svojoj završnoj riječi optuženi je ostajući pri svojoj odbrani, lično i preko svog branioca istakao da je svjestan da je oštećenima nanio štetu i da će nastojati da što prije vrati dug prema K. kako bi oštećenima omogućio da se uknjiže kao vlasnici nepokretne imovine koju su kupili od njega.</span>
</p>
<p class="p6">
<span> </span>
</p>
<p class="p6">
<span>	Sud je na glavnom pretresu u dokaznom postupku neposredno saslušao oštećenog R.V.ra i oštećenog R.N.da, na saglasan predlog stranaka pročitao iskaz svjedoka K.M.ća dat u postupku istrage, izvršio uvid u fotokopiju kupoprodajnog ugovora zaključenog dana 20.08.2008. godine, izmedju optuženog D.S.a i oštećenog R.N.da, fotokopiju kupoprodajnog ugovora zaključenog dana 14.04.2008. godine, izmedju optuženog D.S.a i oštećenog R.V.ra, fotokopiju ugovora o zajmu zaključenog dana 04.03.2009. godine, izmedju optuženog D.S.a i K.M.ća i fotokopiju pregleda lista nepokretnosti broj 1762 koji se vodi pri KO Kličevo i pročitao izvod iz kaznene evidencije za optuženog dat od Uprave policije CG-PJ Nikšić.</span>
</p>
<p class="p6">
<span>	</span>
</p>
<p class="p6">
<span>	Analizirajući provedene dokaze pojedinačno i u njihovoj medjusobnoj povezanosti, dovodeći ih vezu sa navodima optužbe i odbranom optuženog, sud je na nesumnjiv način utvrdio da je optuženi D.S.o počinio krivično djelo koje mu je stavljeno na teret optužbom i istog oglasio krivim i krivično pravno odgovornim sa sljedećih razloga:</span>
</p>
<p class="p6"></p>
<p class="p6">
<span>	</span><span class="s1">Oštećeni R.V.r, od oca Lj,</span><span> u svom svjedočkom iskazu u bitnom je istakao da su tokom 2008. godine on i njegova supruga podigli kredit kod NLB Banke jer su imali namjeru da riješe svoje stambeno pitanje i da je tokom aprila mjeseca preko malih oglasa na televiziji stupio u kontakt sa optuženim D.S.om, a ubrzo nakon toga sa optuženim postigao dogovor o kupovini placa koji se nalazi u naselju Kličevo, koja kupovina je obavljena ubrzo nakon toga i on je prilikom kupovine sa optuženim zaključio ugovor o kupoprodaji  i predao iznos novca od 12.250,00 eura kojom prilikom mu je optuženi prezentirao list nepokretnosti u kome je stajalo daje optuženi vlasnik te imovine i da na toj imovini ne postoje nikakva opterećenja i kojom prilikom se sa optuženim dogovorio da u narednim danima taj ugovor ovjere pred sudom kako bi se on uknjižio kao vlasnik kupljenog placa, da bi u narednih nekoliko dana on više puta pozivao optuženog da podju u sud i ovjere ugovor ali mu se optuženi ili nije javljao na telefon ili je odlagao da podju da to učine, da bi mu nakon odredjenog vremena optuženi rekao da je na tom placu sporan neki put i da zbog toga ugovor ne mogu ovjeriti u sudu, a u medjuvremenu on je počeo da na tom placu gradi kuću i nakon odredjenog vremena primijetio da u blizini tog njegovog objekta neko drugi počinje sa izvodjenjem radova, nakon čega je otišao u katastar i vidio da je taj plac koji je on kupio od optuženog opterećen hipotekom na ime K.M.ća, nakon čega je kontaktirao optuženog koji mu je potvrdio da je plac stavio pod hipoteku K.u jer istom duguje novac i da će on u najskorije vrijeme izmiriti dug prema K.u i njemu omogućiti da se uknjiži kao vlasnik te imovine, ali da optuženi to nikada nije učinio. Na glavnom pretresu održanom dana 01.04.2013.godine imenovani oštećeni je naveo da je tokom 2012.godine K.M.ć pokrenuo sudski postupak, u kom je sud donio odluku kojom mu je bilo naloženo da sa porodicom, koju čine supruga i troje maloljetne djece, napusti kuću koju je sagradio na parceli koju je kupio od optuženog, nakon čega se sa optuženim dogovorio da on isplati dio duga optuženog prema K.M.ću, a da mu K. i optuženi D. omoguće da svoj dio parcele uknjiži u katastarskom operatu na svoje ime, što je optuženi prihvatio uz obavezu vraćanja tog duga, da bi zatim njegova sestra podigla kredit kod jedne poslovne banke u iznosu od 7.000,00 eura, koji novac je on predao K.u, nakon čega je sa optuženim i K.em taj dogovor formalizovao tako što su ugovore i ostala potrebna dokumenta sačinili i ovjerili pred notarom, nakon koje procedure je uspio da se uknjižio kao vlasnik na dijelu parcele koju je kupio od optuženog, a optuženi D. mu svakomjesečno od zaključenja tog ugovora predavao iznose od po 240,00 eura koliko iznosi rata otplate kredita od 7.000,00 eura koji je njegova sestra podigla kod poslovne banke kako bi mu omogućila novac koji je K. zahtijevao da ne nastavi postupak iseljenja njega i njegove porodice iz kuće koju je sagradio. U konačnom oštećeni R.V.r je istakao je da se kao oštećeni ne pridružuje krivičnom gonjenju protiv optuženog i da prema optuženom ne ispostavlja imovinsko pravni zahtjev.</span>
</p>
<p class="p6"></p>
<p class="p6">
<span>	</span><span class="s1">Oštećeni R.N.d, od oca D,</span><span> u svom svjedočkom iskazu u bitnom je istakao da je sa optuženim D.S.om dugogodišnji poznanik i da se tokom 2008. godine, interesovao za kupovinu placa za izgradnju kuće i ubrzo zatim optuženi mu je ponudio na prodaju svoj plac površine 402m2 u Kličevu koji je bio upisan u listu nepokretnosti broj 1672 KO Kličevo i tom prilikom mu je optuženi garantovao da ta nepokretnost nije opterećena hipotekom ili nekim drugim teretom, i rekao mu da mu je hitno potreban novac i da on sačini ugovor koji će optuženi bez problema potpisati i za dan ili dva ovjeriti u sudu, što je on i učinio, dakle sačinio ugovor koji je optuženi potpisao i tada je on optuženom dao iznos od 12.000,00 eura na ime cijene za plac, a u narednih nekoliko dana on je pozivao optuženog na mobilni telefon radi ovjere ugovora u sudu, ali optuženi mu se nije javljao ili je izmišljao da je bolestan ili zauzet, što je sve trajalo odredjeni period što je njega navelo da posumnja u cijeli posao i ode u katastar, da bi provjerom u katastru utvrdio da je taj plac opterećen hipotekom na ime K.M.ća, nakon čega je kontaktirao optuženog koji mu je potvrdio da se zadužio kod K.a i da je po osnovu tog duga na predmetnom zemljištu upisana hipoteka na ime K.a i rekao mu da će se on ubrzo razdužiti prema K.u i da će mu omogućiti da se uknjiži kao vlansik kupljene imovine, ali da to optuženi to nikada nije učinio. U konačnom oštećeni R.N.d istakao je da se kao oštećeni pridružuje krivičnom gonjenju protiv optuženog i ispostavio imovinsko pravni zahtjev u iznosu od 12.000,00 eura. </span>
</p>
<p class="p6"></p>
<p class="p6">
<span>	Uvidom u fotokopiju kupoprodajnog ugovora zaključenog izmedju optuženog D.S.a i oštećenog R.V.ra dana 14.04.2008. godine, utvrdjeno je da je navedenog datuma optuženi oštećenom R.V.ru prodao 350 m2 parcele upisane u posjedovnom listu 1762  KO Kličevo, kao kat. parcela 774/14 i da je oštećeni optuženom na ime kupoprodajne cijene za predmetnu nepokretnost predao iznos od 12.250,00 eura, u kom ugovoru je izmedju ostalog navedeno da prodavac garantuje kupcu da navedene nepokretnost nije opterećena bilo kakvim teretima ili ograničenjima prava svojine u korist trećih lica .</span>
</p>
<p class="p6"></p>
<p class="p6">
<span>	Uvidom u fotokopiju kupoprodajnog ugovora zaključenog izmedju optuženog D.S.a i oštećenog R.N.da utvrdjeno je da su optuženi kao prodavac i imenovani oštećeni kao kupac dana 20.08.2008. godine, zaključili ugovor o kupoprodaji katastarske parcele broj 774 upisane u KO Kličevo u površini od 402 m, u kom ugovoru je izmedju ostalog navedeno da prodavac garantuje kupcu da na predmetnoj nepokretnosti nema bilo kakvih tereta niti ograničenja i da je prilikom zaključenja ugovora oštećeni R.N.d kao kupac optuženom kao prodavcu predao iznos od 12.000,00 eura po osnovu kupoprodajne cijene </span>
</p>
<p class="p6"></p>
<p class="p6">
<span>	Uvidom u fotokopiju ugovora o zajmu zaključenog dana 04.03.2009 godine, izmedju K.M.ća iz Nikšića i optuženog D.S.a utvrdjeno je da je po navedenom ugovoru optuženi od imenovanog lica uzeo na zajam iznos od 12.500,00 eura sa rokom vraćanja od tri mjeseca i kao obezbjedjenje za uredno vraćanje duga ugovorio upis hipoteke na svojim nepokretnostima upisanim u listu nepokretnosti broj 1762 KO Kličevo i to kat. parcele br. 7764/14 površine 702 m2 i kat.parcele broj 774/40 površine 30 m2, dok je uvidom u fotokopiju prikaza lista nepokretnosti broj 1762 koji se vodi pri KO Kličevo utvrdjeno da je na navedenim nepokretnostima upisana hipoteka na ime K.M.ća iz Nikšića po osnovu navedenog ugovora o zajmu zaključenog sa optuženim </span>
</p>
<p class="p6"></p>
<p class="p6">
<span>	Cijeneći provedene dokaze sud je na osnovu iskaza oštećenog R.V.ra utvrdio da je optuženi dana 14.04.2008. godine, oštećenom R.V.ru prodao dio svoje nepokretnosti upisane u posjedovnom listu broj 1762 KO Kličevo na katastarskim parcelama broj 774/14 i 774/40 u površini od 350 m2, o čemu su sačinili kupoprodajni ugovor kojom prilikom je optuženi D.S.o oštećenom R.V.ru rekao da će taj ugovor u roku od nekoliko dana ovjeriti u sudu, nakon čega je oštećeni R.V.r optuženom predao iznos od 12.250,00 eura, nakon čega je optuženi izbjegavao da sa oštećenim R.V.rom ode u sud i ovjeri potpisani ugovor o kupoprodaji nepokretnosti, iako je oštećeni insistirao na tome, dok je iskazom oštećenog R.N.da utvrdjeno da je isti dana 20.08.2008. godine, sa optuženim zaključio kupoprodajni ugovor o prodaji dijela nepokretnosti upisanih u posjedovnom listu broj 1762 KO Kličevo u površini od 402m2,  za iznos od 12.000,00 eura, kojom prilikom je optuženi oštećenom R.N.du rekao da će u narednih nekoliko dana sačinjeni ugovor ovjeriti u sudu kako bi oštećeni mogao kupljenu parcelu prevesti na svoje ime , nakon čega je oštećeni R.N.d optuženom predao iznos od 12.000,00 eura nakon čega je uprkos insistiranju oštećenog optuženi izbjegavao da taj ugovor ovjeri u sudu, koje kazivanje oštećenih je u dijelu vremena sklapanja navedenih ugovora o kupoprodaji sa optuženim i predaje navedenih iznosa novca optuženom potvrdjeno i kazivanjem samog optuženog i uvidom u fotokopije ugovora o kupoprodaji zaključenog izmedju optuženog kao prodavca i oštećenih R.N.da i R.V.ra kao kupaca, dok je kazivanjem svjedoka K.M.ća, kazivanjem samog optuženog, uvidom u fotokopiju ugovora o zajmu zaključenog izmedju K.M.ća i optuženog i uvidom u pregled lista nepokretnosti KO Kličevo 1762 utvrdjeno da je optuženi dana 04.06.2009 godine, sa K.M.ćem zaključio ugovor o zajmu u iznosu od 12.500,00 eura i tim ugovorom nepokretnu imovinu upisanu u listu broj 1762 KO Kličevo založio kao sredstvo obezbjedjenja vraćanja duga, iako je tu imovinu prethodno prodao oštećenima i od istih uzeo novac na ime kupoprodajne cijene, po osnovu kog ugovora o zajmu je optuženi K.M.ć upisao pravo hipoteke na predmetnim nepokretnostima, iz kojih činjenica nesumnjivo proizilazi da je optuženi D.S.o počinio produženo krivično djelo prevara iz člana 244 stav 3 u vezi stava 1 KZ u vezi člana 49 KZ na način, u vrijeme i na mjestu kako je to predstavljeno u izreci presude. Naime, iz utvrdjenog činjeničnog stanja nedvosmisleno proizilazi da je optuženi preduzimajući radnje opisane u izreci presude počinio dva ista krivična djela u vremenskoj povezanosti koja predstavljaju cjelinu zbog jedinstva mjesta izvršenja krivičnog djela – činjenice da su obadva krivična djela učinjena na području Opštine Nikšić i jedinstvenog umišljaja učinioca, jer je sud cijeneći subjektivni odnos optuženog prema izvršenim krivičnim djelima utvrdio da je optuženi preduzimajući radnje opisane u izreci presude postupao sa očiglednom namjerom da se lažno prikazujući činjenice navede oštećene da mu na štetu svoje imovine predaju novac na ime plaćanja kupoprodajne cijene predmetnih nepokretnosti, odakle nedvosmisleno proizilazi da je optuženi preduzimajući radnje opisane u izreci presude bio svjestan da na taj način čini predmetna krivična djela i htio njihovo izvršenje.</span>
</p>
<p class="p6"></p>
<p class="p6">
<span>	Kod ovakvog stanja stvari po ocjeni ovog suda nebitna je činjenica da ugovori o kupoprodaji koje optuženi kao prodavac nepokretnosti zaključio sa oštećenima kao kupcima nepokretnosti nijesu mogli biti ugovori na osnovu kojih bi bila izvršena uknjižba predmetnih nekretnina u katastar nepokretnosti. U konkretnom slučaju i optuženi D.S.o i oštećeni R.V.r i Nenad su pravni laici, tako da posljedice nepoznavanja stvarnog prava treba jednako da pogadjaju i optuženog i oštećene, što po stanovištu ovoga suda nikako ne znači da oštećenima zbog toga treba da bude uskraćena krivično pravna zaštita od prevarnih radnji optuženog. Naime, zaključenjem predmetnih ugovora nastala je obligacija izmedju stranaka, odnosno obligacioni odnos izmedju optuženog i oštećenih kojim su ugovorne strane preuzele svoje obaveze i to oštećeni kao kupci nepokretnosti obavezu isplate kupoprodajne cijene optuženom kao prodavcu, a optuženi obavezu da učini sve kako bi oštećenima omogućio da postanu i stvarni i katastarski vlasnici predmetnih nepokretnosti. Medjutim, nakon što su oštećeni ispunili svoje obaveze i optuženom predali novac na ime kupoprodajne cijene predmetnih nepokretnosti, optuženi D., nakon što je preuzeo novac, prvo svjesno izbjegava da sa oštećenima ovjeri zaključene ugovore o kupoprodaji u nadležnom sudu, a zatim zemljište koje je prethodno prodao oštećenima i preuzeo novac od istih, zalaže K.M.ću kao garanciju za vraćanje novca koji je od istog pozajmio, odakle nedvosmisleno proizilazi da je optuženi D.S.o u momentu nastanka obligacionog odnosa sa oštećenima imao formiranu prevarnu namjeru i sa takvom namjerom postupao, jer je očigledno da je cilj optuženog u toj situaciji bio da oštećene navede da mu na štetu svoje imovine predaju novac na ime kupoprodajne cijene predmetnih nepokretnosti i da nakon toga oštećene onemogući da postanu pravni vlasnici kupljenih nekretnina, jer je imao namjeru da na račun nepokretnosti koje je prethodno prodao oštećenima, kao vlasnik upisan u katastru nepokretnosti sebi stekne još koristi, što je i učinio pozajmljivanjem novca i zalaganjem predmetnih nekretnina K.M.ću kao sredstva obezbjedjenja vraćanja novčanog duga koji je pozajmio od imenovanog lica. Po ocjeni suda ovakva situacija u kojoj optuženi D., nakon što od oštećenih preuzme novac na ime kupoprodajne cijene zemljišta čiji je vlasnik, izbjegava svoju obavezu ovjere ugovora zaključenih sa oštećenima pred sudom, a zatim i to zemljište kao formalno pravni, dakle zemljišno knjižni a ne stvarni vlasnik, zalaže kao sredstvo obezbjedjenja novca koji je uzeo na zajam od K.M.ća, dakle zalaže zemljište čiji nije faktički vlasnik jer je isto prethodno prodao oštećenima i preuzeo novac na ime kupoprodajne cijene, predstavlja prevaru i u krivičnom pravnom i u životnom smislu i u tom pravcu po  mišljenju suda ne postoji niti jedan životni razlog koji bi mogao predstavljati opravdanje za ovakvo postupanje optuženog, tako da kazivanje optuženog da je imao namjeru da vrati dug K.u čim bude u prilici da to učini i oštećenima omogući ostvarivanje svih prava koja im pripadaju predstavlja samo naivan pokušaj optuženog da izbjegne krivično pravnu odgovornost u predmetnom postupku, koji kao takav ne može i ne smije biti prihvaćen od strane suda. Pojednostavljeno rečeno, optuženi D.S.o je u momentu zaključenja ugovora o kuporodaji dijela parcele i preuzimanja novca na ime kupoprodajne cijene prvo sa oštećenim R.V.rom, od oca Danila, a zatim i nakon četiri mjeseca sa oštećenim R.N.dom, od oca Dragoljuba, imao jedinu namjeru da oštećene lažnim prikazivanjem činjenica da će sudski ovjeriti ugovore zaključene sa njima i na taj način im omogućiti da postanu i zemljišno knjižni vlasnici kupljenog zemljišta, dovede u zabludu da mu oštećeni na štetu svoje imovine, a na ime kuporodajne cijene zemljišta predaju svoj novac i da im on nakon toga ne omogući da postanu formalno pravni vlasnici kupljenog zemljišta, pri čemu je po mišljenju suda irelevantno da li su predmeti ugovori zaključeni izmedju optuženog D.a i oštećenih mogli proizvesti pravno dejstvo u vidu promjene u katastarskom operatu i koliko je vremena prošlo od momenta zaključenja predmetnih ugovora izmedju optuženog D.a i oštećenih do momenta kada je optuženi D. realizovao svoju prevarnu namjeru zaključenjem Ugovora o zajmu sa K.M.ćem, kojim ugovorom je parcelu koju je u dva dijela prethodno prodao oštećenima založio kao sredstvo obezbjedjenja vraćanja svog novčanog duga K.u, jer je po mišljenju suda više nego očigledno da optuženi D.S.o u slučaju da prilikom zaključenja ugovora o kupoprodaji sa oštećenima nije postupao sa prevarnom namjerom ne bi izbjegavao da nakon preuzimanja novca zaključene ugovore sa oštećenima ovjeri pred sudom, već bi bez odlaganja ispunio tu svoju obavezu bez obzira da li ovjereni ugovori mogu proizvesti pravno dejstvo u vidu promjene vlasništva nad predmetnom parcelom u katastarskom operatu, niti bi, pogotovo pri činjenici koja mu je bila poznata-da je oštećeni R.V.r na kupljenom dijelu predmetne parcele započeo izgradnju porodične kuće, predmetnu parcelu založio kao sredstvo obezbjedjenja svog novčanog duga prema K.M.ću. </span>
</p>
<p class="p6"></p>
<p class="p6">
<span>	U tom pravcu sud je cijeneći odbranu optuženog našao da je ista neosnovana i usmjerena na izbjegavanje krivično pravne odgovornosti u dijelu u kome je optuženi naveo da nije imao namjeru da prevari oštećene, jer je odbrana optuženog u tom dijelu u potpunosti opovrgnuta iskazima oštećenih koji su se odredjeno izjasnili da je optuženi nakon što je preuzeo novac od kupoprodajne cijene od njih uporno izbjegavao da sa njima zaključene ugovore ovjeri pred sudom, da bi kasnije tu imovinu koju je prethodno prodao oštećenima i uzeo novac na ime prodaje založio prilikom zaključivanja ugovora o zajmu sa K.M.ćem, odakle nesumnjivo proizilazi da je cjelokupno ponašanje optuženog u predmetnoj krivično pravnoj stvari bilo rukovodjeno prevarnom namjerom i usmjereno u cilju sticanja protivpravne imovinske koristi na štetu oštećenih. </span>
</p>
<p class="p6"></p>
<p class="p6">
<span>	Prilikom donošenja odluke o vrsti i visini kazne optuženom sud je u smislu člana 42 stav 1 KZ kao olakšavajuće okolnosti na strani optuženog našao porodične prilike-činjenicu da je optuženi oženjen i otac dvoje djece, činjenicu da se oštećeni R.V.r nije pridružio krivičnom gonjenju protiv optuženog i raniju neosudjivanost optuženog koja je utvrdjena uvidom u izvod iz kaznene evidencije, dok otežavajućih okolnosti na strani optuženog po ocjeni suda nije bilo. Cijeneći navedene olakšavajuće okolnost, sud je našao da se radi o osobito olakšavajućim okolnosti, pa je primjenom odredbi člana 45 i 46 KZ optuženom ublažio kaznu ispod zakonskog minimuma predvidjenog za predmetno krivično djelo i na osnovu člana 36 KZ optuženog osudio na kaznu zatvora u trajanju od 10 mjeseci, smatrajući da je ovakva kazna primjerena težini izvršenog krivičnog djela i optuženom kao učiniocu istog i da će se sa ovakvom kaznom na optuženog u dovoljnoj mjeri uticati da ubuduće ne vrši nova krivična djela i da će se na taj način u ovom konkretnom slučaju ostvariti svrha kažnjavanja iz člana 32 KZ, u okviru opšte svrhe izricanja krivičnih sankcija iz člana  4 stav 2 KZ.</span>
</p>
<p class="p6">
<span> </span>
</p>
<p class="p6">
<span>	Odluku o troškovima krivičnog postupka sud je donio primjenom člana 226 i 229 ZKP-a i istom obavezao optuženog da na ime paušala kao dijela troškova krivičnog postupka plati iznos od 100,00 eura, koji iznos je odredjen imajući u vidu složenost predmeta, trajanje postupka i imovne prilike optuženog.</span>
</p>
<p class="p6">
<span>	</span>
</p>
<p class="p6">
<span>	Na osnovu člana 239 ZKP-a sud je optuženog obavezao da oštećenom R.N.du na ime imovinsko pravnog zahtjeva plati novčani iznos od 12.000,00 eura u roku od 30 dana od dana pravosnažnosti presude, pod prijetnjom prinudnog izvršenja, jer je provedeni dokazima nesumnjivo utvrdjeno da je optuženi izvršenjem predmetnog krivičnog djela imenovanom oštećenom nanio štetu u navedenom iznosu</span>
</p>
<p class="p6"></p>
<p class="p6">
<span>	Na osnovu svega izloženog, primjenom odredbi člana 374 ZKP-a odlučeno je kao u izreci presude.</span>
</p>
<p class="p6"></p>
<p class="p7">
<span class="s1">OSNOVNI SUD U NIKŠIĆU</span><span>, dana  25.04.2013. godine</span>
</p>
<p class="p4"></p>
<p class="p4">
<span class="s1">Zapisničar   </span><span>                                                              	</span><span class="s1">		S U D I J A</span>
</p>
<p class="p4">
<span class="s1">Papović Budimirka s.r.                                                                           Djuričković Igor s.r. </span>
</p>
<p class="p4"></p>
<p class="p4">
<span class="s1">	                     Za tačnost otpravki tvrdi i ovjerava: Službenik suda</span>
</p>
<p class="p4"></p>
<p class="p4">
<span class="s1">PRAVNA POUKA: </span><span>Protiv ove presude dozvoljena je žalba u roku od 15 dana od dana prijema iste</span>
</p>
<p class="p4">
<span>                                   preko ovog suda Višem sudu Podgorica .</span>
</p>
<p class="p4">
<span>  </span>
</p>
<p class="p4"></p>
<p class="p4"></p>
<p class="p1"></p>


</body>
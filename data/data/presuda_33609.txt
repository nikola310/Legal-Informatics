<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span></span><span class="span1">Posl.br.K. 174/13</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>
<span class="span1">OSNOVNI SUD U CETINJU kao prvostepeni krivični, po sudiji Željki Jovović, uz učešće Vjere Jovićević kao zapisničara, u krivičnom predmetu protiv okrivljenog P.I. zbog krivičnog djela falsifikovanje isprave iz čl. 412 st.1 Krivičnog zakonika, odlučujući po optužnom predlogu ODT Cetinje Kt. br. 88/13 od 11. 10. 2013. godine, nakon održanog glavnog i javnog pretresa dana 03. 12. 2013. godine, u prisustvu zastupnika optužbe zamjenik ODT Cetinje P. K. i okrivljenog, donio je i dana 04. 12. 2013. godine javno objavio </span>
</p>
<p style="text-align:center;">
<span class="span1">P R E S U D U</span>
</p>
<p>
<span class="span1"> </span><span class="span1">Okrivljeni   </span>
</p>
<p>
<span class="span1"> P.I. JMB ......oca V. i majke M. rodjene Lj. rodjen ......godine u Mojkovcu, sa prebivalištem u Podgorici, zaposlen u "WATT" Podgorica, lošeg imovnog stanja, neoženjen, neosuđivan</span>
</p>
<p>&nbsp;</p>
<p style="text-align:center;">
<span class="span1">Kriv je</span>
</p>
<p>
<span class="span1">Što je:</span>
</p>
<p>
<span class="span1">Dana 07. aprila 2008. godine, u Cetinju, iako svjestan da je  upotreba falsifikovane isprave zabranjena, voljno upotrijebio kao pravu lažnu ispravu-Rješenje o administrativnoj zabrani na njegova lična primanja, navodno izdato dana 03. 04. 2008.godine, od strane poslodavca D.O.O. "S." Perast, ovjereno autentičnim otiskom pečata tog privrednog društva, i navodno potpisano od strane šefa  računovodstva i ovlašćenog lica tog privrednog društva, radi realizacije ugovora o gotovisnkom-nenamjenskom potrošačkom kreditu br. UGKR2008/4818, zaključenog dana 08. 04. 2008. godine u Podgorici, izmedju "......" A.D. Podgorica, kao  zajmodavca i okrivljenog, kao zajmoprimca, na novčani iznos od  5.000,00 eura, iako je znao da on nije zaposlen u D.O.O.  "S." Perast, te da mu ovlašćena lica tog privrednog društva nijesu mogla ovjeriti i potpisati navedenu ispravu, koju je dana 07. 04. 2008. godine predao ovlašćenim službenicima u poslovnim prostorijama "......" A.D. Podgorica - Filijala Cetinje,</span>
</p>
<p>
<span class="span1">- čime je izvršio krivično djelo falsifikovanje isprave iz člana 412 st.1  Krivičnog zakonika</span>
</p>
<p>&nbsp;</p>
<p>
<span class="span1"></span><span class="span1">Pa mu Sud za navedeno krivično djelo primjenom  čl. 4 st. 2, čl. 42 st. 1, čl. 52 st. 2, čl. 53 i 54 Krivičnog zakonika i čl. 226, 229 i 374 Zakonika o krivičnom postupku, izriče </span>
</p>
<p>&nbsp;</p>
<p style="text-align:center;">
<span class="span1">USLOVNU OSUDU</span>
</p>
<p>
<span class="span1">Kojom mu predhodno utvrđuje kaznu zatvora u trajanju od 3 (tri) mjeseca i istovremeno određuje da se ista neće izvršiti, ako okrivljeni u roku od 1 (jedne) godine po pravosnažnosti presude ne izvrši novo krivično djelo. </span>
</p>
<p>
<span class="span1">Obavezuje se okrivljeni da plati na ime troškova krivičnog postupka iznos od 206,00€, u roku od 15 dana po pravosnažnosti presude, pod prijetnjom prinudnog izvršenja.</span>
</p>
<p>&nbsp;</p>
<p style="text-align:center;">
<span class="span1">O b r a z l o ž e n j e</span>
</p>
<p>
<span class="span1">Optužnim predlogom ODT Cetinje okrivljenom P.I. je stavljeno na teret izvršenje krivičnog djela falsifikovanje isprave iz čl. 412 st. 1 Krivičnog zakonika. U završnoj riječi zastupnik optužbe je ostao u cjelosti pri podnijetom optužnom predlogu, te predložio sudu da okrivljenog oglasi krivim za predmetno krivično djelo i osudi po zakonu, nalazeći da je svim provedenim dokazima nesumnjivo utvrđeno postojanje krivičnog djela koje mu je stavljeno na teret, kao i njegova krivica.</span>
</p>
<p>
<span class="span1">         Okrivljeni je u svojoj odbrani u prethodnom postupku naveo da je došao do broja telefona neke Lj. koja je radila u „....“ banci, a koja je tada, po Lj.  priči, davala kredit za koji nisi morao nigdje da radiš, samo da odvedeš žirante. Navodi da je našao jednog žiranta, ali nije mogao da nađe drugog, pa mu je Lj. rekla da će mu pomoći, odnosno naći drugog žiranta uz novčanu nadoknadu. Tražio je kredit u iznosu od 5.000,00€, a Lj. je tražila da joj kada podigne novac da 400,00€, što je on i uradio. Njegov žirant za ovaj kredit bila je M.D., koja se u međuvremenu udala pa ne zna kako se sada preziva, a ne zna ko mu je bio drugi žirant, niti kako je Lj. došla do drugog žiranta. Od strane suda je upoznat o nekoj potvrdi iz preduzeća Perast, gdje je navodno bio zaposlen, ukazujući da o toj potvrdi ne zna ništa, te da je vjerovatno istu pribavila Lj., ali kako i na koji način ne zna. Uglavnom, on potvrdu nije tražio od preduzeća iz Perasta, jer nikada nije ni radio u tom preduzeću, a Lj. je sa Cetinja, tako da on ne zna na koji način je ona došla do ove potvrde. Lj. je povjerovao da će u legalnoj proceduri podići kredit i da će mu ona legalno naći drugog žiranta, jer mu je tražila 400,00€, koji iznos joj je isplatio kada mu je kredit isplaćen, a ovaj kredit on uredno vraća. Na glavnom pretresu je pojasnio da misli da je Lj. radila u „....“ banci na Cetinju, te </span><span class="span1">ponovio da ne zna kako se preziva, kao i da je pokušao da dođe do Lj. ali u tome nije uspio jer je ona, kako je obaviješten, napustila Crnu Goru. Lj. broj je dobio preko bratovog druga, ne sjeća se koji je drug bio, ali je kontaktirao samo telefonom sa istom, prije nego što je predao dokumentaciju, tako da je nije drugačije poznavao. Naveo je da je u pitanju bila starija osoba, imala je 50 do 60 godina. Pojasnio je da je on u „....“ banci preko Morače regularno predao svoja dokumenta, a to su bili zahtjev za kredit, izjava žiranta M. D. potvrda o zaposlenju iz „D.“ ili „P.“ D.O.O., gdje je tada radio, a nije siguran koja od ova dva preduzeća. Ovu je dokumentaciju predao potpuno regularno, a Lj. je zvao samo kako bi ubrzala dobijanje kredita. Nije mu bio potreban drugi žirant za dobijanje kredita, a iznenadio se kada je čuo da je jedno muško lice koje mu se predstavilo, a misli da se zvao S. bio žirant na njegovom kreditu, jer on to nije znao sve do momenta kašnjenja uplata po kreditu, kada ga je ovaj žirant zvao. Ne zna ni otkud potvrda da je zaposlen u D.O.O. „S.“. Pojasnio je da je Lj. dao 400,00€ kako bi ubrzala dobijanje novca, pa je on novac po kreditu dobio odprilike za 2-3 dana. Sa uslovima za dobijanje kredita je bio upoznat od strane službenika banke gdje je i ostvario kredit, a Lj. u vezi toga nije kontaktirao, već je od nje tražio samo da ubrza kredit. Naveo je da ne zna kako je i zašto Lj. zamijenila njegovu dokumentaciju za kredit, vjerovatno je imala nekoga preko koga je to radila. U završnoj riječi nije imao što da izjavi.</span>
</p>
<p>
<span class="span1">Sud je u dokaznom postupku na saglasan predlog stranaka pročitao iskaz svjedoka V. S. pročitao Ugovor o kreditu br. UGKR2008/4818, zaključen između  „.......“ A.D. Podgorica, kao zajmodavca i okrivljenog, kao zajmoprimca, dana 08. 04. 2008. godine sa zahtjevom za predmetni kredit br. 196178 od 07. 04. 2008. godine i odlukom br. KR2008/4818, pročitao Rješenje o administrativnoj zabrani na lična primanja zaposlenog, navodno izdatog dana 03. 04. 2008. godine od strane poslodavca D.O.O. „S.“ Perast, izvršio uvid u karticu prometa komitenta P.I., sačinjenu od strane „......“ AD Podgorica, pročitao dopis „......“ AD Podgorica Direkcije poslovne mreže Sektora koordinacije i marketinga br. 295 od 08. 05. 2013. godine, po saglasnom predlogu stranaka pročitao nalaz i mišljenje sudskog vještaka grafološke struke dipl. ing. J. Z. br. 101/10 od 14. 06. 2010. godine i pročitao Izvještaj Uprave policije Odjeljenja bezbjednosti Mojkovac iz kaznene evidencije na ime okrivljenog P.I. 80/2 br. 245/13-4655/2 od 04. 11. 2013. godine.</span>
</p>
<p>
<span class="span1">Svjedok V. S. je u svom iskazu naveo da je osnivač i direktor preduzeća „S.“ D.O.O. sa sjedištem u Perastu, te da je dana 29.05.2009.godine dobio dopis od „......“ koji su ga obavijestili da je P.I. iz Podgorice dana 08.04.2008.godine podigao kredit u toj banci u iznosu od 5.000,00€. P. je banci predao falsifikovanu dokumentaciju da je zaposlen u njegovom preduzeću i na osnovu toga je dobio pomenuti kredit. Zbog navedenog je odlučio da ODT-u u Kotoru podnese krivičnu prijavu protiv istog. Odgovorno tvrdi da ovog P. nikada u životu nije vidio, niti se ikada upoznao sa njim, </span><span class="span1">niti je on bilo kada radio u njegovom preduzeću, a što se može vrlo lako provjeriti. Naveo je da nikada ni njemu, ni bilo kom drugom licu, nije davao pečat svoje firme, tako da ne zna kako je on došao do pečata njegovog preduzeća, odnosno kako je isti možda falsifikovao. Misli da je predmetni kredit isplaćen, te se s toga ne pridružuje krivičnom gonjenju i ne postavlja odštetni zahtjev.</span>
</p>
<p>
<span class="span1">        Iz Ugovora o kreditu br. UGKR2008/4818, zaključenog dana 08. 04. 2008. godine između „.....“ A.D. Podgorica, kao zajmodavca i P.I., kao zajmoprimca, zahtjeva za kredit br. 196178 od 07. 04. 2008. godine, te odluke br. KR2008/4818, sud je utvrdio da je P.I. odobren gotovinski kredit u iznosu od 5.000,00€, te da je kao obezbjeđenje za kredit dostavljena administrativna zabranu na lični dohodak korisnika P.I. i administrativna zabrana na lični dohodak solidarnih jemaca M. D. i P. D.</span>
</p>
<p>
<span class="span1">Iz Rješenja o administrativnoj zabrani na lična primanja zaposlenog,  izdatog dana 03.04.2008.godine, sud je utvrdio da je isto navodno izdato od strane poslodavca D.O.O. „S.“ Perast, na zahtjev i uz saglasnost zaposlenog P. V. I. iz Podgorice a isto je ovjereno otiskom pečata privrednog društva, i potpisano od strane šefa  računovodstva i ovlašćenog lica tog privrednog društva.</span>
</p>
<p>
<span class="span1">Uvidom u karticu prometa komitenta P. V. I. sačinjenu od strane „......“ AD Podgorica, utvrđeno je da je P.I. isplatio dugovanja „......“ po kreditu br. UGKR2008/4818.</span>
</p>
<p>
<span class="span1">Iz dopisa „......“ AD Podgorica Direkcije poslovne mreže Sektora koordinacije i marketinga br. 295 od 08.05.2013.godine, utvrđeno je da je zahtjev za predmetni kredit unijet aplikativno u Filijali Cetinje, a realizovan u Filijali Podgorica 2-B Svetog Petra Cetinjskog, kod radnika- S. R. sve kod „......“. Navedeni kredit je u potpunosti otplaćen dana 07.04.2011.godine. Iz dopisa je takođe utrđeno da lice po imenu Lj. nije zaposleno u Filijali Cetinje, i da „......“ ne posjeduje bilo koje podatke o tom licu.</span>
</p>
<p>
<span class="span1"> Iz nalaza i mišljenja sudskog vještaka grafološke struke dipl.ing. J. Z. br. 101/10 od 14.06.2010.godine, sud je utvrdio da je sporni otisak pečata Društva za proizvodnju, promet i usluge, export-import D.O.O. „S.“ Perast konstatovan na spornom originalu- Rješenju o administrativnoj zabrani Društva za proizvodnju promet i usluge, export-import D.O.O. „S.“-Perast, autentičan otisak pečata Društva za proizvodnju promet i usluge, export-import D.O.O. „S.“-Perast.</span>
</p>
<p>
<span class="span1"> Cijeneći provedene dokaze pojedinačno, kao i u njihovoj međusobnoj vezi, te dovodeći ih u vezu sa odbranom okrivljenog, sud je utvrdio da je okrivljeni izvršio krivično djelo falsifikovanje isprave iz čl. 412 st. 1 Krivičnog zakonika, na način što je dana 07.aprila 2008.godine, u Cetinju, iako svjestan da je  upotreba falsifikovane isprave zabranjena, voljno upotrijebio kao pravu lažnu ispravu-Rješenje o administrativnoj zabrani na njegova lična primanja, navodno izdato dana 03.04.2008.godine, od strane poslodavca D.O.O. "S." Perast, ovjereno autentičnim otiskom pečata tog privrednog društva, i navodno potpisano od strane šefa  </span><span class="span1">računovodstva i ovlašćenog lica tog privrednog društva, radi realizacije ugovora o gotovisnkom-nenamjenskom potrošačkom kreditu br. UGKR2008/4818, zaključenog dana 08.04.2008.godine u Podgorici, između "......" A.D. Podgorica, kao  zajmodavca i okrivljenog, kao zajmoprimca, na novčani iznos od  5.000,00 eura, iako je znao da on nije zaposlen u D.O.O.  "S." Perast, te da mu ovlašćena lica tog privrednog društva nijesu mogla ovjeriti i potpisati navedenu ispravu, koju je dana 07.04.2008.godine predao ovlašćenim službenicima u poslovnim prostorijama "......" A.D. Podgorica - Filijala Cetinje.</span>
</p>
<p>
<span class="span1">    Naime, za sud nije sporno da Rješenje o administrativnoj zabrani na lična primanja zaposlenog, koje je navodno izdato dana 03.04.2008.godine od strane poslodavca D.O.O. „S.“ Perast, predstavlja ispravu u smislu čl.142 Krivičnog zakonika, obzirom da ista služi kao dokaz pravne činjenice- u konkretnom slučaju zaposlenosti korisnika kredita, na osnovu koje banka, kao davalac kredita, dobija jedno od sredstava obezbjeđanja, odnosno određenu pravnu sigurnost da će kredit biti isplaćen, a koja činjenica ima značaj za konkretni pravni odnos. Da okrivljeni nije nikada bio zaposlen u preduzeću D.O.O. „S.“ Perast, utvrđeno je iz iskaza svjedoka V.S., osnivača i direktora preduzeća, čiji iskaz je sud cijenio kao istinit i objektivan, a koju činjenicu nije sporio ni sam okrivljeni. Takođe, iz iskaza V.S. se utvrđuje i da ovlašćena lica nisu potpisala, niti stavila pečat firme na dokument- Rješenje o administrativnoj zabrani na navodna primanja okrivljenog.  Dakle, na osnovu navednog jasno je da je okrivljeni, iako je znao da nije zaposlen u preduzeću D.O.O. „S.“ Perast, te da mu ovlašćena lica tog privrednog društva nisu mogla ovjeriti i potpisati  navedenu ispravu, voljno upotrijebio kao pravu lažnu ispravu odnosno Rješenje o administrativnoj zabrani na njegova lična primanja, navodno izdato dana 03.04.2008.godine od strane navodnog poslodavca „S.“ D.O.O. Perast, te navodno potpisano od strane šefa računovodstva i ovlašćenog lica tog privrednog društva, odnosno ispravu koja je ovjerena autentičnim pečatom firme „ S.“ D.O.O., kako je to utvrđeno iz nalaza i mišljenja sudskog vještaka grafološke struke koji je sud cijenio kao stručan i objektivan. Okrivljeni je postupio na navedeni način radi realizacije gore navedenog ugovora o kreditu, pa je predmetnu lažnu ispravu dana 07.04.2008.godine predao ovlašćenim službenicima u poslovnim prostorijama „......“ AD Podgorica-Filijala Cetinje, a što je utvrđeno iz zahtjeva za kredit br. 196178 u kome je navedeno u dijelu  „Podaci o sredstvima obezbjeđenja“ između ostalih i mj. ovlašćenje „S.“ D.O.O. Sud je iz predmetnog Ugovora o kreditu br. UGKR2008/4818, zaključenom dana 08.04.2008.godine između okrivljenog P.I. i „......“, nesumnjivo utvrdio da je okrivljeni znao, odnosno morao znati shodno obavezi postupanja s pažnjom dobrog domaćina prilikom zaključenja ovih pravnih poslova, prije svega ko su žiranti za navedeni kredit, kao i na koju firmu glasi administrativna zabrana na njegova navodna primanja, obzirom da je u tekstu ugovora, odnosno u čl. 7 istog, prednje jasno navedeno, a koji </span><span class="span1">ugovor je potpisan od strane P.I., i iz  kojih razloga sud nije prihvatio njegovu odbranu u dijelu u kome navodi da nije znao ko je drugi žirant, niti da je on navodno zaposlen u D.O.O. „ S.“ Perast.</span>
</p>
<p>
<span class="span1">  </span><span class="span1">Imajući u vidu sve navedeno, te nespornu činjenicu da okrivljeni nikada nije bio zaposlen u navedenom preduzeću, sud nalazi da su se u radnjama okrivljenog stekli svi elementi bića krivičnog djela falsifikovanje isprave iz čl. 412 st.1 Krivičnog zakonika, jer je isti, znajući da mu ovlašćena lica privrednog društva „S.“ D.O.O. Perast nisu mogla ovjeriti i potpisati navednu ispravu -Rješene o administrativnoj zabrani na lična primanja, upotrijebio istu,  predajući je ovlašćenim službenicima, pri čemu je očigledno bio svjestan da upotrebljava kao pravu lažnu ispravu, što je u konkretnom slučaju i htio, pa se kao subjektivni odnos prema izvršenom krivičnom djelu u radnjama okrivljenog manifestuje direktni umišljaj.</span>
</p>
<p>
<span class="span1">   Sud je cijenio navode odbrane okrivljenog da je izvjesna Lj. vjerovatno pribavila dokumentaciju od firme „S.“ D.O.O. iz Perasta, te da joj on nije tražio navedeno već samo da ubrza legalni postupak dobijanja kredita, kao i da on o toj dokumentaciji nije znao ništa sve do dana pokretanja ovog postupka, pa sud istu nije prihvatio cijeneći je kao sračunato datu u cilju izbjegavanja krivice, obzirom da iz provedenih dokaza nesumnjivo proizilazi da je okrivljeni sam predao navedenu dokumentaciju, što je utvrđeno iz Zahtjeva za kredit br. 196178,  te potpisao predmetni Ugovor, pa za sud nije prihvatljivo njegovo navodno neznanje o ključnim elementima navedenog pravnog posla. Takođe navodi okrivljenog o ulozi izvjesne Lj., navodno zaposlenoj u „.....“ u Cetinju, opovrgnuti su dopisom banke u kome je navedeno da lice po imenu Lj. nije zaposleno u filijali te banke u Cetinju.</span>
</p>
<p>
<span class="span1">   Prilikom izbora vrste i visine krivične sankcije sud je cijenio sve okolnosti predviđene čl. 42 Krivičnog zakonika, pa je od olakšavajućih okolnosti na strani okrivljenog cijenio njegovo ranije dobro vladanje i s tim u vezi neosuđivanost, što je utvrđeno iz izvoda iz kaznene evidencije na ime okrivljenog, njegovu mladost obzirom da je u vrijeme izvršenja krivičnog djela imao 23 godine, činjenicu da je predmetni kredit vraćen, kao i protek vremena od izvršenja krivičnog djela kome okrivljeni svojim ponašanjem nije doprinio, dok otežavajućih okolnosti sud nije našao, pa je cijeneći prednje olakšavajuće okolnosti primjenom čl. 53 i 54 Krivičnog zakonika okrivljenom izrekao uslovnu osudu utvrđujući prethodno kaznu zatvora u trajanju od 3 (tri) mjeseca i istovremeno određujući da se ista neće izvršiti ako okrivljeni u roku od 1 (jedne) godine po pravosnažnosti presude ne izvrši novo krivično djelo, nalazeći da će se i sa prijetnjom utvrđene kazne zatvora u dovoljnoj mjeri uticati na okrivljenog da ubudće ne čini nova krivična djela, čime će se sa uspjehom ostvariti svrha uslovne osude iz čl. 52 Krivičnog zakonika u okviru opšte svrhe izricanja krivičnih sankcija iz čl. 4 st. 2 Krivičnog zakonika.</span>
</p>
<p>
<span class="span1">   Sud je, u skladu sa čl. 226 i 229 Zakona o krivičnom postupku, okrivljenog obavezao da na ime troškova krivičnog postupka plati iznos od 206,00€, od kojih na ime izvršenog grafološkog vještačenja iznos od 176,00€, a na ime sudskog paušala kao dijela troškova krivičnog postupka iznos od 30,00€, koji iznos je određen na osnovu složenosti predmeta i trajanja krivičnog postupka.</span>
</p>
<p>
<span class="span1">   Na osnovu navedenog, primjenom čl. 374 Zakona o krivičnom postupku, sud je odlučio kao u izreci presude.</span>
</p>
<p>&nbsp;</p>
<p>
<span class="span1">OSNOVNI SUD U CETNIJU dana 04.12.2013.godine</span>
</p>
<p>&nbsp;</p>
<p>
</p><table border="1" cellpadding="3" cellspacing="0" style="border-collapse: collapse;">
<tbody><tr style="">
<td style="width:2.7in;vertical-align:top">
<div>
<span class="span1">            </span>
</div>
<div>
<span class="span1">ZAPISNIČAR:</span>
</div>
</td><td style="width:3.75in;vertical-align:top">
<div>
<span class="span1">                                   </span>
</div>
<div>
<span class="span1">                                         S U D I J A:</span>
</div>
</td>
</tr>
<tr style="">
<td style="width:2.7in;vertical-align:top">
<div>
<span class="span1">        Vjera Jovićević</span>
</div>
<p>&nbsp;</p>
</td><td style="width:3.75in;vertical-align:top">
<div>
<span class="span1">                                       Željka Jovović</span>
</div>
<p>&nbsp;</p>
</td>
</tr>
</tbody></table>
<p></p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
</style>
</head>
<body class="b1" style="background: #aaa;">
<div class="window1">
<div class="page1">
<p>&nbsp;</p>
<p style="text-align:right">
<span>K.br.322/14</span>
</p>
<p>&nbsp;</p>
<p style="text-align:right">
<span></span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span>U IME CRNE GORE</span>
</p>
<p>&nbsp;</p>
<p>&nbsp;</p>
<p>
<span>OSNOVNI SUD U PODGORICI, sudija Đuković Goran, uz učešće zapisničara Maraš Ane, u krivičnom predmetu protiv okrivljenog R.M., zbog krivičnog djela teška tjelesna povreda iz čl. 151 st. 1 Krivičnog zakonika Crne Gore, rješavajući po optužnom predlogu Osnovnog državnog tužilaštva u Podgorici Kt.br. 224/14 od 08. maja 2014. godine, nakon održanog glavnog i javnog pretresa, dana 20.11.2015. godine u prisustvu zastupnika optužbe P. N., savjetnika na radu kod ODT-a Podgorica, okrivljenog R.M. i njegovog branioca advokata R. Z., donio je i dana 23.11.2015. godine javno objavio</span>
</p>
<p>&nbsp;</p>
<p>&nbsp;</p>
<p style="text-align:center;">
<span>PRESUDU</span>
</p>
<p>&nbsp;</p>
<p>&nbsp;</p>
<p>
<span>OKRIVLJENI:</span>
</p>
<p>
<span>R.M., od oca N. i majke C., rođene P., rođen ... godine u P., sa prebivalištem u mjestu rođenja, ul. V. D. br. ., crnogorski državljanin, razumije crnogorski jezik, po zanimanju inžinjer brodomašinstva, oženjen, otac dvoje djece, pismen, završio fakultet, srednjeg imovnog stanja, neosuđivan,  </span>
</p>
<p>&nbsp;</p>
<p>
<span>Na osnovu čl. 373 st. 1 tačka 2 Zakonika o krivičnom postupku</span>
</p>
<p>&nbsp;</p>
<p>&nbsp;</p>
<p style="text-align:center;">
<span>OSLOBAĐA SE OD OPTUŽBE</span>
</p>
<p>
<span></span>
</p>
<p>
<span>Da je: </span>
</p>
<p>&nbsp;</p>
<p>
<span>Dana 03. decembra 2013. godine, oko 18,00 časova, u Ulici V. D. broj .u P., u svojoj porodičnoj kući, svjestan svog djela čije je izvršenje htio, znajući da je njegovo djelo zabranjeno, teško tjelesno povrijedio  oštećenog D.M., na način što je, dok su se nalazili u radnoj sobi, oštećenom zadao više udaraca pesnicama u predjelu glave, od kojih je jedan udarac bio u predjelu lijevog uha, nanoseći mu tešku tjelesnu povredu u vidu rascjepa lijeve butne opne praćenim slabljenjem sluha, </span>
</p>
<p>&nbsp;</p>
<p>
<span>- čime bi izvršio krivično djelo teška tjelesna povreda iz čl. 151 st. 1 Krivičnog zakonika Crne gore.</span>
</p>
<p>&nbsp;</p>
<p>
<span>Oštećeni D.M. radi ostvarenja imovinskopravnog zahtjeva upućuje se na parnični postupak.</span>
</p>
<p>&nbsp;</p>
<p>
<span>Troškovi postupka u iznosu od 291,50 €, padaju na teret budžetskih sredstava suda.</span>
</p>
<p>&nbsp;</p>
<p style="text-align:center;">
<span>O b r a z l o ž e nj e</span>
</p>
<p>&nbsp;</p>
<p>
<span>Optužnim predlogom Osnovnog državnog tužilaštva Kt.br.224/14 od 08.05.2014. godine okrivljenom R.M., stavljeno je na teret krivično djelo teška tjelesna povreda iz čl. 151 st. 1 Krivičnog zakonika Crne Gore.</span><span></span>
</p>
<p>&nbsp;</p>
<p>
<span>Zastupnik optužbe je u završnoj riječi ostala u cjelosti pri podnijetom optužnom predlogu, navodeći da je dokazima provedenim na glavnom pretresu dokazano da je okrivljeni izvršio krivično djelo koje mu je stavljeno na teret, posebno imajući u vidu iskaz svjedoka oštećenog iz kojeg proizilazi da mu je okrivljeni kritičnom prilikom zadao više udaraca pesnicama u predjelu glave, od kojih je jedan udarac bio u predjelu lijevog uha, te činjenicu da je vještak medicinske struke kako u osnovnom, tako i u dopuni nalaza i mišljenja naveo da je povreda bubne opne kod oštećenog mogla nastati 03.12.2013. godine, pri čemu je ukazao da rascjep bubne opne može nastati kao posljedica udarca pesnicom kao i da manji intezitet sile može prouzrokovati istu povredu, da nije neophodno da udarac u predjelu ušne školjke dovede i do spoljašnje povrede kada istovremeno dođe do rascjepa bubne opne, te da medicnsko vještačenje opredjeljuje intezitet sile na osnovu vrste tjelesne povrede, a ne na osnovu iskaza aktera događaja, dodajući da je iskaz svjedoka R.Ma.dat u cilju olakšanja krivičnopravnog položaja okrivljenog, te u konačnom predlažući sudu da okrivljenog oglasi krivim i osudi po zakonu. </span>
</p>
<p>
<span> </span>
</p>
<p>
<span>Okrivljeni u svojoj odbrani u toku cjelokupnog postupka u bitnom se branio da je vlasnik i izvršni direktor privrednog društva "S. C. A." DOO Podgorica, koje obavlja poslove zaštite, a angažovana je na vršenju poslova zaštite u Tržnom centru "B.M." u bloku . da je na obavljanju poslova u njegovoj firmi angažovano više radnika, među njima i M. D. koji je dana 03. decembra prošle (2013. godine) došao u kuću okrivljenog koja se nalazi u Ulici V. D. br. ., da su sjedjeli u radnoj sobi okrivlenog kako bi razgovarali o problemima koji su nastali u rad, a o kojima je sazano od drugih zaposlenih u firmi. U tom kontekstu je istakao da je u periodu prije tog susreta, M.D.postupao na način koji je narušavao međuljudske odnose i radnu atmosferu, pojašnjavajući kako je bio u saznanju da je M. uticao na ostale zaposlene da ističu zahtjeve u pogledu njihovog radnog statusa koji su u potpunosti bili nerealni, čime je narušavao poslovni ugled firme. Krtičnom prilikom, M., navodi okrivljeni, sjedio u fotelji naspram njega, vidno uznemiren nakon što mu je okrivljeni saopštio te činjenice, ustao i uputio mu psovke i uvrede, govoreći mu "fukaro jedna, sram te bilo, jebem ti majku i oca", nakon črga mu je okrivljeni saopštio da prekida komunaikciju sa njim i zatražio da napusti njegovu kuću, dodajući da je za svo to vrijeme sjedio na fotelji za radnim stolom. Dalje je istakao da je u tom trenutku M.D.krenuo prema njemu, dok je sjedio, uhvativši ga rukama za vrat "u grif", sa namjerom da ga obori na pod, da je uspio da se povuče malo unazad, počevši zatim da gura M.a prema vratima sobe, kako bi ga izbacio napolje, da je u tom trenutku u sobu ušla njegova supruga M.a, jer je, kako okrivljeni pretpostavlja, čula guranje i psovke, povikavši "šta to radiš M., pusti ga", kada ga je M., čuvši glas supruge okrivljenog pustio, nakon čega je okrivljeni zatražio od njega da sjedne kako bi razgovarali, a svoju suprugu je zamolio da izađe iz radne sobe. </span><span>Istakao je da mu je M. saopštio da mu je posao potreban, i da je stoga bio van sebe, pokušavajući da opravda svoje postupke, da bi mu okrivljeni, nakon što je primjetio da mu ide krv iz nosa i pošavši do kupatila da se umije, po povratku kazao da je takvim postupcima udaljio sebe od mjesta u firmi, da su nakon toga sjedjeli još oko sat vremena, razgovarajući o problemima u vezi sa postupcima u firmi i o napadu na okrivljenog, kada je M. napustio kuću okrivljenog. Dalje je naveo da ga je 08. januara 2014. godine M. kontaktirao poslavši mu SMS poruku sa pitanjem kada može da se vrati na posao, da ga je ponovo pozvao sjutradan, kada su se dogovorili da se sastanu u Tržnom centru "B.", gdje su sjedjeli i pili kafu, kojom prilikom mu je okrivljeni saopštio da njegov povratak u firmu zavisi od raspoloženja ostalih zaposlenih, pri čemu M. nije govorio o bilo kakvim povredama niti se žalio da je povrijeđen kritične večeri u kući okrivljenog. Istakao je stoga da nije izvršio bilo kakvo krivično djelo, jer nije udarao M. D., već je bio napadnut sa njegove strane, te da ga je gurao prema izlaznim vratima sobe u kojoj su sjedjeli, pokušavajući da se zaštiti, ukazujući da je krivična prijava protiv njega motivisana težnjom da se nanese šteta njemu i njegovoj firmi, posebno imajući u vidu da je par dana ranije primio novog radnika koji je započeo obuku za obavljanje poslova na radnom mjestu na kojem je ranije radio D.M.. Naveo je da je i ranije bilo problema u vezi sa ponašanjem D.M.a u firmi, jer je prošle godine fizički nasrnuo na kolegu P. P., da zaj sukob P. nije prijavio policiji, već je isti, uz posredovanje okrivljenog riješen mirnim putem, da je M. takođe imao probleme i sa B.M., kada je došlo do svađe, koja samo prisebnošću B., koji nije odgovarao na verbalne napade, nije prerasla u fizički sukob. </span>
</p>
<p>&nbsp;</p>
<p>
<span>Branilac okrivljenog advokat R. Z. u završnoj riječi je izjavio da  je jedini dokaz koji upućuje na zaključak da je okrivljeni više puta udario oštećenog upravo iskaz oštećenog, koji je kritični događaj različito predstavio na glavnom pretresu u odnosu na iskaz dat u istrazi kao i da iskaz oštećenog nema potporu u ostalim dokazima, da je u suprotnosti sa medicinskom dokumentacijom i izjašnjenjem vještaka medicinske struke, te iskazom svjedoka Ma.R.. Predložio je sudu da okrivljenog, primjenom načela in dubio pro reo oslobodi od optužbe. </span>
</p>
<p>&nbsp;</p>
<p>
<span>Okrivljeni R.M. je izjavio da u potpunosti podržava završnu riječ svog branioca.</span>
</p>
<p>
<span></span>
</p>
<p>
<span>Sud je u dokaznom postupku, u cilju utvrđivanja potpunog i pravilnog činjeničnog stanja, proveo sledeće dokaze: saslušao svjedoka-oštećenog D.M., pročitao izvještaj ljekara specijaliste na ime D.M., broj protokola 7977 od 05.12.2013. godine, izvještaj JZU Hitna medicinska pomoć broj protokola 8556 od 18.12.2013. godine, izvještaj JZU KC CG broj protokola 1105 od 06.02.2014. godine, nalaz i mišljenje vještaka medicinske struke R. N. od 24.03.2014. godine, dopunu nalaza i mišljenja sudskog vještaka dr R. N. od 08.05.2014. godine, dopunu nalaza i mišljenja sudskog vještaka medicinske struke dr R. N. od 13.01.2015. godine  i saslušao imenovanog vještaka na glavnom pretresu, pročitao uvjerenje Ministarstva pravde Crne Gore o izvodu iz KE za okrivljenog br. 0203/4300 od 22.07.2014. godine, izvršio uvid u zdravstveni karton na ime D.M. izdat od DZ Podgorica BR. 19099210274, saslušao svjedoka R. Ma., suočio okrivljenog R.M. i oštećenog D.M., na glavnom pretresu od 28.09.2015. godine izvršio vještačenje medicinske struke po sudskom vještaku psihijatru dr G. Ž.. </span>
</p>
<p>&nbsp;</p>
<p>
<span>Saslušan u istrazi svjedok-oštećeni D.M. je naveo da je bio zaposlen u firmi okrivljenog R.M., koja se bavi poslovima obezbjeđenja, na radnom mjestu operater u monitoring centru u Tržnom centru "B." u P., da je 03. decembra prošle godine (2013. godine) oko 18,00 časova došao u kuću okrivljenog kako bi razgovarali o dijelu </span><span>neisplaćene zarade koji je trebalo da primi, kojom prilikom su sjedjeli u radnoj sobi okrivljenog, oštećeni je sjedio na fotelji, a okrivljeni za radnim stolom preko puta, da je okrivljeni donio lap top kako bi zajedno izvršili uvid u evidenciju broja radnih sati provedenih na radu. Dalje je naveo da je, nakon što je okrivljeni stavio novac koji mu duguje na sto, ustao i krenuo ka stolu kako bi uzeo novac, ali da mu je u tom trenutku okrivljeni rekao da sačeka kako bi porazgovarali, saopštivši mu da je neko u prostoriji monitoring centra, na listu papira gdje su upisani brojevi telefona hitnih službi upisao i broj telefona inspekcije rada, te da će upoređivanjem tog rukopisa sa rukopisom u knjizi dnevnog izvještaja utvrditi ko je to napisao, na šta mu je oštećeni saopštio da je on ispisao broj telefona i da u tome ne vidi ništa strašno, kada je, kako navodi oštećeni, okrivljeni ustao sa svoje stolice, prošao pored stola i sjeo pored njega, upitavši ga da li mu prijeti time što je napisao broj inspekcije rada, da bi mu svjedok-oštećeni odgovorio da nema nikakve prijeteće namjere i ponovio da smatra da nema ništa loše u tome što je na listu papira dopisao i broj telefona inspekcije rada. Istakao je da ga je u tom trenutku okrivljeni dva puta udario stisnutim pesnicama u predjelu glave, da je u trenutku zadobijanja udaraca sjedio u fotelji, da su ga udatci malo uzdrmali, te da je odmah potom zadobio još dva udarca u glavu stisnutim pesnicama, od kojih je jedan bio u predjelu lijevog uha. U tom smislu je naveo da je nakon primanja udaraca ustao sa namjerom da okrivljenom uzvrati udarce, da je došlo do guranja između oštećenog i okrivljenog, kada je u sobu ušla supruga okrivljenog koja je očela da viče, zahtijevajući da prestanu sa takvim ponašanjem u kući, da su u tom trenutku prestali da se guraju, te da je tada htio da izaže napolje, ali da ga okrivljeno tražio od njega da ostane, pružajući mu ruku i izvinjavajući se istovremeno zbog svojih postupaka, objašnjavajući mu da su takvi postupci uzrokovani njegovim problemima finansijske prirode, tražeći od oštećenog da mu oprosti, da mu je pružio ruku, nakon čega su ponovo sjeli i nastavili razgovor, a poslije pola sata oštećeni je napustio kuću okrivljenog i obećao mu da neće pričati o kritičnom događaju sa nemjrom da se sve na tome završi. Dalje je naveo da je po dolasku kući počeo da osjeća probleme u lijevom uhu u vidu blagog bola i pritiska, te da je nakon dva dana otišao kod ljekara kada je ustanovljeno da mu je probušena bubna opna u lijevom uhu, da bi potom pozvao okrivljenog i saopštio mu da je povrijeđen, na šta mu je okrivljeni ponudio da se liječi u bolnici "C.", sa kojom je firma okrivljenog imala zaključen ugovor, ali da mu se međutim zahvalio na ponudi, jer je već bio zbrinut od strane ljekara Kliničkog centra Crne Gore. Naveo je da je 07. ili 08. januara pozvao okrivljenog da bi ga pitao kada može da se vrati na posao, jer je smatrao da njegov radni odnos u firmi nije prestao, te da je uprkos napadu okrivljeni i dalje njegov direktor, da su se poslije par dana sastali u restoranu u Tržnom centru "B.", kada mu je okrivljeni kazao da ostali radnici nijesu raspoloženi za njegov povratak u firmu, ali da će okrivljeni pokušati da utiče na njih kako bi promijenili mišljenje, da je oštećeni još jednom pokušao pozvati okrivljenog telefonom, kojom prilikom mu je okrivljeni saopštio da je na ručku i da ne može da razgovara, na osnovu čega je oštećeni shvatio da ga okkrivljeni izbjegava, da bi kasnije sazano da je na njegovo mjesto primljen drugi radnik. Istakao je da je nakon tih sazanja shvatio da je pogriješio kada je prihvatio izvinjenje okrivljenog i oprostio mu što g je fizički napao i nanio mu povredu, jer je shvatio da se okrivljeni nije interesovao za njegovo zdravlje i nije mu dozvolio da se vrati na posao, pa je stoga čitav događaj prijavio policiji. Na pitanje okrivljenog je naveo da se sjeća da je nakon kritičnog događaja okrivljeni krvario iz nosa, pojašnjavajući da ga je okrivljeni prvi udario četiri puta pesnicom u glavu, da je nakon toga oštećeni ustao s namjerom da mu uzvrati, moguće i da je udario okrivljenog, a da je nakon toga došlo do guranja, da je u jednom trenutku u sobu ušla R. supruga, te da se ne može sjetiti da li ga je okrivljenio molio da ga pusti, a da je nakon što je ušla supruga okrivljenog guranje prestalo, kada je oštećeni htio da pođe </span><span>kući, ali ga je okrivljeni molio da ostane govoreći mu da je pod pritiskom zbog dugova, međutim, oštećeni je i pored toga želio da ode, kazavši mu da poslije svega što se desilo nema više o čemu da priča, da okrivljeni nije više njegov direktor, što je okrivljeni negirao, govoreći mu da sjednu i razgovaraju kako bi razjasnili cijelu situaciju. Na pitanje branioca okrivljenog, svjedok-oštećeni je naveo da je u trenutku kada je zadobio udarce od  okrivljenog bio okrenut licem prema njemu, tako da mu je zadavao udarce stisnutim pesnicama obije ruke u predjelu oko lijevog i desnog uha, tačnije više u gornjem dijelu glave iznad lijevog i desnog uha, a da je jedan udarac zadobio u lijevo uho, dodajući da je moguće da je tom prilikom uputio psovke okrivljenom, ali da mu nije prijetio, ali da su psovke uslijedile tek nakon što ga je okrivljeni udario, ističući da je cio događaj trajao nekih pet minuta, možda i kraće, što ne može ocijeniti sa sigurnošću, kao ni koliko je vremena proteklo od kada ga je okrivljeni udario, do ulaska njegove supruge u sobu, ukazujući da se radi o vremenskom intervalu od nekih 3 do 4 minuta. Takođe je naveo da je prije kritičnog događaja imao problem u odnosima sa P.P. ali i sa okrivljenim, a isti su se ticali obavljanja posla, pojašnjavajući kako smatra da to nije u vezi sa sadašnjim sukobom između njega i okrivljenog, te da je jednom prilikom došlo i do fizičkog sukoba između njega i P.P.. Ukazao je, odgovarajući na pitanje branioca okrivljenog, da mu je okrivljeni prvo zadao dva udarca stusnutim pesnicama, a zatim još dva udarca, da je nakon toga ustao, da ne može precizno da kaže koliko je vremena prošlo između pojedinih udaraca, ali da je siguran da se sve dešavalo u veoma kratkom vremenu, te da mu okrivljeni prije zadavanja udaraca nije prijetio već ga je pitao da li on prijeti njemu time što je napisao broj inspekcije rada na listu sa brojevima za hitne službe. </span>
</p>
<p>&nbsp;</p>
<p>
<span>Saslušan na glavnom pretresu, svjedok oštećeni je naveo da ostaje</span><span> u svemu kao na zapisniku u prethodnom postupku pred ODT-om Kt.br.224/14 od 17.03.2014. godine i dodao da je njegov sukob sa okrivljenim nastao mjesec dana prije kritičnog događaja, kada je otišao kod okrivljenog i predao mu zahtjev za povećanje broja njegovih radnih časova i zatražio drugačiji način rada sa čim se okrivljeni nije složio, dok je na pitanje branioca okrivljenog izjavio da je trenutku kada je zadobio udarce od okrivljenog sjedio na stolici, da ne može tačno da se sjeti, ali da misli da nakon zadobijenih udaraca nije pao sa stolice. U tom smislu je istakao da je sa okrivljenim, prije nego što mu je isti zadao udarce, razgovarao u vezi posla,konkretno  o tome da bi trebalo da radi u firmi okrivljenog do trenutka kada nađem novi posao, ukazujući da kritične večeri, prije nego što je zadobio udarce od okrivljenog, nije bilo priče o otkazu. Pojašnjavajući način na koji mu je okrivljeni zadao udarce, oštećeni je naveo da je sjedio preko puta okrivljenog,  koji je takođe sjedio u stolici, da je okrivljeni u jednom trenutku ustao i udario ga iz stojeće pozicije, da ga je okrivljeni sigurno udarao i stisnutim pesnicama, ali da je po njemu to manje bitno. Ukazao je da je zadobio dva udarca u predjelu glave, da se zateturao, a nakon toga ga je okrivljeni udario još dva puta,  misli da je to bilo zatvorenim šakama, kao i da su svi udarci bili u predjelu sljepočnica. Ne može tačno da kaže- oštećeni svjedok koliko je vremena proteklo između zadobijenih udaraca, ističući da je pokušao da se zaštiti rukama, te da je nakon udaraca krenuo sam da se obračuna sa okrivljenim, da je pokušao da ga udari, navodeći da misli da ga je udario, ali da ne može da se sjeti, pojašnjavajući da se  više radilo o rvanju, prilkom kojeg se trudio da udari okrivljenog, pokušavajući da ga uhvati za vrat i da ga udari, dodajući da ne može objasniti o kakvom se rvanju radi, te da je posle određenog vremena okrivljenog držao u "grifu", a da su se razdvojili kada je u sobu ušla supruga R., mada ne može precizirati nakon koliko vremena je supruga ušla. Istakao je da je u trenutku kada su se razdvojili okrivljeni je počeo da se izvinjava, govoreći da mu je žao, da je u velikim dugovima, tražeći od oštećenog da pokuša da </span><span>ga na neki način razumije, da je u tom trenutku bila prisutna supruga okrivljenog, te da je nakon razdvajanja ostao u kući okrivljenog još 30 minuta, jer je okrivljeni insistirao da ostane, govoreći mu da sjednu i popričaju. Dalje je naveo da je nakon kritičnog dana pozvao okrivljenog telefonskim putem da mu saopštim da mu je probijena bubna opna, kojom prilikom je pitao okrivljenoga i za njegovo zdravlje i zdravlje njegove supruge pošto se i ona tom prilikom potresla, ističući da mu je okrivljeni saopštio da  ima otvoren žiro račun u "C. M." i da će mu platiti ljekarsku pomoć, ali da ja već bio zbrinut u Kliničkom centru Crne Gore. Naveo je i da ponovo pozvao okrivljenog, nekih mjesec dana nakon tog razgovora, kako bi ga pitao da li može da se vratim na posao, da su se po zahtjevu okrivljenog našli u "B.", i da su tom prilikom razgovarali o povratku oštenog na posao, ali da mu je okrivljeni rekao da ima malih problema u monitoring centru, a kada ga je oštećeni pozvao ponovo nakon 10 dana, okrivljeni mu je rekao da je ručao i da je zauzet. Ukazao je oštećeni da je tada znao da je na njegovo radno mjesto primljen drugi radnik, te da je nakon toga prijavio okrivljenog policiji. Istakao je da je bio rukovodilac u firmi okrivljenog i da je zbog toga imao određenih problema sa P. P., radnikom firme "S. c.", tačnije da se radilo o fizičkom obračunu između njih, na radnom mjestu,  te da je nakon tog događaja okrivljeni razgovorom smirio sukob izmedju njega i P.P., te da mu se oštećeni, na neki način zahvalio zato što je smirio tu situaciju. Odgovarajući na pitanje okrivljenog, svjedok-oštećeni je naveo da nije stvarao negativnu atmosferu među zaposlenima, već da se trudio da drži stvari pod kontrolom, da nije nagovarao zaposlene da se konfrontiraju sa firmom, te da je tačno da je na dežurnom listu napisao broj telefona inspekcije rada, odnosno da je rekao kolegi da to napiše. Upitan od strane okrivljenog da pojasni razlike u kazivanju, jer je saslušan u istarzio kazao da ga je okrivljeni udarao pesnicama i bio decidan u tome, a na današnjem pretresu mijenja iskaz, svjedok je pojasnio da ga je okrivljeni udarao i zatvorenim i otvorenim pesnicama, da imam probijenu bubnu opnu i da je okrivljeni prvi započeo to, da je tačno da je posle zadobijenih udaraca tražio da ponovo radi u firmi okrivljenog, jer  je na tome insistirao okrivljeni, rekavši mu da sjedne da popričaju, te su stoga nastavili da pričaju o tome. Na pitanje suda svjedok oštećeni je naveo da se dana 05.12.2013. godine javio ljekaru zbog zadobijenih povreda, da je to bilo dva dana nakon predmetnog događaja, jer  nije sumnjao da mu je probijena bubna opna, pojašnjavajući da je imao šum u uhu i da se tek kada je primjetio da isti ne prestaje javio ljekaru u Kliničkom centru Crne Gore. Pojasnio je da je udarce dobio u predjelu sljepočnica, odnosno oba uha što je demonstrirao rukama stavljajući ih u predjelu sljepočnica i oba uha, navodeći na pitanje branioca da li je udarce dobio u uho ili ušnu školjku, da je jedan udarac bio u predjelu lijevog uha. Izjavio je i da se pridružuje krivičnom gonjenju protiv okrivljenog i da ističe imovinsko pravni zahtjev, koji međutim na tom pretresu nije mogao precizirati.</span>
</p>
<p>&nbsp;</p>
<p>
<span>Prilikom sučeljavanja okrivljenog R.M. i oštćenog D.M., okrivljeni je izjavio da je oštećeni, prilikom dolaska u njegovu </span><span>kuću sjeo naspram njega, da mu je tada saopštio da je u saznanju da je nagovarao ostale radnike na uslove koji su nepovoljni za firmu, te da je upisao broj telefona inspekcije rada na listu dežurnih brojeva za hitne slučajeve, na koje navode je oštećeni izjavio da mu je okrivljeni to predočio, međutim da nije tačno da je upućivao ostale radnike protiv firme čiji je vlasnik okrivljeni. Na pitanje okrivljenog, da li je tačno da je izjavio da ga je okrivljeni udario četiri puta pesnicom u pedjelu glave, oštećeni je naveo da je tačno ga je udario, navodeći da je okrivljeni tom prilikom sjedio na stolu dok je on sjedio na stolici, na šta je okrivljeni istakao da oštećeni ne govori istinu, a oštećeni da govori istinu u odnosu na te činjenice. Okrivljeni je zatim upitao oštećenog zašto je ostao da sjedi još sat vremena kod njega nakon zadobijenih udaraca, a oštećeni je odgovorio da je htio da ide nakon </span><span>zadobijenih udaraca, ali da ga je okrivljeni zamolio da ostane, jer ima problema. Okrivljeni je demantovao te navode oštećenog, konstatujući da je oštećeni nasrnuo na njega, da ga je udario i uhvatio u grif, te da je  htio da ga udavi da nije došla njegova supruga, dok je oštećeni istakao da je tačno da je okrivljenog uhvatio u grif, ali da je istina okrivljenog ustvari "izvrnuta" istina, jer je to uradio tek nakon što ga je okrivljeni udario više puta, dok je orkivljeni ukazao da to nije istina i da je oštćeni prvi nasrnuo na njega, navodeći dalje da je oštećeni psovao njegovog oca, majku i rekao mu da će vidjeti koga je ostavio bez posla. Oštećeni je negirao takve navode okrivljenog navodeći da se ne sjeća da je psovao porodicu, odnosno oca i majku okrivljenog, kako je moguće da jeste nakon zadobijenih udaraca, te da je tačno da je  govorio neke ružne riječi, ali da se ne sjeća koje jer sam bio u stanju uzbuđenja. Okrivljeni je potom istakao da nije udarao oštećenog, da ga je oštećeni zvao i molio ga da ga vrati na posao, ukazujući da ukoliko bi bili tačni navodi oštećenog da ga je udarao, onda  ne bi njemu (okrivljenom) tekla krv iz nosa, već oštećenom, kao i da oštećeni ne bi čekao da ga prijavi za predmetni događaj tek nakon dva mjeseca nakon saznanja da je drugi čovjek primljen na njegovo radno mjesto. Oštećeni je istakao da se ne slaže sa ovakvim objašnjenjem okrivljenog, navodeći da je tačno da okrivljeni navodi neke istinite djelove, ali da  cjelokupan događaj opisuje i izvrće u svoju korist. Na konstatciju okrivljenog da je oštećeni i ranije imao problema sa drugim licima u firmi, oštećeni je naveo da je tačno da je imao određeni problem sa nekim licima, sa P. P., dok je na pitanje okrivljenog da li je imao problem sa B. M. izjavio da sa istim nije imao problem.</span>
</p>
<p>&nbsp;</p>
<p>
<span>Svjedok R. Ma. je navela da je dana 03.12.2013. godine, neposredno prije odigravanja kritičnog događaja, sjedjela sa suprugom u dnevnoj sobi njihove kuće, da je nakon ručka otišla da skuva kafu, kada joj je suprug, ovdje okrivljeni, saopštio da mu je M.D.javio da je došao ispred njihove kuće, i da će sa njim razgovarati u radnoj sobi. Dalje je navela da se, nakon što je skuvala kafu vratila u dnevnu sobu, a da je u međuvremnu ušao D. kojeg je njen suprug uveo u radnu sobu, te da je 3, 4 minuta kasnije čula D. kako viče, izgovarajući riječi "fukaro jedna", psujući njenom suprugu oca i majku, da bi zatim čula i buku koja joj je ukazivala na guranje i ponjeranje namještaja, te je stoga potrčala u radnu sobu da bi vidjela šta je u pitanju. Dalje je navela da je otvorivši vrata čula svog supruga kako govori "M. pusti me" i vidjela D. kako drži okrivljenog oko vrata, da je u tom trenutku njen suprug bio u skoro čučećem položaju, dok je D. bio blago nagnut i držao ga tzv. grifu, da je u tom trenutku povikala "M. pusti ga" i pitala ga "šta to radiš", nakon čega je on pustio okrivljenog, malo se udaljio od njega, a njen suprug se podigao i u tom trenutku mu je krvario nos. Istakla je da je u tom trenutku okrivljeni rekao D. da nema razloga da fizički nasrće na njega i pozvao ga da sjednu i razgovaraju, a svjedoku rekao da izađe iz sobe, koja kako navodi nije željela da izađe rakavši "vidi šta ovaj ovdje radi", misleći na D., međutim, na insistiranje supruga je izašla i sjedjela u dnevnoj sobi kako bi osluškivala situaciju jer se plašila, da bi nakon 20 minuta pošla po sina u školu, a kada se vratila posle 10 do 15 minuta, prošla je pored radne sobe i kroz staklo na vratim avijdela da njen suprug i D. razgovaraju. Navela je da je nakon pola sata njen suprug došao u dnevnu  sobu,  a da je D. pošao kući, da je pitala svog supruga zašto  ga je D. napao, na šta je on odgovorio da ne želi poslovnu saradnju sa njim, dodajući zatim da je dana 09.01.2014. godine bila sa suprugom i djetetom u B., kada je D. pozvao njenog supruga, i upitao da se sastanu, na šta je okrivljeni pristao, a kadam ga je kasnije pitala šta je D. tražio, nakon onoga što je utradio u njihovoj kući, okrivljeni joj je saopštio da je tražio da se vrati na posao. Na pitanje branioca okrivljenog je navela da dok je boravila u dnevnoj sobi, D., osim već navedenog, nije ništa drugo činio, nije se kretao ili izlazio iz prostorije, da se nisu rukovali u dnevnoj sobi, te da se njen suprug nije izvinjavao D. u </span><span>radnoj sobi niti je pominjao dugove, ističući da nemaju finansisjkih problema, da su 13, 14 godina u braku te da imaju redovna primanja, ukazujući da je njen suprug vlasnik privatne firme koja posluje normalno.   </span>
</p>
<p>&nbsp;</p>
<p>
<span>U nalazu i mišljenju od 24.03.2014. godine sudskog vještak medicinske struke dr N. R. je naveo da je dana 05.12.2013. godine, od strane ljekara specijaliste za uho, grlo i nos Kliničkog centra Crne Gore, pregledan D.M., kada je učinjeno dupunsko audiometrijsko snimanje sluha i dijagnostifikovana je povrede rascjep lijeve bubne opne praćen slabljenjem sluha na tom uhu, pojašnjavajući da je navedena povreda posledica dejstva tupine mehaničke sile i da je ista nastala usled jednokratnog direktnog dejstva aktivno zamahnutog mehaničkog oruđa-udarca, te da se u vrijeme nanošenja ova povreda kvalifikuje kao teška tjelesna povreda. </span>
</p>
<p>&nbsp;</p>
<p>
<span>U dopuni nalaza i mišljenja sudskog vještaka medicinske struke dr N. R. od 08.05.2014. godine je navedeno da je povreda bubne opne mogla nastati 03.12.2013. godine. </span>
</p>
<p>&nbsp;</p>
<p>
<span>Saslušan na raspravi, stalni sudski vještak medicinske struke dr N. R. je naveo da u svemu ostaje pri pisanom nalazu i mišljenju od 24.03.2014. godine, dodajući da u dostavljenoj medicinskoj dokumentaciji, konkretno u izvještaju ljekara specijaliste ORL od 05.12.2013. godine, zadobijena povreda lijevog uha je opisana kao svježa povreda, pa je ista mogla nastati i dva dana ranije, odnosno 03.12.2013. godine, kako je to nevedeno u nalazu i mišljenju od 08.05.2014. godine. Dalje je naveo da nije precizno utvrđena granica do kada se može ustanoviti rascjep bubne opne prilikom otoskopskog pregleda specijaliste ORL, ali da je moguće da takav nalaz postoji i do 7 dana nakon povređivanja. Ukazao je da rascjep bubne opne nastaje udarcem otvorenim dlanom po ušnoj školjci, ali da se ne može isključiti ni drugi mehanizam povređivanja, tj. udarac pesnicom ili nekim drugim, za to pogodnim mehaničkim oruđem, navodeći da je moguće da, ukoliko u vozilu postoje bočni vazdušni jastuci, otvaranje takvog jastuka dovede do tjelesne porede rascjepa bubne opne, kao što i udarac loptom takođe predstavlja mogući mehanizam nastanka povrede. Istakao je da se sudsko-medicinska nauka, koliko mu je poznato nije bavila vjerovatnoćom da li određena povreda nastaje na jedan ili drugi način, već da doktrina sudsko-medicinskog vještačenja nalaže izjašnjenje vještaka jedino o mogućnostima tj. o pogodnosti određenog mehaničkog oruđa da dovede ili ne dovede do određene vrste povrede, kao i da osim rascjepa bubne opne u medicinskoj dokumentaciji nije opisana nijedna druga povreda. U tom kontekstu je istakao da je ljekar specijalista ORL svakako kvalifikovan i dužan da opiše i sve druge povrede koje su se eventualno nalazile spolja, na koži, pa i na ušnoj školjci, ali je napomenuo da u konkretnom slučaju one nisu morale postojati. Naveo je da udarac pesnicom u predjelu ušne školjke  ili okolnim predjelima koji se nalaze neposredno uz ušnu školjku može dovesti do rascjepa bubne opne, dok udarac otvorenim dlanom dovodi do rascjepa bubne opne isključivo kada dlan prekrije ušnu školjku i usljed toga dođe do naglog povećanja pritiska u spoljašnjem ušnom kanalu i posljedičnog rascjepa bubne opne, ukazujući da u zavisnosti od intenziteta kojim je djelovala sila prilikom zadavanju udarca može doći do nastanka tjelesne povrede, ali i da ne mora ukoliko je intenzitet bio slabiji. Udarac pesnicom u predjelu ušne školjke ili okolnim predjelima je morao biti većeg intenziteta, naročito ako se radi o okolnim predjelima ušne školjke, da bi isti doveo do rascjepa bubne opne. Ukoliko je udarac pesnicom bio u predjelu ušne školjke i površina pesnice pokrila otvor spoljašnjeg ušnog kanala, tada je i manji intenzitet sile mogao dovesti do rascjepa bubne opne mehanizmom povećanog pritisika u spoljašnjem ušnom kanalu, ističući da nije </span><span>neophodno da takav udarac u predjelu ušne školjke dovede i do spoljašnje povrede na ušnoj školjci kada istovremeno dođe do rascjepa bubne opne, kao i da je moguće da rascjep bubne opne nastane i prilikom nepravilnog vršenja higijene uha. </span>
</p>
<p>
<span></span>
</p>
<p>
<span>U dopuni nalaza i mišljenja od 13.01.2015. godine je sudski vještak medicinske struke dr N. R. je naveo da je analizirajući naknadno dostavljenu medicinsku dokumentaciju-zdravstveni karton i medicinski spis Doma zdravlja u Podgorici, utvrdio da je za dan 21.09.1995. godine navedeno da je "...juče izudaran...(nečitko)...Contusio capitis et corporis multiplices...", odnosno da se na tom upisu u zdravstvenom kartonu nalazi jedina dijagnostifikovana tjelesna povreda kod D.M. za traženi period, a koja povreda u prevodu sa latinskog jezika znači višestruka negnječenja glave i tijela. </span>
</p>
<p>&nbsp;</p>
<p>
<span>Saslušan na glavnom pretresu, vještak medicinske struke dr N. R. je istakao da ostaje pri dopuni nalaza i mišljenja od 13.01.2015. godine, dodajući da u dostavljenoj medicinskoj dokumentaciji-zdravstvenom kartonu i medicinskom spisu Doma zdravlja u Podgorici, a koja se odnosi na dokumenatciju iz 1995. godine, navedeno "juče je izudaran...", kao i da je postavljena dijagnoza na način kako je to navedeno u pisanom nalazu i mišljenju 13.01.2015. godine. Dalje je naveo da se, posmatrano samo kroz medicinske činjenice, odnosno dijagnozu, nije moguće izjasniti kog su porijekla navedene povrede, osim ako se ne uzme tumačenje podatak koji je ljekar dobio od samog pacijenta da je “juče izudaran”. u tom smislu je istakao da je nagnječenje tjelesna povreda koja se sastoji od krvnog podliva i oguljotine, na koži, a da se iz dostavljene dokumentacije od 1995. godine ne može utvrditi ni tačan broj, ni tačna lokalizacija tih povreda na glavi i tijelu, te da su ista su mogla biti praćena i raznoraznim drugim povredama, ali da o tome nema podataka u zdravstvenom kartonu iz 1995. godine. Na dalje pitanje branioca, vještak je izjavio da udarac odraslog čovjeka teškog 90 kg koji jako zadaje udarac stisnutom pesnicom drugoj osobi u predjelu ušne školjke, dovodi do nastanka tjelesne povrede koja može biti u vidu neke od spoljašnjih povreda kože tog predjela, da može biti praćena unutrašnjim povredama, a među kojima može biti i rascjep bubne opne. Jaki udarci u principu dovode do nastanka tjelesnih povreda, pa samim tim i tri udarca mogu dovesti do nastanka tri tjelesne povrede, pri čemu sudsko-medicinsko vještačenje opredjeljuje intenzitet sile na osnovu vrste tjelesne povrede, a ne na osnovu iskaza aktera događaja i ne hipotetički, iz razloga što je subjektivni osjećaj pojedinca da li je neki udarac jak, slab, izuzetno jak ili slično. Istakao je da ukoliko dođe do nastanka tjelesne povrede spolja na koži, ista, ako se radi o krvnom podlivu u principu nestaje za najviše 21 dan, ali nekada i kraće ukoliko je podliv manji, dok manje oguljotine ili ogrebotine mogu nestati već za nekoliko dana, a oguljotine sa krustom za oko dvije sedmice, kao i  da veličina same povrede u bitnom određuje vremenski period za koji će ona isčeznuti. Ukazao je i da su u medicinskoj dokumentaciji iz 1995. godine navedene samo površinske povrede glave i tijela, te da se iz dostavljenih spisa ne vidi da je došlo do povrede niti uha, niti bilo kojih drugih unutrašnjih organa, kostiju ili slično, dok je na pitanje oštećenog naveo da su prilikom specijalističkog pregleda ljekari u obavezi da opišu sve tjelesne povrede, pa i najmanje spolja na koži, ali da je kao vještak vrlo često u prilici da ima na uvid medicinsku dokumentaciju gdje se manje važne spoljašnje povrede, ocijenje takvim od strane tih ljekara, često ne upišu, već se isti fokusiraju na onu težu povredu koja zahtijeva specijalistički tretman, što kako smatra nije opravdanje za nedovoljno savjestan rad tih ljekara, ali sa sudsko-medicinskog aspekta, u konkretnom slučaju, ne postoje elementi da bi se tvrdilo da je spolja na koži, u predjelu lijevog uha, postojala bilo kakva tjelesna povreda. </span>
</p>
<p>&nbsp;</p>
<p>
<span>Branioci okrivljenog su prigovorili nalazu i mišljenju od 24.03.2014. godine i dopuni nalaza od 08.05.2014. godine navodeći da je očigledan pokušaj dr O. K. da pomogne oštećenom u dokazivanju krivice okrivljenog, jer je u svom izvještaju br. protokola 7977 od 05.12.2013. godine navela da "je 03.12.2013. godine, van radnog vremena od poznate osobe dobio udarac u predjelu lijevog uva", jer ljekar specijalista nije sudija ili tužilac da vodi istragu ili presuđuje. Takođe su naveli da je neophodno da se vještak izjasni kakve su trebale biti posledice samog udarca stisnutom pesnicom na površinu ušne školjke lijevog uha oštećenog i na površinu njegove glave iznad lijevog i desnog uha, ako je okrivljeni težak 90 kg, i ako je udarce, prema navodima oštećenog zadao stojeći, odnosno da li su od takvih udaraca morali ostati tragovi i da li su se morali zadržati dva dana između 03.12.2013. i 05.12.2013. godine, kada je izvršen pregled. Ukazali su da je nejasno na osnovu čega je vještak utvrdio da je oštećenje bubne opne nastalo kao posljedica udarca, apostrofirajući važnost da se vještak precizno izjasni da li se na osnovu medicinske dokumentacije, koja je poslužila kao osnov za davanje nalaza i mišljenja, može utvrditi starost rupture trouglastog oblika u gornjem kvadrantu lijeve bubne opne sa neravnim ivicama i hematoznom okolinom bubnjića, odnosno da li je ista mogla nastati mjesec ili nedelju dana prije kritičnog događaja, ili u periodu između kritičnog događaja i dana kada je objavljen pregled. </span>
</p>
<p>&nbsp;</p>
<p>
<span>Stalni sudski vještak medicinske struke dr G. Ž. je u nalazu i mišljenju datom na glavnom pretresu od 28.09.2015. godine naveo da je </span><span>R.M., ovdje okrivljeni, osoba visoko prosječnih intelektualnih kapaciteta, da ne pokazuje simptome i znake trajne i duševne bolesti ili druge teže duševne poremećenosti, te da se po njegovoj ocjeni radi o duševno zdravoj osobi. Dalje je naveo, ukolio se prihvati kao istinito i verodostojno kazivanje okrivljenog u sudskom postupku, da je mišljenja da usled verbalnog konflikta i uvreda koje je oštećen uputio okrivljenom, vrijađajući časti i ugled njegovih roditelja i u poziciji kada posle verbalnog konflikta nastaje i direktni fizički sukob, cijeni da se okrivljeni u vrijeme kritičnog dogadjaja, nalazio u stanju afekta, razdraženosti i bijesa jakog intenziteta, pojašnjavajući da su u tim okolnostima sposobnosti okrivljenog da shvati značaj svog djela i da upravlja svojim postupcima bile bitno smanjene. Takođe je istakao da ukoliko bi se pošlo od pretpostavke da nije bilo vrijeđanja od strane oštećenog prema okrivljenom i da oštećeni nije ušao u fizički sukob sa okrivljenim u smislu da ga je držao čvrsto u položaju grifa, te da ga je davio tokom fizičkog sukoba, u tim okolnostima, a imajući u vidu da je postojala verbalna rasprava, cijeni da se okrivljeni u vrijeme kritičnog događaja nalazio u stanju afekta, razdraženosti i bijesa blagog do srednjeg intenziteta, te da bi u takvim okolnostima sposobnosti okrivljenog da shvati značaj svog djela i da upravlja svojim postupcima bile smanjene, ali ne bitno.</span>
</p>
<p>&nbsp;</p>
<p>
<span>Iz izvještaja ljekara specijaliste na ime D.M.,  JZU Klinički centar Crne Gore, Odjeljenje-Ambulanta Specijalistička ORL ambulanta, broj protokola 7977, od 05.12.2013. godine proizilazi da je D.M. pregeldan od strane ljekara, dr O. K., da je u istom izvještaju navedeno da je 03.12.2013. godine, van radnog vremena od pozante osobe dobio udarac u predjelu lijevog uva, da negira gubitak svijesti, te da je imao mučninu, a prilikom pregleda tupi bol u lijevom uhu i slabiji sluh. Takođe je navedeno da klinički ruptura trouglasta u prednjem gornjem kvadrantu lijeve bubne opne sa neravnim ivicama i hematoznom okolinom bubnjica, sluznica srednjeg uva blijeda uredna, audiometrija sprovodna redukcija sluha lijevo do 20-30 DB, sa dijagnozom "ruptura membrane tympani 1. sin. MK B10 perforatio membranae tympani"</span>
</p>
<p>&nbsp;</p>
<p>
<span>Iz izvještaja ljekara specijaliste na ime D.M.,  JZU Klinički centar Crne Gore, Odjeljenje-Ambulanta Specijalistička ORL ambulanta, broj protokola 8556, od </span><span>18.12.2013. godine, proizilazi da je dr sci med E. Z., spec otorinolaringologije, prilikom kontrole utvrdio da se D.M. subjektivno osjećao bolje, da bolje čuje, dok je pod rubrikom terapija navedeno "savjet, kontrola za 7 dana".</span>
</p>
<p>&nbsp;</p>
<p>
<span>Iz izvještaja ljekara specijaliste na ime D.M.,  JZU Klinički centar Crne Gore, Odjeljenje-Ambulanta Specijalistička ORL ambulanta, broj protokola 1105, od 06.02.2014. godine proizilazi da je kod D.M., prilikom kontrolnog pregleda od strane dr O. K., spec. otorinolaringologije utvrđeno da je zarasla perforacija na lijevoj bubnoj opni, audiometrija lak perceptivni pad sluha od 5dB do 3000 do 6000 Hz.</span>
</p>
<p>&nbsp;</p>
<p>
<span>Iz zdravstvenog kartona na ime D.M., izdatog od strane Doma zdravlja Podgorica, u bitnom proizilazi da je za dan 21.09.1995. godine navedeno "juče izudaran...contusio capitis rt corporis multiplices...".</span>
</p>
<p>&nbsp;</p>
<p>
<span>Iz uvjerenja Ministarstva pravde Crne Gore o izvodu iz KE za okrivljenog R.M. proizilazi da za istog ne postoje podaci u kaznenoj evidenciji.</span>
</p>
<p>&nbsp;</p>
<p>
<span>Detaljnom analizom svih provedeni dokaza, kako pojedinačno tako i u njihovoj međusobnoj vezi i dovođenjem istih u vezu sa odbranom okrivljenog, po nalaženju suda u ovom postupku nije dokazano da je okrivljeni izvršio krivično djelo stavljeno mu na teret iz kog razloga je sud okrivljenog R.M. oslobodio od optužbe, primjenom odredbe čl.373 st.1 tačka 2 Zakonika o krivičnom postupku.</span>
</p>
<p>&nbsp;</p>
<p>
<span>Otužnim predlogom okrivljenom je stavljeno na teret da je d</span><span>ana 03. decembra 2013. godine, oko 18,00 časova, u Ulici V. D. broj . u P., u svojoj porodičnoj kući, svjestan svog djela čije je izvršenje htio, znajući da je njegovo djelo zabranjeno, teško tjelesno povrijedio oštećenog D.M., na način što je, dok su se nalazili u radnoj sobi, oštećenom zadao više udaraca pesnicama u predjelu glave, od kojih je jedan udarac bio u predjelu lijevog uha, nanoseći mu tešku tjelesnu povredu u vidu rascjepa lijeve bubne opne praćenim slabljenjem sluha. </span>
</p>
<p>&nbsp;</p>
<p>
<span>Naime, u postupku je nesumnjivo utvrđeno da su se okrivljeni i oštećeni sastali dana 03.12.2013. godine u porodičnoj kući okrivljenog, da su razgovarali u radnoj sobi, da je tokom razgovora došlo do fizičkog sukoba između njih, koji je prekinut kada je u radnu sobu ušla supruga okrivljenog. Takođe je utvrđeno da je oštećenom dana 05.12.2013. godine, prilikom pregleda u Kliničkom centru Crne Gore, od strane dr O. K., specijaliste otorinolaringologije, utvrđena dijagnoza "ruptura membranae tympani 1. sin.", odnosno rascijep lijeve bubne opne praćen slabljenjem sluha na tom uhu, koja se shodno nalazu i mišljenju sudskog vještaka medicinske struke dr N. R. kvalifikuje kao teška tjelesna povreda. U krajnjem, u odnosu na nastanak povrede kod oštećenog, utvrđeno je da je ista </span><span>posledica dejstva tupine mehaničke sile i da je nastala usled jednokratnog direktnog dejstva aktivno zamahnutog mehaničkog oruđa-udarca, kao i da je mogla nastati 03.12.2013. godine.  </span>
</p>
<p>&nbsp;</p>
<p>
<span>Okrivljeni je u toku cijelog postupka decidno negirao izvršenje krivičnog djela navodeći da je </span><span>vlasnik i izvršni direktor privrednog društva "S. C. A." DOO Podgorica, koje obavlja poslove zaštite, da je na obavljanju poslova u njegovoj firmi između ostalih angažovan i M. D., ovdje oštećni, koji je dana 03. decembra prošle (2013. godine) došao u kuću okrivljenog koja se nalazi u Ulici V. D. br. . da su sjedjeli u radnoj sobi okrivljenog kako bi razgovarali o problemima koji su nastali u rad, ističući da je u periodu prije tog susreta M.D.postupao na način koji je narušavao međuljudske odnose </span><span>i radnu atmosferu, te da je oštećeni, vidno uznemiren nakon što mu je okrivljeni saopštio te činjenice, ustao i uputio mu psovke i uvrede, govoreći mu "fukaro jedna, sram te bilo, jebem ti majku i oca", nakon čega mu je okrivljeni saopštio da prekida komunaikciju sa njim i zatražio da napusti njegovu kuću, dodajući da je za svo to vrijeme sjedio na fotelji za radnim stolom. Dalje je istakao da je u tom trenutku M.D.krenuo prema njemu, dok je sjedio, uhvativši ga rukama za vrat "u grif", sa namjerom da ga obori na pod, da je uspio da se povuče malo unazad, počevši zatim da gura M. prema vratima sobe, kako bi ga izbacio napolje, da je u tom trenutku u sobu ušla njegova supruga M., jer je, kako okrivljeni pretpostavlja, čula guranje i psovke, povikavši "šta to radiš M., pusti ga", kada ga je M., čuvši glas supruge okrivljenog pustio, nakon čega je okrivljeni zatražio od njega da sjedne kako bi razgovarali, a svoju suprugu je zamolio da izađe iz radne sobe. Istakao je da mu je M. saopštio da mu je posao potreban, da je stoga bio van sebe, pokušavajući da opravda svoje postupke, da bi mu okrivljeni, nakon što je primjetio da mu ide krv iz nosa i pošavši do kupatila da se umije, po povratku kazao da je takvim postupcima udaljio sebe od mjesta u firmi, da su nakon toga sjedjeli još oko sat vremena, razgovarajući o problemima u vezi sa postupcima u firmi i o napadu na okrivljenog, kada je M. napustio kuću okrivljenog. Dalje je naveo da ga je 08. januara 2014. godine M. kontaktirao poslavši mu SMS poruku sa pitanjem kada može da se vrati na posao, da ga je ponovo pozvao sjutradan, kada su se dogovorili da se sastanu u Tržnom centru "B.", gdje su sjedjeli i pili kafu, kojom prilikom mu je okrivljeni saopštio da njegov povratak u firmu zavisi od raspoloženja ostalih zaposlenih, pri čemu M. nije govorio o bilo kakvim povredama niti se žalio da je povrijeđen kritične večeri u kući okrivljenog. Istakao je stoga da nije izvršio bilo kakvo krivično djelo, jer nije udarao M. D., već je bio napadnut sa njegove strane, te da ga je gurao prema izlaznim vratima sobe u kojoj su sjedjeli, pokušavajući da se zaštiti, ukazujući da je krivična prijava protiv njega motivisana težnjom da se nanese šteta njemu i njegovoj firmi, posebno imajući u vidu da je par dana ranije primio novog radnika koji je započeo obuku za obavljanje poslova na radnom mjestu na kojem je ranije radio D.M.. Odbranu okrivljenog tokom čitavog postupka sud je cijenio kao istinitu i ista je saglasna sa iskazom svjedoka </span><span>R.Mi.koja je navela da je dana 03.12.2013. godine D. došao u njihovu kuću, da ga je okrivljeni uveo u radnu sobu, te da je 3, 4 minuta kasnije čula D.a kako viče, izgovarajući riječi "fukaro jedna", psujući njenom suprugu oca i majku, da bi zatim čula i buku koja joj je ukazivala na guranje i pomjeranje namještaja, te je stoga potrčala u radnu sobu da bi vidjela šta je u pitanju. Dalje je navela da je otvorivši vrata čula svog supruga kako govori "M. pusti me" i vidjela D. kako drži okrivljenog oko vrata, da je u tom trenutku njen suprug bio u skoro čučećem položaju, dok je D. bio blago nagnut i držao ga tzv. grifu, da je u tom trenutku povikala "M. pusti ga" i pitala ga "šta to radiš", nakon čega je on pustio okrivljenog, malo se udaljio od njega, a njen suprug se podigao i u tom trenutku mu je krvario nos. Istakla je da je u tom trenutku okrivljeni rekao D. da nema razloga da fizički nasrće na njega i pozvao ga da sjednu i razgovaraju, a svjedoku rekao da izađe iz sobe, koja kako navodi nije željela da izađe rakavši "vidi šta ovaj ovdje radi", misleći na D., međutim, na insistiranje supruga je izašla i sjedjela u dnevnoj sobi kako bi osluškivala situaciju jer se plašila,  da je nakon pola sata njen suprug došao u dnevnu  sobu,  a da je D. pošao kući, i da je pitala svog supruga zašto  ga je D. napao, na šta je on odgovorio da ne želi poslovnu saradnju sa njim, dodajući zatim da je dana 09.01.2014. godine bila sa suprugom i djetetom u B., kada je D. pozvao njenog supruga, i upitao da se sastanu, na šta je okrivljeni pristao, a kada ga je kasnije pitala šta je D. tražio, nakon onoga što je utradio u njihovoj kući, okrivljeni joj je saopštio da je tražio da se vrati na posao. Sud je iskaz svjedoka R.Ma.cijenio kao istinit a činjenica što je ovaj svjedok supruga okrivljenog sama po sebi ne umanjuje kredibilitet njenog svjedočkog iskaza.</span>
</p>
<p>&nbsp;</p>
<p>
<span>Međutim, sud nalazi da u toku postupka odbrana okrivljenog i iskaz svjedoka R.M. nisu obesnaženi ostalim provedenim dokazima, iz kojih se ne može izvući pouzdan zaključak da je okrivljeni preduzeo radnje koje su mu stavljene na teret. U tom smislu, analizom iskaza svjedoka oštećenog, datih kako pred ODT-om Podgorica tako i na glavnom pretresu, može se jedino izvući zaključak da isti ne mogu predstavljati pouzdan osnov za utvrđenje činjeničnog stanja u dijelu radnji koje je navodno preduzeo okrivljeni, obzirom da su njegovi iskazi ozbiljno dovedni u pitanje prvenstveno činjenicom da je isti tokom postupka različito opisivao predmetni događaj, protivurječno iznoseći odlučne činjenice, a prije svega što njegovi iskazi u pretežnom dijelu nisu prihvatljivi za ovaj sud sa logičkog stanovišta. Naime, svjedok-oštećeni u svom iskazu na glavnom pretresu navodi da ga je </span><span>okrivljeni dva puta udario stisnutim pesnicama u predjelu glave, da je u trenutku zadobijanja udaraca sjedio u fotelji, da su ga udarci malo uzdrmali, te da je odmah potom zadobio još dva udarca u glavu stisnutim pesnicama, od kojih je jedan bio u predjelu lijevog uha... Međutim za ovaj sud nije logičan ovakav način predstavljanja kritičnog događaja od strane oštećenog, jer sve i kada bi se prihvatili navodi ga je okrivljeni udario dva puta stisnutim pesnicama u predjelu glave, dok je sjedio u fotelji, što bi se eventualno moglo opravdati nepripremljenošću oštećenog za odbranu od iznenadnog napada i činjenicom da je u tom trenutku bio u sjedećem položaju, pri čemu bi se moglo prigovoriti vjerodostovjnosti i ovakvog opravdanja, obzirom da je oštećeni istakao da je bio okrenut licem okrivljenom, slijedom čega je u značajnoj mjeri umanjen intenzitet eventualnog stanja nepripremljenosti oštećenog, za ovaj sud je neprihvatljivo navođenje oštećenog da ga je okrivljeni zatim udario još dva puta, a da oštećeni nije za to vrijeme pokušao da se zaštiti, odnosno odbrani od napada, već da je sjedio primajući udarce od okrivljenog, da bi tek nakon četiri primljena udraca ustao da se obračuna sa okrivljenim, a sve to imajući u vidu da je oštećeni, kako sam navodi, bio zaposlen na poslovima obezbjeđenja, pri čemu je logično, po mišljenju ovog suda, da obavljanje takvih poslova, kod lica koje ih vrši, podrazumijeva postojanje većeg stepena sposobnosti odbrane i rekacije u predmetnim okolnostima u odnosu na prosječnog čovjeka. Uz sve to je za ukazati i da oštećeni nije sporio da je prije kritičnog događaja imao fizički sukob sa P. P., što upućuje na zaključak da okolnost fizičkog sukoba, iako po svojoj prirodi stresogenog karaktera, očigledno nije okolnost u kojoj se oštećeni prvi put našao tog 03.12.2013. godine u kući okrivljenog, te je stoga, imajući u vidu sve okolnosti, neprihvaljiv dio iskaza svjedoka-oštećenog da mu je okrivljni zadao četiri udarca, dok je on svo vrijeme sjedio u fotelji. Takođe, analizom iskaza svjedoka-oštećenog proizilazi da je do sukoba, kako to oštećeni predstavlja, došlo u radnoj sobi, u porodičnoj kući okrivljenog, na način što mu je okrivljeni, nakon što mu je oštećeni saopštio da je on napisao broj telefona inspekcije rada prišao i udario ga stisnutim pesnicama. Iz ovakvog predstavljanja kritičnog događaja dalo bi se zaključiti da fizički napad okrivljenog na oštećenog nije bio spontanog karaktera, kao posljedica eskalacije prethodnog verbalnog sukoba, već da je je okrivljeni pozvao oštećenog da bi se fizički obračunao sa njim. Međutim, za ovaj sud nije prihvatljiv ni ovaj dio iskaza oštećenog, jer je nelogično da bi okrivljeni pozvao oštećenog u svoju porodičnu kuću, gjde živi sa suprugom i djecom, da bi se tu fizički obračunao sa njim. Uostalom, da je okrivljeni zaista fizički napao oštećenog, bilo bi logično da bi oštećeni odmah potom napustio kuću okrivljenog, podnio krivičnu prijavu protiv okrivljenog ili otišao kod ljekara, ali oštećeni je, nasuprot tome, ostao u kući okrivljenog još pola sata, u pogledu koje činejnice je podudarna odbrana okrivljenog sa iskazom svjedoka-oštećenog i svjedoka Ma.R.. Nije ubjedljivo u tom smislu obrazloženje oštećenog da ga je okrivljeni zamolio da ostane, izvinjavajući se i pravdajući se problemima finansijske prirode, što je </span><span>demantovano i iskazom svjedoka Ma.R. koje ja navela </span><span>da ona i okrivljeni 13‚ 14 godina u braku, da imaju redovna primanja, ukazujući da je njen suprug vlasnik privatne firme koja posluje normalno, te da stoga nemaju finansijskih problema. Svjedok oštećeni je takođe različito opisivao predmetni događaj, posebno u dijelu radnji koje je okrivljeni navodno preduzeo, a pojašnjavajući mehanizam nastanka povrede, budući da je prilikom saslušanja pred ODT-om naveo da ga je okrivljeni udarao stisnutim pesnicama, a na glavnom pretresu da ga je orkivljeni udarao i zatvorenim i otvorenim pesnicama. Sud je takođe imao u vidu i činjenicu, u pogledu koje su podudarni navodi odbrane, svjedoka R.Ma. svjedoka-oštećenog, da je u trenutku kada je supruga oštećenog ušla u radnu sobu, oštećeni držao okrivljenog "u grifu", kao i da je okrivljenom tekla krv iz nosa, pa je našao da je nelogično da bi okrivljeni, kao lice koje je fizički napalo oštećenog, zadobio povredu nosa, dok oštećeni, nakon što je navodno primio četiri udarca stisnutim šakama od okrivljenog, sve u predjelu glave, nije zadobio bilo kakve vidljive povrede, čime se naravano ne dovodi u pitanje tačnost teorijske konstatcije vještaka dr N. R. da rascijep bubne opne može nastati i usled udarca koji nije praćen spoljašnjim vidljivim povredama. U krajnjem, neprihvatljivo je za ovaj sud, sa logičkog stanovišta da je oštećeni, nakon što mu je okrivljeni navodno nanio tešku tjelesnu povredu u vidu rascijepa lijeve bubne opne i dalje zahtijevao da se vrati na rad kod okrivljenog kao poslodavca, a uz sve navedeno, oštećeni je podnio prijavu protiv okrivljenog tek dana 28.01.2014. godine, i to nakon što je saznao da je okrivljeni zaposlio drugo lice da obavlja poslove na njegovom radnom mjestu, što nesumnjivo upućuje na zaključak da je podnošenje prijave protiv okrivljenog očigledno motivisano željom za odmazdom zbog prestanka radnog odnosa u firmi okrivljenog. Dakle, iskazu oštećenog tokom čitavog postupka, iz gore navedenih razloga, sud nije mogao pokloniti vjeru.</span>
</p>
<p>&nbsp;</p>
<p>
<span>Nalaz i mišljenje sudskog vještaka medicinske struke dr N. R., sa dopunama, te usmena izjašnjenja vještaka, sud je cijenio kao jasne, objektivne i stručne, i svakako je imao u vidu da je vještak naveo da je povreda kod oštećenog, u vidu rascijepa lijeve bubne opne, posledica dejstva tupine mehaničke sile, da je ista nastala usled jednokratnog direktnog dejstva aktivno zamahnutog mehaničkog oruđa-udarca, a da se u vrijeme nanošenja ova povreda kvalifikuje kao teška tjelesna povreda, te da je povreda bubne opne mogla nastati 03.12.2013. godine. Takođe i izjašnjenja da </span><span>rascjep bubne opne nastaje udarcem otvorenim dlanom po ušnoj školjci, ali da se ne može isključiti ni drugi mehanizam povređivanja, tj. udarac pesnicom ili nekim drugim, za to pogodnim mehaničkim oruđem, da nije neophodno da udarac u predjelu ušne školjke dovede i do spoljašnje povrede na ušnoj školjci kada istovremeno dođe do rascjepa bubne opne. Međutim, cijeneći nalaz i mišljenje vještaka u vezi sa ostalim dokazima, a kako je naprijed navedeno, ne može se izvući pouzdan zaključak da je nastanak teške tjelesne povrede kod oštećenog, u vidu rascijepa lijeve bubne opne, prouzrokovan radnjama okrivljenog. Ovo iz razloga što je vještak, na pitanje branioca, takođe naveo i da udarac odraslog čovjeka teškog 90 kg koji jako zadaje udarac stisnutom pesnicom drugoj osobi u predjelu ušne školjke, dovodi do nastanka tjelesne povrede koja može biti u vidu neke od spoljašnjih povreda kože tog predjela, da može biti praćena unutrašnjim povredama, a među kojima može biti i rascjep bubne opne, što je kontradiktorno sa činjenicom da kod oštećenog, nakon što je navodno zadobio udarce stisnutim pesnicama u predjelu glave od okrivljenog, kao lica sa navedenim fizičkim karakteristikama, nisu konstatovane bilo kakve spoljašnje povrede glave u predjelu u kojem je navodno primio udarce od okrivljenog. Za ukazati je da je vještak takođe istako da je moguće da rascjep bubne opne nastane i prilikom nepravilnog vršenja higijene uha. </span>
</p>
<p>&nbsp;</p>
<p>
<span>Imajući u vidu navedeno, ovaj sud je mišljenja da u toku postupka nije na nesumnjiv način dokazanao da je okrivljeni preduzeo radnje koje su mu stavljene na teret, pa je u sumnji o postojanju svih činjenica koje čine obilježje krivičnog djela, shodno čl. 3 st. 3 Zakonika o krivičnom postupku odlučio na način kako je to povoljnije za okrivljenog i istog shodno čl. 373 st.1 tačka 2 Zakonika o krivičnom postupku oslobodio od optužbe jer nije dokazano da je isti izvršio krivično djelo teška tjelesna povreda iz čl. 151 st. 1 Krivičnog zakonika. U prilog prednjeg zaključka suda je i pretpostavka nevinosti, propisana članom 6 stav 2 Evropske konvencije o ljudskim pravima, koja predviđa da i ako nakon cjelokupnog dokaznog postupka koji je zakonito sproveden, preostane samo sumnja u prilog postojanja krivice, mora se primjeniti rezonovanje po pravilu in dubio pro reo, tj. smatraće se da pretpostavka nevinosti nije oborena.  </span>
</p>
<p>&nbsp;</p>
<p>
<span>Sud je cijenio i ostale dokaze provedene u postupku, i to nalaz i mišljenje </span><span>vještaka medicinske struke psihijatra dr G. Ž., kao i uvjerenje Ministarstva pravde Crne Gore o izvodu iz KE za okrivljenog br. 0203/4300 od 22.07.2014. godine, pa je našao da isti nisu od uticaja na drugačiju odluku suda u konkretnoj krivično-pravnoj stvari.</span>
</p>
<p>&nbsp;</p>
<p>
<span>Sud je odluku o imovinskopravnom zahtjevu donio na osnovu čl.239 st.3 Zakonika o krivičnom postupku pa je oštećenog D.M. radi ostvarivanja imovinskopravnog zahtjeva uputio na parnični postupak.</span>
</p>
<p>&nbsp;</p>
<p>
<span>Kako je okrivljeni oslobođen od optužbe, to troškovi krivičnog postupka u iznosu od 291,50 eura padaju na teret budžetskih sredstava suda, shodno čl. 230 st. 1 Zakonika o krivičnom postupku, a isti se odnose na nagradu za rad vještaka medicinske struke dr N. R. u iznosu od 148,50 eura, kao i nagradu za rad vještaka medicinske struke dr G. Ž. u iznosu od 82,50 eura. Visinu paušala u iznosu od 60,50 eura </span><span>sud je odmjerio na osnovu dužine trajanja i složenosti krivičnog postupka.</span>
</p>
<p>&nbsp;</p>
<p>
<span>Sa izloženog, odlučeno je kao u izreci presude.</span>
</p>
<p>&nbsp;</p>
<p style="text-align:center;">
<span>OSNOVNI SUD U PODGORICI</span>
</p>
<p style="text-align:center;">
<span>Dana, 23.11.2015. godine</span>
</p>
<p>&nbsp;</p>
<p style="text-align:center;">
<span>                                                                                              SUDIJA</span>
</p>
<p style="text-align:center;">
<span>                                                                                           Đuković Goran s.r.</span>
</p>
<p>&nbsp;</p>
<p>
<span>PRAVNA POUKA:</span>
</p>
<p>
<span>Protiv ove presude može se izjaviti žalba u roku</span>
</p>
<p>
<span>od 8 dana od dana prijema pismenog otpravka,</span>
</p>
<p>
<span>Višem sudu u Podgorici a preko ovog suda.</span>
</p>
<p>&nbsp;</p>
<p>
<span>Z.T.O. Maraš Ana</span>
</p>
<p>&nbsp;</p>
<p>
<span>DN-a: Po primjerak presude dostaviti:</span>
</p>
<p>
<span>- ODT Podgorica</span>
</p>
<p>
<span>- okrivljenom R.M.</span>
</p>
<p>
<span>- braniocima okrivljenog</span>
</p>
<p>
<span>- oštećenom</span>
</p>
<p>&nbsp;</p>
<p>
<span>Postupljeno dana ___________godine.</span>
</p>
<p>
<span>Namještenik suda ________________</span>
</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{margin-left:5.0in;text-align:justify;hyphenate:auto;keep-with-next.within-page:always;font-family:Arial;font-size:12pt;}
.p2{text-align:justify;hyphenate:auto;font-family:Arial;font-size:12pt;}
.p3{text-align:end;hyphenate:auto;font-family:Arial;font-size:12pt;}
.p4{text-align:center;hyphenate:auto;font-family:Arial;font-size:12pt;}
.p5{text-indent:0.5in;text-align:justify;hyphenate:auto;font-family:Arial;font-size:12pt;}
.p6{text-align:center;hyphenate:auto;keep-with-next.within-page:always;font-family:Arial;font-size:12pt;}
.p7{margin-left:0.5in;text-align:justify;hyphenate:auto;font-family:Arial;font-size:12pt;}
.p8{text-align:start;hyphenate:auto;font-family:Arial;font-size:12pt;}
.p9{text-indent:0.5in;text-align:justify;hyphenate:auto;keep-with-next.within-page:always;font-family:Arial;font-size:12pt;}
.p10{text-align:justify;hyphenate:auto;keep-with-next.within-page:always;font-family:Arial;font-size:12pt;}
.p11{text-indent:0.5in;margin-left:1.5in;text-align:justify;hyphenate:auto;font-family:Arial;font-size:12pt;}
.p12{text-indent:0.5in;margin-left:0.5in;text-align:justify;hyphenate:auto;font-family:Arial;font-size:12pt;}
.p13{text-align:start;hyphenate:auto;font-family:Times New Roman;font-size:12pt;}
</style>
<meta content="dragan.babovic" name="author">
</head>
<body class="b1 b2">
<p class="p1">
<span>     K.br. 468/12</span>
</p>
<p class="p2"></p>
<p class="p3"></p>
<p class="p2"></p>
<p class="p4">
<!--Image link to '0.jpg' can be here-->
</p>
<p class="p4"></p>
<p class="p4">
<span>U IME CRNE GORE</span>
</p>
<p class="p4"></p>
<p class="p4"></p>
<p class="p2"></p>
<p class="p5">
<span>OSNOVNI SUD U NIKŠIĆU, kao prvostepeni krivični, sudija Babović Dragan, uz sudjelovanje Krištof Stanke, kao zapisničara, u krivičnom predmetu protiv okrivljenog PAVIĆEVIĆ DRAGANA, iz Nikšića, zbog krivičnog djela zloupotreba položaja u privrednom poslovanju iz čl. 272 st. 2 Krivičnog zakonika, zloupotreba položaja u privrednom poslovanju u pokušaju iz čl. 272 st. 1 u vezi čl. 20 st. 1 Krivičnog zakonika i krivičnog djela uništenje i oštećenje tudje stvari iz čl. 253 st. 1 Krivičnog zakonika, po optužnom predlogu ODT-a Nikšić Kt.br. 393/11 od 5.04.2012. godine, nakon održanog javnog glavnog pretresa, dana 23.04.2013. godine u prisustvu zastupnika ODT-a Nikšić Djurišić Radovana i okrivljenog, istog dana donio je i javno objavio</span>
</p>
<p class="p5"></p>
<p class="p2"></p>
<p class="p6">
<span>P R E S U D U</span>
</p>
<p class="p2"></p>
<p class="p5">
<span> Okrivljeni: </span>
</p>
<p class="p5">
<span> PAVIĆEVIĆ DRAGAN, JMBG 1601963260132, od oca Milorada i majke Milke, rođene Samardžić, rođen dana 16.01.1963. godine, u Nikšiću, sa prebivalištem u mjestu rodjenja – Bogetići bb, državljanin Crne Gore, nezaposlen, oženjen - otac četvoro djece, pismen, završio srednju školu, lošeg  imovnog stanja, ranije neosuđivan, </span>
</p>
<p class="p4"></p>
<p class="p4">
<span>K r i v    je</span>
</p>
<p class="p7"></p>
<p class="p5">
<span>Što je:</span>
</p>
<p class="p5">
<span> </span>
</p>
<p class="p5">
<span>I U periodu od 4.03.2011. do 16.03.2011. godine, kao odgovorno lice – vlasnik i izvršni direktor preduzeća »Free-Comp« u Nikšiću, u namjeri da sebi pribavi protivpravnu imovinsku korist prisvojio novac u iznosu od 1.067,65 EUR-a, koji mu je bio povjeren na radu u navedenom preduzeću, na način što je suprotno ugovoru o prodaji vaučera za dopunu, elektronskih dopuna i pripejd kartica kompanija M-tel i T-com, koji je dana 1.03.2011. godine, zaključio sa preduzećem DOO »Ribnica«, iz Podgorice, nakon izvršenih prodaja navedenih usluga označeni iznos novca zadržao za sebe,</span>
</p>
<p class="p5"></p>
<p class="p5">
<span>- čime je učinio krivično djelo zloupotreba položaja u privrednom poslovanju iz čl. 272 st. 2 Krivičnog zakonika,  </span>
</p>
<p class="p5"></p>
<p class="p5">
<span>II U noći 15/16.03.2011. godine, kao odgovorno lice – vlasnik i izvršni direktor preduzeća »Free-Com«, u Nikšiću, zloupotrebio svoj položaj, u namjeri da pribavi sebi protivpravnu imovinsku korist u ukupnom iznosu od 13.927,30 EUR-a, na način što je sa POS terminala T 4230, serijskog broja 701360016471, serijskog broja SIM kartice 89381000840000925807, koji je po ugovoru o prodaji vaučera za dopunu, elektronskih dopuna i pripejd kartica kompanija M-tel i T-com od 1.03.2011. godine, zaključio sa preduzećem DOO »Ribnica«, iz Podgorice, zadužio i preuzeo od CKB Podgorica, suprotno navedenom ugovoru na više brojeva mobilnih operatera T-com – 067 i M-tel – 068, koje brojeve je prethodno kupio radi prodaje, izvršio - obavio 367 transakcija – dopuna za zadužene brojeve telefona i to na brojeve mobilnog operatera T-com – 067 dopunio sebi iznos od 4.226,00 EUR-a, a na telefonske brojeve mobilnog operatera 068 dopunio sebi iznos od 9.701,30 EUR-a, sve u ukupnom iznosu od 13.927,30 EUR-a, sa namjerom da tako dopunjene telefonske brojeve proda i novac zadrži za sebe, pa kada su navedene transakcije blokirane kod CKB banke u Podgorici, uništio je tudju pokretnu stvar – označeni POS terminal T 4230, serijskog broja 701360016471, serijskog broja SIM kartice 8938100084000025807 u vrijednosti od 400,00 EUR-a, vlasništvo CKB banke iz Podgorice,</span>
</p>
<p class="p5"></p>
<p class="p5">
<span>- čime je učinio krivično djelo zloupotreba položaja u privrednom poslovanju u pokušaju iz čl. 272 st. 1 u vezi čl. 20 st. 1 Krivičnog zakonika, u sticaju sa krivičnim djelom uništenje i oštećenje tudje stvari iz čl. 253 st. 1 Krivičnog zakonika,</span>
</p>
<p class="p5"></p>
<p class="p5">
<span>Pa sud okrivljenom Pavićević Draganu, na osnovu citiranih zakonskih odredaba, te čl. 4, 32, 36, 42, čl. 48 st. 1 Krivičnog zakonika, a u odnosu na krivična djela zloupotreba položaja u privrednom poslovanju iz čl. 272 st. 2 Krivičnog zakonika i čl. 272 st. 1 tač. 1 u vezi čl. 20 Kriivčnog zakonika i primjenom čl. 45 i 46 Krivičnog zakonika utvrdjuje:</span>
</p>
<p class="p5"></p>
<p class="p5">
<span>- za krivično djelo zloupotreba položaja u privrednom poslovanju iz čl. 272 st. 2 Krivičnog zakonika kaznu zatvora u trajanju od 60 (šezdeset) dana, </span>
</p>
<p class="p5"></p>
<p class="p5">
<span>- za krivično djelo zloupotreba položaja u privrednom poslovanju u pokušaju iz čl. 272 st. 1 u vezi čl. 20 st. 1 Krivičnog zakonika kaznu zatvora u trajanju od 45 (četrdesetpet) dana,  </span>
</p>
<p class="p5"></p>
<p class="p5">
<span>- za krivično djelo uništenje i oštećenje tudje stvari iz čl. 253 st. 1 Krivičnog zakonika kaznu zatvora u trajanju od 30 (trideset) dana,  </span>
</p>
<p class="p5"></p>
<p class="p5">
<span>Pa sud okrivljenog Pavićević Dragana, za navedena krivična djela, </span>
</p>
<p class="p5"></p>
<p class="p2"></p>
<p class="p4">
<span>O S U  DJ U J E</span>
</p>
<p class="p8"></p>
<p class="p5"></p>
<p class="p5">
<span>Na jedinstvenu kaznu zatvora u trajanju od 4 (četiri) mjeseca, koju kaznu je dužan izdržati nakon pravosnažnosti ove presude. </span>
</p>
<p class="p5"></p>
<p class="p5">
<span>Obavezuje se okrivljeni Pavićević Dragan da oštećenom »Ribnica« DOO Podgorica, na ime imovinskopravnog zahtjeva po osnovu naknade štete, zbog neispunjnja Ugovora, isplati iznos od 1.067,65 EUR-a, kao i da oštećenoj »Crnogorskoj komercijalnoj banci« AD Podgorica na ime imovinskopravnog zahtjeva, po osnovu naknade štete za uništeni POS terminal isplati iznos od 400,00 EUR-a, sve navedeno  u roku od 90 dana po pravosnažnosti ove presude, pod prijetnjom prinudnog izvršenja. </span>
</p>
<p class="p5"></p>
<p class="p5">
<span>Obavezuje se okrivljeni da na ime troškova krivičnog postupka uplati iznos od 183,00 (stoosamdesettri) EUR-a, u roku od 15 dana po pravosnažnosti presude pod prijetnjom prinudnog izvršenja, na žiro račun ovog suda br. 832-152-32, te da dokaz o uplati dostavi sudu. </span>
</p>
<p class="p5"></p>
<p class="p5"></p>
<p class="p2"></p>
<p class="p4">
<span>O b r a z l o ž e nj e</span>
</p>
<p class="p4"></p>
<p class="p2"></p>
<p class="p5">
<span>Optužnim predlogom ODT-a Nikšić Kt.br. 393/11 od 5.04.2012. godine okrivljenom Pavićević Draganu stavljeno je na teret izvršenje krivičnih djela koja su činjenično i pravno bliže opisana izrekom presude, pa je zastupnik ODT-a Nikšić Djurišić Radovan, zastupajući optužni akt na glavnom pretresu, izmjenio pravnu kvalifikaciju kriivčnog djela iz st. 2 optužnog akta, na način što je okrivljenom stavio na tertet izvršenje krivičnog djela zloupotreba položaja u privrednom poslovanju u pokušaju iz čl. 272 st. 1 u vezi čl. 20 st. 1 Krivičnog zakonika, a u konačnom je ostajući pri tako izmjenjenom optužnom aktu, predložio da sud okrivljenog oglasi krivim i osudi po zakonu.</span>
</p>
<p class="p5">
<span>Okrivljeni Pavićević Dragan u svojoj odbrani, u postupku istrage i na glavnom pretresu, negirajući izvršenje krivičnog djela zloupotreba položaja u privrednom poslovanju iz st 1 i 2 optužnog akta, u bitnom naveo da je bio vlasnik preduzeća »Free-comp« sa sjedištem u Ulici Karadjordjevoj br. 7 u Nikšiću, koje preduzeće više ne posluje. Dana 1.03.2011. godine, sa preduzećem »Ribnica« DOO Podgorica, kao izvršni direktor i vlasnik preduzeća »Free-Comp zaključio je ugovor, čiji predmet je bio korišćenje vaučera, odnosno dopuna za mobilne operatere M-tel i T-com, nakon čega je od CKB banke Podgorica, koja registruje ukucavanje brojeva, preuzeo aparat – POS terminal preko kojeg je mogao ukucavati dopune za brojeve 067 i 068 mreže. Početkom marta mjeseca 2011. godine, ukucao je odredjene brojeve za navedene mreže, nakon čega je preduzeću »Ribnica«, uplatio cjelokupan iznos koji je bio i dužan. Ovom preduzeću je kasnije ostao dužan iznos od 500,00-600,00 EUR-a i to par dana prije nego što je pozvan od strane radnika policije povodom ovog slučaja, pri čemu je imao namjeru da ispuni svoju obavezu prema preduzeću »Ribnica« i vrati predmetni dug. Dodaje, da se precizno ne može izjasniti koliko je kartica kupio dana 16.03.2011. godine, jedna kartica je iznosila 1,00 EUR-o kada je kupovao, pojedine je dopunjavao sa 20,00 EUR-a, a neke sa 30,00 EUR-a. Njegova namjera je bila da ovako dopunjene telefonske brojeve uplati i kasnije proda, kako bi došao do novca, a da bi kasnije kupio jedan šleper brašna, što bi mu u tom trenutku bilo više isplativo, a nakon toga bi od zaradjenog novca uplatio dug prema preduzeću »Ribnica«. Dana 16.03.2011. godine, u jutarnjim časovima primijetio je da mu je telefon preko kojeg je ukucavao brojeve i iznose blokiran, te da je dugovani iznos prema »Ribnici« povučen. Zbog svega ovoga je bio ljut i bijesan, pa je sve kartice i POS terminal CKB banke bacio u kontejner, u blizini Samačkog hotela Gradjevinskog, a ne sjeća se da li se isti polomoio tom prilikom.</span>
</p>
<p class="p5">
<span>Ističe da nije prekršio ugovor o prodaji vaučera za dopunu, elektronskih dopuna i pripejd kartica kompanija M-tel i T-com, zaključen sa preduzećem »Ribnica« dana 1.03.2011. godine, niti je imao bilo kakvu namjeru da pribavi protivpravnu imovinsku korist, već da predmetni dug vrati nakon ostvarene zarade od prodaje brašna.</span>
</p>
<p class="p5">
<span>Na glavnom pretresu je naveo da mu je poznato da je nakon dopune računa preko POS terminala trebalo odmah da otkuca fiskalni račun i preda ga kupcu, što nije radio, jer u kiosku nije imao fiskalnu kasu. </span>
</p>
<p class="p5">
<span>U svojoj završnoj riječi okrivljeni je ostao pri svojoj odbrani, dodajući da je novac od predmetnih transakcija imao namjeru da uloži za kupovinu brašna i zaradi odredjena sredstva i vrati dug, budući da ima četvoro djece i da je lošeg materijalnog stanja, pri čemu nije znao da ove transakcije prolaze preko CKB banke, pa je molio sud da ga prilikom odmjeravanja kazne što blaže kazni.</span>
</p>
<p class="p5">
<span>U dokaznom postupku na glavnom pretresu sud je neposredno saslušao predstavnika oštećene CKB banke - Vučeraković Ljubomira, predstavnika oštećenog M-tel Podgorica - Milatović Natašu, pročitao ugovor o precesiranju elektronske dopune zaključen izmedju »CKB banke« Podgorica, kao davaoca specijalnih bankarskih usluga i »Ribnice« DOO Podgorica, kao korisnika specijalnih bankarskih usluga od 10.09.2010. godine, izvršio uvid u revers »CKB Banke« o postavljanju terminala T-com, pročitao ugovor o prodaji od 1.03.2011. godine zaključen izmedju firme »Ribnica« DOO Podgorica, zastupane po direktoru Alivodić Edinu, kao prodavca i firme »Free-Comp« zastupane po Pavićević Draganu, izvršio uvid u rješenje administracije za PDV za »Free-Comp« Poreske uprave – PJ Nikšić od 24.12.2010. godine, izvršio uvid u podatke o registraciji društva »Free-Comp«, informacionog sistema CRPS, pročitao izvještaj »CKB banke« o transakcijama za označeni vremenski period kod operatera T-com i M-tel, transakcijama izvršenim na POS terminalu br. 1005951, isporučenih putem reversa Pavićević Dragana, na saglasan predlog stranaka pročitao iskaz predstavnika oštećenog preduzeća »Ribnica« DOO Podgorica – Alivodić Evalda, pročitao nalaz i mišljenje sudskog vještaka ekonomsko-finansijske struke Radmile Drašković od 26.12.2011. godine i pročitao izvod iz kaznene evidencije na ime okrivljenog, izdat od strane Uprave policije – PJ Nikšić, pa je po dovršenom postupku, ocjeni izvedenih dokaza pojedinačno i u njihovoj medjusobnoj povezanosti, dovodeći ih u vezu sa navodima optužbe i odbranom okrivljenog, našao da je okrivljeni učinio krivična djela stavljena mu na teret, za koja ga je sud oglasio krivim i osudio iz sledećih razloga:</span>
</p>
<p class="p5">
<span>Predstavnik oštećenog preduzeća »Ribnica« DOO Podgorica Alivodić Evald u svom svjedočkom iskazu je naveo da su on i njegov brat Edin vlasnici preduzeća »Ribnica« DOO Podgorica, koje preduzeće se bavi distribucijom vaučera i elektronske dopune za T-com i M-tel mrežu, koje poslove obavljaju, shodno zaključenim ugovorima sa M-telom i T-comom. Ovlašćenja preduzeća »Ribnica« prenijeli su ugovorom od 1.03.2011. godine, na preduzeće »Free-Comp« iz Nikšića, vlasništvo okrivljenog Pavićević Dragana, koji je bio i direktor istog. Ugovorom su ga ovlastili da može prodavati njihove usluge, kada su u pitanju M-tel i T-com uz odgovarajuću proviziju, a takodje su ovlasitili Pavićević Dragana, kao direktora preduzeća »Free-Comp«, da kod CKB banke zaduži aparat za elektronsku dopunu – POS terminal, pa je ovaj aparat okrivljeni podigao kod CKB banke. Dalje navodi da su dana 16.03.2011. godine, u vremenskom periodu od 01 do 05 časova, na terminalu koji nosi broj T1005951 koji je okrivljeni zadužio, izvršene velike transakcije, gdje je na pojedinačno odredjene brojeve mreže 068 prebačen novčani iznos od 9.701,30 EUR-a i na odredjene brojeve mreže 067 novčani iznos od ukupno 4.226,00 EUR-a. Ove transakcije koje su odmah uočili, a iste su bile krajnje sumnjive, pa su pretpostavili da se radi o prevari, zbog čega su od CKB banke Podgorica, tražili storniranje istih, što je i izvršeno, na koji način su blagovremeno intervencijom preko CKB banke spriječili štetu na računu svog preduzeća.</span>
</p>
<p class="p5">
<span>Takodje je naveo da je od momenta kada je okrivljeni Pavićević Dragan, odnosno njegovo preduzeće počelo da prodaje vaučere, vrijednost izvršenih regularnih transakcija iznosila 1.067,65 EUR-a, ali do dana davanja iskaza, ta sredstva Pavićević Dragan nije prenio preduzeću »Ribnica«. </span>
</p>
<p class="p5">
<span>U konačnom se pridružio krivičnom gonjenju protiv okrivljenog i ispostavio imovinskopravni zahtjev u iznosu od 1.067,65 EUR-a.</span>
</p>
<p class="p5">
<span>Predstavnik oštećenog »CKB banke« Podgorica – Vučeraković Ljubomir, je u svom svjedočkom iskazu naveo da su »CKB banka« i preduzeće »Ribnica« DOO iz Podgorice, dana 10.09.2010. godine, zaključili ugovor o procesiranju elektronske dopune vaučera i u tu svrhu dana 4.03.2011. godine, ovlašćeni službenik banke Drobnjak Marinko predao je okrivljenom Pavićević Draganu u centrali banke u Podgorici, putem reversa POS terminal T 4230, serijskog broja 701360016471, serijskog broja SIM kartice 89381000840000925807, radi postavljanja i instaliranja istog na prodajnom mjestu preduzeća »Free-Comp« DOO Nikšić, u Karadjordjevoj ulici br. 7. Prilikom predaje Pavićević Dragan se legitimisao odgovarajućim ugovorom izmedju svog preduzeća i preduzeća DOO »Ribnica«. Dana 16.03.2011. godine, u intervalu od 01 do 05 časova, u centrali je primijećeno da se sa predmetnog POS terminala na mrežu 067 i 068 neprestano ukucavaju dopune, koje se stalno uvećavaju, tako da je na mreži 067 u ovom vremenskom periodu bilo ukucano dopuna, u vrijednosti od 4.226,00 EUR-a, a na mreži 068 – ukupno 9.701,30 EUR-a. O svemu su obavijestili preduzeće »Ribnica« koje je bilo diler na ovom terminalu, a u tom preduzeću su zaključili da su navedene dopune neregularne, zbog čega su tražili da se SIM kartica koja je predata Pavićević Draganu blokira. Blokada je odmah izvršena, pa je spriječeno da se pomenute dopune u 067 i 068 mreži realizuju. Takodje je naveo da banci aparat nije vraćen, a u saznanju su da je okrivljeni isti uništio, dok je njegova vrijednost 400,00 EUR-a.</span>
</p>
<p class="p5">
<span>U konačnom se u ime »CKB banke« Podgorica pridružio krivičnom gonjenju protiv okrivljenog i ispostavio imovinsko-pravni zahtjev u iznosu od 400,00 EUR-a.</span>
<br>
<span>	Predstavnik oštećenog preduzeća M-tel Podgorica – Milatović Nataša, je u svom iskazu navela da se ne pridružuje krivičnom gonjenju protiv okrivljenog i nije ispostavila imovinsko-pravni zahtjev.</span>
</p>
<p class="p5">
<span>Iz ugovora o procesiranju elektronske dopune, zaključenog izmedju Crnogorske komercijalne banke – AD Podgorica i »Ribnica« DOO, iz Podgorice, br. 17187 od 10.09.2010. godine, utvrdjeno je da su Crnogorska komercijalna banka – AD Podgorica, kao procesor i preduzeće »Ribnica« DOO Podgorica, kao korisnik specijalnih bankarskih usluga, dana 10.09.2010. godine, zaključili ugovor o procesiranju elektronske dopune, čiji predmet je regulisanje prava i obaveza u vezi sa uspostavljanjem tehničkih uslova za pružanje usluga elektronske dopune za operatere GSM mreže M-tel i T-mobile i distribuciju elektronske dopune pripejd kredita do maloprodajnih mjesta. Ugovorom su precizirane prava i obaveze ugovarača, uspostavljanje tehničkih uslova za funkcionisanje sistema elektronske dopune (procesiranje), distribucija elektronske dopune prepaid kredita, zatim prodajna mjesta i platni terminali, plaćanje i provizije, troškovi, garancije te reklamacije korisnika usluge i trajanje ugovora.</span>
</p>
<p class="p5">
<span>Iz reversa Crnogorske komercijalne banke – AD Podgorica, i zapisnika o instalaciji POS terminala, proizilazi da je dana 4.03.2011. godine, postavljen POS terminal u objektu »Free-Comp«, koje se nalazi u Nikšiću, u Ulici Karadjordjevoj br. 7, vlasništvo firme »Free-Comp«, da je serijski broj POS terminala 701360016471, serijski broj SIM kartice istog je 89381000840000925807, a tip POS terminala je T 4230.</span>
</p>
<p class="p5">
<span>Iz ugovora o prodaji, zaključenog dana 1.03.2011. godine, izmedju firme »Ribnica« DOO Podgorica, koju zastupa direktor Alivodić Edin i firme »Free-Comp«, koju zastupa Pavićević Dragan, proizilazi da su firma »Ribnica« DOO Podgorica, kao prodavac i firma »Free-Comp«, kao kupac, zaključili ugovor čiji predmet je prodaja robe iz asortimana prodavca – vaučera za dopunu, elektronskih dopuna i pripaid kartica kompanija M-tel i T-com, kojim ugovorom su precizno definisane prava i obaveze ugovornih strana, pa su obaveze kupca da dostavi prodavcu važeću dokumentaciju, da robu kupuje u svojstvu pravnog lica, da istu prodaje po važećem cjenovniku, da blagovremeno obavještava prodavca o potrebnim količinama robe radi urednog snabdjevanja, a obaveza prodavca je da kupcu obezbjedi tražene količine robe, i da ga redovno obavještava o promjenama cijena te uslovima prodaje robe. Članom 5 st. 1 tač. 3 ugovora predvidjeno je da je kupac kupljenu robu dužan platiiti prema izdatoj fakturi od strane prodavca u roku od 2 dana od dana podizanja robe.</span>
</p>
<p class="p5">
<span>Iz podataka o registraciji društva »Free-Comp« CRPS, proizilazi da je Društvo za proizvodnju, trgovinu i usluge »Free-Comp« DOO Nikšić, dana 12.11.2010. godine registrovano pod registarskim brojem kod CRPS 505591684, djelatnost je ost. trgovina na malo u specijaliz. prod., sa sjedištem u Ulici Karadjordjevoj br. 7 u Nikšiću, a osnivač i izvršni direktor je okrivljeni Pavićević Dragan.</span>
</p>
<p class="p5">
<span>Iz rješenja o registraciji za PDV – Poreske uprave – PJ Nikšić od 24.12.2010. godine, utvrdjeno je da je Društvo za proizvodnju, trgovine i usluge »Free-Comp« DOO Nikšić, upisano u registar obveznika za PDV, a svojstvo obveznika je steklo dana 24.12.2010. godine.</span>
</p>
<p class="p5">
<span>Na osnovu nalaza i mišljenja stalnog sudskog vještaka ekonomsko-finansijske struke Drašković Radmile od 26.12.2011. godine, koji nalaz je sud u cjelosti prihvatio kao jasan, činjenično utemeljen, a koji je dat na osnovu cjelokupne dokumentacije iz spisa predmeta, zatim dostavljenih izvještaja CKB banke o transakcijama na terminalu br. 1005951 na dan 16.03.2011, kao i o izvršenim transakcijama za period od 4.03.2011. do 16.03.2011. godine, utvrdjeno je da je u periodu od 4.03.2011. do 16.03.2011. godine okrivljeni preko svog preduzeća izvršio 225 transakcija operatera M-tel u vrijednosti od 837,80 EUR-a, a 225 transakcija operatera T-com u iznosu od 502,30EUR-a, pri čemu je CKB sedmično dostavljala izvještaje preduzeću »Ribnica« radi ispostavljanja faktura preduzeću »Free comp« , pa je u navedenom periodu izvršeno transakcija putem elektronskih dopuna za 067 i 068 mrežu u ukupnoj vrijednosti od 1.326,65 EUR-a. Od ovoga iznosa je preduzeću »Ribnica« shodno dostavljenim fakturama preduzeće »Free comp« uplatilo iznos od 250,00 EUR-a, tako da dug prema preduzeću »Ribnica« DOO Podgorica na dan davanja nalaza iznosi 1.067,65 EUR-a. Dakle, »Ribnica« DOO Podgorica je oštećena za iznos od 1.067,65 EUR-a, za neplaćene račune do dana 16.03.2011. godine.</span>
</p>
<p class="p5">
<span>Na osnovu nalaza i mišljenja dalje je utvrdjeno da je dana 16.03.2011. godine, u intervalu od 1 do 5 časova preko predmetnog POS terminala izvršeno 277 transakcija operatera 068 u iznosu od 9.701,30 EUR-a i 90 transakcija operatera 067 u iznosu od 4.226,00 EUR-a. Kako je CKB banka blokirala navedene transakcije spriječena je šteta preduzeću »Ribnica« DOO Podgorica za navedene iznose. Takodje je utvrdjeno da je vrijednost POS terminala i SIM kartice 400,00 EUR-a.</span>
</p>
<p class="p5">
<span>Imajući u vidu sve navedeno, a posebno iskaze predstavnika oštećenih preduzeća CKB banka Podgorica - Vučeraković Ljubomira i preduzeća “Ribnica” DOO Podgorica Alivodić Evalda, koje je sud u cjelosti prihvatio kao jasne, odredjene i saglasne u pogledu odlučnih činjenica, dovodeći ih u vezu sa izvedenim materijalnim dokazima, te nalazom i mišljenjem vještaka ekonomsko-finansijske struke Drašković Radmile, sud je na nesumnjiv način utvrdio da je okrivljeni Pavićević Dragan u periodu od 4.03.2011. do 16.03.2011. godine, kao odgovorno lice – vlasnik i izvršni direktor preduzeća »Free-Comp« u Nikšiću, u namjeri da sebi pribavi protivpravnu imovinsku korist prisvojio novac u iznosu od 1.067,65 EUR-a, koji mu je bio povjeren na radu u navedenom preduzeću, na način što je suprotno ugovoru o prodaju vaučera za dopunu elektronskih dopuna i pripejd kartica kompanija M-tel i T-com, koji je dana 1.03.2011. godine, zaključio sa preduzećem DOO »Ribnica«, iz Podgorice, nakon izvršenih prodaja navedenih usluga označeni iznos novca zadržao za sebe, čime je učinio krivično djelo zloupotreba položaja u privrednom poslovanju iz čl. 272 st. 2 Krivičnog zakonika. </span>
</p>
<p class="p5">
<span>Takodje je utvrdjeno da je u noći 15/16.03.2011. godine, kao odgovorno lice – vlasnik i izvršni direktor preduzeća »Free-Comp«, u Nikšiću, zloupotrijebio svoj položaj, u namjeri da pribavi sebi protivpravnu imovinsku korist u ukupnom iznosu od 13.927,30 EUR-a, na način što je sa POS terminalom T4230, serijskog broja 701360016471, serijskog broja SIM kartice 89381000840000925807, koji je po ugovoru o prodaji vaučera za dopunu elektronskih dopuna i pripejd kartica kompanija M-tel i T-com od 1.03.2011. godine, zaključio sa preduzećem DOO »Ribnica«, iz Podgorice, zadužio i preuzeo od CKB Podgorica, suprotno navedenom ugovoru na više brojeva mobilnih operatera T-com – 067 i M-tel – 068, koje brojeve je prethodno kupio radi prodaje, izvršio, obavio 367 transakcija – dopuna za zadužene brojeve telefona i to na brojeve mobilnog operatera T-com – 067 dopunio sebi iznos od 4.226,00 EUR-a, a na telefonske brojeve mobilnog operatera 068 dopunio sebi iznos od 9.701,30 EUR-a, sve u ukupnom iznosu od 13.927,30 EUR-a, sa namjerom da tako dopunjene telefonske brojeve proda i novac zadrži za sebe, pa kada su navedene transakcije blokirane kod CKB banke u Podgorici, uništio je tudju pokretnu stvar – označeni Pos terminal T 4230, serijskog broja 701360016471, serijskog broja SIM kartice 8938100084000025807 u vrijednosti od 400,00 EUR-a, vlasništvo CKB banke iz Podgorice, čime je učinio krivično djelo zloupotreba položaja u privrednom poslovanju iz čl. 272 st. 1 u vezi čl. 20 st. 1 Krivičnog zakonika, u sticaju sa krivičnim djelom uništenje i oštećenje tudje stvari iz čl. 253 st. 1 Krivičnog zakonika.</span>
</p>
<p class="p5">
<span>Okrivljeni je bio svjestan da postupajući na opisani način, prisvajajući suprotno Ugovoru o prodaji novac u iznosu od 1.067,65 EUR-a, ostvaren od prodaje vaučera, elektronskih dopuna i  pripejd kartica, koji novac mu je bilo povjeren na radu, a u namjeri da sebi pribavi protivpravnu imovinsku čini krivično djelo što je i htio, a takodje je bio svjestan da kao odgovorno lice, vlasnik i izvršni direktor preduzeća »Free comp«, vršeći suprotno Ugovoru dopune računa zaduženih brojeva mobilnog operatera T-com u ukupnom iznosu od 4.226,00 EUR-a i mobilnog operatera M-tel u iznosu od 9.70130 EUR-a, a sve sa namjerom da tako dopunjene telefonske brojeve proda i novac zadrži za sebe, u kojoj namjeri je spriječen s obzirom da su predmetne transakcije blokirane od strane CKB Banke, nakon čega je uništio tudju pokretnu stvar – POS terminal, čini krivična djela iz st. 2 optužnog akta, što je nesumnjivo i htio, u čemu se ogleda subjektivni odnos prema učinjenim krivičnim djelima, izražen kroz direktni umišljaj.</span>
</p>
<p class="p5">
<span>Naime, iz provedenih dokaza nesumnjivo je utvrdjeno da je dana 10.09.2010. godine izmedju Crnogorske komercijalne banke i preduzeća »Ribnica« DOO Podgorica zaključen ugovor o procesiranju elektronske dopune, a predmet istog je bilo regulisanje i uspostavljenje uslova za pružanje usluga elektronske dopune za operatere mreže M-tel i T-mobile i distibucija elektronske dopune i prepaid kredita do maloprodajnih mjesta. Zatim je izmedju preduzeća »Ribnica« DOO Podgorica i preduzeća »Free comp«, čiji osnivač i izvršni direktor je okrivljeni Pavićević Dragan, zaključen ugovor o prodaji dana 1.03.2011. godine, a predmet istog je bila prodaja vaučera za dopunu, elektonskih dopuna i pripejd kartica kompanije M-tel i T-com, na osnovu kojeg ugovora je preduzeće Free-comp, čiji je osnivač io izvršni direktor okrivljeni Pavićević Dragan bilo ovlašćeno da vrši prodaju vaučera za dopunu, pripaid kartice i elektronsku dopunu ovih operatera, pod uslovima predvidjenim ugovorom, prema ovim mrežama. Shodno ugovoru u objektu preduzeća okrivljenog Pavićević Dragana »Free comp« u Nikšiću, od strane Crnogorske komercijalne banke postavljen je POS terminal dana 04.03.2011. godine, posredstvom koga je okrivljeni vršio elektronske dopune na brojeve 067 i 068 mreže.</span>
</p>
<p class="p9">
<span>Iz iskaza svjedoka – predstavnika oštećenog preduzeća »Ribnica DOO Podgorica - Alivodić Evalda, koji iskaz je sud kao jasan i uvjerljiv u cjelosti prihvatio, nesumnjivo je utvrdjeno je da je 16.03.2011. godine u periodu od 01 do 05 časova na POS terminalu, koji je okrivljeni, kao osnivač i izvršni direktor preduzeća »Free comp« zadužio kod Crnogorske komercijalne banke, okrivljeni suprotno Ugovoru izvršio veliki broj transakcija, i izvršio dopune računa na odredjene brojeve telefona, koje je prethodno kupio radi prodaje, i to kod operatera M-tel mreže u iznosu od ukupno 9.701,30 EUR-a, a na brojeve telefona operatera T-com mreže iznos od 4.226,00 EUR-a, koje nezakonite transakcije su registrovane i blagovremeno blokirane kod Crnogorske komercijalne banke, tako da predmetne elektronske dopune nijesu realizovane. Takodje je utvrdjeno da je vezano za krivično djelo iz stava 1 optužnog akta, od 04.03.2011. godine, kao momenta početka prodaje vaučera i dopuna do 16.03.2011. godine okrivljeni izvršio transakcije u ukupnoj vrijednosti od 1.067,65 EUR-a te da je predmetna sredstva okrivljeni prisvojio, budući da ista nije isplatio preduzeću »Ribnica«, shodno Ugovoru i ispostavljenim računima.</span>
</p>
<p class="p10">
<span>	Predstavnik oštećene Crnogorske komercijalne banke – Vučeraković Ljubomir na istovjetan način se izjasnio u pogledu spornih transakcija, pa je njegovim iskazom, koji je u cjelosti prihvaćen, kao objektivan i jasan potvrdjeno da je 16.03.2011. godine u intervalu od 01 do 05 časova okrivljeni izvršio veliki broj transakcija sa POS terminala koji je zadužio kod CKB banke, koje su se neprestano uvećavale, pa je prema odredjenim brojevima iz 067 mreže ukucao elektrnoske dopune u ukupnoj vrijednosti od 4.226,00 EUR-a, a prema brojevima iz 068 mreže ukupno 9.701,30 EUR-a, nakon čega je u dogovoru sa preduzećem »Ribnica« izvršena blokada SIM kartica terminala, na koji način je spriječena realizacija predmetnih transakcija i prebacivanje otkucanih iznosa na odredjene brojeve telefona, koje je okrivljeni prethodno pribavio.</span>
</p>
<p class="p5">
<span>U skladu sa iskazima prethodno navedenih predstavnika oštećenih preduzeća, a u pogledu načina izvršenja i vrijednosti spornih transakcija u cjelosti je saglasan i nalaz stalnog sudskog vještaka ekonomsko finanasijske struke Drašković Radmile, koji je dat na osnovu cjelokupne dokumentacije iz spisa predmeta, posebno na osnovu  izvještaja o izvršenim transakcijama kod operatera T-com  i M-tel i neposredno provjerom kod »Ribnica« DOO, pa je na osnovu istog, a vezano za krivično djelo iz st. 2 optužnog akta, utvrdjeno da je okrivljeni Pavićević Dragan u intervalu od 15.03.2011. godine od 23:56:43 časa do 16.03.2011. godine do 05:12:50 časova posredstvom zaduženog POS terminala CKB banke izvršio 277 transakcija operatera M-tel u ukupnoj vrijednosti od 9.701,30 EUR-a, a 90 transakcija operatera T-com u ukupnoj vrijejdnosti od 4.226,00 EUR-a, ili ukupno 13.927,30 eur-a, koje transakcije su blagovremeno stornirane, te nijesu realizovane.</span>
</p>
<p class="p5">
<span>Takodje je u odnosu na krivično djelo iz st. 1 optužnog akta, nalazom vještaka, koji je u ovom dijelu dat na osnovu izvještaja CKB-a o izvršenim transakcijama na terminalu br. 1005951, u kojem izvještaju je naznačeno na koje telefonske brojeve je zvršena elektronska dopuna, utvrdjeno da je u periodu od 4.03.2011. do 16.03.2011. godine okrivljeni  izvršio 225 transakcija operatera M-tel u vrijednosti od 837,80 EUR-a, a 225 transakcija operatera T-com u iznosu od 502,3 0EUR-a, pri čemu je CKB sedmično dostavljala izvještaje preduzeću »Ribnica« radi ispostavljanja faktura preduzeću »Free comp«. Od ispostavljenih računa utvrdjeno je da da okrivljeni Pavićević Dragan nije isplatio iznos od 1.067,65 EUR-a, dok je 259,00 EUR-a uplatio.</span>
</p>
<p class="p5">
<span>Dakle, na osnovu nalaza sudskog vještaka je jasno utvdjen iznos koji je okrivljeni prisvojio za sebe suprotno Ugovoru zaključenim sa preduzećem »Ribnica«.</span>
</p>
<p class="p5">
<span>Vezano za krivično djelo oštećenje i uništenje tudje stvari, na osnovu nalaza i mišljenja vještaka finansijske struke, te izjašnjenja predstavnika oštećenog Crnogorske komercijalne banke, utvrdjeno je da vrijednost uništenog terminala sa sim karticom iznosi 400,00 EUR-a, pri čemu okrivljeni nije sporio da je predmetni terminal nije vratio banci, već je isti bacio, nakon što je saznao da su mu kartice i transakcije blokirane. </span>
</p>
<p class="p5">
<span>Sud nije prihvatio navode odbrane okrivljenog u kojoj ističe da nije imao namjeru da pribavi protivpravnu imovinsku korist, da nije prekršio ugovor, već da je imao namjeru da dobijeni novac od prodaje brojeva koje je prethodno dopunio uloži u posao sa brašnom i na taj način zaradi odredjeni novac, s obzirom na loše materijalne prilike porodice, kao ni da je preduzeću “Ribnica” do 16.03.2013. godine redovno uplaćivao iznose koje je bio dužan shodno preuzetim obavezama, kao ni navode da ostavrenim transakcijama 16.03.2011. godine nije ukucao iznose nadjene vrijednosti od 4.226 EUR-a, prema T-com mreži, odnosno 9.701,30 EUR-a prema M-tel mreži, već da se radilo o znatno manjim iznosima, jer je ovakva odbrana neuvjerljiva i u suprotnosti sa izvedenim dokazima, pa je sud odbio kao neosnovanu i sračunato datu radi izbjegavanja krivice. Naime nelogični i nejasni su navodi okrivljenog da nije imao namjeru da pribavi protivpravnu imovinsku korist, budući da je u ime preduzeća, kao osnivač i izvršni direktor potpisao ugovor o prodaji sa preduzećem »Ribnica« DOO, kojim ugovorom su tačno precizirane njegove obaveze prema prodavcu, pri čemu tokom postupka i sam ne spori da je kritičnom prilikom vršio sporne transakcije, a namjeravao je da dopunjene brojeve telefona proda, dodajući da nije znao da se transakcije registruju kod CKB banke. Ovakva odbrana okrivljenog je u cjelosti opovrgnuta iskazima predstavika oštećenih »Ribnica« DOO i Crnogorske komercijalne banke, koji su se precizno izjasnili da su kritičnom prilikom uočili sporne transakcije 16.03.2011. godine u ukupnoj vrijednosti od 9.701,30 EUR-a prema M-tel mreži, odnosno 4.226,00 EUR-a u T-com mreži, a što je potvrdjeno nalazom i mišljenjem vještaka finnasijske struke Drašković Radmile, koji je dat na osnovu više izvještaja dostavljenih od Crnogorske komercijalne banke o izvršenim transakcijama, s tim što je suprotno odbrani okrivljenog na osnovu nalaza ovog vještaka takodje utvrdjeno da u pogledu krivičnog djela iz st. 1 optužnog akta isti nije uplatio ostvarena sredstva od izvršenih transakcija - elektronskih dopuna u periodu od 4.03. do 16.03.2011. godine, već da je prisvojio za sebe iznos od 1.067,65 EUR-a, dok je ovom preduzeću uplatio svega iznos od 259,00 EUR-a. </span>
</p>
<p class="p5">
<span>Sud je prihvatio odbranu okrivljenog u dijelu gdje navodi da je, nakon što je saznao da su terminal i sim kartica od strane CKB banke blokirani, a sporne transakcije stornirane, uništio POS terminal sa SIM karticom, pri čemu je predstavik CKB banke potvrdio da POS terminal koji je okrivljeni zadužio nikada nije vraćen banci.</span>
</p>
<p class="p5">
<span>Prilikom odmjeravanja kazne za izvršena krivična djela sud je u smislu čl. 42 Krivčnog zakonika, cijenio sve okolnosti koje utiču da kazna bude manja ili veća, pa je od olakšavajućih okolnosti na strani okrivljenog našao njegovo loše materijalno stanje, pri činjenici da je nezaposlen, njegovu porodičnost - oženjen i otac četvoro djece, te raniju neosudjivanost, koja je utvrđena uvidom u izvod iz kaznene evidencije Uprave policije PJ Nikšić. U odsustvu otežavajućih okolnosti sud je navedene okolnosti u njihovoj ukupnosti cijenio kao naročito olakšavajuće, pa je okrivljenom primjenom čl. 45, 46 Krivičnog zakonika za krivično djelo zloupotreba položaja u privrednom poslovanju iz čl. 272 st. 2 Krivičnog zakonika, prethodno utvrdio kaznu zatvora ispod posebnog zakonskog minimuma za ovo krivično djelo, u trajanju od 60 dana, za krivično djelo zloupotreba položaja u privrednom poslovanju u pokušaju iz čl. 272 st. 1 u vezi čl. 20 st. 1 Krivičnog zakonika, kaznu zatvora u trajanju od 45 dana, budući da je čl. 20 Krivičnog zakonika u vezi čl. 45 st. 1 tač.1 Krivičnog zakonika predvidjeno da se učinilac može blaže kazniti za pokušaj krivičnog djela, dok je za krivično djelo oštećenje i uništenje tudje stvari iz čl. 253 st. 1 Krivičnog zakonika sud utvrdio kaznu zatvora u trajanju od 30 dana, pa je sud okrivljenog primjenom čl. 48 st. 2 tač. 2 Krivičnog zakonika osudio na jedinstvenu kaznu zatvora u trajanju od 4 mjeseca, nalazeći da će u konkretnom slučaju u odnosu na okrivljenog u dovoljnoj mjeri uticati da ubuduće ne čini krivična djela, čime će se po mišljenju suda sa uspjehom ostvariti svrha kažnjavanja iz čl. 32 Krivčnog zakonika, a u okviru opšte svrhe propisivanja i izricanja krivičnih sankcija iz čl. 4  st.2 Krivičnog zakonika.</span>
</p>
<p class="p5">
<span>Sud je shodno čl. 239 st. 1 i 2 u vezi čl. 234 Zakonika o krivičnom postupku oštećenom preduzeću “Ribnica” DOO Podgorica i Crnogorskoj komercijalnoj banci AD Podgorica dosudio ispostavljeni imovinskopravni zahtjev kao u izreci presude, s obzirom da je na osnovu nalaza vještaka ekonomsko-finansijske struke Drašković Rdamile nedvosmisleno utvrdjeno da je preduzeće “Ribnica” DOO Podgorica oštećeno za iznos od 1.067,65 EUR-a, koji iznos je okrivljeni protivpravno zadržao za sebe, dok je CKB banka AD Podgorica oštećena za iznos od 400,00 EUR-a, što predstavlja vrijednost POS terminala, koji je shodno Ugovoru okrivljeni zadužio kod banke dana 04.03.2011. godine i protivpravno uništio. </span>
</p>
<p class="p5">
<span>Kako je okrivljeni oglašen krivim na osnovu čl. 229 u vezi čl. 226 Zakonika o krivičnom postupku obavezan je da na ime troškova krivičnog postupka uplati iznos od 183,00 EUR-a, koji iznos se sastoji od nagrade vještaku ekonomsko-finansijske struke od 143,00 EUR-a, i paušala, kao dijela troškova krivičnog postupka od 40,00 EUR-a, koji iznos je u smislu čl. 226 st. 3 Zakonika o kriivčnom postupku odredjen srazmjerno imovnim prilikama optuženog, trajanju i složenosti krivičnog postupka.</span>
</p>
<p class="p5">
<span>Sa svega izloženog a primjenom čl. 374 Zakonika o krivičnom postupku odlučeno je kao u izreci presude.</span>
</p>
<p class="p2"></p>
<p class="p4">
<span>OSNOVNI SUD U NIKŠIĆU dana, 23.04.2013. godine</span>
</p>
<p class="p4"></p>
<p class="p2"></p>
<p class="p2">
<span>ZAPISNIČAR                                                                                    S U D I J A</span>
</p>
<p class="p2">
<span>Krištof Stanka, s.r.                                                                     Babović Dragan, s.r.</span>
</p>
<p class="p2"></p>
<p class="p4"></p>
<p class="p4">
<span>Za tačnost otpravka tvrdi i ovjerava </span>
</p>
<p class="p4">
<span>službenik suda</span>
</p>
<p class="p2"></p>
<p class="p2"></p>
<p class="p5">
<span>PRAVNA POUKA:	Protiv ove presude nezadovoljna stranka ima </span>
</p>
<p class="p11">
<span>pravo žalbe u roku od 8 dana od dana prijema </span>
</p>
<p class="p11">
<span>iste, preko ovog suda Višem sudu u Podgorici.</span>
</p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p12"></p>
<p class="p12"></p>
<p class="p12"></p>
<p class="p12"></p>
<p class="p12"></p>
<p class="p12"></p>
<p class="p12"></p>
<p class="p12"></p>
<p class="p12"></p>
<p class="p12"></p>
<p class="p12"></p>
<p class="p12"></p>
<p class="p12"></p>
<p class="p12"></p>
<p class="p12"></p>
<p class="p12"></p>
<p class="p12"></p>
<p class="p12"></p>
<p class="p12"></p>
<p class="p12">
<span>Dana 23.04.2013. godine</span>
</p>
<p class="p12">
<span>Primjerak presude dostaviti:</span>
</p>
<p class="p13"></p>


</body>
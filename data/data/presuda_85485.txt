<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{margin-bottom:0.1388889in;text-align:end;hyphenate:auto;font-family:Arial;font-size:12pt;}
.p2{margin-bottom:0.1388889in;text-align:center;hyphenate:auto;font-family:Calibri;font-size:11pt;}
.p3{margin-bottom:0.1388889in;text-align:center;hyphenate:auto;font-family:Arial;font-size:12pt;}
.p4{margin-bottom:0.1388889in;text-align:justify;hyphenate:auto;font-family:Arial;font-size:12pt;}
.p5{text-indent:0.5in;margin-bottom:0.1388889in;text-align:justify;hyphenate:auto;font-family:Arial;font-size:12pt;}
.p6{text-indent:0.25in;margin-left:0.041666668in;margin-bottom:0.1388889in;text-align:justify;hyphenate:auto;font-family:Arial;font-size:12pt;}
.p7{margin-bottom:0.1388889in;text-align:start;hyphenate:auto;font-family:Arial;font-size:12pt;}
.p8{text-align:center;hyphenate:auto;font-family:Arial;font-size:12pt;}
.p9{text-align:start;hyphenate:auto;font-family:Arial;font-size:12pt;}
.p10{text-align:justify;hyphenate:auto;font-family:Arial;font-size:12pt;}
.p11{text-align:start;hyphenate:auto;font-family:Times New Roman;font-size:12pt;}
</style>
<title>K</title>
<meta content="mitar.mirovic" name="author">
</head>
<body class="b1 b2">
<p class="p1">
<span>K. br. 38/14</span>
</p>
<p class="p2">
<!--Image link to '0.png' can be here-->
</p>
<p class="p3">
<span>U IME CRNE GORE</span>
</p>
<p class="p4">
<span>	OSNOVNI SUD U ULCINJU, sudija mr Sanja Mirović, uz učešće zapisničarke Domenike Barlović, u krivičnom predmetu protiv M.E.a iz R.,zbog krivičnog djela građenje objekta bez građevinske dozvole iz čl.326 a Krivičnog zakonika Crne Gore, odlučujući po optužnom predlogu Osnovnog državnog tužilaštva u Ulcinju Kt.br. 28/14 od 18.03.2014.godine,koji je na pretresu zastupala rukovodilac Osnovnog državnog tužilaštva u Ulcinju Feriha Muratović,nakon održanog glavnog i javnog pretresa dana 05.05.2014.godine, u prisustvu zastupnika optužbe,a u odsustvu okrivljenog, donio je i istog dana javno objavio</span>
</p>
<p class="p4"></p>
<p class="p3">
<span>P R E S U D U</span>
</p>
<p class="p3"></p>
<p class="p4">
<span>	Okrivljeni M.E., JMBG xxxxxxxxxxxx  od oca Dž. i majke K. rođene Dž., rođenog xxxxxxxx.godine, u R., sa prebivalištem u R..ulica „R. B. “ bb, državljanin Crne Gore, pismen, sa završenom srednjom školom, oženjen, otac troje djece, srednjeg imovnog stanja, neosuđivan</span>
</p>
<p class="p3"></p>
<p class="p3">
<span>K r i v    j e</span>
</p>
<p class="p4">
<span>	</span>
</p>
<p class="p5">
<span>Zato što je neutvrđenog dana novembra mjeseca 2013. godine, u Ulcinju, na svojoj katastarskoj parceli br. 6825 KO Ulcinj, postupajući protivno odredbi čl. 69 Zakona o uređenju prostora i izgradnji objekata, kao investitor započeo građenje objekta bez građevinske dozvole, na način što je započeo dogradnju drugog sprata objekta, na već postojećem stambenom objektu površine 380 m2, izgradivši drugi sprat u grubim građevinskim radovima, pri čemu je bio svjestan svog djela i htio njegovo izvršenje</span>
</p>
<p class="p5">
<span>-čime je izvršio krivično djelo građenje objekta bez građevinske dozvole iz čl. 326a Krivičnog zakonika Crne Gore</span>
</p>
<p class="p5">
<span>Pa mu sud primjenom citiranog zakonskog propisa te čl.4 st.2,32,36,42,52,53 i 54 Krivičnog zakonika Crne Gore i čl. 226, 229 i 374 Zakonika o krivično postupku, izriče     </span>
</p>
<p class="p3">
<span>USLOVNU OSUDU</span>
</p>
<p class="p5">
<span>Kojom mu utvrđuje kaznu zatvora u trajanju od 6 (šest) mjeseci i istovremeno određuje da se ista neće izvršiti ukoliko okrivljeni u roku od 2 (dvije) godine od dana pravnosnažnosti presude ne učini novo krivično djelo.</span>
</p>
<p class="p5">
<span>Obavezuje se okrivljeni da ovom sudu uplati iznos od 50,00 eura na ime paušala u roku od 15 dana od dana pravnosnažnosti presude.</span>
</p>
<p class="p3">
<span>O b r a z l o ž e n j e</span>
</p>
<p class="p5">
<span>Optužnim predlogom Osnovnog državnog tužilaštva Kt. br. 28/14 od 18. 03. 2014. godine, okrivljenom M.E.u stavljeno je na tert izvršenje krivičnog djela građenje objekta bez građevinske dozvole iz čl.326 a Krivičnog zakonika Crne Gore. U završnoj riječi zastupnik optužbe je izjavio da ostaje pri podnijetom optužnom predlogu i predlaže da se okrivljeni oglasi krivim i osudi po zakonu.</span>
</p>
<p class="p5">
<span>Sud je glavni pretres održao u odsustvu okrivljenog shodno čl.457 Zakonika o krivičnom postupku jer je okrivljeni bio uredno pozvan na pretres na koji nije pristupio a izostanak nije opravdao, prethodno je saslušan pa je sud cijenio da njegovo prisustvo nije nužno.</span>
</p>
<p class="p5">
<span>Okrivljeni M.E. je priznao izvršenje krivičnog djela navodeći da je početkom novembra mjeseca 2013. godine na svojoj katastarskoj parceli 6825 KO Ulcinj započeo nadogradnju drugog sprata na već postojećem objektu na način što je izvodio grube građevinske radove na izgradnji drugog sprata u osnovi 380 m2 I da je drugi sprat počeo da gradi jer više nije mogao da čeka građevinsku dozvolu iz razloga jer opština Ulcinj već više od 30 godina nije donijela niti jedan detalnji urbanistički plan (DUP) za naselje Đerane, da mu je stvarno žao zbog svega i da nikad nije imao problema sa zakonom. </span>
</p>
<p class="p5">
<span>Sud je u dokaznom postupku pročitao iskaz P. V. dat na zapisniku kod Osnovnog državnog tužilaštva u Ulcinju Kt. br. 28/14 od 07. 03. 2014. godine, zapisnik o inspekcijskom pregledu Uprave za inspekcijske poslove – Odsjek inspekcije zaštite prostora br. 0401/7-299 od 04. 12. 2013. Godine, zapisnik o inspekcijskom pregledu Uprave za inspekcijske poslove – Odsjek inspekcije zaštite prostora br. 0401/7-299 od 27. 01. 2014. godine, rješenje Uprave za inspekcijske poslove – Sektora zaštite životne sredine i prostora 0401/7-25/14 od 03. 02. 2014.godine, dopis Sekretarijata za prostorno planiranje i održivi razvoj  opštine Ulcinj br. 05-78/1-14 od  21. 02. 2014. godine, izvod iz kaznene evidencije za okrivljenog M. E. izdat oid strane Uprave policije – Odjeljenje bezbjednosti Rožaje br. 02-245-477 od 20. 02. 2014. godine.</span>
</p>
<p class="p5">
<span>Svjedok P. V. je izjavila da je kao inspektor zaštite prostora pri Upravi za inspekcijske poslove, po službenoj dužnosti, kontrolom terena u naselju Đ. II izvršila inspekcijski nadzor 02.12.2013. godine i da je tom prilikom konstatovala da se na objektu spratnosti P+1 dimenzija u osnovi cca 380 m2 vrši građenje drugog sprata i potkrovlja, da je na površini jedne polovine sprata sa lijeve strane, gledano sa ulice, izvršeno zidanje spoljnih i unutrašnjih pregradnih zidova sprata i izlivena je međuspratna AB ploča. Radovi na objektu su se nalazili u fazi grubih građevinskih radova, da su na istom zatečeni šalunzi i podupirači od izlivene AB ploče i nosećih AB stubova i greda. Dalje je navela da se i potkrovlje objekta takođe nalazi u fazi izvođenja radova na spoljnim i unutrašnjim zidovima i AB stubovima, da je na objektu zatečeno više radnika koji su vršili građenje objekta, a jedan od njih je izjavio da je vlasnik objekta E.M. iz R. i da se on nalazi na privremenom radu u Š..</span>
</p>
<p class="p5">
<span>Iz zapisnika o inspekcijskom pregledu Uprave za inspekcijske poslove – Odsjek inspekcije zaštite prostora br. 0401/7-299 od 04. 12. 2013. godine proizilazi da je inspekcijski pregled izvršen od strane inspektora zaštite prostora P. V. u naselju Đ. II kod M.E.a i kada je utvrđeno da se dana 02. 12. 2013. godine na objektu u izgradnji spratnosti P+1, dimenzija u osnovi cca 380 m2, vrši građenje sprata i potkrovlja na način što je, na površini jedne polovine sprata sa lijeve strane gledano sa ulice, izvršeno zidanje spoljnih nosećih i unutrašnjih pregradnih zidova i izlivena međuspratna AB ploča, da su radovi bili u fazi grubih građevinskih radova i da su na istom zatečeni radnici od kojih je jedan izjavio da objekat pripada M. E. koji se nalazi na privremenom radu u Š., da se potkrovlje nalazi u fazi izvođenja radova na spoljjnjim i unutrašnjim zidovima i AB stubovima. </span>
</p>
<p class="p5">
<span>Iz zapisnika o inspekcijskom pregledu Uprave za inspekcijske poslove – Odsjek inspekcije zaštite prostora br. 0401/7-299 od 27. 01. 2014. godine proizilazi da je inspekcijski pregled izvršen od strane inpektora zaštite prostora P. V. u naselju Đ. II kod M.E.a kada je zapisnikom br. 0401/7-299 od 04. 12. 2013. godine konstatovano da je jedan od radnika na objektu izjavio da je vlasnik objekta M. E., te je u cilju utvrđivanja identiteta upućena zamolnica Upravi policije za identifikaciju lica, te da je 23. 12. 2013. godine dostavljen odgovor da se radi o M.E.u iz R. na privremenom radu u Š., da je dana 27. 01. 2014. godine kontrolom na licu mjesta utvrđeno da je subjekt nadzora nastavio sa izvođenjem radova na način što je završio zidanje spoljnih nosećih i unutrašnjih zidova potkrovlja i izlio krovnu AB ploču, a da su sa sprata objekta u izgradnji skinuti podupirači i šalunzi            </span>
</p>
<p class="p5">
<span>Iz rješenja Uprave za inspekcijske poslove – Sektora zaštite životne sredine i prostora – Odsjeka inspekcije zaštite prostora br. 0401/7-25/14 od 03. 02. 2014.godine sud je utvrdio da je M.E. naloženo da poruši izvedene radove na nadogradnji treće i četvrte etaže na postojećem objektu spratnosti P+1, gabarita u osnovi cca 380 m2, na katastarskoj parceli 6825 KO Ulcinj, Đ. II bb u Ulcinju, jer se isti grade bez prethodno pribavljene građevinske dozvole.  U prilog zapisnika dostavljene su i fotografije objekta uslikane 02. 12. 2013. godine.  </span>
</p>
<p class="p5">
<span>Iz dopisa Sekretarijata za prostorno planiranje i održivi razvoj br. 05-78/1-14 od 21. 02. 2014. godine proizilazi da taj sekretarijat nije izdao građevinsku dozvolu za izgradnju stambenog objekta za katastarsku parcelu br. 6825 KO Ulcinj na ime M.E.</span>
</p>
<p class="p5">
<span>Iz izvoda iz kaznene evidencije  izdatog od Ministarstva unutrašnjih poslova – Uprave policije – Centra bezbjednosti Berane – Odjeljenja bezbjednosti Rožaje br. 02-245-477 od 20.02.2014.godine proizilazi da M.E. nije evidentiran kroz kaznenu evidenciju.  </span>
</p>
<p class="p5">
<span>Cijeneći navode optužbe i odbrane,dokaze izvedene na glavnom pretresu, svaki pojedinačno i u njihovoj međusobnoj povezanosti, sud je našao da je okrivljeni M.E. izvrio krivično djelo građenje objekta bez građevinske dozvole iz čl. 326a Krivičnog zakonika Crne Gore na način, vrijeme i u mjestu kako je to bliže opisano u izreci presude</span>
</p>
<p class="p5">
<span>Činjenično stanje sud je utvrdio na temelju zapisnika o inpekcijskom pregledu koje je sud u cjelosti prihvatio jer su isti sačinjeni od strane službenog lica prilikom neposrednog uvida na licu mjesta, te na osnovu iskaza svjedoka P. V. koji je sud cijenio kao jasan, detaljan i objektivan te u svemu saglasan sa predmetnim zapisnicima. Osim toga ni okrivljeni nije sporio da je izvodio navedene radove u vrijeme i na način kako mu je to optužbom stavljeno na teret i da je znao da mu je potrebna građevinska dozvola za izgradnju. Vrstu i obim izvedenih radova sud je utvrdio na osnovu zapisnika inspektora P. V.. Iz dopisa Sekretarijata za prostorno planiranje i održivi razvoj sud je utvrdio da okrivljenom M.E. nije izdata građevinska dozvola za izgradnju objekta na katastarskoj parceli 6825 KO Ulcinj, iz čega nedvosmisleno proizilazi da okrivljeni nije imao građevinsku dozvolu,što ni sam ne spori,čime je postupio suprotno odredbi čl. 69 Zakona o uređenju prostora i izgradnji objekata u kojem je propisano: “Objekat se može graditi na osnovu građevinske dozvole i tehničke dokumentacije”, pa se u radnjama okrivljenog stiču obilježija bića krivičnog djela građenje objekta bez građevinske dozvole iz čl. 326a Krivičnog zakonika Crne Gore. Okrivljenom ni u kom slučaju ne može biti opravdanje za izvršenje krivičnog djela to što opština Ulcinj već 30 godina na tom području nije donijela nijedan detaljni urbanistički plan (DUP) za naselje Đ.,pogotovu ako se ima u vidu da je zaštita životne sredine ustavna kategorija definisana u Ustavu Crne Gore i da kao takva predstavlja zaštitni objekat u krivičnom zakonodavstvu Crne Gore.  </span>
</p>
<p class="p5">
<span>Cijeneći psihički odnos učinioca prema svom djelu, sud je našao da je isti bio svjestan da gradi bez građevinske dozvole,da je to krivično djelo i da je isto kažnjivo i da je htio njegovo izvršenje, pa je djelo izvršio sa direktnim umišljajem.</span>
</p>
<p class="p5">
<span>Odlučujući o vrsti i visini krivične sankcije sud je, shodno čl. 42 Krivičnog zakonika Crne Gore, uzeo u obzir sve olakšavajuće i otežavajuće okolnosti, pa je na strani okrivljenog cijenio priznanje okrivljenog,porodične prilike (da je isti oženjen i da je otac troje djece), njegovu neosuđivanost, što je utvrđeno iz izvoda iz kaznene evidncije Uprave policije - Odjeljenja bezbjednosti Rožaje, a da otežavajućih okolnosti nije bilo. Sud je stanovišta da okrivljenom nije nužno izreći kaznu zatvora, pa mu je izrekao uslovnu osudu kojom mu je utvrdio kaznu zatvora u trajanju od 6 (šest) mjeseci s tim da se ista neće izvršiti ukoliko isti u roku od 2 (dvije) godine od dana pravnosnažnosti presude ne učini novo krivično djelo i da će se uslovnom osudom u dovoljnoj mjeri uticati na okrivljenog da ubuduće ne vrši krivična djela čime će se u potpunosti ostvarila svrha izricanja uslovne osude iz čl. 52 Krivičnog zakonika Crne Gore, a u okviru opšte svrhe izricanja krivičnih sankcija iz čl. 4 st. 2 Krivičnog zakonika Crne Gore.</span>
</p>
<p class="p5">
<span>Kako je okrivljeni oglašen krivim to ga je sud shodno čl. 226 i 229 Zakonika o krivičnom postupku obavezao da plati troškove postupka u iznosu od 50,00 eura na ime paušala, čiju visinu je sud utvrdio na osnovu imovnog stanja okrivljenog, dužine trajanja i složenosti krivičnog postupka </span>
</p>
<p class="p6">
<span>     Iz iznijetih razloga, a na osnovu čl. 374 Zakonika o krivičnom postupku odlučeno je kao u izreci presude.</span>
</p>
<p class="p7"></p>
<p class="p8">
<span>OSNOVNI SUD U ULCINJU</span>
</p>
<p class="p8">
<span>Dana, 05. 05. 2014. godine</span>
</p>
<p class="p8"></p>
<p class="p8"></p>
<p class="p8"></p>
<p class="p9">
<span>        							                         S U D I J A</span>
</p>
<p class="p9">
<span>   						                              Mr Sanja Mirović</span>
</p>
<p class="p9"></p>
<p class="p9"></p>
<p class="p8"></p>
<p class="p10">
<span>POUKA O PRAVNOM LIJEKU: Protiv ove presude može se izjaviti žalba u roku od 8 dana od dana prijema iste. Žalba se izjavljuje Višem sudu u Podgorici, a preko ovog suda.</span>
</p>
<p class="p6"></p>
<p class="p6">
<span>      </span>
</p>
<p class="p11"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{;font-size:12pt;font-family:'Arial'}
.span3{;font-family:'Arial';font-weight:800}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:center;">
<span></span>
</p>
<p style="text-align:right">
<span class="span1">                                                                                  K. 130/15/15</span>
</p>
<p style="text-align:center;">
<span class="span1">U IME CRNE GORE  </span>
</p>
<p>&nbsp;</p>
<p>
<span class="span1">OSNOVNI SUD U KOTORU, kao nadležni prvostepeni krivični sud, po sudiji Momirki Tešić kao sudiji pojedincu, uz učešće zapisničara Ana-Marije Petković, u krivičnom predmetu protiv okrivljenog Š V i Š H zbog krivičnog djela prevare iz člana 244. stav 3. u vezi st. 1 Krivičnog zakonika CG u vezi sa članom 23. Krivičnog zakonika CG, učinjenog u saizvršilaštvu, koji se vodi po optužnici ODT Kotor Kt. broj 135/14 od 08.04.2015 godine, nakon glavnog i javnog pretresa održanog dana 03.06.2016 godine, u prisustvu državnog tužioca iz ODT Kotor Ljiljane Milić, branioca po službenoj dužnosti okrivljenih Š V i Š H advokata D B, kojima se sudi u odsustvu po rješenju ovog suda Kv. br. 11/16 od 13.01.2016 godine i svjedoka oštećenih T I i T B, dana 06.06.2016 godine ,donio je i javno objavio</span>
</p>
<p>&nbsp;</p>
<p style="text-align:center;">
<span class="span1">P R E S U D U </span>
</p>
<p>&nbsp;</p>
<p>
<span class="span1">1. Okrivljeni Š V, JMBG ...., od oca D, rođen ... godine u B, sa prijavljenim prebivalištem u B, ul. N G br. 38 -a, državljanin R. S, sa pitnom ispravom broj ..</span>
</p>
<p>&nbsp;</p>
<p>
<span class="span1">2. Okrivljena Š H, JMBG ..., od oca D, djevojačko prezime H, rođena ... godine u B, sa prijavljenim prebivalištem u B, Č, ul. P T br. 24, državljanka R. S, sa putnom ispravom broj ...</span>
</p>
<p>&nbsp;</p>
<p>
<span class="span1"></span><span class="span1"></span><span class="span1"></span><span class="span1"></span><span class="span1"> K r i v i    s u</span>
</p>
<li>
<span class="span2">Što su u periodu od kraja februara mjeseca 2013 godine do ... godine u R i S, opština B, u namjeri da sebi pribave protivpravnu imovinsku korist, doveli u zabludu ošt. T I i T B, lažnim prikazivanjem činjenica da će usluge zakupa stanova u visini ... mjesečno, kao i troškove komunalija, plaćati za vrijeme boravka u istima, te da će pozajmljeni novac u iznosu od 8.500,00 €, vratiti najdalje do 16.07.2013 godine i da će na osnovu ugovora o kupoprodaji dva stana u Budvi Uzz. br. 686/2013, koji je u svojstvu kupca zaključila okr. Š H sa ošt. T B, isplatiti kupoprodajnu cijenu u iznosu od 200.000,00 najkasnije do 16.07.2013 godine a sa unaprijed stvorenom namjerom da to ne učine i time naveli oštećene da im na štetu svoje imovine izdaju stanove i u više navrata daju novčane pozajmice, kao i da zaključe ugovor o kupoprodaji stana, a nakon isteka roka, oštećene održavali u zabludi, da će svoje obaveze prema njima ispuniti novcem koji je okrivljeni Š V zaradio u Iraku, da bi iznenada bez najave napustili stan u kome su do tada boravili i udaljili se u nepoznatom pravcu i tako izbjegli svaki kontakt sa oštećenima, čime su sebi pribavili protivpravnu imovinsku korist u iznosu od 11.000,00 €, pri čemu su bili uračunljivi i svjesni svoga djela i njegove zabranjenosti</span>
</li>
<p>&nbsp;</p>
<p>
<span class="span1">- čime su kao saizvršioci učinili krivično djelo pravre iz čl. 244.st. 3. u vezi st. 1. Krivičnog zakonika CG u vezi sa čl. 23 Krivičnog zakonika CG</span>
</p>
<p>&nbsp;</p>
<p>
<span class="span1"> </span><span class="span1"> </span><span class="span1"></span><span class="span1">Pa  sud okrivljene Š V i Š H na osnovu naprijed navedene krivičnopravne odredbe, te odredbi čl. 3, 5, 8, 13, 15, 32, 33, 36, 42, 45 i 46 KZ CG, te čl. 368. i 374. ZKP-a </span>
</p>
<p>&nbsp;</p>
<p>
<span class="span1">                                                        OSUDJUJE </span>
</p>
<p>&nbsp;</p>
<p>
<span class="span1">Na kazne zatvora u trajanju od po 6 mjeseci koje će okrivljeni izdržati nakon pravosnažnosti presude.</span>
</p>
<p>&nbsp;</p>
<p>
<span class="span1">Dužan su okrivljeni na ime sudskog paušala uplatiti iznos od po 50 eura, u roku od 15 dana od dana pravosnažnosti presude na žiro račun broj 832-16-52, a u korist budžeta Crne Gore, i dokaz o uplati dostaviti ovom sudu s pozivom na broj K.130/15/15.</span>
</p>
<p>&nbsp;</p>
<p>
<span class="span1">Obavezuju se okrivljeni da solidarno oštečenima T B i T I iz R, na ime imovinsko pravnog zahtijev isplate iznos od 11.000,00 € u roku od 3 mjesecaod dana pravosnažnosti presude.</span>
</p>
<p>&nbsp;</p>
<p style="text-align:center;">
<span class="span1">O b r a  z l o ž e n j e </span>
</p>
<p>&nbsp;</p>
<p>
<span class="span1">ODT Kotor optužnim predlogom Kt. broj 135/14 od 08.04.2015 godine stavilo je na teret okrivljenim Š V i Š H da su kao saizvršioci učinili krivično djelo prevare iz člana 244 stav 3 u vezi st.1 Krivičnog zakonika CG.</span>
</p>
<p>&nbsp;</p>
<p>
<span class="span1">Okrivljeni Š V i Š H </span><span class="span1">u toku postupka nijesu pružili odbranu, pa obzirom da su isti  bili nedostupani sudu i državnim organima, to im je određeno suđenje u odsustvu po rješenju ovog suda </span><span class="span1">Kv. br. 11/16 od 13.01.2016 godine, i postavljen branioc po službenoj dužnosti adv. D B rješenjem ovog suda I-11-Su.17/2016 od 18.012016 godine.</span>
</p>
<p>
<span class="span1"></span>
</p>
<p>
<span class="span1">U dokaznom postupku koji je proveden u cilju utvrđenja činjeničnog stanja i krivice okrivljenog, sud je proveo sledeće dokaze: saslušao svjedoka oštećenog T B i svjedoka oštećenu T I, izvršio uvid u:  evidenciju o pozajmljenom novcu i neplaćenim iznosima za komunalije, ugovor o kupoprodaji nepokretnosti Uzz. 686/2013 od 10.07.2013 godine, list nepokretnosti br. 129 K.O B od 23.05.2013 godine, uvjerenje opštine B br. 0403-03-26 od 29.01.2013 godine, S S G M, fotokopije pasoša na ime Š H i Š V, račun za električnu energiju na ime T B broj brojila 7194062 za jul 2013 godine i uvid u dvije priznanice za uplatu električne energije od T B dana 24.09.2013 godine na iznos od 250,00 € i na iznos od 367,89 € dana 17.09.2013 godine, račun za decembar mjesec 2013 godine za električnu energiju za broj brojila 97210037 i priznanicu za uplatu električne energije na iznos od 400,00 € od strane T B dana 14.01.2014 godine, ugovor zaključen kod notara I P br. Uzz. 605/14 od 16.07.2014 godine o raskidu ugovora o kupoprodaji, finansijsku karticu potrošača T B "V" B za potrošača pod brojem 56988, finansijsku karticu potrošača T B pod brojem 56987 "B" B i karticu potrošača E C G ime T B za period od 01.01.2013 godine do 01.12.2016 godine.</span>
</p>
<p>
<span class="span1"></span>
</p>
<p>
<span class="span1">           Svjedok oštećeni T B je zapisniku pred ODT Kotor od 16.04.2014 godine naveo da su u februaru mjesecu 2013 godine u njegovu kuću došli Š V i H, i u prisustvu njegove supruge I, tražili da im izdaju stan. Sve u vezi izdavanja stana radila je njegova supruga, pa je tako dogovorila i cijenu, i stalno je Š V i H pozajmljivala novac, a čak su sa imenovanim zaključili ugovor o kupoprodaji stana u S, ali on ovaj ugovor nije ispoštovao, budući da im nije bio isplaćen novac. Zna samo da su obaviješteni od komšija da su Š V i H iznenada napustili stan, tako da im za svo vrijeme boravka imenovani nijesu ništa platili, niti su plaćali račune za vodu i struju, tako da im duguju preko 11.000,00 €. </span>
</p>
<p>
<span class="span1">Na glavnom pretresu održanom dana 25.05.2016 godine svjedok- oštećeni T B je u svemu naveo kao na zapisniku pred ODT Kotor od ... godine, i dodao da nakon što su okrivljeni napustili njihov stan, isti im se nikada ni na koji način nijesu obratili nudeći da im isplate dug za stanovanje u njihovom stanu, a jednom je njegova supruga pokušala i poslala pismo okrivljenima na adresi koje je imala u S, a nikakvu povratnu informaciju za to pismo nije dobila. Nijesu imali broj telefona okrivljenih, da bi iste pozvali putem telefona, što bi i uradili da su isti imali, pa su se u ovom slučaju obratili tužilaštvu, zbog toga što su okrivljeni pobjegli. Nije se pridružio krivičnom gonjenju, a postavio je imovinsko pravni zahtijev.</span>
</p>
<p>&nbsp;</p>
<p>
<span class="span1">Svjedok oštećena T Iva je na zapisniku pred ODT K od ... godine navela da su krajem februara 2013 godine Š V i H došli kod njih u kuću, a po njihovom prethodnom dogovoru da imenovanim izdaju stan u njihovoj kući do 30.05.2013 godine. Dogovorili su zakup stana po cijeni od 250,00 €, plus troškove struje i vode, o čemu nijesu zaključili ugovor, jer su vjerovali Š V i H, obzirom da je Š V rekao da je radio u I i da ima sredstava, i da namjerava da kupi stan u S od njih. Š V i H nijesu plaćali ni troškove vode ni struje, a ona i njen suprug su istima svakog mjeseca pozajmljivali po 130,00 €,  100,00 €, o čemu je ona vodila evidenciju, ali nijesu potpisivali priznanice o ovim pozajmicama. Š su stan koristili do 13.11.2013 godine, a njoj je Š V poslao poruku, koju čuva u svom telefonu, da ide u B da joj donese novac, koji joj duguje, ali sjutradan su ih komšije obavijestile da je V sa suprugom napustio stan, i od tada im se Š uopšte nijesu javljali. Za vrijeme boravka Š u njihovom stanu, oni su zaključili ugovor sa Š H o prodaji stana u S, ali po ovom ugovoru V im nije isplatio kupoprodajnu cijenu, već im je tada rekao da mu je majka umrla i da će naknadno donijeti novac. </span>
</p>
<p>
<span class="span1">Svjedok oštećena T I je na glavnom pretresu održanom dana 25.05.2016 godine je dodala da od kritičnog perioda, pa do danas, okrivljeni, niti jedno od njih nijesu pokušali da stupe u kontakt sa njom i njenim suprugom  vezano za isplatu duga za stanovanje u njihovom stanu i pozajmljeni novac, niti su se uopšte javljali za sav ovaj period, a ona jeste jednom prilikom poslala preporučeno pismo majci Šmrkić Hritine, u kojem se istoj obratila vezano za isplatu duga, međutim to pismo joj je vraćeno neuručeno. Objasnila je da se obratila majki okrivljene Hristine, sa razloga što je istu poznavala, jer je ista dolazila kod nje ranije i stanovala sa njima. Kad su vidjeli da od ugovora za prodaju stana sa okrivljenima nema ništa, odnosno nakon što su isti pobjegli, a ne plativši ni pozajmljeni novac ni stanarinu, pošli su kod notara Irene Polović itražili da raskinu taj ugovor, što je ista i uradila, a oni su pri tom platili taksu. Oštećena je na glavnom pretresu održanom dana 03.06.2016 godine  obavijestila sud da su okrivljeni bili podstanari kod njih i to u dva stana zbog čega su sudu i dostavili dvije finansijske kartice i račune za struju za dva stana, jer su okrivljeni prvo iznajmili njihov stan u Rafailovićima i to od kraja februara mjeseca 2013 godine do 15.06.2013 godine, a nakon toga okrivljeni su prešli i boravili </span><span class="span1">odnosno iznajmili njihov stan na Seoce do 13.11.2013 godine.Nije se pridružila krivičnom gonjenju, a postavila je imovinsko pravni zahtijev.</span>
</p>
<p>&nbsp;</p>
<p>
<span class="span1">Uvidom u evidenciju o pozajmljenom novcu i neplaćenim iznosima za komunalije utvrđeno je da su oštećeni Tomić Iva i Branko evidentirali datume i iznose pozajmica, kao i iznose neplaćenih računa za stan i komunalije.</span>
</p>
<p>&nbsp;</p>
<p>
<span class="span1">Uvidom u ugovor o kupoprodaji nepokretnosti Uzz. 686/2013 od 10.07.2013 godine utvrđeno je da je isti zaključen kod notara Irene Polović između Tomić Branka kao prodavca i Šmrkić Hristine, kao da je predmet kupoprodaje stambeni prostor PD 18 površine 42 m2 i PD 19  površine 90 m2 i garaža PD 9 površine 12 m2 u Seocima,da je kupoprodajna cijena 200.000,00 € uz obavezu da je kupac isplati do 16.07.2013 godine.</span>
</p>
<p>&nbsp;</p>
<p>
<span class="span1">Iz lista nepokretnosti br. 129 K.O Budva -Prijevor I od 23.05.2013 godine utvrđeno je da je oštećeni Tomić Branko vlasnik za 1/1, stambenog prostora PD 18 pov. 42 m2 i PD 19  pov. 90 m2 i garaže oznake PD 9 u Seocima, koji se nalaze na kat parc. 245/3 K.O Budva - Prijevor I.</span>
</p>
<p>&nbsp;</p>
<p>
<span class="span1"> Uvidom u uvjerenje opštine Budva br. 0403-03-26 od 29.01.2013 godine utvrđeno je da je Tomić Branko izmirio obaveze prema Sekretarijatu za privredu i finasije, Opštine Budva, po osnovu lokalnih javnih prihoda.</span>
</p>
<p>&nbsp;</p>
<p>
<span class="span1">Uvidom u Swift Societen General Montenegro utvrđeno je da je Tomić Branko preko navedene banke pribavio isnstrukcije za plaćanje u drugim valutama.</span>
</p>
<p>&nbsp;</p>
<p>
<span class="span1">Iz fotokopije pasoša na ime Šmrkić Hristine utvrđeno je da je isti </span><span class="span1">izdat od strane nadležnog organa Republike Srbije na ime iste, i to PU za grad Beograd, dana 06.06.2011 godine, sa rokom važenja do 06.06.2021 godine, na kojoj se nalazi slika okrivljene, sa podacima da je rođena 20.04.1987 godine, državljanka R. Srbije, </span><span class="span1">sa prebivalištem u Beogradu, Čukarica, ul. Pere Todorovića br. 24, i brojem pasoša 01009803, dok je iz </span><span class="span1">fotokopije pasoša na ime Šmrkić Vladana utvrđeno da je isti </span><span class="span1">izdat od strane nadležnog organa Republike Srbije, PU za grad Beograd, dana 13.05.2009 godine, sa rokom važenja do 13.05.2019 godine, fotografijom istog i podacima da je rođen 14.03.1983 godine, </span><span class="span1">sa prebivalištem u Beogradu, ul. Nikolaja Gogolja br. 38 -a,</span><span class="span1"> i </span><span class="span1">brojem pasoša 007321407.</span>
</p>
<p>&nbsp;</p>
<p>
<span class="span1">Uvidom u račun za električnu energiju na ime Tomić Branka, za broj brojila 7194062 i pretplatnički broj 09156833 za jul 2013 godine, utvrđeno je da je dug za utrošenu električnu energiju za mjesec jul 2013 godine oštećenog Tomić Branka, iznosio 367, 89 € sa prethodnim dugom i to za brojilo u stanu u Seocima, a iz priznanice za uplatu električne energije od Tomić Branka na iznos od 367,89 € utvrđeno je  da je dana 17.09.2013 godine, Tomić Branko navedeni iznos za utrošenu električnu energiju izmirio, dok iz priznanice za uplatu električne energije od Tomić Branka od 24.09.2013 godine, proizilazi da je isti uplatio i iznos od 250 eura za isti pretplatnički broj i broj brojila.</span>
</p>
<p>&nbsp;</p>
<p>
<span class="span3"></span><span class="span1">Uvidom u </span><span class="span1">račun za decembar mjesec 2013 godine za električnu energiju za broj brojila 97210037 i pretplatni broj 09156833, utvrđeno je da je dug za utrošenu električnu energiju za mjesec decembar 2013 godine oštećenog Tomić Branka </span><span class="span1">iznosio 323,83 €, od kojeg iznosa je prethodni dug iznosio 317,16 eura, a iz priznanice za uplatu električne energije na iznos od 400,00 €, utvrđeno je da je Tomić Branka dana 14.01.2014 godine, uplatio navedeni iznos za utrošenu električnu energiju za pretplatni broj 09156833. </span>
</p>
<p>&nbsp;</p>
<p>
<span class="span3"></span><span class="span1">Uvidom u notarski zapisnik notara Irene Polović br. Uzz. 605/14 od 16.07.2014 godine o raskidu ugovora o kupoprodaji, utvrđeno je da je istim raskinut ugovor o kupoprodaji nepokretnosti Uzz. 686/2013 od 10.07.2013 godine</span><span class="span3"> </span><span class="span1">zaključen </span><span class="span1">između Tomić Branka, kao prodavca i Šmrkić Hristine, kao kupca.</span>
</p>
<p>&nbsp;</p>
<p>
<span class="span1"> Iz finansijske kartice potrošača Tomić Branka "Vodovoda" Budva za potrošača pod brojem 56988 utvrđeni su datumi i iznosi dugova za potrošnju vode, potrošača Tomić Branka, na adresi Paštrovacka 8, Bečići, III sprat stan br. 8, za period od 1.1.2013 godine do 29.12.2013 godine.</span>
</p>
<p>&nbsp;</p>
<p>
<span class="span1">Iz </span><span class="span1">finansijske karticu potrošača Tomić Branka pod brojem 56987 "Vodovoda" Budva utvrđeni su datumi i iznosi dugova za potrošnju vode, potrošača Tomić Branka, na adresi Paštrovacka 8, Bečići, III sprat stan br. 7, za period od 1.1.2013 godine do 29.12.2013 godine.</span>
</p>
<p>&nbsp;</p>
<p>
<span class="span1">Uvidom u </span><span class="span1">karticu potrošača Elektroprivrede Crne Gorena ime Tomić Branka za period od 01.01.2013 godine do 01.12.2016 godine </span><span class="span1">utvrđeni su  iznosi utrošene električne energije za period od 01.01.2013 godine do 01.12.2016 godine, za potrošački broj 09330566.</span>
</p>
<p>
<span class="span1"></span>
</p>
<p>
<span class="span1">Branilac po službenoj dužnosti okrivljenih je prigovorio izvedenim dokazima, a posebno izvedenom dokazu u vidu evidencije o pozajmljenom novcu jer isti nema dokaznu snagu u smislu odredbi ZKP-a, obzirom da predstavlja ručno ispisanu jednostranu evidenciju o navodnom novčanom potraživanju, te kao takav ovaj dokaz je nepodoban za izvođenje u ovom u ovom krivičnom postupku. Takođe, branilac po službenoj dužnosti okrivljenih je naveo da i ugovor o kupoprodaji o nepokretnosti smatra da je irelavantan za ovaj krivični postupak, jer po osnovu ovog pravnog posla oštećeni nijesu pretrpjeli bilo kakvu štetu, tim prije što je isti raskinut.</span>
</p>
<p>
<span class="span1"></span>
</p>
<p>
<span class="span1">Cijeneći sve provedene dokaze pojedinačno i u uzajamnoj povezanosti shodno članu 370 stav 3 ZKp-a, sud je utvrdio činjenično stanje kao u izreci presude. Krivično pravno ocjenjujući ovako utvrđeno činjenično stanje sud je našao da su okrivljeni Šmrkić Vladan i Šmrkić Hristina kao saizvršioci učinili krivično djelo prevare iz čl. 244 st. 3 u vezi st.1 Krivičnog zakonika u vezi sa čl. 23  Krivičnog zakonika.</span>
</p>
<p>&nbsp;</p>
<p>
<span class="span1">Činjenično stanje sud je utvrdio na osnovu iskaza svjedoka oštećenih Tomić Branka i Tomić Ive, te provedenih materijalnih dokaza.</span><span class="span1"> </span>
</p>
<p>&nbsp;</p>
<p>
<span class="span1"></span><span class="span1"> </span><span class="span1">Sud je prihvatio iskaze svjedoka oštećenih Tomić Branka i Tomić Ive, koji su na detaljan način opisali kako su okrivljeni došli kod njih da izmajme stan,kao i namjeru istih da kupe i stan od njih. Naime svjedok oštećena Tomić Iva je navela da su krajem februara 2013 godine okrivljeni došli kod nje i njenog supruga u kuću, a po njihovom prethodnom dogovoru da okrivljenima izdaju stan u njihovoj kući do 30.05.2013 godine. Dogovorili su zakup stana po cijeni od 250,00 €, plus troškove struje i vode, o čemu nijesu zaključili ugovor, jer su vjerovali okrivljenima, obzirom da </span><span class="span1">je okrivljeni Šmrkić Vladan rekao da je radio u Iraku i da ima sredstava, i da namjerava da kupi stan u Seocima od njih. Dalje je navela da okrivljeni nijesu plaćali ni trošove vode i struje, a ona i njen suprug su istima svakog mjeseca pozajmljivali po 130,00 €, 100,00 €, o čemu je ona vodila evidenciju, ali nijesu potpisivali priznanice o ovim pozajmicama. Okrivljeni su bili podstanari kod njih i to u dva stana zbog čega su sudu i dostavili dvije finansijske kartice i račune za struju za dva stana, jer su okrivljeni prvo iznajmili njihov stan u Rafailovićima i to od kraja februara mjeseca 2013 godine do 15.06.2013 godine, a nakon toga okrivljeni su prešli i boravili odnosno iznajmili njihov stan na Seoce do 13.11.2013 godine, kada joj je okrivljeni Šmrkić Vladan poslao poruku, da ide u Beograd da joj donese novac koji joj duguje, međutim komšije su ih sjutradan obavijestile da su okrivljeni napustili stan, od kada im se okrivljeni uopšte nijesu javljali. Za vrijeme boravka okrivljenih u njihovim stanovima, ona i njen suprug su zaključili ugovor sa okrivljenom Šmrkić Hristinom o prodaji stana u Secima, ali po ovom ugovoru okrivljeni Šmrkić Vladan nije isplatio kupoproajnu cijenu, već im je sopštio da mu je majka umrla i da će naknadno donijeti novac. Ovako dat iskaz oštećene Tomić Ive sud je prihvatio obzirom da je isti potvrđen iskazom oštećenog Tomić Branka, koji u pogledu bitnih činjenica za rješavanje ove krivično pravne stvari na identičan način opisao način i tok izvršenja predmetnog krivičnog djela kao i oštećena Tomić Iva. Naime, svjedok oštećeni Tomić Branko je naveo da su u februaru mjesecu 2013 godine u njegovu kuću došli okrivljeni, i u prisustvu njegove supruge Ive, tražili da im izdaju stan, te da je sve u vezi izdavanja stana radila njegova supruga, pa je tako ista dogovorila i cijenu, i stalno je okrivljenima pozajmljivala novac, a čak su sa okrivljenom Šmrkić Hristinom zaključili ugovor o kupoprodaji stana u Seocima, ali ovaj ugovor nije ispoštovan, budući da im nije bio isplaćen novac. Zna samo da su obaviješteni od komšija da su okrivljeni iznenada napustili stan, tako da im za svo vrijeme boravka imenovani nijesu ništa platili, niti su plaćali račune za vodu i struju, tako da im duguju preko 11.000,00 €.</span><span class="span1"></span>
</p>
<p>&nbsp;</p>
<p>
<span class="span1">Dalje, navode oštćenih da okrivljeni nijesu plaćali ni trošove vode i struje, potvrđuju dokazi u vidu računa za električnu energiju na ime oštećenog Tomić Branka, kartica potrošača Elektroprivrede Crne Gore na ime oštećenog Tomić Branka za period od 01.01.2013 godine do 01.12.2016 godine te priznanice za uplatu električne energije od Tomić Branka iz kojih dokaza proizilazi da su navedene račune, odnosno dugove za utrošenu električnu energiju i vode platili oštećeni, odnosno oštećeni Tomić Branko, dok su navodi oštećenih da su sa okrivljenom Šmrkić Hristinom zaključili ugovor o prodaji stana u  Seocima, po kojem nijesu postupali, budući da im okrivljeni nijesu isplatili kupoprodajnu cijenu, a obećavajući da će naknadno donijeti novac, što opet nijesu uradili, potvrđuju dokazi u vidu ugovora o kupoprodaji nepokretnosti Uzz. 686/2013 od 10.07.2013 godine, lista nepokretnosti br. 129 K.O Budva od 23.05.2013 godine i notarskog zapisnika sačinjenog od strane notara Irene Polović br. Uzz. 605/14 od 16.07.2014 godine o izjavi o raskidu ugovora o kupoprodaji. </span>
</p>
<p>&nbsp;</p>
<p>
<span class="span1"></span><span class="span1">Sud smatra da su okrivljeni postupali sa unaprijed stvorenom prevarnom namjerom, odnosno da su oštećenima obećali da će svoje obaveze prema njima odnosno dug za stanarinu i troškove komunalija, ispuniti novcem koji je okrivljeni Šmrkić Vladan zaradio u Iraku, i da su pri tom već imali unaprijed stvorenu prevarnu namjeru da to ne učine, a sve kako bi oštećene doveli u zabludu i naveli iste da im na svoju štetu izdaju prvo jedan pa drugi stan i u više navrata im daju novčane </span><span class="span1">pozajmice u ukupnom iznosu od 8.500,00 €, kao i da zaključe ugovor o kupoprodaji stana. Da su okrivljeni postupali sa prevarnom namjerom proizilazi i iz činjenice da se okrivljeni nakon što su napustili stan oštećenih, ni na koji način nijesu ni obratili oštećenima nudeći da isplate dug za stanovanje u njihovom stanu i pozajmljeni novac, niti su na bilo koji način da stupili u kontakt sa njima kako bi objasnili svoj odlazak i neplaćanja kirija za stan i pozajmica ili im punudili bilo kakavu kompezaciju za dug, već se od 2013 godine od kada su napustili stan do okončanja postupka nijesu ni jednom javili oštećenima.</span><span class="span1"> </span><span class="span1">Sud smatra da je upravo svrha zaključenog ugovora o kupoprodaji nepokretnosti Uzz. 686/2013 od 10.07.2013 godine, bila da okrivljeni dodatno uvjere oštećene da će i već stvoreni dug za kiriju, komunalije i pozajmice, isplatiti u roku od iz ugovora, kako bi mogli produžiti stanovanje u iznamjenjom stanu, i da je ovaj ugovor samo zaključen da bi se dodatno oštećeni održavali u toj zabludi. </span><span class="span1">Imajući u vidu sve gore navedeno, odnosno opisano ponašanje okrivljenih sud je mišljenja da se u konkretnom ne radi o građansko pravnom odnosu, već o krivičnom djelu prevare iz čl. 244 st.3 u vezi st.1 Krivičnog zakonika u vezi sa članom 23 Krivičnog zakonika, i da su okrivljeni na navedeni način postupali u namjeri da sebi pribave protivpravnu imovinsku korist u iznosu bliže navedenom u izreci. </span>
</p>
<p>&nbsp;</p>
<p>
<span class="span1"></span><span class="span1">Okrivljeni Šmrkić Vladan i Šmrkić Hristina, su postupali kao saizvršioci obzirom da su svi imali učešće u radnji izvršenja, čime su ostvarili objektivni uslov postojanja saizvršilaštva i svijest o zajedničkoj saradnji, a što se u konkretnom slučaju ispoljava kroz činjenicu da su aktivno učestvovali u radnji dovođenja u zabludu oštećenih da im na štetu svoje imovine izdaju stanove i u više navrata novčane pozajmice, kao i da zaključe ugovor o kupoprodaji stana, a sve </span><span class="span1">namjeri da sebi pribave protivpravnu imovinsku korist,</span><span class="span1"> te kroz činjenicu da je svaki od okrivljenih imao podijeljene uloge u zajedničkom izvršenju djela, a čime su ostvarili subjektivni uslov postojanja saizvršilaštva. Dakle sud je mišljenja da je kod okrivljenih Šmrkić Vladana i Šmrkić Hristine postojala svijest o zajedničkom djelovanju, kao i svijest o tome da preduzimanjem bilo koje radnje doprinose izvršenju zajedničkog krivičnog djela.</span>
</p>
<p>&nbsp;</p>
<p>
<span class="span1">Okrivljeni Šmrkić Vladan i Šmrkić Hristina su postupali sa direktnim umišljajem, svjesni značaja svog djela, čije izvršenje su htjeli, u namjeri da sebi pribave protivpravnu imovinsku korist, a koju su i pribavili na štetu oštećenih Tomić Branka i Tomić Ive u iznosu od 11,000,00 € eura, što je sud utvrdio iz iskaza oštećenih Tomić Branka i Tomić Ive, a koje su prethodno doveli u zabludu, lažnim prikazivanjem činjenica da će usluge zakupa stana, troškove komunalija platiti i novčane pozajmice vratiti što nijesu učinili, a to su i htjeli.</span>
</p>
<p>
<span class="span1"></span>
</p>
<p>
<span class="span1">Time su se u radnjama okrivljenih Šmrkić Vladana i Šmrkić Hristine ostavrili svi bitni elementi bića krivičnog djela prevare iz člana 244 stav 3 u vezi st.1 Krivičnog zakonika u vezi sa čl. 23 Krivičnog zakonika, pa je okrivljene sud oglasio krivim za isto.</span>
</p>
<p>&nbsp;</p>
<p>
<span class="span1">Sud je cijenio i da okrivlejni u toku postupka nijesu pružili odbrane, kao i prigovore njihovog branioca po službenoj dužnosti, i navode iz završne riječi, ali smatra da su isti usmjereni na izbjegavanje krivice okrivjenih i da su bez uticaja na drugačiju odluku u ovoj krivično pravnoj stvari.</span>
</p>
<p>&nbsp;</p>
<p>
<span class="span1">Prilikom odluke o vrsti i visini kazne koju okrivljenima treba izreći sud je pošao od toga da je za krivično djelo prevare iz člana 244 stav 3 u vezi st.1 Krivičnog zakonika  propisana kazna zatvora u trajanju od jedne godine do osam godina. U smislu člana 42 Kz sud je cijenio sve okolnosti od uticaja na izbor i visinu kazne, pa je kao olakšavajuće okolnosti na stranu okrivljenih cijenio njihovu mladost i da se oštećeni nijesu pridružili krivičnom gonjenju, koje okolnosti je sud ujedno cijenio i kao naročito olakšavajuće okolnosti, dok otežavajućih oklnosti nije bilo. S</span><span class="span1">ud je okrivljene Šmrkić Vladana i Šmrkić Hristinu osudio na </span><span class="span1">kazne zatvora u trajanju od po 6 (šest) mjeseci, a koje kazne će okrivljeni izdržati nakon pravosnažnosti presude</span><span class="span1">.</span><span class="span1">  </span><span class="span1">Sud je uvjerenja da su ovako izrečene kazne zatvora adekvatna težini izvršenog krivičnog djela i ličnosti okrivljenih,  te da će se u svemu ostvariti svrha kažnjavanja, kako sa gledišta specijalne tako i generalne prevencije, odnosno da će se ovako izrečenim kaznama na okrivljene dovoljno uticati da u buduće ne vrši ovakva ili slična krivična djela, te da će se istovremeno ostvariti uticaj i na druge da ne vrše krivična djela, čime će se u cjelosti ostvariti svrha kažnjavanja iz čl. 32. KZ-a, u okviru opšte svrhe izricanja krivičnih sankcija iz čl. 4. st. 2. KZ-a. </span><span class="span1"> </span>
</p>
<p>
<span class="span1"></span>
</p>
<p>
<span class="span1">Na osnovu naprijed navedenih krivično-pravnih odredbi, te odredbi člana</span><span class="span1"> člana 3, 5, 8, 13, 15, 32, 33, 36, 42, 45 i 46 KZ CG, te čl. 368. i 374. ZKP-a, sud je odlučio kao u izreci presude.</span>
</p>
<p>&nbsp;</p>
<p>
<span class="span1">Kako su okrivljeni oglašeni krivim, obavezani su da na ime sudskog paušala uplate iznos od po 50,00 eura, u roku od 15 dana od dana pravosnažnosti presude, na žiro račun broj 832-16-52, a u korist budžeta Crne Gore i dokaz o uplati dostaviti ovom sudu s pozivom na broj K. 130/15/15.</span>
</p>
<p>&nbsp;</p>
<p>
<span class="span1">Takođe su okrivljeni obavezani  da solidarno oštećenima Tomić Branku i Tomić Ivi, iz Rafailovića na ime imovinsko pravnog zahtjeva uplate iznos od 11.000,00 eura u roku od 3 mjeseca od dana pravosnažnosti presude pod prijetnjom prinudnog izvršenja.</span>
</p>
<p>
<span class="span1">Na naprijed navedenim razlozima sud je zasnovao svoju odluku. </span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U KOTORU</span>
</p>
<p style="text-align:center;">
<span class="span1">Dana, 06.06.2016 godine</span>
</p>
<p>&nbsp;</p>
<p>
<span class="span1">Zapisničar,</span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1">Sudija,</span>
</p>
<p>
<span class="span1">      Ana Marija Petković</span><span class="span1"></span><span class="span1"></span><span class="span1"></span><span class="span1"></span><span class="span1">             Momirka Tešić</span>
</p>
<p>&nbsp;</p>
<p>
<span class="span1">PRAVNA POUKA: Protiv ove presude dozvoljena je žalba u roku od 15 dana od dana prijema iste, Višem sudu u Podgorici, a preko ovog suda.</span>
</p>
<p>&nbsp;</p>
</div>
</div>


</body>
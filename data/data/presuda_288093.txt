<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{color:#0000FF;font-family:'Arial'}
.span2{;font-family:'Arial';font-weight:800}
.span3{;font-family:'Arial'}
.span4{;font-size:11pt}
.span5{;font-size:12pt}
</style>
</head>
<body class="b1" style="background: #aaa;">
<div class="window1">
<div class="page1">
<p>&nbsp;</p>
<p>
<span class="span1"></span>
</p>
<p style="text-align:right">
<span class="span2">K.br.52/17</span>
</p>
<p>&nbsp;</p>
<p style="text-align:center;">
<span class="span2">U IME CRNE GORE</span>
</p>
<p>&nbsp;</p>
<p>
<span class="span3">Osnovni  sud u Pljevljima, kao prvostepeni  krivični sud, po sudiji Ljiljani Popović, uz sudjelovanje zapisničara Krvavac Mirjane, u krivičnom predmetu protiv optuženog  R. B. iz P. koga brani V. B. advokat iz B. P. zbog krivičnog djela nedozvoljeno držanje oružja i eksplozivnih materija iz čl.403 st.1 Krivičnog zakonika Crne Gore i krivičnog djela ugrožavanje sigurnosti iz čl.168 st.2 u vezi  st.1 Krivičnog zakonika Crne Gore po optužnom predlogu ODT Pljevlja Kt.br.95/17 od 18.07.2017. godine, nakon održanog glavnog i javnog pretresa u prisustvu DTPljevlja Bajčeta Nataše,oštećenog V. Lj.,optuženog R. B. i njegovog branioca advokata B. V. dana 06.11.2017.godine donio je a dana 09.11.2017. godine u odsustvu DT Pljevlja, oštećenih, optuženog i njegovog branioca i javno objavio </span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span2">P R E S U D U</span>
</p>
<p>&nbsp;</p>
<p>&nbsp;</p>
<p>
<span class="span3">        </span><span class="span2">Optuženi R. B. JMBG .....</span><span class="span3"> od oca D. i majke A. rođene G., rođen u P. dana ....godine sa prebivalištem u selu P. opština P., državljanin Crne Gore, neoženjen, bez djece, zaposlen u NP „D.“ kao nadzornik, pismen, završio srednju saobraćajnu školu, govori crnogorskim jezikom, živi od zarade u iznosu od 300,00 €, neosuđivan. </span>
</p>
<p>&nbsp;</p>
<p>&nbsp;</p>
<p>
<span class="span3"></span><span class="span3"></span><span class="span3"></span><span class="span3"></span><span class="span3"></span><span class="span2">K R I V    J E</span>
</p>
<p>&nbsp;</p>
<p>&nbsp;</p>
<p>
<span class="span3"></span><span class="span2">Što je :</span>
</p>
<p>
<span class="span2">I.</span><span class="span3">Dana 21.06.2017.godine oko 14,00 časova na </span><span class="span3">javnom</span><span class="span3"> </span><span class="span3">mjestu</span><span class="span3">-</span><span class="span3"> lokalnom</span><span class="span3"> </span><span class="span3">putu</span><span class="span3"> </span><span class="span3">u mjestu P. opština P., svjestan svog djela čije je izvršenje htio iako je znao da je isto zabranjeno neovlašćeno nosio vatreno oružje-pištolj marke Z., model CZ 99, kalibra 9 mm, fabričkog broja 4703 i 8 metaka u okviru, suprotno čl.33 st.1 Zakona o oružju („Sl. list CG“ br.10/2015),-</span>
</p>
<p>&nbsp;</p>
<p>
<span class="span3">Čime je izvršio krivično djelo nedozvoljeno držanje oružja i eksplozivnih materija iz čl.403 st.1  Krivičnog zakonika Crne Gore, </span>
</p>
<p>&nbsp;</p>
<p>
<span class="span2">II.</span><span class="span3">Dana 21.06.2017.godine oko 14,00 časova na lokalnom putu u mjestu P. opština P., svjestan svog djela čije je izvršenje htio znajući da je isto zabranjeno, ugrozio sigurnost oštećenih V. M., V. Lj. i M. M. prijetnjom da će napasti na život i </span><span class="span3">tijelo oštećenih i njima bliskih lica, na način što je držeći drvenu palicu u ruci krenuo put oštećenog V. Lj. govoreći: „Jebaću vam majku, pobiću vas“ te u jednom momentu okrenuo pištolj marke Z., model ... .., kalibra ... mm, fabričkog broja ... put oštećenog V. Lj. a zatim nakon što su oštećeni V. M. i Lj. uspjeli da od okrivljenog otmu pištolj, uzeo sjekiricu iz gepeka svog vozila i krenuo put V. Lj. kada je između njih stao oštećeni V. M. a okrivljeni zamahnuvši sjekiricom izgovorio riječi:“ sasjećiću te sa ovim, vrati mi pištolj“ te kada je nakon izvjesnog vremena između njih trojice došlo do ponovnog guranja i čupanja oko pištolja oštećenima više puta izgovorio riječi prijeteće sadržine: „Sad ste moji, sve ću vas pobiti“ a koje prijetnje su kod oštećenih izazvale osjećaj ugroženosti i straha za sigurnost,-</span>
</p>
<p>
<span class="span3">  </span>
</p>
<p>
<span class="span3">čime je izvršio krivično djelo ugrožavanje sigurnosti iz čl.168 st.2  vezi st. 1 Krivičnog zakonika Crne Gore,</span>
</p>
<p>&nbsp;</p>
<p>
<span class="span2">pa mu sud  na osnovu citiranih zakonskih propisa te primjenom čl.4,5,13, 15, 32,33,36,42, 45 i 46 Krivičnog zakonika Crne Gore  </span>
</p>
<p>&nbsp;</p>
<p>
<span class="span2">U t v r dj u j e: </span>
</p>
<p>&nbsp;</p>
<p>
<span class="span3">           </span><span class="span2">A.</span><span class="span3">Za krivično djelo nedozvoljeno držanje oručja i eksplozivnih materija  iz čl.403 st.11 Krivičnog zakonika Crne Gore bliže opisano pod I.izreke ove presude kaznu zatvora u trajanju od 45 (četrdeset pet) dana,</span>
</p>
<p>&nbsp;</p>
<p>
<span class="span3">            </span><span class="span2">B.</span><span class="span3">Za krivično djelo ugrožavanje sigurnosti iz  čl.168 st.2 u vezi st.1 Krivičnog zakonika Crne Gore bliže opisano  pod  II. izreke ove presude  kaznu zatvora u trajanju od 45 (četrdeset pet) dana,</span>
</p>
<p>&nbsp;</p>
<li style="display: block;">
<span class="span2">                     pa sud optuženog primjenom citiranih članova te čl.48 i 51 Krivičnog zakonika Crne Gore i čl.226,229,239,370 i 374 ZKP-a </span>
</li>
<p>&nbsp;</p>
<p>&nbsp;</p>
<p>
<span class="span2">O S U DJ U J E</span>
</p>
<p>&nbsp;</p>
<p>
<span class="span3">Na  jedinstvenu kaznu zatvora u trajanju od 2 (dva) mjeseca u koju kaznu mu se ima uračunati vrijeme zadržavanja od 21.06.2017.godine od 19,30 časova do 24.06.2017.godine do 19,30 časova. </span>
</p>
<p>&nbsp;</p>
<p>
<span class="span3">         Optuženi je dužan platiti Budžetu Crne Gore na ime troškova postupka iznos od 445,00 € kao i na ime paušala  iznos od 27,50 €, </span>
</p>
<p>&nbsp;</p>
<p>
<span class="span3">a ovo u roku od 15.dana po pravosnažnosti presude pod prijetnjom prinudnog izvršenja. </span>
</p>
<p>&nbsp;</p>
<p>
<span class="span3"> Imovinsko pravnog zahtjeva nije bilo.</span>
</p>
<p>
<span class="span3"></span><span class="span3"></span>
</p>
<p>
<span class="span3">            </span><span class="span3">Na </span><span class="span3">osnovu</span><span class="span3"> </span><span class="span3">čl</span><span class="span3">.</span><span class="span3"> </span><span class="span3">75 st.1 </span><span class="span3">Krivičnog</span><span class="span3"> </span><span class="span3">zakonika</span><span class="span3"> </span><span class="span3">Crne</span><span class="span3"> Gore </span><span class="span3">prema</span><span class="span3"> </span><span class="span3">optuženom</span><span class="span3"> R. B.</span><span class="span3">  </span><span class="span3">izriče</span><span class="span3"> se </span><span class="span3">i</span>
</p>
<p>&nbsp;</p>
<p>
<span class="span2">                                              </span>
</p>
<p style="text-align:center;">
<span class="span2">MJERA BEZBJEDNOSTI</span>
</p>
<p>&nbsp;</p>
<p>
<span class="span3"></span><span class="span3">Trajno</span><span class="span3"> </span><span class="span3">oduzimanje</span><span class="span3"> </span><span class="span3">pištolja marke Z., model ..., kalibra ... mm, fabričkog broja ... </span><span class="span3">i ....</span><span class="span3"> metaka  </span><span class="span3">kao</span><span class="span3"> </span><span class="span3">predmeta</span><span class="span3"> </span><span class="span3">izvršenja</span><span class="span3"> </span><span class="span3">krivičnog</span><span class="span3"> </span><span class="span3">djela</span><span class="span3">.</span><span class="span3"></span>
</p>
<p>&nbsp;</p>
<p>
<span class="span3"></span><span class="span3"></span><span class="span3"></span><span class="span3"></span><span class="span3"> </span>
</p>
<p style="text-align:center;">
<span class="span2">O b r a z l o ž e</span><span class="span2"> nj e</span>
</p>
<p>&nbsp;</p>
<p>
<span class="span3"> Osnovno  državno  tužilaštvo u Pljevljima, optužnim predlogom Kt.br. 95/17 od 18.07.2017.godine optužilo je R. B. iz  P., da je izvršio krivično djelo nedozvoljeno držanje oružja i eksplozivnih materija iz čl.403 st.1 Krivičnog zakonika Crne Gore i krivično djelo ugrožavanje sigurnosti iz čl.168 st.2 u vezi st.1 Krivičnog zakonika Crne Gore a na način,mjesto i vrijeme bliže opisano izrekom ove presude.U završnoj riječi DT Pljevlja  je predložio da sud optuženog oglasi krivim i osudi po zakonu jer je izvedenim dokazima  utvrdjeno da je počinio krivična djela  koja su mu stavljena na teret.</span>
</p>
<p>
<span class="span3"></span><span class="span3"> </span>
</p>
<p>
<span class="span3">Oštećeni M. M. i V.Lj. su istakli da se ne pridružuju krivičnom gonjenju protiv optuženog, imovinsko pravni zahtjev nisu postavili.</span>
</p>
<p>&nbsp;</p>
<p>
<span class="span3">Oštećeni V. M. iako uredno pozvan nije pristupio na glavni pretres a u izviđaju se pridružio krivičnom gonjenju protiv optuženog, imovinsko pravni zahtjev nije postavio. </span>
</p>
<p>&nbsp;</p>
<p>
<span class="span3">Optuženi R. B. u odbrani datoj tužilaštvu naveo je da je zaposlen kao nadzornik u NP „D.“, da je kritičnog dana obavljao svoje dužnosti u kanjonu rijeke T. i bio u upravi da preda patrolne listove pa je onda sa kolegom N. sjeo u jednu kafanu na V. mostu, nije konzumirao alkohol i negdje oko 13,30 časova krenuo je kući u selo P. svojim vozilom L. niva a kada je bio na lokalnom putu u pravcu sela P. primijetio je da se iza njega kreće vozilo N. džip bez reg.oznaka a za koje vozilo zna da je vozilo V. M. koji je upravljao vozilom i nije primijetio da li je sa M. bio neko a nije to ni gledao već je nastavio da se kreće naprijed u pravcu kuće i kada je došao pod Prenćansko brdo kod B. grobnice vidio je ispred sebe parkiran džip na putu, takođe bez registarskih oznaka vlasništvo V.Lj. a inače V. Lj. i M. su rođena braća. Dalje je kazao da ide i dalje naprijed i svoje vozilo zaustavlja na oko 1 do 2 m od vozila V.L. i kada je zaustavio svoje vozilo, vozilo kojim je upravljao V. M. iza njega mu se približava i gura ga prema naprijed u branik od čega ostaje crta na braniku njegovog vozila i on u tom momentu gasi vozilo i izlazi iz istog i gleda u branik i pita V. M. zašto mu gura vozilo i udara mu u auto. U tom momentu iz svog vozila izlazi V.Lj. koji mu je prepriječio put i obraća mu se riječima „Šta ti izlaziš iz auta ko si ti“ i hvata ga za prsluk ispod desnog pazuha od čega se isti cijepa i on tada u tom momentu pokušava da iz svog auta uzme neku palicu a koja je zapravo bila ostatak od drške od čekića. Nije je upsio uzeti već je samo zakačio prstima, M. mu u tom momentu prilazi sa leđa i svojom desnom rukom ga hvata za vrat, napravio mu je grift i počeo da ga davi od čega ima povredni list sa ogrebotinama. U tom momentu prišao je i V. Lj. pa je između njih trojice nastalo čupanje i rvanje od čega su sva trojica završila na zemlji i u tom rvanju Lj. sa njegovog desnog pasa izvlači njegov pištolj marke ... mm P. koji pištolj je njegovo privatno vlasništvo i za čije držanje posjeduje dozvolu ali nema dozvolu za nošenje istog a nosio ga je iz lično bezbjednostnih razloga zbog prijetnji ove dvojice V. i bojazni od njihove osvete pošto je V. Lj. zbog jednog krivičnog djela prema njemu a koje je bilo pokušaj uboda nožem odležao u zatvoru. Dalje navodi da su u tom momentu svi i dalje na zemlji, M. i dalje pokušava svim silama da ga stiska za vrat i tada im prilaze V. R. i V. R., komšije V. koji su bili u </span><span class="span3">vozilu V. Lj. i uspijevaju da Lj.maknu sa njega a on uspijeva da se oslobodi od M.i ustaje sa zemlje a nakon toga polazi prema Lj. koji put njega repetira njegov pištolj koji je prethodno izvukao ispod njegovog pasa i on u tom momentu staje. Tu je bila i kćerka V. Lj. kojoj je Lj. govorio „Snimaj telefonom“ i dijete je snimalo i plakalo. Optuženi dalje navodi u svojoj odbrani da je u tom momentu primijetio da sa desne strane vrata suvozača vozila V. Lj. stoji njegova žena M. a Lj. govori V.R. da se sa džipom makne i da ide sa lica mjesta i u momentu kada se V. miče sa Lj. autom on primjećuje da Lj. zove policiju pa je i on zatim zvao policiju ali je okrenuo br.112 pa je izgubio na vremenu dok su ga prespojili pa je zvao 122 i prijavio slučaj rekavši da su ganapali V. na putu a onda je telefonom pozvao i sektoraša CB Pljevlja Z. M.koji mu se nije javio na telefon ali mu se kasnije javio pa je M. ispričao o čemu se radi. Nakon toga nailazi jedno kombi auto plave boje u kojem je bio K.K. sa još jednim momkom kojeg on ne poznaje i kombi je prikočio u kom momentu on prolazi iza M. i ide put Lj. ali je Lj. već bio njegov pištolj okrenuo put zemlje  pa se zaletio put Lj. i bacio se na njega i u tom momentu Lj. jer ispao pištolj, M. se ponovo vraća i skače mu na leđa, hvata ga grifom ispod vrata i pokušava da uguši pa se on u tom čupanju dohvatio pištolja koji je repetirao Lj. i u tom njihovom pritisku i držanju njega on je pritisnuo svojom desnom rukom pištolj koji je bio na zemlji i pištolj je opalio u zemlju a on na momenat izgubio svijest valjda zbog davljenja. Kada je pištolj opalio oni su ga pustili, pokušavao je da ustane ali nije mogao i jedva je posle ustao. Objasnio je da se u momentu čupanja oko pištolja njima približio K. K., možda je nekog od njih dvojice i odvojio od njega i govorio je nešto u smislu nemojte ljudi. Optuženi dalje navodi da je ustao, uzeo auto i otišao svojoj kući a V.Lj. je opet uzeo pištolj, kući je otišao da ostavi neke namirnice koje je kupio na Ž. a u međuvremenu ga je nazvala policija da mu kažu da su pošli na lice mjesta a on je njima rekao da će sam doći u stanicu policije. Tvrdio je da kritične prilike nikome nije upućivao nikakve prijetnje a da je pištolj slučajno opalio usled čupanja i u momentu opaljivanja bio je otvorom cijevi na zemlji i zato se čaura zaglavila  zbog velikog pritiska na pištolj. U jednom trenutku Lj. mu je rekao „Ovo ti je sve zbog onoga što si me poslao u zatvor“, možda je on kritičnog dana nekoga ujeo ali u samoodbrani te da je pištolj nosio iz bezbjedonosnih razloga jer im je Uprava iz razloga zamjene povukla službene pištolje a nosio ga je zbog poremećenih odnosa sa V., prijetio im nije niti imao vremena pošto su ga odmah uhvatili za vrat i svo vrijeme se sa njima čupao, po leđima ima podlive od čupanja, guranja i padanja i najvjerovatnije udaranja a najvjerovatnije su ga V. udarali rukama. Ranije je bezbroj puta prijavljivao ova lica sve zbog krivolova u Nacionalnom parku i ovu situaciju smatra njihovom osvetom prema njemu. Prije možda 2 do 3 mjeseca pismeno se obratio upravi NP tražeći da upoznaju MUP kako bi mu pružili zaštitu od ovih lica koja posjeduju nelegalno oružje i koja su stalno u pokretu i krivolovu sa neregistrovanim autima i nelegalnim oružjem i on im je zbog toga smetnja. Svjestan je da nema dozvolu za nošenje privatnog oružja ali nije imao drugog izbora iz razloga lične bezbjednosti. Na glavnom pretresu ne priznajući izvršenje krivičnih djela ni krivicu i ostajući pri odbrani datoj u tužilaštvu tvrdio je da je događaju bila prisutna R. majka V. R.koja je odigrala ulogu da on nebude mrtav jer je pritrčala i njemu sa leđa micala V.M. dok se on jednom rukom branio od M. i u tom momentu iskoristio priliku daok ga je M.hvatao rukom za usta a drugom rukom za grlo da M.ujede za prst i ustane. Kada je K. naišao sa vozilom na licu mjesta su bili samo on, M.i Lj.i tada je došlo do čupanja između njega i M. i Lj., on se zaletio put Lj. i gurnuo ga u stranu, nije ničim udario Lj. i Lj. je pao u stranu pored puta a njegov pištolj iz Lj. džepa ispao u kanal pored puta pa se on bacio na pištolj kako bi ga uzeo i tada mu Lj. skače na ruku kojom je htio da uzme pištolj a M.na leđa i davi ga, nestalo mu je vazduha, teturao se i jedva ustao. Smatra da je ovo bila klasična </span><span class="span3">sačekuša jer mu je Lj. doslovce rekao „Ovo ti je za ono što si me poslao u zatvor“ a M. mu rekao da je on namontirao snimak na kameri zbog kog snimka je Lj. otišao u zatvor i dok je on živ da neće više nositi oružje. Ima možda jedno godinu dana kako je V. Lj. osuđen zbog toga što mu je ugrožavao sigurnost na dva mjeseca zatvora i odležao je to i on je to ugrožavanje sigurnosti snimio kamerom jer su Lj. i V. R. tada njega prijavili da je htio da ih pobije pištoljem a snimak iz njegove kamere dokazao da te njihove tvrdnje nijesu tačne. Objasnio je da je V. M. za njim vozilom tog dana išao kilometar ipo jer ga je vidio kada je prošao pored njegove kuće. Kretanje V. Lj. sa vozilom nije vidio, Lj. i njegovo vozilo je vidio zaustavljeno na sred puta na mjestu koje će postati mjesto događaja i on se sa svojim vozilom zaustavlja na 2 m od vozila V. Lj. iz razloga što zbog Lj. vozila nije mogao nastaviti put jer da je mogao proći sa bilo koje strane nebi stao već bi prošao. Lj. je svoje vozilo zaustavio na 10 a možda i nešto više metaraispred raskrsnice a da je vozilo zaustavio na raskrsnici on bi mogao proći, smatra da je ovo bila klasična sačekuša i da je Lj. znao da on nailazi putem te da mu je to M. dojavio telefonom. Od momenta kada je izašao iz vozila do odlaska sa lica mjesta prošlo je možda oko 10 minuta i on kritičnog dana nikome nije prijetio jedino je opsovao V. R. rekavši mu „Jebaću ti mater, nemoj pomjerati auto“ a to je rekao iz razloga što je Lj. od V. tražio da pomjeri Lj. auto a on je tražio da se auto ne pomjera do dolaska policije jer su i on i V. zvali policiju. Kazao je da je više puta prijavljivao i pisao krivične prijave protiv V. Lj. i M., V. R., V. Š. koji je M. sin i M. M. koji je sin Lj. žene M. iz prvog braka a te krivične prijave je pisao zbog krivolova i napada na njega. Nakon što je Lj. izašao iz zatvora imao je informaciju da mu Lj. i M. prijete pa se obratio u svoju firmu NP „D.“ zbog tih saznanja a njegova firma o tome obavijestila načelnika policije. Optuženi R. je kazao da mu je poznato da je zabranjeno nošenje oružja i da za to što nije imao službeni pištolj nosio je svoj pištolj pod dozvolom iz razloga bezbjednosti. </span>
</p>
<p>&nbsp;</p>
<p>
<span class="span3">U završnoj riječi branilac optuženog  je istakao da je optužnim aktom ODT okrivljenom R. B. stavljeno je na teret izvršenje krivičnog djela nedozvoljeno držanje oružja i ekspolozivnih materija i krivičnog djela ugrožavanje sigurnosti. Kazao je da je nesporna činjenica da je okrivljeni kao zaposleni u NP „D.“ sa svojstvom službenog lica kritičnom prilikom nosio pištolj marke „Z.“ model ... kalibra ... mm za koji pištolj ima odobrenje za držanje izdato od strane nadležnog organa. Okrivljeni je ovaj pištolj nosio iz razloga bezbjednosti i zbog prirode posla kojim se bavi a u svijetlu činjenice da je unazad pola godine od kritičnog događaja kao službeno lice imao odobrenje i za nošenje oružja koje je tada vraćeno zbog starosti tog oružja koje je dužio okrivljeni. Naveo je da slijedeći odbranu okrivljenog predlaže da se u odnosu na ovo djelo okrivljeni oslobodi od krivice jer je sa svojstvom službenog lica u NP „D.“ imao prećutnu saglasnost za nošenje oružja koji je odista pisano u vremenu izvršenja krivičnog djela nije posjedovao. U odnosu na drugo krivično djelo tj.ugrožavanje sigurnosti ukazao je da sud prilikom ocjene izvredenih dokaza u cjelosti treba prihvatiti odbranu okrivljenog iz koje proizilazi tok događaja koji je okrivljeni vjerodostojno i istinito predstavio bez težnje da na bilo koji način taj događaj predstavi drugačije. Naime, okrivljeni kao zaposlen u NP „D.“ je bio u prilici obavljajući svoj posao da podnosi prijave između ostalog i protiv ovdje oštećenih V.Lj. i M. pa je zbog jednog takvog događaja ovdje oštećeni V.Lj. pravosnažno osuđen. Zbog takvih odnosa ovdje okrivljeni i oštećeni u zadnjem periodu su živjeli u netrpeljivim odnosima što je i poslužilo oštećenom V. M. i Lj. da dana 21.06.2017. godine izazovu incident u kojem je okrivljeni zadobio lake tjelesne povrede. Okrivljeni se ovom prilikom sa svojim vozilom kretao na lokalnom putu u mjestu P. krećući se iza V.Lj.koji je u jednom trenutku zaustavio svoje vozilo sa ciljem da sačeka </span><span class="span3">okrivljenog u situaciji kada se iza njega sa svojim vozilom kretao V.M. koji je maltene ostvario kontakt sa vozilom okrivljenog. Nakon toga okrivljeni je izašao iz svojeg vozila da pita V. M. zbog čega se tako ponaša u kojoj situaciji je do njih došao i V. Lj. kada u opštem metežu Lj. uspijeva da oduzme pištolj od okrivljenog koji je okrivljeni držao za pasom pri čemu je V. M. stezao okrivljenog oko vrata. Nakon toga V.Lj.je repetirao pištolj i za vrijeme tog dešavanja okrivljeni nije upućivao oštećenima bilo kakave prijetnje već je u jednom trenutku pokušao da oduzme pištolj koji se nalazio kod V. Lj. pri čemu je u tom čupanju oko pištolja došlo do opaljenja jednog projektila s tim što V. Lj. nije dozvolio da mu se pištolj oduzme već je i na kraju događaja taj pištolj završio kod njega.Kazao je da se nemože prihvatiti drugačije od rečenog niti iskazi saslušanih svjedoka u ocjeni njihovih vjerodostojnosti jer su svi saslušani svjedoci i sa svojstvom oštećenih različito tvrdili u odnosu na odlučne činjenice kako u postupku izviđaja prilikom saslušanja od strane tužilaštva tako i prilikom saslušanja kod suda. Različito su govorili vezano za činjenicu njihovog kretanja od kuće, rasporeda lica i stvari u vozilima, motivu zbog čega je V. Lj. čekao na raskrsnici dolazak V. M. te različito govoreći i u odnosu na navodno izgovorene riječi od strane okrivljenog koje su izazvale osjećaj njihove nesigurnosti. I kod takvih iskaza svjedoka oštećenih nije se moglo izbjeći a da se ne potvrdi da je pištolj okrivljenog za vrijeme cijelog dešavanja bio u rukama V. Lj. te je životno nelogično da se osjeća ugroženim neko ko ima pištolj a da riječi prijetnje izgovara lice od kojeg je oduzet pištolj. Potpuno je nelogično i neprihvatljivo da je okrivljeni kao jedinka u ovom događaju i smio da upućuje prijetnje kada nije imao pištolj kod sebe u odnosu na više lica. Sasvim je izvjesno da je okrivljeni kritičnom prilikom po dogovoru V. Lj. i M.čekan na mjestu gdje se događaj desio i gdje okrivljeni nije mogao da prođe sa svojim vozilom sa ciljem da bi ga napali koji naum su i ostvarili oduzimajući mu tom prilikom i pištolj koji je posjedovao kao zaposleni NP „D.“ u situaciji kada se tom prilikom nalazio na radnom zadatku. Predložio je da i za krivično djelo ugrožavanje sigurnosti sud oslobodi okrivljenog prihvatajući njegovu odbranu i pisane dokaze a da ne prihvati iskaze saslušanih svjedoka jer su isti nevjerodostojni, da se iz istih pažljivom ocjenom može zaključiti da kritičnom prilikom nije bilo upućenih prijetnji od strane okrivljenog niti je posledica toga navodno tih upućenih prijetnji kojih nije bilo ugrožena sigurnost bilo koga pa i oštećenih.Troškove postupka je tražio.</span>
</p>
<p>&nbsp;</p>
<p>
<span class="span3">Optuženi R. B. u završnoj riječi usvajajući u cjelosti odbranu svog branioca kazao je da nije kriv, da nikoga nije napao niti koga sačekao te da tužilac treba da odustane od optužbe. </span>
</p>
<p>&nbsp;</p>
<p>
<span class="span3">U dokaznom postupku sud je saslušao svjedoke-oštećeneV.M., V. Lj. i M. M., saslušao svjedoke V. J. i V. R., pročitao nalaz i mišljenje vještaka dr.B.B. od 17.07.2017.godine i 23.10.2017.godine, pročitao službene zabilješke UP CB Pljevlja Stanica kriminalističke policije 72 br.03-240/17-5297/6 i 72 br. 03-240/17-5297/7 obje od 21.06.2017.godine, pročitao izvještaj ljekara specijaliste JZU Opšta bolnica P. broj protokola 4053 od 21.06.2017.godine na ime V. Lj., pročitao izvještaj ljekara jedinice za HMP u P.broj protokola 5470 od 21.06.2017. godine na ime V.M., pročitao izvještaje ljekara specijaliste JZU Opšta bolnica P. broj protokola 3274 i 4051 oba od 21.06.2017.godine na ime R. B., pročitao potvrdu o privremeno oduzetim predmetima UP CB Pljevlja br.sl. od 21.06.2017.godine sa fotokopijom oružnog lista na ime optuženog, pročitao potvrdu o privremeno oduzetim predmetima od V. Lj., izvršio uvid u fotoelaborat UP CB Pljevlja br.35/17 od 21.06.2017.godine,pročitao presudu Osnovnog suda u Pljevljima K.br.10/15 od 10.11.2015.godine, pročitao dopis Upravi NP „D.“ od 09.02.2017.godine zaveden pod br.104, pročitao dopis Upravi policije </span><span class="span3">br.02/110 od 02.03.2017.godine, izvršio uvid u radni nalog br.1572 od 21.06.2017.godine, izvršio uvid u program rada za mjesec jun NP „D.“ br. 02/251 od 19.06.2017.godine i pročitao izvod iz KE za optuženog. </span>
</p>
<p>&nbsp;</p>
<p>
<span class="span3">Nakon provedenog dokaznog postupka i ocjene izvedenih dokaza kako svakog pojedinačno tako i u medjusobnoj povezanosti u  smislu čl.370 ZKP-a a pri tom cijeneći odbranu optuženog R. B. ovaj sud je utvrdio činjenično stanje  bliže opisano izrekom ove presude. </span>
</p>
<p>&nbsp;</p>
<p>
<span class="span3">Naime,optuženi negira izvršenje krivičnog djela nedozvoljeno držanje oružja i eksplozivnih materija iz čl.403 st.1 Krivičnog zakonika Crne Gore navodeći da je kritične prilike kod sebe imao pištolj marke ...mm P. koji pištolj je njegovo privatno vlasništvo i za čije držanje posjeduje dozvolu ali nema dozvolu za nošenje istog a kritične prilike ga je nosio iz bezbjednosnih razloga, zbog prijetnji dvojice V. i bojazni od njihove osvete pošto je V. Lj. zbog jednog krivičnog djela prema njemu a koje je bilo pokušaj uboda nožem odležao u zatvoru. Kazao je da mu je poznato da je zabranjeno nošenje oružja te da zato što nije imao službeni pištolj on je nosio svoj pištolj pod dozvolom iz razloga bezbjednosti.</span>
</p>
<p>&nbsp;</p>
<p>
<span class="span3">           Priznanje optuženog R. da je kritične prilike nosio pištolj marke ... mm koje je njegovo vlasništvo i za čije držanje posjeduje dozvolu je jasno i potpuno a kao takvo je potvrđeno i iskazima oštećenih M. M., V.Lj., V. M., iskazom svjedokinje V. J.  i svjedoka V. R. koji su izjavili da je optuženi kritične prilike na putu u selu P.nosio pištolj.</span>
</p>
<p>
<span class="span3"> </span>
</p>
<p>
<span class="span3">           Iz potvrde o privremeno oduzetim predmetima UP CB Pljevlja od 21.06.2017.godine utvrđeno je da je od optuženog R. B. oduzet oružni list za držanje oružja br.... izdat od PJ P. a iz potvrde o privemeno oduzetim predmetima takođe od 21.06.2017.godine da je od V. Lj. oduzet pištolj marke „CZ P.“ kalibra ... mm i fabričkog broja ... sa okvirom u kojem je bilo ... metaka i jedna čaura u ležištu zaglavljena. Iz oružnog lista za držanje oružja utvrđeno je da je ovaj oružni list izdat optuženom dana 23.10.2015. godine sa rokom važenja do 23.10.2025.godine i da se isti odnosi na pištolj marke Z. ..., kalibra ... mm i fabričkog broja ..... </span>
</p>
<p>&nbsp;</p>
<p>
<span class="span4">               </span><span class="span3">Članom 5 st.2 Zakona o oružju </span><span class="span3">(''</span><span class="span3">Sl.list</span><span class="span3"> RCG'' br. 10/15</span><span class="span3">) </span><span class="span3"> propisano</span><span class="span3"> je da je </span><span class="span3">dozvoljena</span><span class="span3"> je </span><span class="span3">nabavka</span><span class="span3">, </span><span class="span3">držanje</span><span class="span3">, </span><span class="span3">nošenje</span><span class="span3"> </span><span class="span3">i</span><span class="span3"> </span><span class="span3">prenošenje</span><span class="span3"> </span><span class="span3">oružja</span><span class="span3"> </span><span class="span3">i</span><span class="span3"> </span><span class="span3">municije</span><span class="span3">, </span><span class="span3">oružja</span><span class="span3"> </span><span class="span3">kategorije</span><span class="span3"> B </span><span class="span3">za</span><span class="span3"> </span><span class="span3">koje</span><span class="span3"> je </span><span class="span3">izdata</span><span class="span3"> </span><span class="span3">odgovarajuća</span><span class="span3"> </span><span class="span3">isprava</span><span class="span3"> o </span><span class="span3">oružju</span><span class="span3">, u </span><span class="span3">skladu</span><span class="span3"> </span><span class="span3">sa</span><span class="span3"> </span><span class="span3">ovim</span><span class="span3"> </span><span class="span3">zakonom</span><span class="span3">. </span><span class="span3">Članom</span><span class="span3"> 33 </span><span class="span3">stav</span><span class="span3"> 1.</span><span class="span3"> </span><span class="span3">Zakona</span><span class="span3"> o </span><span class="span3">oružju</span><span class="span3"> (''</span><span class="span3">Sl.list</span><span class="span3"> RCG'' br. 10/15) </span><span class="span3">propisano</span><span class="span3"> je:   ''</span><span class="span3">zabranjeno</span><span class="span3"> je </span><span class="span3">nošenje</span><span class="span3"> </span><span class="span3">oružja</span><span class="span3"> </span><span class="span3">na</span><span class="span3"> </span><span class="span3">javnom</span><span class="span3"> </span><span class="span3">mjestu</span><span class="span3">''.</span>
</p>
<p>&nbsp;</p>
<li style="display: block;">
<span class="span4">              </span><span class="span5">Dakle, optuženi je bez isprave za nošenje oružja dana 21.06.2017. godine nosio pištolj marke .... bliže opisan pod  st.I izreke ove presude na javnom mjestu-lokalnom putu u selu P .</span><span class="span5">Optuženi je ovakvim svojim ponašanjem ostvario sva bitna obilježja krivičnog djela nedozvoljeno držanje oružja i eksplozivnih materija iz čl.403. st.1. Krivičnog zakonika, pri čemu je optuženi bio svjestan da je predmetni pištolj oružje i da je zabranjeno nošenje oružja na javnom mjestu što je i sam priznao da je znao pa kako je isti pištolj nosio na javnom mjestu, to je krivično djelo izvršio s umišljajem i za isto je kriv.</span>
</li>
<p>&nbsp;</p>
<p>
<span class="span3">Optužbom se dalje optuženom R. B. stavlja na teret izvršenje krivičnog djela ugrožavanje sigurnosti iz čl. 168 st. 2 u vezi st.1 Krivičnog zakonika Crne Gore izvršenog na štetu oštećenih M. M., V.Lj., V. M .</span>
</p>
<p>&nbsp;</p>
<p>
<span class="span3">Optuženi R.negira izvršenje i ovog krivičnog djela navodeći da kritične prilike nije prijetio oštećenim V. M., V. Lj. i M. M . </span>
</p>
<p>
<span class="span3"> </span>
</p>
<p>
<span class="span3">Provjeravajući ove navode odbrane optuženog sud je izveo predložene dokaze pa je tako svjedok-oštećeni V. M. izjavio u izviđaju da živi u selu P., da mu je optuženi B.dalji rođak i dalji komšija te da je dana 21.06.2017.godine sa bratom Lj. bio kod svoje kuće u zaseoku Selac gdje su im bile familije i prijatelj V.R.i da su šišali ovce te da su negdje oko 13,30 časova završili i krenuli prema P. tako što je prvo sa vozilom krenuo njegov brat Lj. i sa Lj.su u vozilu bili Lj. žena M. M. i njihove kćerke J. i T. kao i V. R. i oni su krenuli prije njega i malo mu izmakli dok je on nešto spakovao pa je i on sa svojim džipom pošao iz S. prema P . Kada je došao do skretanja za D. vidio je da se ispred njega kreće R. B. sa svojim vozilom L. n. a primijetio je da ga brat Lj. čeka po dogovoru na raskrsnici za skretanje manastiru D. u desno. Prethodni dogovor je bio da kod njega u vozilo pređu Lj. supruga i kćerke a da Lj. i R. idu da kose. Dalje je kazao da kada je primjetio da je B. ispred njega sa svojim vozilom, B. je naglo prikočio i stao ispred njega tako da ga zamalo nije udario i dosta mu se primakao zadnjem dijelu vozila. B. je odmah otvorio vrata i izlazi iz auta govoreći mu „Šta to radiš hoćeš li da me ubiješ“ a on je B. rekao da mu to nije bila namjera već se to desilo jer je on naglo zakočio. Izašao je iz svog vozila a vidi i da Lj. izlazi iz svog auta i ide prema njima pitajući šta se dešava a R. im govori nešto u smisu „Jebaću vam majku“ i psujući ih što je kod njega izazvalo osjećaj straha i ugroženosti jer je B. krenuo da se vraća do svog auta pa je pomislio da će možda da uzme neko oružje, poznavajući B. mislio je da ide po pištolj ali R. iz auta uzima drvenu palicu na koju je bilo navučeno nešto gumeno i kreće prema Lj. i palicom ga kači i udara u predjelu grudi, koliko mu se čini okresao je Lj. ovom palicom u predjelu grudi pri čemu Lj. uspijeva da mu otme palicu i kada je Lj. oteo palicu od B., B. je sa desnog pasa izvukao pištolj, repetirao ga i okrenuo put Lj . Oštećeni V. M.  je dalje kazao da je uspio da blokira pištolj tako što ga desnom rukom hvata po pištolju i poklapa pištolj odnosno savija ga prema zemlji da nebi opalio u Lj. i u tom momentu ga R. ujeda za palac desne ruke da bi mu oteo pištolj, prilijeće i Lj. i ispod njihovih ruku otima pištolj R. i stavlja ga u desni džep svog donjeg dijela trenerke. Lj. se povlači unazad a R. im upućuje prijetnje „Ako mi nevratite pištolj pobiću vas, zapamtićete kada ste mi pištolj uzeli“ nakon čega se vraća prema svom autu, otvara gepek, uzima sjekiricu oko pola metra dužine i zalijeće se prema njemu govoreći mu „Sasjećiću te sjekirom ako mi nevratite pištolj“ a Lj. mu govori „Nemoj dalje da ideš vrati se nazad“. B. se vraća unazad a on govori J. da telefonom snima B. a B. krije sjekiru iza leđa i vraća je u gepek. Lj. je pozvao policiju čim je oduzeo pištolj od B . Prije nego što je B. uzeo sjekiru iz gepeka V. R., M. i T.su otišli. Oštećeni M. je dalje kazao da dok su čekali da dođe policija B. se i dalje zalijeće prema Lj. kako bi uzeo svoj pištolj a on to sprečava stajanjem između. U jednom momentu iz pravca V. nailazi vozilo kojim je upravljao njemu nepoznat vozač a sa njim je bio K. K. i to vozilo nemože da prođe iz razloga što je on ostavio otvorena vrata od svog džipa pa je krenuo da zatvori vrata da bi to vozilo prošlo u kom momentu B. iskorišćava njegovo odsustvo i kreće prema Lj. i u jednom momentu čuje K. kako govori „Ne ubi ga“ pa se okreće i vidi da B. i Lj. padaju u kanal sa pištoljem u ruci na način što R. desnom rukom drži pištolj za rukohvat a Lj. za cijev odozgo usmjeravajući pištolj prema zemlji. Prilazi im i B.hvata sa leđa jer je Lj. ispod njega, ulijeće K. da ih razvadi govoreći „Ne ljudi pobiste se šta to radite“ i u </span><span class="span3">tom momentu pištolj opaljuje a K. je zavikao „Rani me“ mada nije bio ranjen već je to zavikao da bi B. pustio pištolj što B.u tom momentu i radi odnosno pušta pištolj, Lj. iz njegove ruke je istrgnuo pištolj i vide da se čaura od ispaljenog metka zaglavila u ustima pištolja.R. nakon toga traži čauru da pokupi a oni se udaljavaju od R. s tim što je Lj. sa sobom ponio pištolj i u nazad se izmiče a R.  šeta, valjda tražeći čauru nalazi dugme koje je K. palo sa pantalona u toku čupanja. Nedugo zatim K.je otišao sa vozilom i vozačem, nakon nekoliko minuta i R. je krenuo put N.i sa nekim je razgovarao na telefon, sjeo u vozilo i potjerao vozilo na njih a oni su se sklonili. R. je nastavio put prema svojoj kući a oni su pbjegli jer su mislili da ide po drugo oružje da ih pobije. Pobjegli su u kolibu na K. gdje su našli V. i Lj. porodicu i rekli im da pobjegnu u šumu radi bezbjednosti što su svi i učinili i sklonili se u šumu do dolaska policije. Nakon događaja Lj. mu je rekao da mu je R. kada mu je oteo pištolj koji je Lj. držao u džepu donjeg dijela trenerke povikao „Sad sam vam jebo majku, sad ću vas pobiti“. </span>
</p>
<p>&nbsp;</p>
<p>
<span class="span3">Na glavnom pretresu oštećeni V. M.je kazao da je toga dana kod njega u mjestu S.bila moba, da su šišali ovce i da su tu bili prisutni M. M., njena kćerka J., V. R. i V. Lj. i nezna tačno ali zna da je bilo popodne da su svi krenuli džipovima i to on sa svojim džipom na katun i sa njim su bile M. M. i njena kćerka J. a Lj. sa svojim džipom na livadu da balira sijeno i sa Lj. je u vozilu bio V. R. odnosno da je od početka kretanja sa njim bila M. a sa Lj. pored R. i J. koja je trebala da presjede kod njega u vozilo na raskrsnici za manastir D . Lj., R. i J. su krenuli malo prije njega i M. a onda je krenuo i on sa M. da bi  blizu raskrsnice za manastir D. sustigao R. B. koji je bio sa svojom L. N. i kada ga je sustigao prišao mu je malo bliže sa vozilom a R. je naglo prikočio, Lj. je tada bio ispred R. na jedno dvadesetak metara i bio je parkiran na raskrsnici za D . Dalje je kazao da je prikočio svoje vozilo na razmaku oko 1 m od R. auta i R. izlazi iz auta sa palicom u ruci i govori „Šta mi to prigoniš“ pa i on izlazi iz svog auta i pita R. „Šta je problem“ jer je R. mogao sa vozilom stati desno i da on prođe ali R. je stao na sred puta. U tom momentu prilazi Lj. govoreći „Šta je problem“ i R. pokušava palicom da udari Lj., Lj. ga hvata za palicu i otima mu je a on hvata R. sa leđa da bi ih razvadio i u tom momentu R. vadi pištolj iza pojasa sa desne strane, repetira put Lj. koji hvata rukom za pištolj a on tada obaljuje R. na put, Lj. mu govori „Neboj se oteo sam mu ja pištolj, neboj se“ i on tada govori R. „Šta ti je bolan smiri se“. Tu se to završava a Lj. se izmiče unazad jedno 20 m i stavlja R. pištolj u džep trenerke a R. pokušava da priđe Lj. svo vrijeme govoreći „Vratite pištolj, vratite pištolj“. Oštećeni M. dalje navodi da on stoji između R. i Lj. i da tada sa lica mjesta odlaze V. R. i M. M. Lj. džipom. Lj. je već bio pozvao policiju a posle je čuo da je i R. zvao policiju. Nakon toga R. se zalijeće u svoj gepek i uzima sjekiricu govoreći „Sad ću vas pobiti“ i kreće put njega a Lj. mu govori „Vrati to nazad, nemoj više da mrdaš naprijed“. Mislio je da je R. pošao do svog gepeka kako bi uzeo neki drugi pištolj i tada govori J. da snima telefonom a R.je nakon što mu je Lj. rekao da vrati sjekiricu istu vratio u gepek svog vozila. U tom momentu nailazi iz pravca V. kombi, misli Ž. tabli, vozač mu je bio nepoznat a u kombiju je bio K.K. koga poznaje i koji mu je rođak. Dalje je kazao da tada polazi da pomakne svoj džip kako bi kombi mogao proći i tada mu popušta pažnja, valjda je i Lj. popustila pažnja zato što se pozdravljao-rukovao sa K. i R. je iskoristio priliku i uhvatio za svoj pištolj koji je bio u Lj. džepu od trenerke, čuje K. da govori „Ne te ljudi, ne te ljudi, ubiste se šta to radite“ pa se okreće i vidi da su Lj. i R. u kanalu pored puta, Lj. leži ispod R. pa je priletio i uhvatio R. za vrat, prilijeće i K. i razmiče Lj. i R. i tada čuje da je pištolj opalio ali nije vidio u čijim rukama je pištolj. Tada Lj. govori „Nebojte se drugi neće opaliti, pištolj je zakovao“. Oštećeni M. dalje navodi da on tada miče R. sa Lj. koji ustaje i nosi R. </span><span class="span3">pištolj u rukama a odmah nakon toga K. odlazi kombijem, R. pali svoju nivu i kreće vozilom put njih, oni se sklanjaju sa puta i R. odlazi kući pa i on i Lj. odlaze kući sa njegovim džipom bojeći se da se R. nevrati sa nekim drugim oružjem. On, J. i Lj. odlaze put svog katuna gdje zatiču M. i R. i čekaju policiju. Kazao je da se u suštini događaj odigrao ovako s tim što je dao izjavu i u tužilaštvu kada mu je sjećanje bilo svježije. U Lj. vozilu su moguće bile nožice-makaze za šišanje ovaca, možda nešto od stvari snahe M. a njegovo nije bilo ništa u Lj. vozilu. Na 500 m do kilometra primijetio je da se ispred njega kreće vozilom R. i kada je zaustavio svoj džip iza L.N.R. zaustavio je džip na metar od njegovog vozila tako da nije bilo kontakta između njihovih vozila. Palica je bila žuto crna, pla žuta pola crna i dužine od prilike između 50 do 70 cm, bila je guma na njoj a unutra neki tvrdi materijal i tu palicu R. je iznio u rukama iz unutrašnjosti vozila kada je izašao iz istog. Lj. je svoj džip bio parkirao na jedno desetak metara prije raskrsnice na desnoj kolovoznoj traci i R. je sa svojim vozilom mogao proći pored Lj. džipa s tim što bi jednim dijelom išao i van kolovoza, u pitanju je asvaltni lokalni put koji nema dvije trake i nezna zbog čega je R. stao sa svojim vozilom kada je mogao da prođe. M. i R. su otišli kući jer su vjerovatno imali nešto da rade a Jelena ostala na licu mjesta kako bi snimala događaj telefonom jer joj je on rekao da snima kada se R. zagonio na njega da otme pištolj u Lj . Tvrdio je da kritičnog dana ni on ni Lj. nijesu upućivali prijetnje R. sa kojim su u lošim odnosima, više puta su imali potezanje oružja od strane optuženog na njega ili Lj. i jednom je osuđen novčanom kaznom 800,00 € zbog toga a i Lj. je osuđen 2 mjeseca zatvora zbog potezanja noža. Cijeli događaj je trajao najviše 15 minuta a R. je bio u posjedu svog pištolja nekolika minuta. Ni on ni Lj. nijesu u obraćanju okrivljenom pominjali zatvor niti je na licu mjesta bila prisutna V. R.koju poznaje jer je to majka V. R . Optuženi je kritičnog dana njemu i Lj. upućivao riječi prijetnje, govorio je da će ih pobiti i to je govorio u svakom momentu, kada je izvadio pištolj, kada je uzeo sjekiricu, kada je govorio da mu vrate pištolj i nemože da se sjeti svega pošto je to bilo prije tri mjeseca da li je govorio „Jebaću vam majku“. Sjeća se da je tu bila i T. ali se nemože sjetiti sa kime je od njegove kuće T. krenula vozilom. R. je rekao „Sad ste moji, sve ću vas pobiti“ kada je oteo svoj pištolj Lj. iz džepa a to je bilo kada je naišao K. sa kombijem, on nije čuo te riječi već mu je Lj. rekao da je B. to rekao kada se on nalazio u putu ka svom džipu da  ga pomakne i bio je desetak metara udaljen od njih dvojice. Sve prijetnje koje im je optuženi toga dana uputio, uputio ih je ljutito i povišenim tonom i V. nije mogao čuti sve što se događalo jer je jedno vrijeme bio kod Lj. džipa koji je bio dvadesetak metara od njegovog džipa i R. ali je pritrčao kada je on obalio R. na put kada su mu otimali pištolj, zna da mu je V. govorio „Pušti ga nemoj ga biti“ a on mu rekao da neće tući R. i nijedan udarac nije uputio R. toga dana. Upozoren na različitost iskaza datog u tužilaštvu na glavnom pretresu kazao je da nije siguran niti je vodio računa ko je sa kim tog dana krenuo od kuće, nije mu to bilo bitno da prati tako da se nemože sjetiti da li je M. bila sa njim ili sa Lj. u autu, da je okrivljeni izašao iz sovg auta i stojeći pored vrata odmah uzeo palicu iz vozila, da nije siguran da li je okrivljeni palicom zakačio Lj. ali da jeste zamahnuo palicom put Lj.te da je htio i da zatvori vrata od svog vozila i da pomjeri vozilo sa puta, da se nemože svih detalja sjetiti pošto je prošlo 3 mjeseca samo se sjeća glavnih detalja i upućenih prijetnji. </span>
</p>
<p>
<span class="span3"> </span>
</p>
<p>
<span class="span3">Oštećeni V. Lj. je u svom iskazu datom tužilaštvu naveo da živi u selu P. i da je dana 21.06.2017.godine sa bratom V. M. i njihovim porodicama i prijateljem V. R. bili u zaseoku S. gdje su šišali ovce pa kada su završili sa poslom krenuli su put P. tako što je on išao prvi sa svojim vozilom „N. T.“ a sa njim u vozilu su bili supruga M. i njihove kćerke J. i T. i komšija V.R . Oko 14,00 časova kretali su se putem prema P.i </span><span class="span3">po prethodnom dogovoru na skretanju za D. u desno u pravcu kretanja zastao je sa vozilom da sačeka M. da nešto prebace iz jednog vozila u drugo kao i da njegova supruga i kćerke pređu kod M. u vozilo pošto je M. sa njima trebao da ide kući na Katun a on sa R. da ide da kosi. Nakon 2 do 3 minuta od njegovog zaustavljanja iza njega je stalo vozilo L.N.kojim je upravljao R.B. sa kojim imaju poremećene odnose već 10 godine. Nedugo zatim iza B.vozilom prilazi i M. koji je bio sam u vozilu i tada primjećuje da B. izlazi iz svojih kola i kreće prema M. i nešto mu govori. Oštećeni Lj. je dalje kazao da i on izlazi iz svog vozila da vidi o čemu se radi i dok imprilazi primjećuje da B. prilazi svom vozilu iz koga iznosi drvenu palicu sa kojom kreće prema njemu upućujući mu ružne riječi i psovke, sjeća se da mu je od prijetnji izgovorio „Jebaću vam majku pobiću vas“ i toje uporno ponavljao tokom čitavog sukoba. Kada mu je prišao Branislav je zamahnuo tom palicom prema njemu a on taj udarac blokirao i uzvatio z apalicu ali ga je B. palicom zakačio po grudnom košu od čega ima povredu pa je uspio da istrgne iz ruke palicu nakon čega B. svojom desnom rukom vadi pištolj iza pasa, repetira ga i okreće put njega u visini pojasa. U tom momentu nekako sa strane prišao je M. odozdo uhvatio za pištolj i zasukao B. ruku pa je i on priskočio i uhvatio za pištolj i uspio da iz B. ruke uzme pištolj i stavi ga u džep od donjeg dijela trenerke. U momentu otimanja oko pištolja B. je ujeo M. za palac desne ruke. Oštećeni Lj. dalje navodi da nakon što je uzeo pištolj odmiče se unazad od njih, u međuvremenu je prišao i V. R.i M. koji su štitili da B. mu nepriđe i opet uzme pištolj i on tada telefonom obavještava policiju i poziva ih da izađu na lice mjesta. Nakon što su se razdvojili B. je više puta pokušavao da se zaleti prema njemu i da uzme svoj pištolj i u jednom trenutku je otišao do svog vozila i  iz gepeka uzeo sjekiricu i pošao prema njemu. Dok su čekali policiju R. odvozi M. i T. sa lica mjesta a J. tu ostaje i telefonom je snimila veliki dio događaja. Nakon što je uzeo sjekiricu B. je krenuo prema njemu ali je M. stao između njih pa je B. zamahnuo sa sjekiricom put M. govoreći mu „Sasjećiću te sa ovim, vrati mi pištolj“ a on je B. govorio „Nemoj dalje, ne idi dalje“ nakon čega se B.  vratio i ostavio sjekiricu u gepek N . Više puta je otvarao gepek i izgovarao prijetnje u smislu „Sad ste moji, neće vam više ovako proći“. Svo vrijeme ovog događaja B. je navaljivao i zalijetao se da uzme pištolj a M. to sprečavao i svo vrijeme B. im je prijetio. Kad su se malo smirile strasti i dok su stajali na licu mjesta iz pravca V. je izbilo auto kojim je upravljao nepoznat muškarac a na mjestu suvozača je bio K. K. i pošto to vozilo nije moglo da prođe od otvorenih vrata M. džipa M. se odaljava i polazi da zatvori vrata a B. polazi put njega i za pištolj koji mu je bio vidljiv i repetiran i uspijeva da uhvati za rukohvat pištolja a on odozgo za cijev pri čemu je skoro rukom uhvatio za usta pištolja i tada ga R. gurajući obaljuje u kanal pored puta, on svo vrijeme drži svjesno pištolj okrenut prema zemlji da ne bi došlo do povređivanja i u tom momentu kada su se svalili u kanal priskaču M. i K., svi su na gomili i nastaje otimanje oko pištolja, K. govori „Ne, prestanite poubijaste se pištolj je“ a u toku guranja i čupanja B. izgovara riječi „Sad ste moji, pobiću vas“. Oštećeni dalje navodi da svo vrijeme i dok se nalazio na leđima na zemlji nije ispuštao cijev pištolja a primijetio je da je B. držao pištolj i da mu je prst bio na obaraču da bi u jednom momentu uspio da stisne i metak je opalio u zemlju. Vidio je da su na B.  ruci kojom je držao pištolj bile i M. i K. ruka koje su sprejčavali opaljenje i vršili pritisak na njegovu ruku a nakon što je pištolj opalio oni su uspjeli da maknu B. sa njega na lijevu stranu pa se on izvukao i odaljio desetak metara. Nakon opaljenja uzeo je pištolj i opet ga vratio kod sebe u džep. U cijevi pištolja ostala je zaglavljena čaura i  metak na pola i pošao drugi. Zrno se zabilo u zemlju ali ga nijesu našli a sve to je konstatovala i policija prilikom uviđaja. Nakon toga K. sa vozačem odlazi a B. i dalje od njih traži pištolj prijeteći „Moji ste nećete mi pobjeći drugi put“ nakon čega sjeda u vozilo, zalijeće vozilo prema njima pa se on i M. sklanjaju ispod </span><span class="span3">puta a B. nastavlja prema svojoj kući a onda i on i M. odlaze do kuće na katunu gdje se naleze sa porodicom i odlaze u šumu nedaleko od kuće da čekaju policiju jer ih je bilo strah pošto su mislili da je B. otišao do kuće po oružje. Kazao je da je kritične prilike osjetio strah i ugroženost za bezbjednost sebe, svoga brata i cijelih porodica zbog čitave situacije i B. prijetnji. </span>
</p>
<p>&nbsp;</p>
<p>
<span class="span3">            Na glavnom pretresu oštećeni V. Lj. je kazao da zbog porodičnih i komšijskih odnosa obzirom da je njegova supruga M.  rodom  R. ne pridružuje se krivičnom gonjenju protiv optuženog i kazao da je toga dana sa ženom i kćerkom J. kao i V. R. bio u S. kod brata M., bio je i M. i radili su poslove šišanja ovaca, tog jutra su kod M. došli oko 09,00 časova, došli su vozilom Dž.on i R. a J. i M. su prethodno otišle sa M. i negdje oko 11,00 do 12,00 časova završili su posao, doručkovali i krenuli na livadu da obavljaju neke poljoprivredne poslove i sa njegovim džipom kreću on, V. R. i J. a za suprugu se nemože precizno izjasniti da li je bila sa njim u vozilu ili sa M., zna da su J. i M.  trebale sa M. da idu kući a on sa R. na livadu. Trebao je da sačeka M. na raskrsnici za manastir D. i došao je na desetak metara prije raskrsnice i stao i kakao se okrenuo vidio je ispred M. da ide R. B. i da su obojica stali sa vozilima, rastojanje između njihovih vozila bilo je možda metar do dva a od njegovog do R. vozila 2 do 3 m. Kada je pogledao iz svog auta R. je bio izašao iz svog auta, okrenuo se prema M. koji je bio u autu i rukama nešto granao u pravcu M. pa kako mu je R. bio okrenut leđima izašao je iz kola da vidi šta se dešava i najvjerovatnije govorio nešto u smislu „Šta je problem šta se dešava“ a R. koji je bio blizu svog auta  iz vozila je pošto su vrata bila otvorena dohvatio neku palicu koja je bila negdje pored sjedišta i oh vatata za tu palicu i otima je a R. se odmah trznuo za pištolj koji mu je bio za pojasom, u tom momentu pristiže M. i kako on hvata za pištolj u R. ruci M. hvata R. i tada izlijeću V. i M. i razvađaju. Kazao je da se on tada povlači unazad sa B. pištoljem u džepu pantalona i njegovom palicom u svojoj ruci, oni se razilaze. Bio je jedno desetak metara daleko kada se B. vraća do gepeka svog auta i vadi neku sjekiricu izvadio je iz gepeka i vratio u gepek, nije pokušao ni na koga od njih sjekiricom. Nije bilo neke naročite psovke između njih niti im je B. prijetio do tada, on se nalazio kod svojih kola a B. kod svojih a M. između njih, niko nikog nije udarao niti pokušavao da udari a policiju su pozvali i on i B. i policija je rekla da ostanu na licu mjesta. Tada V. R. njegovim vozilom odvozi M. kući a J. ostaje sa njima i tu su bili jedno petnaestak minuta i nije bilo nikakve ni svađe ni raspravke dok nije naišlo iz suprotnog pravca Ž.vozilo kojim je upravljao nepoznat čovjek a do njega je bio K. K. koji mu jekomšija i rod i Komnen je stao da se pozdrave i dok su se pozdravljali i razgovrali sa K. vrata od M. džipa su bila otvorena tako da to Ž. vozilo nije moglo da prođe pa je M. otišao da zatvori vrata od svog vozila i tada B. prilazi do njega i hvata za svoj pištolj koji je u njegovorm džepu od pantalona pa kako B. hvata za pištolj i on hvata svojom rukom za pištolj i tada B. govori „Sad ću vam jebati majku“. Otimajući se oko pištolja pada na leđa, B. je sa njim u kanalu, ne udaraju se i prilaze M. i K. da razvađaju pa su sva četvorica u kanalu i u momentu u njegovoj ruci pištolj je opalio, pištolj je držao za usta cijevi i nakon opaljenja pištolj zakuje. K. razvađa pa on odlazi na jednu stranu sa M. a B. sa K. na drugu stranu. Oštećeni Lj. je kazao da B. pištolj i palica ostaju kod njega i od tada niko nikog ne pokušava ni da udari niti ko kome prijeti i prvoodlazi K., nakon toga R., onda on i M. sa M. džipom. Policiju su čekali u blizini kuće jer je B. otišao svojoj kući ljutito i bojali su se. Iako je pištolj i palica bili kod njega osjetio je strah od B. prijetnji. Kazao je da u njegovom vozilu nije bilo nikakvog oružja te da nezna šta je bilo u gepeku njegovog brata, moglo je biti samo poljoprivrednog alata  i kod M. kuće nije bilo dogovora da čeka na raskrsnici, bar on se nije dogovarao a u putu je neko iz njegovog auta a misli da je to J. zvala M. </span><span class="span3">telefonom i rekla da će sačekati na raskrsnici za D.kako bi ona prešla kod M. u auto. Dok se nije zaustavio na raskrsnici nije znao da iza njega ide R. vozilom. Na mjestu gdje je bio zaustavio svoje vozilo je usjek, kolovoz je širok 3 m i on se sklonio malo u desno i za nuždu optuženi je mogao proći svojim vozilom. Nije primijetio niti osjetio udarce palicom, bilo je samo grebanja po grudima i rukama ali nezna od čega su a imao je i na leđima kada je pao u kanal. R.je u rukama imao pištolj svega nekoliko sekundi, sekundarno, nije imao štopericu da štopuje vrijeme. Sa okrivljenim je u lošim odnosima i negovoru zadnjih desetak godina i na licu mjesta je u jednom momentu rekao okrivljenom nakon završetka događaja „Ti me oćera u zatvor“ a B.njemu „I opet ćeš ići u zatvor“ a on B. „Nema veze i toćemo zajedno“. Kazao je da je kritičnog dana bilo najmanje svađe i tuče i većim djelom je bio miroljubiv razgovor. Kritinog dana se osjetio ugroženo za sebe i svoju porodicu i nemože se precizno sjetiti da li je B. prijetio dok je M. bila na licu mjesta. V. R. nije bila na licu mjesta a tog dana u S. su bile njegove kćerke J. i T. i kada su se vraćali T. nije bila sa njim u vozilu i postoji mogućnost da je ona bila sa M. sinom u M. vozilu i on uopšte nije vidio T. na licu mjesta. Kritičnog dana iz vozila nije kontaktirao nikoga u M. vozilu ali misli da je kontaktirala J . Upozoren na različitog iskaza u izviđaju na glavnom pretresu kazao je da je na pretresu ispričao konkretno i istinito ono što se kritičnog dana desilo odnosno što je vidio i čuo na licu mjesta.   </span>
</p>
<p>&nbsp;</p>
<p>
<span class="span3">Svjedok-oštećena  M. M. u izjavi datoj tužilaštvu je navela da se dana 21.06.2017.godine oko 14,00 časova nalazila u vozilu kojim je upravljao njen nevjenčani suprug Lj. V., da su sa njima u vozilu bile njihove kćerke T. i J. i komšija V. R. i vraćali su se iz mjesta S. prema P.-nama gdje u toku ljeta žive. Po dogovoru sa djeverom V. M. koji je svojim vozilom ostao da ide iza njih zaustavili su se na raskrsnici prema D. kako bi sačekali M.  da prebace neke stvari i da posle idu da kose u selo.Kada je Lj. stao sa vozilom primijetila je da iza njih pristiže svojom L. N. R. B. i zaustavlja vozilo a iza njega svojim vozilom pristiže i M. i zaustavlja vozilo i B. naglo izlazi iz svog vozila i kreće prema M. vozilu govoreći „Kud si aknuo“.U tom momentu izlazi Lj. i kreće prema njima i dok je Lj. prilazio B., B. je iz svog auta uzeo drvenu palicu i krenuo prema Lj. a M.je sa leđa povukao B. i Lj. uspio da mu otme palicu. Nije vidjela da je B.Lj. udario palicom, vidjela je da je zamahivao palicom ali nije vidjela da je Lj. palicom zakačio niti udario.Dalje je kazala da u momentu kada je Lj. uzeo palicu od B., B. im se otima, vraća prema autu i malo kao da ulazi u auto tijelom a istovremeno izgovara riječi „Sad ću vas sve pobiti“ nakon čega odnekud vadi pištolj ali nije sigurana da li mu je bio u autu ili iza pasa jer taj trenutak nije mogla vidjeti iz vozila, Lj. i M. su krenuli prema B. da bi mu oteli pištolj ali ona nije vidjela da li je B. u nekog od njih uperio pištolj.Sve se dešavalo brzo i vidjela je da su Lj. i M.uspjeli da savladaju B. i da mu je Lj. oteo pištolj  iz ruke i stavio ga u džep od donjeg dijela trenerke.U tom otimanju vidjela je da je B. ujeo M. za palac desne ruke. Koliko se sjeća ona i djeca su bili svo vrijeme u Ljubojevom autu i nije sigurna, možda je R. njima prilazio i razvađao ih. Dalje je kazala da nakon što je Lj. uzeo pištolj on i M. su se odmakli od B. a B. je nastavio da traži nešto po autu svo vrijeme psujući i ponavljajući riječi „Sve ću vas pobiti, sve ću vas uništiti“.Lj. joj je rekao da idu tako da je ona sa kćerkom T. i V.R. Lj. autom otišla kući a Lj. rekao da će oni ostati da sačekaju policiju.J. je ostala na licu mjesta a posle oko pola sata dolaze kući Lj., M. i J. i tada saznaju a je B. u međuvremenu oteo pištolj Lj. iz džepa i da je tokom otimanja pištolj opalio pa su otišli u obližnju šumu da sačekaju policiju jer je B. rekao da će otići kući da donese drugo oružje da ih sve pobije.U šumi su ostali do dolaska policije. Nije bila na licu mjesta kada je pirstigao K. K. već kada je krenula kući sa V. sa lica mjesta sreli su K. da ide u tom pravcu. Misli da je B. kritične prilike ove riječi </span><span class="span3">prijetnje upućivao svima njima, vidio je da je tu bila ona i njena djeca i osjeća strah i ugroženost za sebe i svoju porodicu. </span>
</p>
<p>&nbsp;</p>
<p>
<span class="span3">       Na glavnom pretresu svjedok-oštećena M. M. je izjavila da je kritičnog dana bila u S. kod djevera M. gdje su šišali ovce i osim nje tu su bili njene kćerke J. i T., muž Lj., djever M. i V. R. i nakon što su završili sa poslom negjde oko 10,00 ili 11,00 časova krenuli su sa dvoje auta put svog katuna, bio je dogovor da se sačekaju na raskrsnici za manastir D. jer ih je pola trebalo da ide na livadu da plasti i kosi a djeca su trebala da idu na katun. Ona i T. su krenule sa M. a Lj. sa kojim su bili J. i V. R.su otišli prije njih možda jedno 5-6minuta pa su krenuli i oni za njima i kada su bili na jednoj krivini vidjeli su da se na put ukjlučuje i B. sa svojom nivom i B. ide ispred njih sve do raskrsnice za manastir D. gdje je trebao da ih čeka Lj. i gdje ih je Lj. i čekao. B. je stao sa vozilom ali nezna zbog čega, M. staje iza B. i sva vozila su bila na možda po metar udaljena jedna od drugih i B. izlazi iz svog vozila a M. mu iz auta kroz otvoren prozor govori „Miči se oću da prođem“ a B. se tada zalijeće u svoje  auto, Lj. izlijeće iz svog auta. Nije mogla da vidi da li je B. nešto uzeo iz svog auta, Lj. iz aleđa hvata rukama oko grudi B. i ona tada vidi B. u rukama pištolj i tada prilazi i M. i njih trojica se otimaju i rvaju, Lj. i M. otimaju pištolj od B. pošto su ga prethodno obalili na zemlju i kada su oteli pištolj puštaju B. koji ponovo polijeće put svog auta izkoga uzima palicu, tada mu prilijeću M. i Lj. i otimaju mu palicu, puštaju ga i razmiču se. Ostaju da čekaju policiju koju je zvao Lj. a V. R. nju i T. odvozi Lj. autom, a J. ostaje na licu mjesta. Kod Lj. je i pištolj i palica koju su oteli od B., njihovo međusobno rastojanje je dvadesetak metara i mislila je da je sve završeno. Dok je bila na licu mjesta B. je prijetio govoreći „Sve ću vas pobiti“ i psovao ih sve. Posle možda pola sata dolaze Lj. i M. i svi odlaze daleko od kuće da čekaju miliciju a od kuće idu daleko zato što je B. prijetio. U suštini događaj se odigrao ovako kao što je ispričala i nemože baš svih sitnica da se sjeti jer se to desilo ljetos i zbog pištolja i prijetnji osjećala se ugroženom kako za sebe tako i za supruga, za djevera, za kćerke i za V. R . Ni u M. ni u Lj.  autu nije bilo nikakvih stvari ni predmeta pa ni oružja. Ni u jednom momentu pa ni u momentu kada je M. zaustavio svoje vozilo iza B. nije bilo kontakta između M. i B. vozila, M. je svoje vozilo zaustavio na oko metar iza B . Nezna način repetiranja pištolja i nezna da li je neko tada repetirao pištolj. Pištolj se kod B. zadržao kratko jer čim ga je uzeo u ruke Lj. mu ga je oteo. Kada je B. upućivao prijeteće riječi nije imao pištolj u rukama jer mu je pištolj već bio oduzet. M. i Lj.nijesu upućivali prijetnje B. koji je srednjim tonom glasa upućivao prijetnje i osim pištolja i palice nije primijetila da je B. imao neki drugi predmet u rukama. Vidjela je da je B. uzeo pištolj iz svog auta i to sa pozicije gdje sjedi pa do suvozačevog sjedišta i B. je prvo uzeo iz auta pištolj a nakon što su mu Lj. i M.oteli pištolj iz ruke, otišao je u auto i uzeo palicu i to isto sa mjesta oko njegovog sjedišta i nije uspio da zamahne palicom jer su mu je odmah M. i Lj. oteli. U momentu kada ona odlazi sa lica mjesta B. pištolj i palica su kod Lj. i M . Iako je osjećala strah za kćerku J., J. je ostala na licu mjest, nije htjela da ide sa njom već je ostala da čuva oca od B . Ona i T. su kada su završili sa šišanjem ovaca krenuli sa M. džipom. Upozorena na različitost iskaza datog u izviđaju i na glavnom pretresu kazala je da se kod tužioca zbunila te da ostaje pri iskazu datom na glavnom pretresu. </span>
</p>
<p>
<span class="span3"> </span>
</p>
<p>
<span class="span3">           Cijeneći iskaz svjedoka-oštećenih V. M., V. Lj.i M. M. sud je mišljenja da su ovi oštećeni bili istiniti u svom kazivanju prilikom saslušanja u tužilaštvu u izviđaju i da su jasno i detaljno posvjedočili sve što se zaista kritične prilike dogodilo pa je njihove iskaze koji su u međusobnom saglasju kako u vezi upućenih prijetnji tako i u vezi oruđa odnosno oružja koje je kritične prilike optuženi koristio date u </span><span class="span3">tužilaštvu prihvatio kao istinite i nepristrasne.Međutim, njihove iskaze date na glavnom pretresu sud je cijenio kao iskaze date u cilju pomaganja optuženom i nije ih prihvatio. </span>
</p>
<p>&nbsp;</p>
<p>
<span class="span3">Svjedokinja V. J. je kazala u iskazu datom tužilaštvu da je dana 21.06.2017.godine sa roditeljima i sestrom T. i komšijom V. R. bila kod strica V.M. u S. te da su se oko 14,00 časova vraćali kući u P. sa dva džipa tako što su ona, majka i sestra kao i komšija V. R.bili u autu sa njenim ocem Lj. a iza njih je išao stric M.sa svojim džipom. Roditelji su se dogovorili sa stricem da sačekaju strica na raskrsnici prema D. zbog nekih stvari koje su trebale da se prebace iz jednog vozila u drugo i kada je njen otac zaustavio auto da sačekaju strica primijetila je da je iza njih stala L.N. kojom je upravljao R. B. a odmah iza B. je pristigao i njen stric sa svojim vozilom i zaustavio vozilo. B. je odmah izašao iz auta i počeo da galami a zatim iz auta uzeo drvenu palicu sa kojom je krenuo prema M., u tom momentu prilazi im i njen otac i B. ga čupa za majicu jer se već bio okrenuo prema njenom ocu, zamahuje palicom prema njenom ocu ali nije uspio da ga udari jer ga je M. od pozadi uhvtio za leđa i povukao a otac je uspio da mu otme palicu. U jednom momentu koliko je iz auta vidjela B. je izvadio pištolj iza pasa i koliko se sjeća okrenuo pištolj prema njenom ocu ali senesjeća da li je čula škljocanje od repetiranja pištolja a B. je u momentu kada je uzeo pištolj izgovori riječi „Sve ću vas pobiti“ a ove i slične prijetnje je više puta ponavljao u toku događaja. Dalje je kazala da M. odmah hvata B. za ruku kojom je držao pištolj i spušta ga prema zemlji a B. spušta glavu i ujeda njenog strica za palac desne ruke a njen tac uspijeva da otme pištolj od B. i udalji se unazad nakon što je pištolj stavio u džep od trenerke. Nakon nekoliko minuta njena majka, sestra i R. odlaze džipom njenog oca a ona ostaje na licu mjesta sa ocem i stricom. U narednim minutima B. je pokušavao više puta da otme pištolj od njenog oca a stric M. je stajao izmeđ njih i sprečavao ga u tome, oni su stajali na seoskom putu a ona iznad njih na oko 2 metra takođe na putu. Nakon što je B. pokušavao da otme pištolj od njenog oca otišao je u jednom trenutku do svog vozila i uzeo sjekiru i malo je držao ali se nesjeća da li je nešto prijetio držaći sjekiru koju je zatim vratio u vozilo. Nakon toga putem iz V. nailazi auto koje se zaustavlja i iz kog izlazi komšija K. K. a u autu je ostao da sjedi njoj nepoznat čovjek i njen stric odlazi do svog auta da zatvori vrata na autu kako bi Komnen prošao i B. tada prilazi njenom ocu i otima mu pištolj, njen otac ga hvata za ruku i gura unazad pa zapinju za nešto i padaju u kanal pored puta. Prilaze im njen stric i Komnen i tu nastaje guranje i čupanje oko pištolja dok svi leže na zemlji i u jednom momentu je čula da K. govori „Pobi nas“ i sva trojica pokušavaju da B.otmu pištolj, mogla je vidjeti da su svi oni svojim rukama držali i čupali B. za ruku kojom je držao pištolj i u tom guranju i čupanju začula je jedan pucanj iz pištolja i nakon što je pištolj opalio njen otac je oteo pištolj od B., ostali su nastavili da leže u kanalu nakon čega su ustali, niko nije bio povrijeđen od pištolja. B. je ušao u svoje vozilo i krenuo prema njima pa su se sklonili a on produžio vozilom prema svojoj kući, B. je krećući se prema vozilu rekao da ide po oružje i da će ih onda sve pobiti. I K. je ušao u svoje vozilo i udaljio se a ona je sa ocemi stricem krenula kući.Kada su došli kući pokupili su majku, R. i T. i zbog B. prijetnji sklonili se u obližnju šumu da sačekaju policiju. </span>
</p>
<p>&nbsp;</p>
<p>
<span class="span3">Na glavnom pretresu svjedokinja V. J. je izjavila</span><span class="span2"> </span><span class="span3">da su toga dana ona i njeni roditelji kao i sestra T. i V. R. bili kod njenog strica M. u S. gdje su šišali ovce i kada su završili posao, negdje oko možda 14,00 časova krenuli su kući. Ona, otac i R. su krenuli na livadu očevim džipom a majka, M. i T. su išli iza njih M. džipom i njih troje je trebalo da ide kući. Kada su bili na raskrsnici na put se priključuje R.B.sa svojim </span><span class="span3">vozilom i tako se kreću putem i dolaze na raskrsnicu prema manastiru dovolja. Stali su na raskrsnicu da uzmu od M. neke stvari, misli da je bila u pitanju hrana, bila je pozadi i gledala u telefon a njen otac izašao iz auta i pomislila je da je izašao da bi uzeo stvari od M. i nije obraćala pažnju na njih. Dalje je kazala da posle 2 do 3 minuta iz vozila izlazi i R. i onda je primijetila da se tu već stvorila neka gužva i vidjela je da se čupaju njen otac, stric M. i R. B. i posle nekog vremena je vidjela da je njen otac od B. uzeo pištolj i da ga drži kod sebe a onda B. ulazi u kola i uzima palicu i zamahuje da udari njenog oca i M. ali su mu oni oteli palicu. Posle toga R. sa očevim vozilom odvozi njenu majku i sestru kući a ona, otac, M. i B. ostaju na licu mjesta a posle nekog vremena dolazi K. K. sa nekim autom i sa njim je bio njegov vozač i kada su htjeli da se pozdrave sa K., pištolj je svo vrijeme kod njenog oca u zadnjem džepu pantalona i njen otac je krenuo da se pita sa K. i branislav mu je oteo pištolj i uperio pištolj u njenog oca koji se okreće automatski i hvata pištolj za cijev i okreće pištolj prema zemlji i tako idu unazad i otac i B. padaju u neki kanal i čupaju se i tada prilaze M. i K. i tada je pištolj opalio a onda je njen otac iščupao pištolj iz B. ruke posle čega B. odlazi kući a onda i oni odlaze kući i kada su došli kući pobjegli su u šumu zato što je B. rekao da ima još oružja. B. im je prijetio i znala je te prijetnje ali ih je zaboravila, uglavnom da će sve da ih pobije. B. je počeo da prijeti kada su mu prvi put oteli pištolj, on prijeti dok je pištolj kod njih i naređuje da mu vrate pištolj a prijetio je i kada su mu drugi put oteli pištolj kada je bio u kanalu. Dok su bili kod strica M. u S.M.je njenom ocu rekao da ga sačeka na raskrsnici da da stvari ali nije rekao koje stvari i na 200 m od M. kuće na put se uključuje sa vozilom B . Kada je stao sa vozilom B. je odmah stao iza njihovog vozila, a M. odmah iza njega i rastojanje između ova tri vozila međusobno bilo je 5 m ili više. B. je mogao proći pored njihovog vozila tako što bi svojim vozilom išao pola kolovozom pola van kolovoza. B. je iznio palicu iz auta dok je sjedio na mjestu vozača. Kazala je da kada je pištolj opalio bila je na oko 2 m od njih, nije snimala telefonom iako joj je otac govorio da snima događaj jer nije imala memoriju na telefonu.T. nije izlazila iz auta na licu mjesta i toga dana je bilo strah ali nije otišla sa majkom i sestrom jer je željela da ostane. Na licu mjesta nije bila V. R .B. je toga dana uzimao i sjekiricu iz gepeka i to nakon što su mu oduzeli palicu ali odmah je sjekricu vratio u gepek, malo je zamahivao sjekiricom i prijetio dok je držao u rukama.Iz očevog vozila prije nego što su se zaustavili nije zvala nikog u stričevom vozilu. Upozorena na različitost iskaza kazala je da je istina i ono što je kazala u istrazi i na glavnom pretresu i da je oba puta bila pod stresom. </span>
</p>
<p>&nbsp;</p>
<p>
<span class="span3">Svjedok V. R. je pred tužilaštvom izjavio da je dana 21.06.2017.godine bio kod V. M.u mjestu S., da je tu bio i V. Lj. sa porodicom, šišali su ovce i oko 14,00 časova krenuli u P. te da je on išao sa Lj. i njegovom suprugom M. i kćerkama J. i T., da su krenuli sa vozilom prvi a M. je svojim vozilom trebao da ide iza njih pošto je bio ostao da nešto završi. Po dogovoru sa M. Lj. je zaustavio svoje vozilo na raskrsnici prema D. kako bi sačekali M. i nešto prebacili iz jednog vozila u drugo. U momentu kada je Lj. zaustavio auto primijetili su da se iza Lj. auta zaustavlja L. N. kojom upravlja R. B. a odmah iza B. zaustavlja se sa vozilom V. M . Iz Lj. vozila vidi da B. izlazi iz auta i da počinje da se raspravlja sa M . Nije čuo da li je neko nekome uputio prjetnje. Odmah iz vozila izlazi i Lj. i kreće prema M. i B., vidi da B. vadi neku drvenu palicu i u trenutku M. i Lj. počinju sa B. da se čupaju pri čemu nije niko nikog udarao niti je čuo prijetnje. B. nije palicom udario ni Lj. ni M. po bilo kom dijelu tijela. Dalje je kazao da je u jednom momentu vidio da je Lj. od B. oteo drvenu palicu ali nije primijetio da je B. palicom zamahivao i pri otimanju palice B.uspijeva da Lj.povuče za majicu i istu pocijepa. Nakon što je Lj. od B. oteo palicu u momentu se kod B. u rukama našao pištolj pa se dešava ista stvar kao sa palicom, čupanje i otimanje oko pištolja. Nije </span><span class="span3">čuo ni vidio da je B. put nekog okretao pištolj i repetirao ga niti prijetio i nakon određenog čupanja i guranja u jednom momentu je vidio da je B. spustio glavu i ujeo V. M. za palac desne ruke a nije siguran kada i u kom momentu su njih trojica u tom čupanju stajali a kada su padali na zemlju. Dalje je naveo da je u jednom trenutku vidio da su na pištolju i B. i Lj. ruka, da M. čupa B. i da Lj. uspijeva da otme B. pištolj i da ga stavi u džep od odnjeg dijela trenerke. U tom momentu im je prišao i razvađa B. koji nasrće prema Lj. da uzme pištolj i u trenutku se situacija smiruje tako što Lj. odlazi uz put i poziva telefonom policiju a on i M. stoje između Lj. i B.koji su na udaljenosti jedan od drugog oko desetak metara kako bi spriječili da B. priđe Lj . Kazao je da nakon nekoliko minuta sa Lj. vozilom zajedno sa M. i T. koje su svo vrijeme bile u vozilu odlaze sa lica mjesta dok Jelena ostaje sa M. i Lj. i otišli su kod V. i čekali da ih pozovu kada dođe policija da bi nakon pola sata M. i Lj. došli kući i kazali im da je nakon što su oni otišli došlo do čupanja i guranja sa B. ponovo oko pištolja te opaljenja hitca iz pištolja. Posle toga svi su otišli u šumu da sačekaju dolazak policije jer su se V. plašili da će B. da im dođe na kuću sa oružjem. Svjedok V. je kazao da nezna šta se dešavalo dok je bio odsutan i detalje oko opaljenja hitaca iz pištolja. Kazao je i to da kada je sa Lj. suprugom i kćerkom krenuo u P. usprut su sreli u jednom vozilu K. K. ali nijesu ništa komunicirali sa njima. Nije vidio da je B. kritične prilike vadio sjekiricu niti je tome bio prisutan kao i da je sa V. u dobrim prijateljskim odnosima dok sa R. ne komunicira. </span>
</p>
<p>&nbsp;</p>
<p>
<span class="span3">Na glavnom pretresu svjedok V. R. je izjavio da je toga jutra sa V. Lj., njegovom ženom M. i kćerkama J. i T. otišao u S.kod Lj. brata M. da mu pomognu da šiša ovce i kada su završili posao negdje oko 12,00 ili 13,00 časova, krenuo je sa Lj., M. i J. Lj. džipom prema P. i kada su bili na skretanju prema P. M. je zvao Lj.mobilnim telefonom da ga sačeka da bi Lj. uzeo neke stvari koje je zaboravio. Tu su sačekali nekolika minuta, za njima je izbio R. B. sa svojim vozilom L. N. i stao iza njih a odmah za B. stiže i M. koji staje. Sa M.  je u vozilu T . Svjedok V. je dalje kazao da iz vozila izlaze M. i B. i raspravljaju se odnosno pričaju ali on iz auta nije mogao da čuje šta pričaju a posle minut do dva izlazi iz vozila Lj. i prilazi M. i B. i tu dolazi do čupanja i raspravke između njih pa i on izlazi iz vozila i kreće put njih trojice i vidi u rukama Lj. pištolj a M. i B. se čupaju. Prilazi im, B. i M. padaju na asvalt pa im prilazi i razvađa ih i oni ustaju a Lj. je već zvao policiju. B. je išao prema Lj. i govorio mu da mu vrati pištolj a on je stao između njih govoreći B. da sačeka policiju i da se nesvađaju. Dalje navodi da on tada kreće prema Lj. vozilu kako bi povezao M. kući i odvozi M. i T. a prije toga se M. opet sa B. čupao oko neke palice, on odlazi sa M. i T. a palica ostaje i M. rukama. Kada je krenuo prema njima trojici i kada je u Lj. rukama vidio pištolj predpostavio je da je pištolj B . Kada je dovezao M. i T. kući posle desetak minuta su Lj. i M. zvali da se sakriju u slučaju da R.dođe kući pa su došli M. i Lj. i svi su otišli od kuće jedno 200 m i čekali policiju. Nije čuo toga dana ni da je R. prijetio V. ni da su V. prijetili R . Nije čuo šta je Lj. dok su se vozili razgovarao sa M. telefonom samo mu je Lj. rekao da je M. kazao da sačeka da preuzme stvari koje je zaboravio te da nezna o kojim stvarima se radi i dok su se vozili ka raskrsnici nije primijetio gdje se vozilo optuženog uključilo. Između Lj. i B. auta je bilo rastojanje oko 4 m a nezna koliko je bilo rastojanje između B.i M., zna da je postojao veći razmak između vozila B. i M. i da misli da je B. mogao proći pored Lj. vozila, tu je ravno a ima i šodera i livadice sa strane kolovoza do potoka. Kazao je  da ni u jednom trenutkunije čuo repetiranje pištolja i od momenta kada je B. stigao sa svojim vozilom do momenta njegovog odlaska prošlo je negdje oko petnaestak minuta. Njegova majka nije bila na licu mjesta, bila je kući jer mu je otac nepokretan. U dobrim je odnosima sa B. a V. su u lošim odnosima sa njim. B. je njega i Lj. dva puta </span><span class="span3">prijavljivao u policiju zbog lova. Od momenta kada je izašao iz Lj. vozila mogao je čuti da je neko nekom prijetio ali od tog momenta do njegovog odlaska sa lica mjesta nije bilo prijetnje ni od strane R. V. ni od strane V.R . U Lj. vozilu je sjedio naprijed a pozadi je sjedjela Lj.kćerka J . Nije čuo da je neko od njih na licu mjesta pominjao zatvor. Upozoren na različitost iskaza u izviđaju i na glavnom pretresu ostao je pri iskazu datom na glavnom pretresu.   </span>
</p>
<p>&nbsp;</p>
<p>
<span class="span3">Cijeneći iskaz svjedoka V. J. i V. R. sud iskaz svjedokinje J. dat u tužilaštvu prihvata kao objektivan i istinit a njene navode date na glavnom pretresu cijeni kao navode date u cilju pomaganja i olakšanja položaja optuženog pred sudom. Svjedok V. R. po mišljenju suda nije posvjedočio sve što je kritične prilike vidio i čuo a ovo iz razloga da se nebi stavljao na stranu ni oštećenih ni optuženog pa njegov iskaz sud nije mogao prihvatiti kao objektivan. </span>
</p>
<p>&nbsp;</p>
<p>
<span class="span3">Iz pravosnažne presude Osnovnog suda u Pljevljima K.br.10/15 od 10.11.2015.godine utvrđeno je da je oštećeni V. Lj. u tom postupku bio okrivljeni za krivično djelo napad na službeno lice u vršenju službene dužnosti iz čl.376 st.1 Krivičnog zakonika Crne Gore izvršeno na štetu sada optuženog R. B. i da mu je izrečena kazna zatvora u trajanju od 2 (dva) mjeseca. Oštećeni V. Lj. navodi da je izdržao kaznu zatvora  po ovoj presudi.</span>
</p>
<p>&nbsp;</p>
<p>
<span class="span3">Iz nalaza i mišljenja vještaka dr.B. B. datog na osnovu medicinske dokumentacije za oštećenog V. Lj. i optuženog R. B. utvrđeno je da je oštećeni V. Lj. kritične prilike zadobio dvije povrede i to povredu u vidu ogrebotina kože desnog ramena (nekoliko plitklih ogrebotina) i prednej strane grudnog koša u predjelu unutrašnjeg-donjeg kvadranta desne sise (jedna ogrebotina dužine 5 cm) koje su nastale povlačenjem čvrstim zašiljenim predmetima plitkog profila koji odgovaraju noktima prstiju šake a nemože se isključiti i mogućnost nastanka ovih ogrebotina kože prilikom pada i povlačenja prednje desnom stranom grudnog koša i predjelom desnog ramena po kakvoj tvrdoj ineravnoj podlozi (zemljana podloga, dno zemljanog kanala i sl.) u jednom aktu povlačenja a ova povreda je mogla nastati prilikom hvatanja, povlačenja ili guranja povrijeđenog za pomenute predjele tijela ili prilikom pada i povlačenja tijela po tvrdoj i neravnoj podlozi. Povreda kažiprsta desne šake (veličine 0,3 cm) je razderotina kože plitke dubine nastala prilikom pada i povlačenja kažiprstom desne šake na ili po kakvoj tvrdoj podlozi u jednom navratu a u momentu kada je oštećeni kažiprstom desne šake bio okrenut ka toj podlozi. Obje povrede su lake tjelesne povrede. Vještak je kazao da se iz medicinske dokumentacije za optuženog R. utvrđuje da je imao tri povrede i to povredu vrata u vidu nekoliko manjih oguljotina kože sa izraženim crvenilom kože koja je nastala prilikom hvatanja, stiskanja ili povlačenja R. za vrat prstima počinioca djela povređivanja i povreda je laka tjelesna povreda, zatim povredu prednje strane grudnog koša u vidu nekoliko krvnih podliva i oguljotine kože nastala djelovanjem zamahnute tupo tvrde sila koja je djelovala u nekoliko navrata hvatanjem, guranjem ili udarom dlanenom stranom otvorene šake kao i povredu leđnog dijela tijela u vidu nekoliko krvnih podliva kože i oguljotina kože leđa koje su nastale prilikom pada i povlačenja leđnim dijelom tijela na ili po kakvoj tvrdoj i dijelom neravnoj podlozi. Sve povrede kod R. i pojedinačno i zbirno su lake tjelesne povrede. </span>
</p>
<p>&nbsp;</p>
<p>
<span class="span3">Nalaz i mišljenje vještaka dr.B.sud prihvata kao objektivan, stručan i dat na osnovu medicinske dokumentacije za oštećenog V. i optuženog R . Osim toga nesporno je da je kritične prilike između optuženog i oštećenih V. Lj. i M. dolazilo do </span><span class="span3">čupanja, guranja, povlačenja kao i padanja kako na asvaltnu podlogu puta tako i u kanal pored puta. </span>
</p>
<p>
<span class="span2"></span>
</p>
<p>
<span class="span3">           Radnja krivičnog djela ugrožavanje sigurnosti iz čl.168 Krivičnog zakonika Crne Gore sastoji se u upotrebi ozbiljne pretnje da će se napasti na život ili tijelo nekog lica ili njemu bliskog lica čime se ugrožava sigurnost tog lica. Posledica ovog krivičnog djela jeste ugrožena sigurnost lica kome su prijetnje upućene koja se ogleda u njegovom osjećanju nesigurnosti.U postupku je jasnim,kategoričnim i istinitim iskazom oštećenih V.M., V. Lj. i M. M. datim u izvidjaju te svjedoka V.J. takodje datim u izvidjaju na nesumnjiv način utvrdjeno da je optuženi dana 21.06.2017.godine oko 14,00 časova u P., na lokalnom putu u mjestu P. oštećenim V. M., V.Lj. i M. M. ugrozio sigurnost prijetnjom da će napasti na njihov život i tijelo kao i život i tijelo njima bliskih lica tako što je držeći drvenu palicu u ruci krenuo put oštećenog V. Lj. govoreći mu „Jebaću vam majku, pobiću vas“ pa je u jednom momentu okrenuo svoj pištolj marke „Z.“ model ...., kalibra ....mm, fabričkog broja .... put oštećenog Lj. a nakon što su oštećeni V. M. i Lj. uspjeli da mu otmu pištolj optuženi je uzeo sjekiricu iz gepeka svog vozila i krenuo put Lj. kada je između njih stao oštećeni M. a optuženi zamahnuvši sjekiricom uputio prijeteće riječi „Sasjećiću te sa ovim, vrati mi pištolj“ pa kada je nakon izvjesnog vremena između njih trojice došlo do ponovnog guranja i čupanja oko pištolja optuženi je više puta uputio oštećenim prijeteće riječi „Sad ste moji, sve ću vas pobiti“ a koje prijetnje su kod oštećenih V. M. i Lj. izazavale osjećaj ugroženosti i straha za ličnu sigurnost a kod oštećene M. M.osjećaj ugroženosti i straha za sigurnost njenog supruga Lj. i djevera M .Navedene riječi prijetnje koje je optuženi uputio oštećenim kritičnog dana jesu objektivno podobne da izazovu i osjećaj ugroženosti i osjećaj straha za ličnu sigurnost i bezbjednost kao i za sigurnost i bezbjednost porodice lica kojim su prijetnje upućene. Pritom optuženi je bio svjestan da oštećenim upućuje riječi prijetnje, da kod oštećenih izaziva osjećaj i straha i uznemirenosti ali je uprkos tome oštećenim uputio navedene riječi prijetnje, bio je svjestan svoga djela i htio njegovo izvršenje i tako djelovao sa direktnim umišljajem u kojim radnjama optuženog R. B. stoje svi bitni elementi bića krivičnog djela ugrožavanje sigurnosti iz čl.168 st.2 u vezi st.1 Krivičnog zakonika Crne Gore pa ga je sud kao umišljajnog učinioca i za ovo krivično djelo oglasio krivim i osudio po zakonu. </span>
</p>
<p>&nbsp;</p>
<p>
<span class="span3">Dakle, kako je sud u postupku utvrdio da je optuženi izvršio krivično djelo nedozvoljeno držanje oružja i eksplozivnih materija iz čl.403 st.1 Krivičnog zakonika Crne Gore kao i krivično djelo ugrožavanje sigurnosti  iz čl.168 st.2 u vezi st.1 Krivičnog zakonika Crne Gore sud je optuženog oglasio krivim i osudio po zakonu za oba krivična djela a prilikom odlučivanja o vrsti i visini kazne  sud je cijenio  sve okolnosti  koje utiču kako na vrstu  tako i na visinu kazne u smislu čl.42 Krivičnog zakonika Crne Gore. Optuženi R.živi sam.Radi se o čovjeku starosti 49.godina koji do sada nije osuđivan što je utvrđeno iz izvoda iz KE. Kritične prilike je zadobio lake tjelesne povrede što je utvrđeno nalazom i mišljenjem vještaka dr.B . Ove činjenice su na strani optuženog uzete kao osobito olakšavajuće  okolnosti.Oštećeni V. Lj. i M. M. koji su u rodbinskim i komšijskim odnosima sa okrivljenim se nijesu pridružili krivičnom gonjenju. Otežavajućih okolnosti nije bilo. Imajući u vidu dosadašnji život optuženog a naime njegovu neosuđivanost kao i komšijske i rodbinske odnose sa oštećenim a u cilju uspostavljanja normalnih i komšijskih i rodbinskih odnosa između okrivljenog i oštećenih, sud je optuženom shodno čl.45 i 46 Krivičnog zakonika Crne Gore ublažio kaznu ispod zakonom propisanog minimuma za oba krivična djela pa mu je za krivično djelo  nedozvoljeno držanje oružja i eksplozivnih materija iz čl.403 </span><span class="span3">st.1 Krivičnog zakonika Crne Gore utvrdio kaznu zatvora  u trajanju od 45 (četrdeset pet) dana a za krivično djelo ugrožavanje sigurnosti iz čl.168 st.2 u vezi st.1 Krivičnog zakonika Crne Gore sud je optuženom utvrdio kaznu zatvora u trajanju takođe od 45 (četrdeset pet) dana pa je primjenom čl.48 Krivičnog zakonika Crne Gore izrekao  jedinstvenu kaznu zatvora  u trajanju od 2 (dva) mjeseca smatrajući da je  kazna zatvora u ovom vremenskom trajanju primjerena stepenu društvene opasnosti izvršenih krivičnih djela, samog učinioca i nastalim posledicama te da će se istom shodno čl.32 Krivičnog zakonika Crne Gore u cjelosti postići svrha kažnjavanja i dovoljno uticati na optuženog da više ne vrši krivična djela.U izrečenu kaznu optuženom se shodno čl.51 Krivičnog zakonika Crne Gore ima uračunati vrijeme provedeno u UP CB Pljevlja od 21.06.2017.godine do 24.06.2017.godine a po rješenju o zadržavanju ODT Pljevlja Kt.br.95/17 od 21.06.2017.godine. </span>
</p>
<p>&nbsp;</p>
<p>
<span class="span3"> Optuženi  je u smislu čl.226 i 229 ZKP-a  obavezan da Budžetu CG  na ime troškova krivičnog postupka plati ukupno iznos od 445,00 € koje čine troškovi odbrane po braniocu po službenoj dužnosti u izvidjaju u iznosu od 225,00 €, troškovi vještačenja po vještaku  medicinske struke dr.B. B. u iznosu od 220,00 € kao i na ime paušala  plati iznos od 27,50 € koji iznos  je odmjeren  imajući u vidu trajanje i složenost krivičnog postupka te imovnom stanju optuženog.</span>
</p>
<p>&nbsp;</p>
<p>
<span class="span3"></span><span class="span3">Imovinsko pravnog zahtjeva nije bilo.</span>
</p>
<p>&nbsp;</p>
<p style="text-align:center;">
<span class="span2">OSNOVNI SUD U PLJEVLJIMA,</span>
</p>
<p style="text-align:center;">
<span class="span2">Dana 09.11.2017.godine.</span>
</p>
<p>&nbsp;</p>
<p>&nbsp;</p>
<p>
<span class="span3">              Zapisničar, </span><span class="span3"></span><span class="span3"></span><span class="span3"></span><span class="span3">                            </span><span class="span3">      S u d i j a, </span>
</p>
<p>
<span class="span3">            </span><span class="span3">Krvavac Mirjana </span><span class="span3"></span><span class="span3"></span><span class="span3"></span><span class="span3"></span><span class="span3">                    Ljiljana Popović </span>
</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span2">PRAVNA POUKA :</span>
</p>
<p>&nbsp;</p>
<p>
<span class="span3"></span><span class="span3">Protiv ove presude dozvoljena je žalba u roku od 8 dana po</span><span class="span3">prijemu</span>
</p>
<p>
<span class="span3">          iste Višem sudu B.Polje a  preko ovog suda.</span>
</p>
<p>&nbsp;</p>
<p>
<span class="span3"> </span>
</p>
<p>&nbsp;</p>
<p>
<span class="span2">DOSTAVITI:</span>
</p>
<p>
<span class="span2">1 x ODT </span><span class="span2">Pljevlja</span>
</p>
<p>
<span class="span2">1 x </span><span class="span2">Optuženom</span>
</p>
<p>
<span class="span2">1 x </span><span class="span2">Braniocu</span><span class="span2"> </span><span class="span2">optuženog</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
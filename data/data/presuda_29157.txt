<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:end;hyphenate:auto;font-family:Arial;font-size:12pt;}
.p2{text-align:start;hyphenate:auto;font-family:Arial;font-size:12pt;}
.p3{text-align:center;hyphenate:auto;font-family:Arial;font-size:12pt;}
.p4{text-align:center;hyphenate:auto;font-family:Times New Roman;font-size:12pt;}
.p5{text-align:justify;hyphenate:auto;font-family:Arial;font-size:12pt;}
.p6{text-indent:0.5in;margin-left:0.375in;text-align:start;hyphenate:auto;font-family:Arial;font-size:12pt;}
.p7{text-indent:0.5in;margin-left:-0.5in;text-align:center;hyphenate:auto;font-family:Arial;font-size:12pt;}
.p8{text-indent:0.5in;margin-left:0.375in;text-align:justify;hyphenate:auto;font-family:Arial;font-size:12pt;}
.p9{text-indent:0.5in;text-align:justify;hyphenate:auto;font-family:Arial;font-size:12pt;}
.p10{text-align:justify;hyphenate:auto;font-family:Times New Roman;font-size:14pt;}
.p11{text-indent:0.5in;text-align:justify;hyphenate:auto;font-family:Times New Roman;font-size:14pt;}
.p12{margin-right:-0.125in;text-align:justify;hyphenate:auto;font-family:Arial;font-size:12pt;}
.p13{margin-right:-0.125in;text-align:justify;hyphenate:auto;font-family:Times New Roman;font-size:14pt;}
.p14{text-indent:0.5in;text-align:center;hyphenate:auto;font-family:Arial;font-size:12pt;}
.p15{text-align:start;hyphenate:auto;font-family:Times New Roman;font-size:12pt;}
.s1{font-weight:bold;}
.s2{font-family:Times New Roman;font-size:14pt;}
.s3{color:#666666;}
.s4{font-size:14pt;}
.s5{font-size:10pt;color:#666666;}
.s6{font-style:italic;}
</style>
<meta content="marija.cupic" name="author">
</head>
<body class="b1 b2">
<p class="p1">
<span>Posl. br. K. 282/12</span>
</p>
<p class="p2"></p>
<p class="p3"></p>
<p class="p4">
<!--Image link to '0.jpg' can be here-->
</p>
<p class="p3"></p>
<p class="p3"></p>
<p class="p3">
<span>U   I M E   C R N E  G O R E</span>
</p>
<p class="p5"></p>
<p class="p5">
<span>OSNOVNI SUD U CETINJU</span><span class="s1">,</span><span> kao provostepeni krivični, po sudiji Ćupić Mariji, kao sudiji pojedincu, uz učešće Aleksandre Martinović, kao zapisničara, u krivičnom predmetu protiv okrivljenih P. V. zbog krivičnog djela laka tjelesna povreda iz člana 152. stav 2. u vezi stava 1. Krivičnog zakonika i P. N. izbog krivičnog djela ugrožavanje opasnim oruđem pri tuči i svađi iz člana 154 Krivičnog zakonika, a po optužnom predlogu ODT-a u Cetinje Kt.br.217/12 od 18.12. 2012. godine, nakon održanog glavnog i javnog pretresa,kojem je prisustvovao savjetnik ODT-a Đ. M. ,a u odsustvu uredno pozvanih okrivljenih  dana 25. 05. 2013. godine donio je  i   javno objavio </span>
</p>
<p class="p6"></p>
<p class="p7">
<span>P R E S U D U</span>
</p>
<p class="p8"></p>
<p class="p8"></p>
<p class="p5">
<span>Okrivljeni P. V., od oca Ivana i majke Nj., rođene V., rođen ...... godine u NIkšiću, sa prebivališem u Cetinju, selo LIpa Cucka bb, državljanin Crne Gore, osuđivan: Presudom Osnovnog suda u Cetinju K. br. 103/96 od 16. 02. 1998. godine zbog krivičnog djela šumska krađa iz člana 136. stav 2. I 1. KZ RCG, na kaznu zatvora u trajanju od 3 (tri) mjeseca, uslovno na 1 (jednu) godinu, Presudom Osnovnog suda u Cetinju K. br. 92/99 od 06. 03. 2000. godine, zbog krivičnog djela ugrožavanje opasnim oruđem pri tuči ili svađi iz člana 39. KZ RCG, na novčanu kaznu u iznosu od 1.200.00 dinara, presudom Osnovnog suda u Cetinju K. br. 41/01 od 18. 07. 2001. godine, zbog krivičnog djela laka tjelesna povreda iz člana 37. stav 2. u vezi stava 1. KZ RCG, na kaznu zatvora u trajanju od 1 (jedan) mjesec, i presudom Višeg suda u Podgorici K. br. 16/09 od 17.05.2010. godine, zbog krivičnog djela ubistvo u pokušaju iz člana 143. u vezi člana 20. KZ-a, na kaznu zatvora u trajanju od 3 (tri) godine i 6 (šest ) mjeseci;</span>
</p>
<p class="p5"></p>
<p class="p5">
<span>Okrivljeni P. N. od oca I. i majke M., rođene M., rođen ..... godine u Cetinju, gdje i prebiva, selo L. C., bb, državljanin Crne Gore, neosuđivan.</span>
</p>
<p class="p5"></p>
<p class="p3">
<span>K r i v i    s u:</span>
</p>
<p class="p3"></p>
<p class="p2">
<span>Zato što su:</span>
</p>
<p class="p2"></p>
<p class="p5">
<span>Okrivljeni P. V. dana 11. novembra 2012. godine, oko 17, 30 časova, ispred porodične kuće oštećenog P. V., locirane u selu Lipa Cucka bb, Opština Cetinje, iako svjestan da gađanjem drugog kamenom tom licu može nanijeti tjelesnu povredu, voljno oštećenog P. V., gađao kamenom, kao sredstvom podobnim da tijelo teško povrijedi I zdravlje teško naruši, I pogodio ga u predjelu glave, nanoseći mu pri tom laku tjelesnu povredu u vidu rane razderotine glave, nakon čega se okrivljeni P. N., iako svjestan da je drveni štap dužine oko dva metra, sredstvo podobno da tijelo teško povrijedi i zdravlje teško naruši, pri svađi sa okrivljenim P. V.om, voljno mašio za isti,</span>
</p>
<p class="p5"></p>
<p class="p9">
<span>- Čime je  okrivljeni P. V. izvršio krivično djelo laka tjelesna povreda iz člana 152. stav 2. u vezi stava 1. Krivičnog zakonika, a okrivljeni P. N.  krivično djelo  ugrožavanje opasnim oruđem pri tuči i svađi iz člana 154 Krivičnog zakonika.</span><span class="s2"> </span>
</p>
<p class="p10"></p>
<p class="p10"></p>
<p class="p5">
<span>- pa sud okrivljenog P. V. primjenom citiranih zakonskih propisa, te primjenom čl. 4 st. 2, 5,13, 15, 32, 33, 36, 42, Krivičnog zakonika i članova 226-229,  i 374. ZKP-a,</span>
</p>
<p class="p10"></p>
<p class="p3">
<span>O  S  U  DJ  U  J  E</span>
</p>
<p class="p5"></p>
<p class="p5">
<span>Na kaznu zatvora u trajanju od 60 dana koju kaznu ima izdržati po pravosnažnosti ove presude.</span>
</p>
<p class="p10"></p>
<p class="p5">
<span>Dok sud okrivljenom P. N. primjenom citiranih zakonskih propisa i primjenom čl. 4 st. 2, 5, 13,15, 42, 52. 53, 54 KZ -a i čl. 226 – 229, i 374 ZKP-a izriče</span>
</p>
<p class="p11"></p>
<p class="p3">
<span>USLOVNU  OSUDU</span>
</p>
<p class="p9"></p>
<p class="p5">
<span>Kojom okrivljenom P. N. utvrdjuje kaznu zatvora u trajanju od 30 dana i istovremeno odredjuje da se navedena kazna neće izvršiti ukoliko okrivljeni u vremenskom periodu od jedne godine,  od  dana pravosnažnosti presude ne počini novo krivično djelo.</span>
</p>
<p class="p10"></p>
<p class="p5">
<span>Obavezuju se okrivljeni P. V. i P. N. da na ime troškova krivičnog postupka uplate iznos od po 28,87 eura, te na ime paušala iznos od po  30,00 eura, u korist Budžeta Crne Gore u roku od 15 dana po pravosnažnosti presude  pod prijetnjom prinudnog izvršenja. </span>
</p>
<p class="p11"></p>
<p class="p3">
<span>O b r a z l o ž e nj e :</span>
</p>
<p class="p3"></p>
<p class="p5">
<span>Osnovno državno tužilaštvo u Cetinju podnijelo je ovom sudu Optužni predlog Kt.br. 217/12 od 18. 12. 2012.  godine protiv okrivljenih P. V. zbog krivičnog djela laka tjelesna povreda iz člana 152. stav 2. u vezi stava 1. Krivičnog zakonika i P. N. zbog krivičnog djela ugrožavanje opasnim oruđem pri tuči i svađi iz člana 154 Krivičnog zakonika. U završnoj riječi na glavnom pretresu zastupnik otužbe je ostao pri podnijetom Optužnom predlogu i predložio sudu da okrivljene oglasi krivim za krivično djelo koje im je stavljeno na teret i osudi   po zakonu.</span>
</p>
<p class="p5"></p>
<p class="p5">
<span>Okrivljeni P. V. je u svojoj odbrani naveo da  nijesu tačni navodi optužbe da je počinio krivično djelo koje mu je stavljeno na teret, to jeste nije tačno da je gađao kamenom P. V.. Naznačenog dana došlo je do svađe između njegovog brata od strica P. M. i P. V., tako da je on došao sa sestrom od strica P. V. da vidi što se dešava. Tamo je zatekao krvavog brata od strica, a koji je pri tom bio u pijanom stanju i izrevoltiranog P. V., pa je istom rekao da idu u kuću da se dogovore i ako je njegov brat od strica zaista bio kriv. On je odgurnuo P. N. jer je uputio par ružnih riječi, odnosno isti je smatrao da će da udari njegovog brata V., tako da je on nakon odguravanja istom uputio riječi »bježi ti mali, ja ću sa V. da pričam« i nastavio je tu priču sa V. kada je odjednom čuo svoju sestru od strica P. V. kako kuka i tada  se okrenuo stavio ruku na glavu instiktivno i dobio udarac u predjelu ruke. On je istog sekunda sa sestrom napustio lice mjesta. Tog dana nije imao kamen u rukama.</span>
</p>
<p class="p5"></p>
<p class="p5">
<span>Okrivljeni P. N. je u svojoj odbrani naveo  da je tačno da  se mašio drvenog štapa dužine oko dva metra pri svađi sa okrivljenim P. V.om, ali iz razloga što je isti prethodno udario njegovog brata koji je invalid ,nema oko, tako da je na taj način branio njega na svoju rođenu kuću. Okrivljeni P. V. je došao da prijeti da će da mu ubije brata jer da je došao na miran način kao što je rekao ne bi P. V. trčala za njima da ga moli da se ne svađa. Ovom događaju bili su prisutni P. M., P. I., i P. V., dok P. M. nije bio prisutan, kao ni P. N. iz Cetinja. Pojasnio je da je razlog zbog kojeg je okrivljeni P. V. došao u njihovu kuću taj što je  tog dana njegov brat P. V.  bio u sukobu sa P. M., tačnije u kući P. N. je došlo do tuče između njih, to jeste Mi. je nasrnuo na njegovog brata koji kada je došao u kuću mu je rekao »danas sam se pobio sa M.«, a utoliko je došao P. V. sa riječima »izađi V. ubiću te moj si«, a izašli su iz kuće i V. i on. Isti je udario prvo njega sa otvorenom šakom u predjelu lica, potom se udaljio nekih 10-tak metara uhvatio kamen i pogodio njegovog brata. Nadalje je naveo da bi volio da se na ovome završi da P. V. više ne dolazi kod njih kući da im ne prijeti jer oni neće nikoga dirati.</span>
</p>
<p class="p9"></p>
<p class="p5">
<span>Radi razjašnjenja ove krivično pravne stvari, sud je u dokaznom postupku, na glavnom pretresu, proveo dokaze: saslušao oštećenog P. V., saslušao svjedoke P. V., P. M., P. I., pročitao nalaz i mišljenje sudskog vještaka med. struke dr. R. S. dat na zapisniku kod ODT-a u Cetinju Kt. br. 217/12 od 17. 12. 2012. godine sa pratećom med. dokumentacijom u spisima predmeta o vrsti i težini tjelesnih povreda za oštećenog P. V., pročitao izvještaje UP Područne jedinice Nikšić broj 2696 od 13. 12. 2012. godine iz KE za okrivljenog P. V. i UP Ispostave Cetinje broj 23-02-245-4818 od 12. 12. 2012. godine iz KE za okrivljenog P. N..</span>
</p>
<p class="p9"></p>
<p class="p5">
<span>Iz iskaza oštećenog P. V. proizilazi da je naznačenog dana došao P. V. u njegovu kuću prijeteći mu da će da ga ubije, da neće smjeti da izađe iz kuće, nakon čega ga je udario kamenom u predjelu glave od kojeg udarca je zadobio tjelesne povrede. Ovome su prisustvovali P. V., P. M., i P. I.. Njegov brat je tom prilikom uzeo jednu palicu kojom je pokušao u samoodbrani da udari P. V., a ovo sa razloga što je P. V. udario njegovog brata u predjelu lica otvorenom šakom. Nije se  pridružio  krivičnom gonjenju protiv okrivljenih i nije postavio imovinsko pravni zahtjev.</span>
</p>
<p class="p5"></p>
<p class="p5">
<span>Iz iskaza svjedoka P. V. proizilazi da je dana 11. 11. 2012. godine negdje poslije 17,00 časova dok je sjedjela u porodičnoj kući sa bratom od strica P. V.om i majkom D. na vrata došao njen rođeni brat M. koji je bio krvav u predjelu glave i upoznao ih da se potukao sa V. P. Tada je V. rekao da pođu u kuću P.a da vide što se desilo, te su njih dvoje zajedno pošli. Kada su došli ispred njihove kuće V. je pitao V. što se desilo i u tom trenutku su izašli V.v brat N., otac I., majka M. kada je došlo do žučnije rasprave između V. i njih. Pokušavala je svo vrijeme da smiri situaciju, međutim, V. majka M. je govorila da ako joj taknemo V. da će nas poslati 5 godina u zatvor i da će nas sve pobiti u Velji do, a to je mjesto u blizini njihove kuće. U tom trenutku je V. brat N. uzeo u ruke drvenu palicu dugačku oko 3-4 metra i pokušao da udari V. kojeg je ona gurnula kako bi izbjegao udarac i nakon toga su napustili lice mjesta. Ona nije vidjela da je P. V. kamenom gađao V., ni da je isti zadobio povrede jer je bila leđima okrenuta tako da to zaista vidjela nije. Takođe nije vidjela ni da je okrivljeni P. N. udario štapom okrivljenog P. V..</span>
</p>
<p class="p5"></p>
<p class="p5">
<span>Iz iskaza svjedoka P. M. proizilazi da je naznačenog dana prethodila svađa između njenog sina P. V. i P. M. u kući P. N.. Međutim N. je tu svađu nekako smirio ,da bi nakon toga M. pošao za njenim sinom V. i došlo je do tuče. Njen sin V. je došao kući i rekao je da  se pobio sa M., što je njoj bilo čudno jer su bili u dobrim komšijskim odnosima. Nije uspio ni da sjedne kada je galameći i prijeteći u dvorište došao P. V. koji je prvo udario otvorenom šakom preko njenog supruga , njenog sina P. N. u predjelu lica da bi se zatim uzeo kamen i gađao njenog sina P. V. i istim ga pogodio u predjelu glave. Vidjela je da je njen sin N. uzeo drveni štap, ali što je sa istim uradio nije vidjela ,jer je vidjela njenog drugog sina V. u krvi tako da je išla da mu pruži pomoć. Za to vrijeme P. V. je pokušavala da odvuče P. V. iz njihove kuće.</span>
</p>
<p class="p5"></p>
<p class="p5">
<span>Iz iskaza svjedoka P. I. proizilazi da je ovom događaju prethodila svađa njegovog sina V. i P. M.. Međutim, samo što je njegov sin P. V. ušao u kuću i rekao da se potukao sa M. u toliko se čuo P. V. koji je prijeteći ušao u njihovo porodično dvorište, prijeteći pri tom njegovom sinu V.. Izašli su iz kuće i tom prilikom P. je udario preko njega otvorenom šakom u predjelu lica njegovog sina N., i ako istom nije dozvoljavao da ide da se tuče uzeo jednu drvenu palicu i udario po rozgi da bi P. V. uzeo kamenje i udario njegovog sina V. u predjelu glave koji je bio od tog udara sav u krvi. P. V. je sprečavala V. da se ponaša na takav način.</span>
</p>
<p class="p5"></p>
<p class="p5">
<span>Iz  nalaza i mišljenja sudskog vještaka med. struke Dr. R. S. dat na zapisniku kod ODT-a u Cetinju Kt. br. 217/12 od 17. 12. 2012. godine sa pratećom med. dokumentacijom u spisima predmeta o vrsti i težini tjelesnih povreda za oštećenog P. V. proizilazi da je dana 12. 11. 2012. godine pregledan P. V. rođen 1982. godine i istom je postavljena sledeća dijagnoza: VLC capitis (razderotina glave). Rana na potiljačnom dijelu glave primarno ušivena je nanešena udarcem kamena (tupa zamahnuta sila). Obzirom da pacijent nije imao neurološkog deficita kao i da je orjentisan u prostoru i vremenu, kao i da se sjeća događaja i načina povređivanja, te da je RTG nalaz glave uredan (nema frakturnih promjena) vještak je naveo da je oštećeni P. V. kritične prilike zadobio laku tjelesnu povredu bez opasnosti po život.</span>
</p>
<p class="p5"></p>
<p class="p5">
<span>Iz  izvještaja UP Područne jedinice Nikšić broj 2696 od 13. 12. 2012. godine iz KE za okrivljenog P. V. proizilazi da je isti ostuđivan Presudom Osnovnog suda u Cetinju K. br. 103/96 od 16. 02. 1998. godine zbog krivičnog djela šumska krađa iz člana 136. stav 2. I 1. KZ RCG, na kaznu zatvora u trajanju od 3 (tri) mjeseca, uslovno na 1 (jednu) godinu, Presudom Osnovnog suda u Cetinju K. br. 92/99 od 06. 03. 2000. godine, zbog krivičog djela ugrožavanje opasnim oruđem pri tuči ili svađi iz člana 39. KZ RCG, na novčanu kaznu u iznosu od 1. 200.00 dinar,a presudom Osnovnog suda u Cetinju K. br. 41/01 od 18. 07. 2001. godine, zbog krivičnog djela laka tejelsna povreda iz člana 37. stav 2. u vezi stava 1. KZ RCG, na kaznu zatvora u trajanju od 1 (jedan) mjesec, I presudom Višeg suda u POdgorici K. br. 16/09 od 17. 05. 2010. godine, zbog krivičnog djela ubistvo u pokušaju iz člana 143. u vezi člana 20. KZ-a, na kaznu zatvora u trajanju od 3 (tri) godine I 6 (šest ) mjeseci;</span>
</p>
<p class="p5"></p>
<p class="p5">
<span>Iz izvještaja UP Ispostave Cetinje broj 23-02-245-4818 od 12. 12. 2012. godine iz KE za okrivljenog P. N. proizilazi da je isti neosuđivan.</span>
</p>
<p class="p2"></p>
<p class="p12">
<span class="s3">Na osnovu rezultata cjelokupnog postupka i ocjene svih provedenih dokaza, kako pojedinačno, tako i dovođenjem istih u međusobnu vezu u ovom postupku je nedvosmisleno utvrđeno da je okrivljeni P. V. izvršio krivično djelo laka tjelesna povreda iz čl.152.st.2 u vezi st.1.Kz-a, a okrivljeni P. N. </span><span>krivično djelo ugrožavanje opasnim oruđem pri tuči i svađi iz člana 154 Krivičnog zakonika, činjenično i pravno opisano u izreci ove presude.</span>
</p>
<p class="p13"></p>
<p class="p5">
<span class="s3">Utvrđujući činjenice radi pravilnog određivanja materijalno pravog u datoj krivično pravnoj stvari sud je nedvosmisleno da je </span><span>okrivljeni P. V. dana 11. novembra 2012. godine, oko 17, 30 časova, ispred porodične kuće oštećenog P. V., locirane u selu Lipa Cucka bb, Opština Cetinje, iako svjestan da gađanjem drugog kamenom tom licu može nanijeti tjelesnu povredu, voljno oštećenog P. V., gađao kamenom, kao sredstvom podobnim da tijelo teško povrijedi i zdravlje teško naruši, i pogodio ga u predjelu glave, nanoseći mu pri tom laku tjelesnu povredu u vidu rane razderotine glave, kojim radnjama je ostvario sva bitna obilježja krivičnog djela </span><span class="s3">djelo laka tjelesna povreda iz čl.152.st.2 u vezi st.1.Krivičnog zakonika,</span><span> nakon čega se okrivljeni P. N., iako svjestan da je drveni štap dužine oko dva metra, sredstvo podobno da tijelo teško povrijedi i zdravlje teško naruši, pri svađi sa okrivljenim P. V.om, voljno mašio za isti, kojim radnjama je ostvario sva bitna obilježja krivičnog djela ugrožavanje opasnim oruđem pri tuči i svađi iz čl. 154 Krivičnog zakonika. </span>
</p>
<p class="p5"></p>
<p class="p5">
<span>Podvodeći ovako utvrđeno činjenično stanje pod odgovarajuće propise krivično – materijalnog prava sud je zaključio da se u radnjama okrivljenog P. V. i nastupjelim posledicama stiču sva objektivna i subjektivna obilježja bića krivičnog djela laka tjelesna povreda iz člana 152. stav 2. u vezi stava 1. Krivičnog zakonika, pri čemu je sud određujući subjektivan odnos okrivljenog  prema djelu utvrdio direktan umišljaj, jer je isti bio svjestan djela (oštećenog pogodio kamenom u predjelu glave – sredstvom pogodnim da tijelo teško povrijedi ili zdravlje teško naruši)  i  njegovih posledica – nanošenje lake tjelesne povrede, odnosno htio je njegovo izvršenje,dok su se u radnjama okrivljenog P. N. koje se sastoje u tome što</span><span class="s4"> </span><span>iako svjestan da je drveni štap dužine oko dva metra, sredstvo podobno da tijelo teško povrijedi i zdravlje teško naruši, pri svađi sa okrivljenim P. V.om, voljno mašio za isti, kojim radnjama je ostvario sva bitna obilježja krivičnog djela ugrožavanje opasnim oruđem pri tuči i svađi iz čl. 154 Krivičnog zakonika, pri čemu je okrivljeni očigledno bio svjestan da se pri svadji ,koja je prelazila okvire običnih prepirki I prijetećoj opasnosti da se u daljem izrodi u tuču ,mašio drvenog štapa dužine oko 2 metra ,kao sredstva podobnog da tijelo teško povrijedi, ili zdravlje teško naruši, pa se subjektivni elemenat predmetnog krivičnog djela u njegovim radnjama manifestuje kao direktni umišljaj. </span>
</p>
<p class="p5"></p>
<p class="p5"></p>
<p class="p5">
<span>Cjeneći činjenično stanje u spisima predmeta u datoj krivičnopravnoj stvari, te  provedene dokaze na glavnom pretresu u sklopu sa</span><span class="s3">  detaljnom analizom odbrana okrivljenih P. V. i P. N., a imajući u vidu nalaz i mišljenje vještaka medicinske struke, sud je došao do zaključka da odbrana okrivljenog P. V.  ne predstavlja vjeran prikaz dešavanja tokom kritične situacije. Naime, u konkretnom slučaju, iz iskaza okrivljenog proizilazi da isti ne poriče izvjesno učešće u kritičnom događaju, ali ne na način kako je to predstavljeno optužnim aktom. </span>
</p>
<p class="p5"></p>
<p class="p5">
<span class="s3">Naime ,iz odbrane okrivljenog P. V. proizilazi da se navedenog dana nije svađao sa okrivljenim P. N.m već da samo sa istim popričao, a kada je </span><span>čuo svoju sestru od strica P. V. kako kuka okrenuo se stavio ruku na glavu instiktivno je dobio udarac u predjelu ruke i da je istog sekunda sa sestrom napustio lice mjesta i da navedenog dana nije imao kamen u rukama. </span><span class="s3">Sud je ovakve navode odbrane cijenio kao nelogične, paušalne i neobjektivne i u tom smislu sračunate na pokušaj izbjegavanja ili makar ublažavanja sopstvene krivice za počinjeno krivično djelo. Do ovakvog zaključka sud je prije svega došao nakon svestrane i detaljne analize iskaza okrivljenog P. N., svjedoka P. M. i P. I. kojima je s razlogom poklonio punu vjeru</span><span class="s2">, </span><span>što je u sklopu sa nalazom i mišljenjem vještaka medicinske struke koji je sud cijenio</span><span class="s2"> </span><span class="s3">kao jasan, stručan i objektivan i u svemu u skladu sa pravilima struke,kao i iz odbrane II okr., pri čemu</span><span class="s2"> </span><span>sud izvodi jasan i nedvosmislen zaključak u pogledu odlučnih činjenica da su se u radnjama okrivljenog P. V. stekli svi subjektivni i objektini elementi bića krivičnog djela stavljenog mu na teret.</span>
</p>
<p class="p5"></p>
<p class="p5">
<span>Okrivljeni P. N. ne negira da se predmetnom prilikom mašio drvenog štapa dužine oko dva metra,što je u skladu sa rezultatima provedenog dokaznog postupka.</span>
</p>
<p class="p5">
<span class="s3"> </span>
</p>
<p class="p5">
<span class="s3">Sud je, nakon detaljne analize iskaza, oštećenog P. N. i svjedoka P. M. i P. I.    kako pojedinačno tako i dovodeći ih u međusobnu vezu i u poređenju sa analiziranim odbranama okrivljenih, iste prihvatio kao logične, ubjedljive i objektivne, budući da su isti međusobno saglasni u svim ključnim okolnostima, a takođe su potkrijepljeni i nalazom i mišljenjem vještaka medicinske struke, odnosno postojećom medicinskom dokumentacijom na ime oštećenog</span><span class="s5">, </span><span class="s3">na koju ni sami okrivljeni nijesu imali prigovor.Naime,oštećeni i saslušani svjedoci iako su u srodsvu sa II okr.,odn.radi se o bratu ošt.,a sinu svjedoka su objektivno svjedočili o onome što se dešavalo navedenom prilikom.Činjenica da oštećeni u svom iskazu navodi da je njegov brat u samoodbrani preduzeo navedene radnje po mišljenju suda ne utiču na objektivnost njegovog svjedočkog iskaza,jer su i on i oštećeni objektivno sudu prenjeli ono što je prethodilo samom dogadjaju ,pa potom kao je isti počeo , tok samog dogadjaja ,kao i kako je isti okončan. </span>
</p>
<p class="p5">
<br>
</p>
<p class="p5">
<span>Za napomenuti je da sud cjeneći iskaz svjedoka P. V., našao da ista nije objektivno prenjela sudu ono što se desilo konkretnom prilikom,pa je Sud našao da je njen iskaz usmjeren na olakšanje krivičnopravnog položaja svog brata od strica,I okr.P. V.,jer se vidi i iz iskaza svih sudionika ovog dogadjaja da je ista bila prisutna svo vrijeme i sprečavala I okr. da se ponaša na naznačeni način.</span>
</p>
<p class="p5"></p>
<p class="p5">
<span>Sud je odustao od saslušanja svjedoka P. N. i P. M. jer je nakon sprovedenog dokaznog postupka utvrdio da isti nijesu bili očevici konkretnog dogadjaja ,te da nemaju neposrednih saznanja o istom, pa bi njihovo saslušanje vodilo odugovlačenju postupka ,a nebi uticalo na donošenje drugačije odluke.</span>
</p>
<p class="p5"></p>
<p class="p5">
<span>Sud je prilikom odlučivanja o vrsti i visini kazne koju će izreći okrivljenom P.  V.u  cijenio okolnosti predvidjenje članom 42.Krivičnog zakonika, pa je od olakšavajućih okolnosti na strani okr. P. V., okolnosti koje su prethodile izvršenju djela, da se oštećeni nije pridružio krivčnom gonjenju i da nije postavio imovinskopravni zahtjev,dok je od otežavajućih okolnosti sud na njegovoj strani van bitnih obilježja krivičnog djela u pitanju našao raniju osuđivanost , kako to proizilazi iz izvoda iz kaznene evidencije za istog,pa je cijeneći tako utvrdjene okolnosti, okrivljenom izrekao kaznu zatvora kao u izreci uz uvjerenje suda da će se i tako utvrđenom kaznom postići svrha kažnjavanja predvidjena čl.32.KZ-a, a time i opšta svrha propisivanja i izricanja krivičnih sankcija iz čl.4.KZ-a bez obzira na raniju osuđivanost okr.P. V..</span>
</p>
<p class="p5"></p>
<p class="p5">
<span>Prilikom utvrdjivanja vrste i visine  krivične sankcije koju će sud izreći okrivljenom P. N. cijenjene su okolnosti iz čl. 42. KZ-a, pa je sud od olakšavajućih okolnosti na strani okrivljenog našao da se radi o osobi ranije neporočnog načina života- neosuđivan,što proizilazi iz izvoda iz kaznene evidencije za istog, da se oštećeni nije pridružio krivičnom gonjenju i da nije postavio imovinskopravni zahtjev ,okolnosti koje su prethodile izvršenju djela,dok otežavajućih okolnosti van bitnih obilježja krivičnog djela nije bilo, pa je sud cijeneći tako utvrdjene okolnosti i imajući u vidu svrhu kažnjavanja okrivljenom utvrdio kaznu zatvora u trajanju od 30 dana i istovremeno našao da su ispunjeni uslovi za izricanje uslovne osude odredjujući da se navedena kazna neće izvršiti ukoliko okrivljeni u vremenskom periodu od jedne godine  od dana pravosnažnosti presude ne počini novo krivično djelo uz uvjerenje suda da će se i uslovnom osudom uz prijetnju kazne postići svrha njenog izricanja predvidjena čl. 53. KZ-a.</span>
</p>
<p class="p5"></p>
<p class="p5">
<span>Na osnovu čl. 226 – 229 ZKP-a obavezani su okrivljeni da na ime troškova krivičnog postupka uplate iznos od od po 28,87 eura , i to na ime vještačenja po vještaku medicinske struke R. dr. S., kao i iznos od po 30,00 eura na ime sudskog paušala, a koji je odredjen shodno dužini trajanja postupka, složenosti predmeta i imovinskim prilikama okrivljenih.</span>
</p>
<p class="p5"></p>
<p class="p5"></p>
<p class="p9">
<span>Sa svega izloženog odlučeno je kao u izreci presude u smislu čl.374. ZKP-a.</span>
</p>
<p class="p9"></p>
<p class="p5"></p>
<p class="p14">
<span>OSNOVNI SUD U CETINJU</span>
</p>
<p class="p14">
<span>Dana, 25.05.2013.godine</span>
</p>
<p class="p9"></p>
<p class="p2">
<span>Zapisničar, 	</span><span class="s1">			                                                         </span><span>S u d i j a,</span>
</p>
<p class="p5">
<span class="s6">Martinović Aleksandra 				                              Marija Ćupić</span>
</p>
<p class="p9"></p>
<p class="p5"></p>
<p class="p5"></p>
<p class="p5">
<span>PRAVNA POUKA:</span>
</p>
<p class="p5">
<span>Protiv ove presude može se izjaviti žalba u </span>
</p>
<p class="p5">
<span>roku od 8 dana  od dana prijema Višem sudu </span>
</p>
<p class="p5">
<span>u Podgorici a preko ovog Suda.</span>
</p>
<p class="p5"></p>
<p class="p5">
<span>.</span>
</p>
<p class="p1">
<span>.</span>
</p>
<p class="p15"></p>


</body>
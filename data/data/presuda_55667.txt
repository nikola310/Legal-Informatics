<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:center;hyphenate:auto;font-family:Times New Roman;font-size:12pt;}
.p2{text-align:center;hyphenate:auto;font-family:Arial;font-size:12pt;}
.p3{text-align:end;hyphenate:auto;font-family:Arial;font-size:12pt;}
.p4{text-align:justify;hyphenate:auto;font-family:Arial;font-size:12pt;}
.p5{text-indent:0.49166667in;text-align:justify;hyphenate:auto;font-family:Arial;font-size:12pt;}
.p6{text-indent:0.49166667in;text-align:center;hyphenate:auto;font-family:Arial;font-size:12pt;}
.p7{text-align:start;hyphenate:auto;font-family:Arial;font-size:12pt;}
.p8{text-align:start;hyphenate:auto;font-family:Times New Roman;font-size:12pt;}
</style>
<meta content="lidija.maros" name="author">
</head>
<body class="b1 b2">
<p class="p1"></p>
<p class="p2"></p>
<p class="p3"></p>
<p class="p3"></p>
<p class="p3"></p>
<p class="p3">
<span>Posl.br.K.307/12/12</span>
</p>
<p class="p2">
<span>U IME CRNE GORE</span>
</p>
<p class="p2"></p>
<p class="p4">
<span>OSNOVNI SUD U KOTORU, kao nadležni prvostepeni krivični sud, po sudiji Danijeli Samardžić, uz učešće zapisničara Tamare Počanić, u krivičnom predmetu protiv okrivljene L N , zbog krivičnog djela kradje iz člana 239. stav 1 Krivičnog zakonika, koji se vodi po optužnom predlogu ODT Kotor Kt. broj 600/11-2 od 03.08.2012 godine, nakon održanog glavnog i javnog pretresa dana 19.10.2012 godine u prisustvu savjetnika ODT Kotor Jelene Stanišić, okrivljene i oštećene B J, donio i javno objavio sledeću </span>
</p>
<p class="p4"></p>
<p class="p2">
<span>P R E S U D U</span>
</p>
<p class="p2"></p>
<p class="p4">
<span>Okrivljena L N  JMBG .-............ od oca Z  i majke V , rodjene T  rodjena ......... godine u P nastanjena u Podgorici, Ulica Save Kovačevića broj 64, državljanka Crne Gore, nezaposlena, sa završenom SSS, razvedena, majka jednog mal. djeteta, srednjeg imovnog stanja, osudjivana Presudom Višeg suda u Podgorici K br. 19/08 od 27.10.2008 godine zbog krivičnog djela iz čl. 300 st.1 KZ CG na kaznu zatvora u trajanju od 2 godine i 6 mjeseci, protiv koje se ne vodi postupak za drugo krivično djelo</span>
</p>
<p class="p2"></p>
<p class="p2">
<span>K r i v a    j e</span>
</p>
<p class="p4">
<span>Što je,</span>
</p>
<p class="p4">
<span>	Avgusta mjeseca 2011. g. iz sobe hotela "Rezident" u Pržnu, Opština Budva, u namjeri da prisvajanjem tuđih pokretnih stvari za sebe pribavi protivpravnu imovinsku korist oduzela: lap-top marke "Gateway" serijski ............, vrijednosti 235.00 € i jednu žensku torbicu marke "Guess" vrijednosti  12.00 €,  neseser marke "Guess" roze boje, vrijednosti 7.00 €,  tri plažne haljine vrijednosti 27.00 €,  sat marke "roccobarocco" vrijednosti 40.00 €,  jedne baletanke marke "Guess" vrijednosti 10.00 € i jedan punjač za mobilni telefon marke "HTC" vrijednosti 6.00 €,  ukupne vrijednosti 337.00  €,  vlasništvo oštećene B J , na način što je iskoristila momenat dok oštećena nije bila u hotelskoj sobi, oduzela stvari govoreći drugarici oštećene P T  da će iste vratiti za sat vremena, nakon čega je napustila lice mjesta sa oduzetim stvarima, </span>
</p>
<p class="p4"></p>
<p class="p4">
<span>        - čime je izvršila krivično djelo krađe iz čl.239.st.1. Krivičnog zakonika.</span>
</p>
<p class="p4"></p>
<p class="p4">
<span>Pa je sud na osnovu naprijed navedene krivičnopravne odredbe i čl. 3, 5, 8, 13, 15, 32, 33, 39, 42. Krivičnog zakonika i čl. 226,227,229,368. i 374. ZKP-a</span>
</p>
<p class="p4"></p>
<p class="p2">
<span>O S U Đ U J E</span>
</p>
<p class="p2"></p>
<p class="p4">
<span>Na novčanu kaznu u iznosu od 1.200,00(hiljaduidvjesta) eura, koju će platiti u roku od tri mjeseca od dana pravosnažnosti presude, a koja će se u slučaju da se ne uplati u određenom roku zamijeniti kaznom zatvora na način što će se za svakih započetih dvadeset pet eura novčane kazne odrediti jedan dan kazne zatvora.</span>
</p>
<p class="p4"></p>
<p class="p4">
<span>Dužna je optužena na ime troškova krivičnog postupka uplatiti iznos od 33,00 eura i na ime sudskog paušala iznos od 30,00 eura, u roku od tri mjeseca od dana pravosnažnosti presude na žiro račun Osnovnog suda Kotor br. 832-16-52.</span>
</p>
<p class="p4"></p>
<p class="p2">
<span>O b r a z l o ž e n j e </span>
</p>
<p class="p4"></p>
<p class="p4">
<span>ODT Kotor je aktom Kt. broj 600/11-2 od 03.08.2012 godine optužilo Lačević Ninu zbog krivičnog djela kradje iz člana 239. stava 1. Krivičnog zakonika.</span>
</p>
<p class="p5">
<span>	</span>
</p>
<p class="p4">
<span>U svojoj odbrani okrivljena je izjavila da je bila smještena u hotelu Maestral, da je njena drugrica B J  bila smještena u hotelu Rezident iznad hotela Maestral sa P T  da je P T u upoznala nekoliko dana prije kritičnog dogadjaja dok je sa B J  bila dugogodišnja drugarica. Objasnila je da je posjedovala karticu od sobe u kojoj je bila smještena oštećena sa T, a da su i one posjedovale karticu od njene sobe te da u njihovoj sobi nikada nije bila sama bez prisustva jedne od njih. Kritičnog dana je oštećena bila uhapšena a njene stvari, lap top, 3 haljinice i torba,  su zbog toga ostale kod nje jer su mjenjale garderobu tako da su i neke njene stvari bile kod oštećene. Nakon dva dana B J  je izašla iz privora, pozvala je telefonom i rekla joj da mora da joj vrati stvari i da se plati hotel. Otišla je u SUP Budva i sa sobom ponijela stvari koje su se nalazile kod nje i vratila ih istoj. Navela je da joj nije jasno zašto se zbog ovog okrivljuje obzirom da su se i njene stvari nalazile kod oštećene i još se nalaze.Odgovarajući na postavljena pitanja na glavnom pretresu objasnila je da nije tačno da je P T  rekal da će predmetne stvari vratiti za sta vremena, da ona T  nije ni vidjela, da nikada nije ni bila u toj sobi jer je bila smještena na drugom mjestu, da Tijanu ne poznaje, da je vidjela samo jednom u gradu te da nije ni znala da je T  bila smještena u sobi sa oštećenom. Dalje je objasnila da je bila sa oštećenom kritične prilike, ali da se ne sjeća da li je to bilo na plaži ili na terasi hotela Rezident, da je Jasna dobila poziv od policijie Budva, da je tamo otišla i ostala 2,3 dana te da je ona iz tog razloga uzela sa sobom te stvari koje su se tu našle. Tvrdila je da novac u iznosu od 1.750,00 eura nije uzela, a zna da one toliko novca nijesu imale. </span>
</p>
<p class="p4"></p>
<p class="p4">
<span>U dokaznom postupku radi utvrđivanja činjeničnog stanja i krivice okrivljene sud je proveo sledeće dokaze: saslušao oštećenu Božić Jasnu, pročitao potvrdu o oduzetim predmetima UP PJ Budva od 29.08.2011 godine, potvrdu o vraćanju predmeta UP PJ Budva od 29.08.2011 godine, nalaz i mišljenje vještaka ekonomsko finansijske struke Dinka Miloševića od 14.05.2012 godine i izvod iz kaznene evidencije UP PJ Podgorica od 07.09.2012 godine.</span>
</p>
<p class="p4"></p>
<p class="p4">
<span>Oštećena-svjedok B J je izjavila da poznaje okrivljenu iz grada, da je ista negdje u avgustu mjesecu 2011 godine pozvala telefonom i zamolila je da prespava kod nje u hotelu Rezident jer nema smještaj što joj je ona dozvolila jer se poznaju. Tog dana kada je ona došla kod nje u njenu hotelsku sobu morala je da istu napusti jer je imala poziv iz policije tako da je okrivljena ostala sa njenom drugaricom P T  koja živi u Štokholmu tako da nije bila u sobi kad je okrivljena uzela njene stvari nego joj je Tijana rekla da je okrivljena uzela njene stvari govoreći da će ih vratiti za sat vremena. Objasnila je da se Tijana nalazila u drugoj prostoriji tako da nije obraćala pažnju šta N  uzima od stvari. Novac u iznosu od 1.600 eura je ostavila u sefu sobe koji nije zaključala nego je vrata samo pritvorila. Kad je okrivljena uzimala garedrobu njenoj drugarici nije rekla da će uzeti i lap top i novac tako da ona nije mnogo obraćala pažnju da li je te stvari zaista i uzela. Nakon što je došla u sobu primjetila je da joj nedostaje garderoba, lap top i novac. Odmah je pozvala Nmedjutim ona je vrijedjala i rekla joj da joj nije uzela novac i lap top, a da će garderobu vratiti za 2-3 dana. Čekala je do sutradan medjutim okrivljena se nije pojavila nakon čega je ugasila telefon i onda je podnijela prijavu polciji. Dalje je objasnila da Nina nije posjedovala karticu od njene sobe, da je samo bila privremeno kod nje dok ne nađe smještaj te da je tačno da su neke stvari orkivljene ostale kod nje u sobu mejdutim ona je iste spakovala i poslala ih taksi vozilom za Podgoricu. Stvari koje joj je okrivljena uzela su joj vraćene osim bijelog sata marke Roko Baroko, dvije-tri mjaice i dvije haljine kao i novac u iznosu od 1.6000 eura. Nije se pridružila krivičnom gonjenju i nije postavljala imovinsko pravni zahtjev. </span>
</p>
<p class="p4"></p>
<p class="p4">
<span>Iz potvrde o oduzetim predmetima UP PJ Budva od 29.08.2011 godine je utvrdjeno da je OPS tog dana od L N  oduzelo sledeće predmete: jedan lap top marke Gatewey crvene boje ser.br. 95027554416, jednu žensku torbicu marke Guess, kao i nesesr iste roze boje, tri plažne haljine, jedan sat marke Rocobaroko, jedne baletanke marke Guess i jedan punjač za mobilni telefon HTC.Iz potvrde o vraćanju predmeta UP PJ Budva od 29.08.2011 godine je utvrdjeno da su stveri oduzete L N  vraćene Božić Jasni. Potvrde su potpisane od strane L N  odnosno B J .</span>
</p>
<p class="p4"></p>
<p class="p4">
<span>Iz nalaza imišljenja vještaka ekonomsko finansijske struke D M  od 14.05.2012 godine je utvrdjena pojedinačna i ukupna vrijednost oduzetih stvari na dan otudjenja.</span>
</p>
<p class="p4"></p>
<p class="p4">
<span>Iz izvoda iz kaznene evidencije UP PJ Podgorica je utvrdjeno da je okrivljena ranije osudjivana i to Presudom Višeg suda u Podgorici K br. 19/08 od 27.10.2008 godine zbog krivičnog djela iz čl. 300 st.1 KZ CG na kaznu zatvora u trajanju od 2 godine i 6 mjeseci</span>
</p>
<p class="p4"></p>
<p class="p4">
<span>Cijeneći sve provedene dokaze kako pojedinačno tako i u ukupnoj povezanostii kao i u odnosu na odbranu okrivljene sud je utvrdio činjenično stanje bliže navedeno u izreci presude. </span>
</p>
<p class="p4"></p>
<p class="p4">
<span>Činjenično stanje sud je  prije svega utvrdio na osnovu iskaza oštećene B J  koja je u svom iskazu navela da je okrivljena iz njene sobe u hotelu Rezident u kojoj je boravila sa drugaricom T P, dok je ona bila odustna iz sobe oduzela stvari navedene u izreci, da joj je njena drugarica Tijana ispričala kad se vratila u sobu da je okrivljena uzela njene stvari govoreći da će ih vratiti za sat vremena, da je pozvala okrivljenu koja je vrijedjala i rekla joj da da nije uzela lap top i novac, a da će stvari vratiti za nekoliko dana. Medjutim, kako nije vratila stvari sutradan prijavila je slučaj policiji. Iskaz oštećene sud je u potpounosti prihvatio jer je isti u saglasnosti sa pisanim dokazima tj. sa potvrdom o oduzetim predmetima iz koje je utvrđeno da su upravo od okrivljene oduzete predmetne stvari koje su kasnije vraćene oštećenoj. Okrivljena je u svojoj odbrani tvrdila da su ona i oštećena mijenjale garderobu pa da su zato predmetne stvari ostale kod nje kad je oštećena uhapšena, da je stvari odnijela u policiju kad je oštećena zvala i da joj nije jasno zašto se zbog toga okrivljuje kad su se i njene stvari nalazile kod oštećene, da je imala ključ od sobe u kojoj je boravila oštećana sa P T  koju je upoznala nekoliko dana ranije dok se sa oštećenom družila, a na glavnom pretresu okrivljena je navela da je bila sa oštećenom na plaži ili terasi hotela Rezident  kad je istu pozvala policija, koja je tamo ostala 2,3 dana te da je zbog toga uzela sa sobom te stvari koje su se tu našle. Odbrana okrivljene je kontradiktorna, nelogična i neprihvatljiva te očigledno smišljena na izbjegavanje krivice te je kao takvu sud nije prihvatio. Odbranu okrivljene sud nije prihvatio i iz razloga što je ista u suprotnosti sa izjavom oštećene koju je sud prihvatio iz napred navedenih razloga, a iz koje proizilazi da je okrivljena stvari uzela iz sobe u kojoj je oštećena boravila sa P T  da je rekla da će stvari vratiti za sat vremena a što nije učinila ni nakon što je oštećena pozvala telefonom. Iz izjave oštećene proizilazi da je ona pozvala okrivljenu da joj vrati stvari što ista nije učinila ni sutradan što ukazuje da je okrivljena oduzela stvari od oštećene u namjeri da sebi pribavi protivpravnu imovinsku korist. Iz nalaza imišljenja vještaka ekonomsko finansijske struke D M , a koji nalaz je sud prihvatio kao jasan i stručan,  a na koji stranke nijesu imale primjedbi, utvrdjena je pojedinačna i ukupna vrijednsot odzetih stvari na dan otudjenja.</span>
</p>
<p class="p4"></p>
<p class="p4">
<span>Okrivljena  je kritične prilike postupala umišljajno, svjesna da oduzimanjem tudjih pokretnih stvari za sebe pribavlja protivpravnu imovinsku korist, a što joj je i bila namjera,  čime su se u njenim radnjama pored objektivnih stekli i svi subjektivni elementi bića krivičnog djela stavljenog joj na teret.</span>
</p>
<p class="p5"></p>
<p class="p4">
<span>Prilikom odluke o vrsti i visini krivične sankcije koju okrivljenom treba izreći sud je pošao od toga da je za krivično djelo kradje iz člana 239. stav 1. KZ-a propisana novčana kazna ili zatvor do tri godine, pa je okrivljenu osudio na novčanu kaznu u iznosu od 1.200,00 € ( hiljadudvijestotine eura ), koju će okrivljena platiti u roku od 3 mjeseca od dana pravosnažnosti presude, a koja će se u slučaju nenaplativosti zamijeniti, tako što će se za svakih započetih 25,00 € ( dvadesetpet eura ) novčane kazne odrediti jedan dan zatvora. Sud smatra da će se ovom kaznom ostvariti svrha kažnjavanja odnosno da će i ona dovoljno uticati na okrivljenu i druge eventualne učinioce krivičnih djela da ubuduće ne vrše ovakva ili slična krivična djela. Prilikom odluke o kaznu sud je u smislu člana 42. KZ-a kao olakšavajuće okolnosti na strani okrivljene cijenio njene porodične prilike tj. okolnost da je ista razvedena, majka jednog mal.djeteta, da su oduzete stvari vraćene oštećenoj zbog čega se ista nije ni pridružila krivičnom gonjenju niti postavljala imovinsko pravni zahtjev, dok je kao otežavajuću okolnost cijenio njenu raniju osuđivanost. Međutim, sud je pri odmjeravanju kazne posebno uzeo u obzir imovno stanje okrivljene obzirom da je ista prilikom saslušanja izjavila da je srednjeg imovnog stanja, pa je cijeneći prednje smatrao da se novčanom kaznom od 1.200,00 € neće ugroziti egzistencija okrivljene i njene porodice, a imajući u vidu da je okrivljena razvedena, majka mal.djeteta, zbog čega se sud nije opredijelio za kaznu zatvora.</span>
</p>
<p class="p4">
<span> </span>
</p>
<p class="p4">
<span>Sud je na osnovu naprijed navedene krivičnopravne odredbe i odredbi člana 3, 5, 8, 13, 15, 32, 33, 39, 42, KZ-a i člana 226, 227, 229, 368. i 374. ZKP-a, riješio kao u izreci. </span>
</p>
<p class="p4">
<span>	 </span>
</p>
<p class="p4">
<span>Sud je obavezao okrivljenu da na ime troškova krivičnog postupka uplati iznos od 33,00 eura a koji se odnose na troškove vještačenja po vještaku ekonomsko finansijske struke, i na plaćanja sudskog paušala u iznosu od 30,00 eura, sve u roku od tri mjeseca od dana pravosnažnosti presude na žiro račun ovog suda broj 832-16-52. Paušalni iznos je odredjen shodno čl.226 stav 3 imajući u vidu trajanje i složenost postupka i imovno stanje okrivljene.</span>
</p>
<p class="p4"></p>
<p class="p6">
<span>OSNOVNI SUD U KOTORU</span>
</p>
<p class="p2">
<span>	Dana, 19.10.2012 godine</span>
</p>
<p class="p7">
<span>	</span>
</p>
<p class="p4">
<span>     Zapisničar                                                                                     Sudija </span>
</p>
<p class="p4">
<span> Tamara Počanić                                                                    Danijela Samardžić</span>
</p>
<p class="p7"></p>
<p class="p7"></p>
<p class="p5">
<span>PRAVNA POUKA: Protiv ove presude dozvoljena je žalba Višem sudu u Podgorici, u roku od 8 dana, od dana prijema iste, a preko ovog suda.</span>
</p>
<p class="p7"></p>
<p class="p8"></p>
<p class="p8"></p>
<p class="p8"></p>


</body>
<br>
&nbsp;<br>
&nbsp;<br>
&nbsp;<br>
<strong>OSNOVNI SUD U BERANAMA</strong><br>
<strong>K.br. 11/12</strong><br>
&nbsp;<br>
&nbsp;
<div style="text-align: center;">
	<strong>U IME CRNE GORE</strong></div>
&nbsp;<br>
&nbsp;<br>
Osnovni sud u Beranama, kao prvostepeni krivični, po sudiji pojedincu Ani Kenjić Đukić, uz sudjelovanje zapisničara Marine Obadović, u krivičnom predmetu protiv okrivljenog <strong>D. A.</strong>, iz B., zbog krivičnog djela nedozvoljena trgovina iz čl.284. st.1. KZ, po optužnom predlogu Osnovnog državnog tužilaštva u Beranama Kt.br.341/11 od 31.01.2012. godine, nakon održanog glavnog i javnog pretresa, u prisustvu Zamjenika ODT-a u Beranama Jadranke Mićović i okrivljenog, donio je i javno objavio dana 24.02. 2012. godine,<br>
&nbsp;
<div style="text-align: center;">
	<strong>P R E S U D U</strong></div>
&nbsp;<br>
<strong>Okrivljeni D. A., </strong>JMBG ..., od oca I. i majke F., rođen ... godine u B., gdje je stalno nastanjen u naselju T., državljanin CG, oženjen, otac dvoje djece, pismen, završio OŠ, siromašnog imovnog stanja, osuđivan presudama Osnovnog suda u Beranama K.br. ... od 21.03. 1997. godine, zbog krivičnog djela iz čl.145. st.1. tač.1. KZ RCG na kaznu zatvora u trajanju od 3 mjeseca, kaznu izdržao, K.br. ... od 26.10.2000. godine, zbog krivičnog djela iz čl.145. st.1. tač.1. KZ RCG na kaznu zatvora u trajanju od 4 mjeseca, kaznu izdržao, K.br. ... od 29.11.2002. godine, zbog krivičnog djela iz čl.39. KZ RCG, na novčanu kaznu u iznosu od 2.000,00 dinara, sve osude su brisane, Osnovnog suda u Bijelom Polju K.br. ... od 07.06.2006.godine, zbog krivičnog djela iz čl.388. st.1. KZ RCG, na kaznu zatvora u trajanju od 30 dana, kaznu izdržao i Osnovnog suda u Beranama K.br. ... od 16.03.2006.godine, zbog krivičnog djela iz čl.339. st.3. KZ RCG, na kaznu zatvora u trajanju od 6 mjeseci, kaznu izdržao,<br>
&nbsp;
<div style="text-align: center;">
	<strong>K r i v&nbsp;&nbsp; j e</strong></div>
&nbsp;<br>
<strong>Što je:</strong><br>
&nbsp;<br>
Dana 02.11.2011. godine, u R., nemajući ovlašćenje za trgovinu, nabavio u većem obimu robe - 41 grlo stoke i to 29 ovnova i 12 jagnjadi, radi bavljenja trgovinom, na području opštine B.,<br>
&nbsp;<br>
-čime je izvršio krivično djelo nedozvoljena trgovina iz čl.284. st.1. Krivičnog zakonika.<br>
&nbsp;<br>
- Pa ga sud za izvršeno krivično djelo, na osnovu navedenog zakonskog propisa, te primjenom člana 32, 36 i 42 Krivičnog zakonika, kao i primjenom člana 374 ZKP-a,<br>
&nbsp;
<div style="text-align: center;">
	&nbsp;<strong>O S U Đ U J E</strong></div>
&nbsp;<br>
Na kaznu zatvora u trajanju od 60 ( šesdeset ) dana.<br>
&nbsp;<br>
Okrivljeni se obavezuje, da naknadi sudu troškove krivičnog postupka u iznosu od 400,00 ( četiristotine ) € i paušal u iznosu od 30,00 ( trideset ) eura, sve u roku od 15 dana, po pravosnažnosti presude, pod prijetnjom prinudnog izvršenja.<br>
&nbsp;<br>
Prema okrivljenom D. A., na osnovu čl.75. st.1. i čl.284. st.6. Krivičnog zakonika, izriče se <strong>MJERA BEZBJEDNOSTI</strong> oduzimanja novčanih sredstava u iznosu od 1460,00 €, deponovanih na računu Ministarstva finansija - Depozitni račun za uplatu sredstava od oduzete imovinske koristi do okončanja sudskog spora kod CKB broj ..., nakon prodaje privremeno oduzetih životinja - 41 grla stoke i to 29 ovnova i 12 jagnjadi, kao predmeta izvršenja krivičnog djela, te se novčana sredstva nakon pravosnažnosti presude imaju unijeti u poseban razdjel budžeta za rad sudova na osnovu čl.221. st.3. ZKP-a.<br>
&nbsp;
<div style="text-align: center;">
	<strong>O b r a z l o ž e n je</strong></div>
&nbsp;<br>
Osnovno državno tužilaštvo u Beranama, podnijelo je optužni&nbsp; predlog Kt.br.341/11 od 31.01.2012. godine, protiv D. A., iz B., zbog krivičnog djela nedozvoljena trgovina iz čl.284. st.1. KZ. Zamjenik ODT-a Berane Jadranka Mićović, u završnoj riječi, ostala je pri podnijetom optužnom predlogu, s tim što je isti precizirala u činjeničnom opisu tako da glasi da je okrivljeni :<br>
- Dana 02.11.2011. godine, u R., nemajući ovlašćenje za trgovinu, nabavio u većem obimu robe - 41 grlo stoke i to 29 ovnova i 12 jagnjadi, radi bavljenja trgovinom, na području opštine B..<br>
U pogledu pravne kvalifikacije ostala je pri optužnom predlogu. Dodala je da je teza optužbe u potpunosti dokazana, a što je potvrđeno kako djelimičnim priznanjem okrivljenog, tako i uvidom u potvrdu o privremeno oduzetim predmetima i fotodokumentacijom UP PJ Berane. Predložila je da sud okrivljenog osudi na kaznu zatvora u trajanju od 2 mjeseca, obzirom da se radi o licu koje je osuđivano.<br>
&nbsp;<br>
<strong>Okrivljeni D. A., </strong>u svojoj odbrani datoj tokom postupka je istakao, da ga je predmetnog dana, oko 21,00 čas pozvalo jedno lice koje mu se predstavilo, a čijeg imena se ne sjeća sa broja telefona ... i pitalo ga da li ima teretni kamion na kome može da stane 41 grlo stoke – ovaca. Kazalo mu je da se nalazi kod hotela L. i ako može da odmah pođe. Ne zna kako je to lice došlo do njegovog broja, ali obzirom da vrši prevoz, predpostavlja da je broj dobio preko nekog. Nakon razgovora, pošao je do hotela L. i našao parkiran kamion ispred hotela, misli da je u pitanju kamion marke „M.“, sa ceradom zelene boje i nije vidio kojih registarskih oznaka. Na licu mjesta je zatekao dva lica i jedan je imao brkove, a radilo se o licima starosti 40 do 45 godina, s tim što ga ni jedno od tih lica nije zvalo telefonom, već lice koje mu je kazao da produžava za P., a da će ga dva lica sačekati da pretovare stoku i da stoka ujutru bude na stočnoj pijaci u P.. Sa tim licem je dogovorio da mu za prevoz stoke plati 150,00 eura, s tim što mu nije kazao odakle je 41 grlo stoke. Da mu stoku preveze tražio je iz razloga što mu se kamion pokvario u mjestu L., pa je sa ova dva lica stoku pretovario na svoj kamion i bilo je 41 grlo stoke, a kako su bili iste težine, smatrao je da su u pitanju ovnovi i težina ovih grla je bila od 40 - 60 kg. Nijedno nije bilo ispod 40 kg težine, a nijesu imala minđuše- ušne marke. Nakon što je sa ova dva čovjeka utovario stoku na ovaj kamion, krenuo je niz L. u pravcu B., odnosno za P., kod A. M. d. ga je zaustavila policija i tom prilikom su mu tražili na uvid dokumentaciju za stoku. Nije imao dokumentaciju, pa su ga priveli u UP PJ Berane. Pozvao je lice čiji mu je broj ostao u telefonu i tom prilikom mu je kazao da mu je potrebna dokumentacija, jer je zaustavljen od policije, na šta mu je odgovorio snađi se, odnosno dogovori se sa policijom i kaži im da su to ovnovi za kurban i da iz tih razloga nemaju ušne markice. Nema registrovanu firmu za bavljenje trgovinom, već se samo bavi uslugama prevoza. Na pretresu je dodao da mu je rečeno da su konkretno u pitanju kurbani i da za to nijesu potrebne ušne markice. Novac je trebao da mu plati čovjek kada stigne u P.. U završnoj riječi je istakao da se ne osjeća krivim, nikog nije oštetio i zamolio je sud da ga kazni novčanom kaznom.<br>
&nbsp;<br>
Radi pravilnog i zakonitog presuđenja ove krivično pravne stvari, sud je na glavnom pretresu u dokaznom postupku izveo sledeće dokaze: Pročitao potvrdu o privremeno oduzetim predmetima UP PJ Berane br. ... od 04.11.2011. godine, zapisnik o izvršenom inspekcijskom pregledu Veterinarske uprave br. ... od 03.11.2011. godine, zaključak Veterinarske uprave- veterinarska inspekcija br. ... od 03.11.2011. godine, zapisnik o izvršenom inspekcijskom pregledu Veterinarske uprave br. ... od 03.11.2011. godine, akt Telenora br. ... od 25.01.2012. godine sa listingom komunikacija, priznanicu na ime D. K. o uplati iznosa od 1.460,00 eura Ministarstvu finansija - Depozitnom računu za uplatu sredstava od oduzete imovinske koristi, izvršio uvid u fotodokumentaciju br. ... od 03.11.2011.godine i pročitao izvod iz KE za okrivljenog.&nbsp;<br>
&nbsp;<br>
Nakon sprovedenog dokaznog postupka, cijeneći navode optužbe, odbranu okrivljenog, te izvedene pobrojane dokaze, u smislu člana 16 i 370 ZKP-a, a dovodeći ih u vezu jedne sa drugim, sud je stao na stanovište, da su činjenice iz činjeničnog opisa izreke presude, u svemu dokazane i da je okrivljeni D. A., izvršio krivično djelo nedozvoljena trgovina iz čl.284. st.1. Krivičnog Zakonika, kako mu je optužnim predlogom stavljeno na teret, pa ga je oglasio krivim, jer nije bilo osnova, koji bi isključivali postojanje krivičnog djela i krivice okrivljenog. Pri tome, sud nije prihvatio njegovu odbranu da je samo vršio uslugu prevoza za iznos od 150,00 eura, da se ne sjeća imena lica za koje je navodno vršio uslugu, a da je novac trebao da dobije kad stigne u P., jer je ista nelogična i po mišljenju suda sračunata na izbjegavanje krivice, obzirom da je okrivljeni kao prevoznik, znao da za robu koju prevozi mora da ima potrebnu dokumentaciju, te je po mišljenju suda bez ovlašćenja za trgovinu, nabavio u većem obimu robe - 41 grlo stoke, radi bavljenja trgovinom, a ne radi prevoza za račun drugoga.<br>
&nbsp;<br>
Tako je na osnovu potvrde o privremeno oduzetim predmetima i fotodokumentacije utvrđeno, da je od okrivljenog oduzeto 41 grlo sitne stoke – ovaca i da je ista po nalogu republičkog veterinarskog inspektora iz B., smještena u preduzeću „D.“ u B. P.. Dalju nadležnost je preuzela veterinarska inspekcija iz B. P..<br>
&nbsp;<br>
Na osnovu zaključka Veterinarske uprave - veterinarske inspekcije B. P., utvrđeno je da je odobrena prodaja živih životinja, 29 ovnova i 12 jagnjadi, oduzetih od okrivljenog, iz razloga što se predpostavlja da su iste prekrijumčarene iz R. S., iste nijesu identifikovane ušnim markicama prilikom prispijeća u depo klanice doo "D." S. B. P., osim dvije životinje koje su posjedovale ušne markice R. S..<br>
&nbsp;<br>
Na osnovu zapisnika o izvršenom inspekcijskom pregledu Veterinarske uprave Bijelo Polje br. ... od 03.11.2011. godine, utvrđeno je da su nakon procjene životinja kao klinički zdravih od strane veterinara K. Z., životinje prodate firmi DOO D. – S. bb B. P., vlasnika D. K., iz B. P., a vlasnik se nakon sukcesivnog klanja životinja obavezao, da ukupan iznos novčanih sredstava uplati na depozitni račun za uplatu sredstava od oduzete imovinske koristi do okončanja sudskog spora CKB broj ... Rok za uplatu sredstava je bio 03.12.2011. godine. Ukupna težina živih životinja prilikom prispijeća pošiljke i vaganja iznosila je za ovnove 928 kg x 1,5 eura=1.392,00 eura i 12 jagnjadi 260 kg x 1,8 eura=468,00 eura, što ukupno za uplatu iznosi 1.860,00 eura, umanjeno za troškove hranjenja i gojenja životinja do 03.02.2011.godine u iznosu od 400,00 eura, što za uplatu iznosi 1.460,00 eura.<br>
&nbsp;<br>
Iz priznanice na ime D. K. proizilazi da je iznos od 1.460,00 € uplaćen Ministarstvu finansija - Depozitnom računu za uplatu sredstava oduzete imovinske koristi do okončanja sudskog spora.<br>
&nbsp;<br>
Sud je prihvatio prednje dokaze, na osnovu kojih je utvrđeno da su od okrivljenog oduzete životinje i to 41 grlo, od kojih 29 ovnova i 12 jagnjadi, koje su životinje po zaključku Veterinarske uprave prodate firmi D., čiji je vlasnik po zapisniku&nbsp; Veterinarske uprave, nakon klanja životinja obavezan, da uplati ukupan iznos novčanih sredstava od 1.860,00 eura, umanjen za troškove hranjenja i gojenja životinja do 03.02.2011.godine u iznosu od 400,00 eura, što ukupno za uplatu čini 1.460,00 eura, što je i učinjeno i iznos od 1.460,00 € je uplaćen na depozitni račun za uplatu sredstava od oduzete imovinske koristi do okončanja sudskog spora CKB broj ...<br>
Na osnovu akta Telenora i listinga komunikacija utvrđeno je da je okrivljeni imao komunikaciju sa brojem telefona ..., ali ne postoje podaci o korisniku tog broja, što je sud prihvatio, ali iz ovog dokaza se nije moglo utvrditi sa kojim licem je okrivljeni imao telefonsku komunikaciju.<br>
&nbsp;<br>
Na osnovu zapisnika o izvršenom inspekcijskom pregledu Veterinarske uprave br. ... od 03.11.2011. godine, utvrđeno je da je izvršen inspekcijski nadzor predmetne stoke i da je pregledom utvrđeno, da je na kamionu natovareno 41 grlo sitne stoke, a da sitna stoka nije objeležena ušnim markicama i da okrivljeni nije posjedovao uvjerenje o zdravstvenom stanju životinja, kao ni dokaz o porijeklu. Kako u B. nije postojala mogućnost za uslovni smještaj privremeno oduzetih životinja, iste su upućene u opštinu B. P., gdje će dalji postupak vršiti veterinarski inspektor S. Đ..<br>
&nbsp;<br>
Sud je prihvatio prednji dokaz, osim u dijelu da svih 41 grlo životinja nije bilo obilježeno ušnim markama, jer je iz Zaključka Veterinarske uprave- veterinarska inspekcija utvrđeno da su dvije životinje imale ušne marke R. S..<br>
&nbsp;<br>
Pravnom analizom naprijed utvrđenog činjeničnog stanja, sud je našao da su se u opisanim radnjama okrivljenog D. A., stekla sva obiležja krivičnog djela nedozvoljena trgovina iz čl.284. st.1. KZ. Naime, tokom postupka, na osnovu potvrde o privremeno oduzetim predmetima i fotodokumentacije, utvrđeno je da je predmetnog dana od okrivljenog oduzeto 41 grlo sitne stoke – ovaca. Na osnovu zapisnika o izvršenom inspekcijskom pregledu Veterinarske uprave br. ... od 03.11.2011.godine, utvrđeno je da je izvršen inspekcijski nadzor predmetne stoke i pregledom je utvrđeno da je na kamionu natovareno 41 grlo sitne stoke, a da sitna stoka nije objelježena ušnim markicama i da okrivljeni nije posjedovao uvjerenje o zdravstvenom stanju životinja, kao ni dokaz o porijeklu, a kako u B. nije postojala mogućnost za uslovni smještaj privremeno oduzetih životinja, iste su upućene u opštinu B. P., gdje će dalji postupak vršiti veterinarski inspektor S. Đ.. Sud je prihvatio prednji dokaz, osim u dijelu da sve životinje nijesu imale ušne marke, jer iz Zaključka Veterinarske uprave - Veterinarske inspekcije B. P. proizilazi da je ista odobrila prodaju živih životinja, 29 ovnova i 12 jagnjadi, oduzetih od okrivljenog, koje nijesu identifikovane ušnim markicama prilikom prispijeća u depo klanice doo "D." S. B. P., osim dvije životinje koje su posjedovale ušne markice R. S.. Na osnovu zapisnika o izvršenom inspekcijskom pregledu Veterinarske uprave, utvrđeno je da su nakon procjene životinja, kao klinički zdravih, od strane veterinara K. Z., životinje prodate firmi DOO D. – S. bb B. P., vlasnika D. K., iz B. P. i da je vlasnik nakon sukcesivnog klanja životinja obavezan, da ukupan iznos novčanih sredstava uplati na depozitni račun za uplatu sredstava od oduzete imovinske koristi do okončanja sudskog spora CKB broj ..., a u pitanju je iznos od 1.860,00 eura, umanjen za troškove hranjenja i gojenja životinja za 400,00 €, što za uplatu iznosi 1.460,00 eura. Iz priznanice na ime D. K. proizilazi, da je iznos od 1460,00 € uplaćen Ministarstvu finansija - Depozitnom računu za uplatu sredstava oduzete imovinske koristi do okončanja sudskog spora. Na osnovu prednjeg činjeničnog utvrđenja, bez sumnje je utvrđeno da je okrivljeni izvršio krivično djelo za koje se tereti. Naime, očigledno je da okrivljeni nije imao ovlašćene za trgovinu i pored toga je nabavio veću količinu robe u R., odnosno 41 grlo stoke, radi bavljenja trgovinom. Okrivljeni je negirao izvršenje krivičnog djela i naveo da je predmetne životinje trebao da preveze do P., da je samo vršio uslugu prevoza za njemu nepoznato lice, kojem nije zapamtio ime i da bi mu po prispjeću u P., platili uslugu prevoza u iznosu od 150,00 €, te da mu je rečeno da su konkretno u pitanju kurbani i da za to nijesu potrebne ušne markice. Sud odbranu okrivljenog nije prihvatio, već je mišljenja da je ista sračunata na izbjegavanje krivica i potpuno nelogična, jer ako okrivljeni vrši uslugu prevoza, mora znati za koga to čini i o kakvoj se robi radi, te da mora za robu koju prevozi da ima potrebnu dokumentaciju.<br>
&nbsp;<br>
Djelujući na opisani način, okrivljeni je postupao sa umišljajem, svjestan da bavljenjem trgovinom u većem obmu, bez ovlašćenja, vrši krivično djelo, pa je i pored takve svijesti, nabavio veću količinu robe, odnosno 41 grlo stoke, radi bavljenja trgovinom, bez ovlašćenja za trgovinu, čime je manifestovao htenje za nastupanje zabranjene posledice.<br>
&nbsp;<br>
Prilikom odlučivanja o vrsti i visini krivične sankcije, koju u konkretnom slučaju treba primijeniti prema okrivljenom, za izvršeno krivično djelo, sud je imao u vidu sve okolnosti iz čl.42. KZ-a. Tako je od olakšavajućih okolnosti, okrivljenom cijenio i uzeo u obzir da je nezaposlen, oženjen, otac dvoje djece, siromašnog imovnog stanja, dok je kao otežavajuću okolnost cijenio da je do sada pet puta osuđivan. S obzirom na navedene okolnosti, sud je okrivljenog na osnovu čl.36. KZ osudio na kaznu zatvora u trajanju od 60 dana, koja kazna je po mišljenju suda srazmjerna težini izvršenog krivičnog djela i stepenu krivice okrivljenog i predstavlja onu mjeru, koja je nužno neophodna, za postizanje, u okviru opšte svrhe izricanja krivičnih sankcija propisane čl.4. st.2. KZ, svrhe kažnjavanja propisane čl.32. istog Zakona. Osnovano se može očekivati da će izrečena kazna zatvora, pozitivno djelovati na prevaspitanje okrivljenog, te da će ista ubuduće uticati na njega, da više ne vrši krivična djela.<br>
&nbsp;<br>
Odluka o troškovima krivičnog postupka u iznosu od 400,00 eura, zasnovana je na odredbi čl.229. st.1. ZKP-a i predstavlja izdatke troškova hranjenja i gojenja životinja do 03.02.2011.godine firme DOO D. – S. bb B. P., koja su istoj naknađena prodajom životinja i oduzeta od ukupnog iznosa koji je ova firna trebalo da uplati na ime vrijednost oduzetih životinja ( 1.860,00 – 400,00 = 1460,00 € ), dok je paušalni iznos odmjeren vodeći računa o trajanju i složenosti krivičnog postupka, te imovnom stanju okrivljenog, na osnovu čl.226. st.3. ZKP-a.<br>
&nbsp;<br>
Prema okrivljenom D. A., na osnovu čl.75. st.1. i čl.284. st.6. Krivičnog zakonika, izriče se <strong>MJERA BEZBJEDNOSTI</strong> oduzimanja novčanih sredstava u iznosu od 1460,00 €, deponovanih na računu Ministarstva finansija - Depozitni račun za uplatu sredstava od oduzete imovinske koristi do okončanja sudskog spora kod CKB broj ..., nakon prodaje privremeno oduzetih životinja - 41 grla stoke i to 29 ovnova i 12 jagnjadi, kao predmeta izvršenja krivičnog djela, te se novčana sredstva nakon pravosnažnosti presude imaju unijeti u poseban razdjel budžeta za rad sudova na osnovu čl.221. st.3. ZKP-a.<br>
&nbsp;<br>
Sa izloženog odlučeno je kao u izreci presude.<br>
&nbsp;
<div style="text-align: center;">
	<strong>OSNOVNI SUD U BERANAMA</strong></div>
<div style="text-align: center;">
	<strong>Dana 24.02.2012. godine</strong></div>
&nbsp;<br>
<strong>Zapisničar,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; S U D I J A,</strong><br>
<strong>Marina Obadović&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Ana&nbsp; Kenjić -&nbsp; Đukić </strong><br>
&nbsp;<br>
<strong><u>PRAVNA POUKA:</u></strong><br>
Protiv ove presude, dozvoljena je žalba, u roku<br>
od 8 (osam) dana, od dana prijema iste, Višem<br>
sudu u B.Polju, a preko ovog suda.<br>
&nbsp;<br>

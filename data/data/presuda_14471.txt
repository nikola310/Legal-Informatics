<strong>&nbsp;&nbsp;&nbsp;&nbsp;&nbsp; K br. 61/12</strong><br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br>
&nbsp;<br>
&nbsp;<br>
&nbsp;<br>
&nbsp;<br>
&nbsp;<br>
&nbsp;<br>
<strong>&nbsp;&nbsp;&nbsp;&nbsp;&nbsp;&nbsp;&nbsp;&nbsp; U IME CRNE GORE</strong><br>
&nbsp;<br>
<strong>&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp; &nbsp;OSNOVNI SUD U BARU</strong>, kao prvostepeni krivični, sudija Goran Šćepanović, kao sudija pojedinac, sa zapisničarom Milijanom Minić, u krivičnom predmetu okrivljenog <strong>D. A.</strong>, zbog krivičnog djela ugrožavanje javnog saobraćaja iz čl.339 st.3 u vezi st.1 Krivičnog zakonika, po optužnom predlogu Osnovnog državnog tužilaštva u Baru Kt.br. 399/11 od 08.02.2012. godine, nakon održanog glavnog javnog pretresa u prisustvu savjetnika kod Osnovnog državnog tužilaštva u Baru Đikanović Predraga, u odsustvu okrivljenog, &nbsp;uz prisustvo njegovog branioca Đ. J., advokata iz B.,&nbsp; dana 11.07.2012. godine donio je i javno objavio<br>
&nbsp;&nbsp;<br>
<strong>PRESUDU</strong><br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br>
Okrivljeni <strong>D. A.</strong>, od oca M. i majke Đ., rođene B., rođen ... godine, u B., gdje je i stalno nastanjen u naselju ..., oženjen, otac jednog djeteta, završio visoku školsku spremu, državljanin Crne Gore, dobrog imovnog stanja, neosuđivan,<br>
&nbsp;<br>
<strong>Na osnovu čl. 373 tačka 2. Zakonika o krivičnom postupku</strong><br>
&nbsp;<br>
<strong>OSLOBAĐA SE OD OPTUŽBE</strong><br>
<strong>Da je:</strong><br>
Dana 18.07.2011. godine, oko 11,40 časova na lokalnom putu od naselja Sv. Ivan prema naselju Pečurice, Opština Bar, upravljajući u saobraćaju putničkim motornim vozilom marke „Peugeot“ reg. oznaka BP ..., ne pridržavajući se saobraćajnih propisa, ugrozio saobraćaj i doveo u opasnost život oštećenih - pješaka mldb. B. M., na način što protivno odredbama čl.13. st.l. i čl. 54 st. 1. Zakona o bezbjednosti saobraćaja na putevima (»Sl. list RCG« br.72/05), olako držeći da do posledice neće doći, krećući se iz lokalnim putem koji prolazi kroz naselje Pečurice, nije obratio pažnju na pješaka - oštećenog koji je kolovoz prelazio od lijeve prema desnoj ivici kolovoza, smjera kretanja vozila marke »Peugeot«, i nije prilazeći oštećenom upotrijebio zvučni znak upozorenja zbog potencijalne opasnosti koja je rezultirala iz smjera i načina kretanja pješaka, već je uslijed neblagovremenog reagovanja u pravcu zaustavljanja vozila na prostoru desne kolovozne trake smjera kretanja došlo do fizičkog kontakta bočne lijeve srane vozila i mldb. pješaka, usljed čega je nastupio nekontrolisani pad pješaka na kolovoz, kojom prilikom je isti zadobio laku tjelesnu povredu i to: povredu potkoljenice lijeve noge u njenoj srednjoj trećini u vidu nagnječenje i oguljotinu kože te bolnu osjetljivost u lijevom skočnom zglobu njegove spoljašnje strane i povredu desne noge u vidu nagnječine i oguljotine kože unutrašnje strane koljenog predjela;<br>
&nbsp;<br>
<strong>-</strong>čime bi izvršio krivično djelo<strong> - ugrožavanje javnog saobraćaja iz čl.339. st.3. u vezi st. 1. Krivičnog zakonika.</strong><br>
&nbsp;<br>
Jer nije dokazano da je učinio djelo za koje je okrivljen.<br>
&nbsp;<br>
Zakonski zastupnik mldb. oštećenog B. M., B. S. se, radi ostvarivanja imovinsko pravnog zahtjeva upućuje na parnični postupak.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Troškovi krivičnog postupka padaju na teret budžetskih sredstava suda.<br>
&nbsp;<br>
<strong>O b r a z l o ž e n j e</strong><br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp; Optužnim predlogom Osnovnog državnog tužilaštva u Baru Kt.br. 399/11 od 08.02.2012. godine stavljeno je na teret okrivljenom izvršenje krivičnog djela bliže opisanog u izreci presude.<br>
&nbsp;<br>
Glavni pretres je održan u odsustvu okrivljenog jer mu se poziv nije mogao uručiti zbog neprijavljivanja promjene adrese, a kako je saslušan ocjenjeno je da njegovo prisustvo nije nužno, a&nbsp; na osnovu čl.457 Zakonika o krivičnom postupku.<br>
&nbsp;<br>
Okrivljeni je u svojoj odbrani u prethodnom postupku naveo da je sredinom jula prošle godine upravljao svojim vozilom marke Peugoet 206 i kretao&nbsp; se lokalnim putem kroz naselje Pečurice. Konkretnom prilikom je bio sam u vozilu i kretao se brzinom ne većom od 50km/h. Put nije bio podijeljen saobraćajnim trakama, ali je bio dovoljno širok da se mimoiđu vozila. Došao je do jedne pravine i išao je uzbrdo i u tom trenutku primjećuje dva automobila koja dolaze iz suprotnog pravca, a takođe primjećuje i jedno dijete kako stoji na lijevoj ivici kolovoza gledano iz njegovog pravca kretanja. Mimoilazi se sa prvim automobilom a zatim i sa drugim i u tom trenutku primjećuje ovo dijete kako natrčava na&nbsp; prednju lijevu stranu njegovog vozila. Jedino što je mogao je to da skrene vozilo udesno i tu dolazi do kontakta lijevog retrovizora i djeteta. Zaustavio je odmah vozilo, izašao da vidi šta je bilo i u tom trenutku primjećuje ovo dijete kako ustaje i počinje da bježi. Ostao je tu kako bi sačekao njegove roditelje. Želi da kaže da&nbsp; je prebacio ovo dijete do bolnice zajedno sa njegovim roditeljima i sve vrijeme je bio u bolnici.<br>
&nbsp;<br>
Na glavnom pretresu je naveo da se saobraćajna nezgoda dogodila &nbsp;na pravom dijelu puta. Neposredno prije nego što je došlo do nezgode iz suprotnog smjera su pored njega prošla dva vozila i odmah nakon prolaska ovog drugog vozila on je &nbsp;vidio da iz pravca lijeve ivice kolovoza pravolinijski&nbsp; prema njegovom vozilu trči&nbsp; jedno dijete&nbsp; i njegova instiktivna reakcija je bila da volan okrene udesno kojom prilikom je i &nbsp;napustio kolovoz na jedno betonirano proširenje koje se nalazi iza desne ivice kolovoza rizikujući da ostvari kontakt sa dva vozila koja su bila parkirana na tom dijelu ali srećom nije došlo do kontakta. Želi da precizira da kada je ovo vozilo i to drugo vozilo od ova dva koja su prošla pored njega prošla pored njegovog vozila odmah iza toga se pojavilo ovo dijete i on je njega vidio kada se nalazilo u njegovoj&nbsp; neposrednoj blizini i kada je kontakt bio neizbježan. Ovog dječaka nije ni primijetio&nbsp; iza lijeve ivice kolovoza prije nego što je započeo prelazak ulice a njegova je pretpostavka da zbog nailaska dva vozila sa kojima se mimoišao on njega nije ni vidio i zbog toga je na navedeni način započeo prelazak kolovoza. Još jednom ponavlja &nbsp;da je njegova reakcija bila instiktivna i da nije imao vremena za bilo koju drugu reakciju kao što je upotreba zvučnog signala,&nbsp; pa čak ni da koči, jer je ocijenio da je u datom trenutku najbolje da vozilo što više usmjeri u desno u pokušaju izbjegavanja kontakta. Saobraćajna nezgoda se dogodila na mjestu koje se nalazi na sredini pravog dijela puta u dužini od 100 m. Rastojanje između&nbsp; dva vozila sa kojima se mimoišao iznosilo je 5 do 10 m.<br>
&nbsp;<br>
Sud je u dokaznom postupku saslušao oštećenog B. M., pročitan su : zapisnik o uviđaju UP PJ Bar br.236/11 od 18.07.2011. godine, izvještaj ljekara specijaliste Opšte bolnice Bar br. protokola 1602 od 18.07.2011. godine na ime B. M., izvještaj ljekara specijaliste Opšte bolnice u Baru br. protokola 7116 od 18.07.2011. godine na ime B. M., nalaz i mišljenje sudskog vještaka med.struke B. B. od 9.12.2011. godine, nalaz i mišljenje vještaka soabraćajne struke od januara 2012. godine, zapisnik o rekonstrukciji saobraćajne nezgode održane dana&nbsp; 08.05.2012. godine, dopuna nalaza i mišljenja sudskog vještaka saobraćajne struke Š. M. od&nbsp; maja 2012. godine, izvod iz kaznene evidencije na ime okrivljenog UP PJ Bar broj 27-03/1-245/12-572/2 od 30.01.2012. godine, saslušan je vještak saobraćajne struke na glavnom pretresu dana 11.07.2012. godine,<br>
&nbsp;<br>
Oštećeni <strong>B. M.</strong> je u svojoj izjavi u prethodnom postupku, saslušan uz prisustvo zakonskog zastupnika-oca B. S., naveo da se navedenog dana &nbsp;nalazio ispred kuće koja se nalazi u naselju .... Bio je ispred kuće i u jednom trenutku odlučio je da pređe jednu ulicu koja se nalazi ispred kuće, kako bi posao do svog ujaka koji živi preko puta njegove kuće. Prije nego je krenuo da prelazi ulicu, pogledao je na lijevu i desnu stranu kolovoza, na lijevoj strani je primijetio dva vozila, dok na desnoj&nbsp; strani kolovoza nije primijetio vozilo. Sačekao je da prođu ova dva vozila koja su mu se nalazila sa lijeve strane i kada su ona prošla on je započeo prelazak preko ulice. Došao je do pola ulice, pogledao je još jednom prema desnoj strani jer je čuo neki zvuk i u tom trenutku primjećuje vozilo koje mu dolazi sa desne strane, pokušava korakom nazad da izbjegne kontakt, ali u tome ne uspijeva, već ga pomenuto vozilo svojom&nbsp; prednjom stranom udara u njegovu lijevu nogu od kojeg udarca biva odbačen i tu ostvaruje kontakt sa retrovizorom od vozila. Nakon toga pada na ulicu, nije mogao odmah da ustane, već je puzeći nekako uspio da pređe na drugu stranu ulice. Primijetio je da se vozač automobila zaustavio na nekih 30 metara. Prvi mu je pritrčao u pomoć&nbsp; brat od ujaka H., zatim njegov otac, a onda je došao i vozač automobila. Nakon ovoga on je zajedno sa njegovim ocem, majkom i ovim čovjekom koji je upravljao vozilom kojega je udarilo otišao do Hitne pomoći. I&nbsp; sa jedne i sa druge strane ulice su bila parkirana vozila. On, kada su prošla ova dva vozila koja su mu dolazila sa lijeve strane, nije odmah krenuo u prelazak ulice, već je još sačekao kako bi vidio da li ima vozila koja dolaze sa desne strane. Konkretnom prilikom zadobio je povrede obije noge, ruke, lakta, kuka. Na glavnom pretresu je naveo, takođe u prisustvu zakonskog zastupnika – oca, &nbsp;da po njegovoj procjeni sa mjesta sa kojeg je započeo prelazak puta kada se pogleda u desno preglednost je&nbsp; nekih 100 m. Prije nego što se zaustavio na sredini kolovoza &nbsp;malo brže je koračao. Ne može se izjasniti koliko je vremena prošlo kada je na sredini kolovoza pogledao u desno do trenutka kada je ostvario kontakt sa vozilom. Zakonski zastupnik otac je izjavio da se pridružuje krivičnom gonjenju i da postavlja imovinsko pravni zahtjev koji nije u mogućnosti da precizira.<br>
&nbsp;<br>
Iz zapisnika o uviđaju UP PJ Bar br.236/11 od 18.07.2011.g. je utvrđeno vrijeme i mjesto saobraćajne nezgode, vozila i učesnici u saobraćajnoj nezgodi, opis lica mjesta, povrijeđena lica i oštećenja na vozilu.<br>
&nbsp;<br>
Iz izvještaja ljekara specijaliste Opšte bolnice Bar br. protokola 1602 od 18.07.2011.g. &nbsp;i iz izvještaja ljekara specijaliste Opšte bolnice u Baru br. protokola 7116 od 18.07.2011.g.na ime B. M. je utvrđeno koje povrede je zadobio oštećeni.<br>
&nbsp;<br>
Iz nalaza i mišljenja sudskog vještaka medicinske struke B. B. od 9.12.2011.g. je utvrđeno &nbsp;da je povreda potkoljenice lijeve noge, u njenoj srednjoj trećini, a u vidu nagnječine oguljotine koze, te bolna osjetljivost u lijevom skočnom zglobu, njegove spoljašnje strane, nastala je djelovanjem zamahnute tupo-tvrde sile, ravne površine, slabog intenziteta djelovanja koja je sila djelovala u jednom navratu na potkoljenicu lijeve noge, od naprijed i više sa lijeve strane a u momentu kad je povrijeđeni bio u stojećem stavu, oslonjen stopalom lijeve noge na podlogu, dovodeći do oštećenja površinskog sloja koze dok su dublje strukture potkoljenice ostale nepovrijeđene. Prilikom djelovanja sile, sila kretanja se dijelom prenijela i na područje skočnog zgloba lijeve noge, dovodeći do bolne osjetljivosti u skočnom zglobu, njegove spoljašnje strane. Ova je povreda nastala prilikom ostvarenog kontakta između potkoljenice lijeve noge povrijeđenog i motornog vozila koje je učestvovalo u ovom saobraćajnom udesu. Povreda desne noge a u vidu nagnječine i oguljotine koze unutrašnje strane koljenog predjela, nastala je djelovanjem zamahnute tupo-tvrde sile, ravne površine slabog intenziteta djelovanja koja je sila djelovala u jednom navratu na desnu nogu povrijeđenog od naprijed i vise sa lijeve strane, dovodeći do oštećenja površinskog sloja koze dok su dublje strukture koljena ostale nepovrijeđene. I ova je povreda nastala prilikom ostvarenog kontakta između noge povrijeđenog i motornog vozila koje je učestvovalo u udesu. Imajući u vidu lokaciju i karakter opisanih povreda mišljenja je da su ove povrede nastale istovremeno, ili u vrlo kratkom intervalu jedna za drugom s tim sto u posljednjem,&nbsp; je prvo nastala povreda potkoljenice&nbsp; i u momentu kad je povrijeđeni bio stojećem stavu, u malom raskoraku sa prednje lijevom stranom potkoljenice lijeve noge i unutrašnjom stranom koljena desne noge,okrenut ka motornom vozilu. Na osnovu svega naprijed navedenog, mišljenja je da se radi o povredama koje i pojedinačno i u svom zbiru su laka tjelesna povreda.<br>
&nbsp;<br>
Iz nalaza i mišljenja vještaka saobraćajne struke od januara 2012. godine je utvrđeno da je fizički kontakt između putničkog motornog vozila marke „Peugeot“ reg. oznake BP ... i mldb. pješaka , ostvaren je na prostoru desne kolovozne trake, smjera kretanja vozila, a na način što je došlo do „natrčavanja“ djeteta na bočnu lijevu stranu putničkog vozila, nakon čega je došlo do odbačaja i pada mldb. pješaka na površnu kolovoza, koji je ovom prilikom zadobio tjelesne povrede. Polazeći od gabaritne širine putničkog motornog vozila marke „Peugeot“, smjera kretanja ovog vozila, proizilazi: putničko motorno vozilo marke „Peugeot“ reg. oznake BP ... , ostvarilo je fizički kontakt sa mldb. pješakom na prostornoj distanci oko 2 metra, od desne ivice puta smjera kretanja vozila. Putničko motorno vozilo marke „Peugeot“ reg. oznake BP ... , voženo je brzinom oko 12,5 m/sec. ili oko 45 km/h. Mldb. pješak uzrasta 10 godina, startovao je sa lijeve ivice kolovoza, gledano u smjeru kretanja vozila krećući se ubrzano, što odgovara brzini kretanja ove kategorije pješaka 1,7 m/sec. ili 6 km/h. Vozač sa putničkim motornim vozilom marke „Peugeot“ reg. oznake BP ...&nbsp; nalazio se na prostornoj distanci oko 30 metara od mldb. pješaka, kada je isti stupio na lijevu ivicu kolovoza i pokušao preći kolovoz prema desnoj ivici puta smjera kretanja vozila. Ova udaljenost omogućavala je vozaču putničkog vozila da izbjegne nezgodu putem zaustavljanja vozila da je blagovremeno reagovao kada je mldb. pješak stupio na kolovoz, a kojega je vozač primijetio na većoj prostornoj distanci da se nalazio na lijevoj ivici puta.<br>
&nbsp;<br>
Iznenadni i nekontrolisani pokušaj prelaska kolovoza puta van zone obilježenog pješačkog prelaza od lijeve prema desnoj ivici kolovoza u smjeru kretanja putničkog motornog vozila marke „Peugeot“ reg. oznake BP ... kada se ovo vozilo nalazilo na kritičnoj udaljenosti od mldb. pješaka, predstavlja dominantni faktor uzroka ove nezgode. Vozač putničkog motornog vozila marke „Peugeot“ reg. oznake BP ... nije obratio punu pažnju prema mldb. pješaku - djetetu, kojega je vidio na adekvantoj prostornoj udaljenosti, te nije preduzeo mjere prevencije upozorenja zvučnim signalom iz vozila ovog djeteta, te nije blagovremeno reagovao u pravcu zaustavljanja vozila, što je dovelo do fizičkog kontakta bočne lijeve strane vozila i mldb. pješaka, na prostoru desne kolovozne trake smjera kretanja vozila, nakon čega je uslijedio nekontrolisani pad pješaka na kolovoz, kojom prilikom je mldb. pješak zadobio tjelesne povrede. Iz prednjeg proizilazi da je vozač mogao izbjeći nezgodu uz uslov da je preduzeo blagovremeno mjere zaustavljanja vozila kada je mogao da predvidi potencijalnu opasnost , koja je rezultirala iz prostorne pozicije i smjera kretanja mldb. pješaka - djeteta, što znači da i na strani vozača postoji propust u vožnji, koji stoji u uzročnoj vezi sa nastalom nezgodom<br>
&nbsp;<br>
Iz zapisnika o rekonstrukciji saobraćajne nezgode održane dana&nbsp; 08.05.2012. godine, je utvrđeno da je rekonstrukcija obavljena na licu mjesta, u naselju ..., uz prisustvo sudije, okrivljenog, zastupnika optužbe, oštećenog sa zakonskim zastupnikom i vještaka saobraćajne struke Š. M.. Prema saglasnom kazivanju učesnika u nezgodi utvrđuje se lice mjesta i to pravac kretanja malodobnog pješaka B. M.. Određuje se RT koji&nbsp; predstavlja vertikalni stub ulične rasvjete ispred kuće- poslovnog objekta vl. O. N.. Mjesto sa koga je malodobni pješak započeo prelazak kolovoza određen je na sledeći način. Prvo je izmjerena širina kolovoza 5,10 m, a nakon toga utvrđeno je rastojanje od RT do ivice kolovoza koje iznosi 6,10 m a od tog mjesta prema naselju Pečurice utvrđuje se početak mjesta prelaza pješaka od tačke na kolovozu koja je od RT udaljena 6,10 m i iznosi 7,30 m u pravcu naselja Pečurice. Po lijevoj strani puta postoji zemljano proširenje u širini 2,5 m paralelno sa kolovozom. Od mjesta sa koga je pješak započeo prelazak kolovoza prema Baru kolovoz se prostire u obliku krivine u lijevo a dubina vidnog polja je 76 m. Prema kazivanju vozača u trenutku zaustavljanja njegovo vozilo je zadnjim točkovima bilo zaustavljeno 12,5 m i to u pogledu udaljenosti zadnjih točkova. A prema kazivanju pješaka to rastojanje je od RT 30 m. Put je pregledan&nbsp; 150 m unaprijed prema Pečuricama. Lokalni put se u neposrednoj blizini mjesta kontakta povezuje se sa drugim lokalnim putem u obliku podužnog uspona.<br>
&nbsp;<br>
Iz dopune nalaza i mišljenja sudskog vještaka saobraćajne struke Š. M. od&nbsp; maja 2012. godine je utvrđeno da ostaje u cjelosti pri nalazu i mišljenju od januara 2012.godine i navodi da je iznenadni i nekontrolisani pokušaj prelaska kolovoza puta od strane malodobnog pješaka, van zone obilježenog pješačkog prelaza od lijeve prema desnoj ivici kolovoza, smjera kretanja pmv „Peugeot“ reg. oznaka BP ..., kada se ovo vozilo nalazilo u kretanju na opasnoj prostornoj udaljenosti od mldb. pješaka, predstavlja dominantan faktor uzroka ove nezgode. Vozač putničkog motornog vozila marke „Peugeot“ reg. oznaka BP ..., mogao je primijetiti mldb. pješaka – dijete koje se nalazi pored puta po lijevoj strani kolovoza na prostornoj udaljenosti ne manjoj od 76 metara, što je utvrđeno prilikom rekonstrukcije nezgode, te isti nije obratio adekvatnu pažnju prema ovom pješaku, s tim što nije preduzeo mjere prevencije upozorenja djeteta zvučnim signalom iz vozila, a nije blagovremeno reagovao u pravcu zaustavljanja vozila, usled čega je došlo do fizičkog kontakta bočne lijeve strne vozila i mldb. pješaka, na prostoru desne kolovozne trake, smjera kretanja vozila, nakon čega je uslijedio pad mldb. pješaka na kolovoz, kojom prilikom je zadobio laku tjelesnu povredu. Nakon obavljene rekonstrukcije nezgode i dodatne analize iste, jasno proizilazi da vozač pmv Peugeot nije preduzeo mjere prevencije, koje je bio u obavezi da preduzme prema djetetu, koje se nalazilo samo pored lijeve ivice puta bez nadzora odrasle osobe, a time nije blagovremeno reagovao u pravcu zaustavljanja vozila, kada je mogao da predvidi potencijalnu opasnost koja je rezultirala iz prostornog položaja djeteta, te iz ovih razloga ovaj propust u vožnji na strani vozača stoji u uzročnoj vezi sa nastalom nezgodom.<br>
&nbsp;<br>
Iz izvoda iz kaznene evidencije na ime okrivljenog UP PJ Bar broj 27-03/1-245/12-572/2 od 30.01.2012. godine utvrđeno je da okrivljeni nije osuđivan.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Vještak je na glavnom pretresu, na pitanje suda da li je prisustvo dva vozila koja su se kretala iz suprotnog smjera predstavljalo otežavajuću okolnost prilikom uočavanja malodobnog pješaka naveo da je u konkretnom slučaju matematičkim proračunom došao do podatka&nbsp; da je vozač mogao da uoči pješaka kada se nalazio na udaljenosti od 30 m od njega.<br>
&nbsp;<br>
Po njegovoj ocjeni proizilazi da de fakto kako je to i sam vozač okrivljeni istakao da je uočio malodobnog pješaka, dijete pored kolovoza koje je stajalo. Po njegovoj ocjeni to je i dovoljan razlog da&nbsp; primjeni mjere prevencije prije nego što je došao u zonu pješaka, a to je upozorenje zvučnom sirenom za pješaka. Takođe ocjenjuje da je okrivljeni morao uočiti pješaka a tek kasnije uočiti vozila koja su nailazila iz suprotnog smjera, te iz ovih razloga ovaj faktor nije ometao vozača da preuzme mjere prevencije. Istina da su ova vozila iz suprotnog smjera predstavljala faktor uočavanja smetnje i potpunog predviđanja potencijalne opasnosti ali ne i faktor koji izvinjava vozača putničkog vozila da preuzme mjere prevencije od momenta kada je bio u mogućnosti da&nbsp; predvidi potencijalnu opasnost. Ovaj stav po njegovoj&nbsp; ocjeni&nbsp; iznio je &nbsp;sa saobraćajnog stanovišta, isto tako je realan zaključak da&nbsp; dijete koje je bilo van nadzora u kritičnoj situaciji je doprinijelo uzroku ove nezgode što je već istakao i predstavlja dominantan faktor uzroka nezgode ali taj propust ne predstavlja izvinjavajuću okolnost na strani vozača. Odredbom čl.54.st.1.ZOOBS-a&nbsp; vozač je dužan &nbsp;da&nbsp; da znake upozorenja , a u stavu 1.govori se o&nbsp; upotrebi van naselja , vještak navodi da je tačno to što je naveo branilac, ali i u naselju i van naselja&nbsp; ako ima vremena i prostora u opasnoj situaciji zvučni signal se mora upotrijebiti. Po njegovom mišljenju se ne radi o naseljenom mjestu u smislu saobraćajnih propisa, a to podrazumijeva da se sa jedne i druge strane nalazi red kuća koje daju izgled ulice i da su označene granice naselja znacima obavještenje iako u faktičkom smislu u konkretnom slučaju se radi o naseljenom mjestu, odnosno o urbanom prostoru.<br>
&nbsp;<br>
Ocjenom izvedenih dokaza nije dokazano da je okrivljeni izvršio krivično djelo koje mu se stavlja na teret.<br>
&nbsp;<br>
Okrivljenom je stavljeno na teret da je ne pridržavajući se saobraćajnih propisa ugrozio saobraćaj i doveo u opasnost život oštećenog pješaka, na način što protivno odredbama čl.13 st.1. i čl.54 st.1. ZOBS-a nije obratio dužnu pažnju na oštećenog koji je kolovoz prelazio od lijeve prema desnoj ivici kolovoza, smjera kretanja vozila i nije prilazeći oštećenom upotrijebio zvučni znak upozorenja pri čemu je bočnom lijevom stranom vozila udario oštećenog.<br>
&nbsp;<br>
Iz nalaza i mišljenja vještaka saobraćajne struke, njegovog dopunskog nalaza koji je dao nakon rekonstrukcije obavljene na licu mjesta dana 08.05.2012. godine, kao i izjašnjenja vještaka na glavnom pretresu dana 11.07.2012. godine se nedvosmileno utvrđuje da je dominantni uzrok ove nezgode u postupanju mldb. pješaka koji je u kritičnoj situaciji bio bez nadzora odrasle osobe i koji je van zone pješačkog prelaza pokušao preći kolovoz od lijeve prema desnoj ivici ispred putničkog automobila kojim je upravljao okrivljeni i to u trenutku kada se ovo vozilo nalazilo na opasnoj prostornoj udaljenosti od pješaka. Prema tome, uzrok ove nezgode je posledica ponašanja mldb. pješaka u saobraćaju.<br>
&nbsp;<br>
Mldb. oštećeni je izjavio da je prije nego što je krenuo da prelazi ulicu, pogledao na lijevu i desnu stranu kolovoza, na lijevoj strani je primijetio dva vozila, dok na desnoj strani kolovoza nije primijetio vozilo, sačekao je da prođu ova dva vozila koja su mu se nalazila sa lijeve strane i kada su ona prošla on je započeo prelazak preko ulice, nakon čega je došlo do kontakta sa vozilom. Saobraćajna nezgoda se dogodila na pravom dijelu puta, mldb. oštećeni je morao primijetiti vozilo okrivljenog da je pažljivo posmatrao udesno. S obzirom da su neposredno prije nailaska vozila okrivljenog sa desne strane prošla dva vozila očigledno je da su ta dva vozila mldb. oštećenom otežala uočavanje vozila okrivljenog, iz kog razloga je započeo prelazak kolovoza u trenutku kada je vozilo okrivljenog bilo na opasnoj prostornoj udaljenosti.&nbsp;<br>
&nbsp;<br>
Okrivljeni u svojoj odbrani navodi da je došao do jedne pravine i išao je uzbrdo i u tom trenutku primjećuje dva automobila koja dolaze iz suprotnog pravca, a takođe primjećuje i jedno dijete kako stoji na lijevoj ivici kolovoza gledano iz njegovog pravca kretanja. Mimoilazi se sa prvim automobilom, a zatim i sa drugim i &nbsp;odmah iza toga se pojavilo dijete i on je njega vidio kada se nalazilo u njegovoj&nbsp; neposrednoj blizini i kada je kontakt bio neizbježan. Nije imao vremena za bilo kakvu reakciju kao što je upotreba zvučnog signala, čak nije uspio ni da koči.<br>
&nbsp;<br>
U nalazu vještaka je navedeno da na strani okrivljenog postoji propust koji se ogleda u tome što okrivljeni nije obratio punu pažnju prema mldb. pješaku - djetetu, kojega je vidio na adekvatnoj prostornoj udaljenosti, te nije preduzeo mjere prevencije upozorenja zvučnim signalom iz vozila ovog djeteta, te nije blagovremeno reagovao u pravcu zaustavljanja vozila, što je dovelo do fizičkog kontakta bočne lijeve strane vozila i mldb. pješaka, na prostoru desne kolovozne trake smjera kretanja vozila, nakon čega je uslijedio nekontrolisani pad pješaka na kolovoz.<br>
&nbsp;<br>
&nbsp;Nesporna je činjenica da konkretnom prilikom okrivljeni, kako je i sam naveo, nije upotrijebio zvučni signal. Međutim, to što okrivljeni zvučnim signalom nije upozorio dijete i nije blagovremeno zaustavio vozilo iako ga je uočio, ne predstavlja uzrok ove nezgode. Naime, na svaku posledicu u krivično pravnom smislu djeluje uvijek više uslova. Među tim uslovima uvijek se izdvaja onaj uslov koji je takvog uzročnog, odnosno kauzalnog značaja za nastanak posledice, da se smatra uzrokom u krivičnopravnom smislu. Kauzalni se smatra onaj uslov bez čijeg postojanja ne bi došlo do nastupanja posledice. Iz nalaza i mišljenja vještaka saobraćajne struke utvrđeno je da je dominantni uzrok ove nezgode u postupanju mldb. pješaka, pa se izvršiocem krivičnog djela ugrožavanje javnog saobraćaja ne može smatrati vozač koji je ostvario bilo kakav propust, odnosno okrivljeni koji, nakon što je oštećeni preduzeo nepropisne radnje u saobraćaju, nije upotrijebio zvučni signal, obratio adekvatnu pažnju i blagovremeno zaustavio vozilo, jer zbog iznenadnog stupanja na kolovoz od strane mldb. oštećenog okrivljeni nije ni imao vremena da reaguje u cilju izbjegavanja kontakta.<br>
&nbsp;<br>
Okrivljenom je optužnim predlogom stavljeno na teret da je postupao suprotno odredbi čl.54 st.1 ZOBS-a koji stav ima 3 tačke. U optužnom predlogu nije navedena tačka stava 1 člana 54 ZOBS-a, niti se iz činjeničnog opisa može zaključiti koju tačku je zastupnik optužbe imao u vidu, pa bi prihvatanjem nerazumljivog optužnog predloga sud i izreku presude učinio nerazumljivom.<br>
&nbsp;<br>
Shodno svemu navedenom sud je okrivljenog oslobodio od optužbe.<br>
&nbsp;<br>
Na osnovu čl. 239 st. 3 ZKP zakonski zastupnik mldb. Oštećenog B. M., B. S. se, radi ostvarivanja imovinskopravnog zahtjeva upućuje na parnični postupak, jer je sud donio presudu kojom je okrivljeni oslobođen od optužbe.<br>
&nbsp;<br>
Odluka o troškovima krivičnog postupka zasniva se na odredbi čl. 230. st.1 ZKP, zbog čega troškovi krivičnog postupka padaju na teret budžetskih sredstava suda.<br>
Na osnovu izloženog odlučeno je kao u izreci presude<br>
&nbsp;<br>
<strong>OSNOVNI SUD U BARU</strong><br>
<strong>Dana 11.07.2012. godine</strong><br>
&nbsp;<br>
<strong>&nbsp;&nbsp;&nbsp;&nbsp;&nbsp;&nbsp;&nbsp; Zapisničar&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;S U D I J A</strong><br>
<strong>&nbsp;&nbsp;&nbsp;&nbsp; Milijana Minić&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Goran Šćepanović</strong><br>
&nbsp;<br>
&nbsp;<br>
<strong>PRAVNA POUKA:</strong> Protiv ove presude može se<br>
izjaviti žalba Višem sudu u Podgorici u roku od<br>
8 dana od dana prijema pismenog otpravka.<br>
Žalba se predaje ovom sudu u dva primjerka.<br>
&nbsp;<br>
&nbsp;<br>
<strong>DN-a</strong>:&nbsp; -1 x spisi<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; -1 x okrivljenom<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; - 1 x branilac Đ. J., advokat iz B.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; - 1 x oštećeni<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;-1 x ODT Bar&nbsp;<br>
&nbsp;<br>

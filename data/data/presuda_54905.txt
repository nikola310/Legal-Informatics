<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.s1{font-family:Arial;}
.p1{text-align:end;hyphenate:auto;font-family:Times New Roman;font-size:12pt;}
.p2{text-align:end;hyphenate:auto;font-family:Arial;font-size:12pt;}
.p3{text-align:center;hyphenate:auto;font-family:Arial;font-size:12pt;}
.p4{text-align:justify;hyphenate:auto;font-family:Arial;font-size:12pt;}
.p5{text-align:start;hyphenate:auto;font-family:Arial;font-size:12pt;}
.p6{margin-left:-0.25in;text-align:center;hyphenate:auto;font-family:Arial;font-size:12pt;}
.p7{margin-left:-0.25in;text-align:justify;hyphenate:auto;font-family:Arial;font-size:12pt;}
.p8{margin-left:0.083333336in;text-align:justify;hyphenate:auto;font-family:Arial;font-size:12pt;}
.p9{margin-right:-0.25in;text-align:start;hyphenate:auto;font-family:Arial;font-size:12pt;}
.p10{text-align:start;hyphenate:auto;font-family:Times New Roman;font-size:12pt;}
</style>
<meta content="dragisa.baletic" name="author">
</head>
<body class="b1 b2">
<p class="p1">
<span class="s1">K.br. 12/1041</span>
</p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p3">
<span>U IME CRNE GORE </span>
</p>
<p class="p4"></p>
<p class="p4"></p>
<p class="p4"></p>
<p class="p4">
<span>OSNOVNI SUD U PODGORICI, kao prvostepeni, krivični, po sudiji Larisi Mujušković - Stamatović, uz učešće Vukašinović Valentine, kao zapisničara, u krivičnom postupku protiv okrivljenog D. D., iz N., zbog krivičnog djela zloupotreba položaja u privrednom poslovanju iz člana 272 st. 1 Krivičnog zakonika, odlučujući o optužnom predlogu ODT-a Podgorica Kt.br. 1452/10 od 24.09.2012. godine, kojeg je na glavnom pretresu zastupao Vučinić Zoran,  zamjenik ODT-a Podgorica, nakon glavnog i javnog pretresa održanog dana 13.05.2013. godine u prisustvu zastupnika optužbe, a u odsustvu okrivljenog, istog dana donio je i javno objavio</span>
</p>
<p class="p4"></p>
<p class="p4"></p>
<p class="p3">
<span>P R E S U D U </span>
</p>
<p class="p3"></p>
<p class="p5">
<span>Okrivljeni:</span>
</p>
<p class="p5"></p>
<p class="p4">
<span>D. D., od oca R. i majke D., rođene K., rođen .... godine u N., gdje mu je i prebivalište – ulica ..., državljanin Crne Gore, po zanimanju komercijalista, završio srednju školu, oženjen, otac dvoje djece, srednjeg imovnog stanja, zaposlen u „M.“ D., ranije osuđivan i to presudom Osnovnog suda u Nikšiću K.br. 272/99 od 02.03.2002. godine zbog krivičnog djela iz člana 37 st. 2 KZ RCG na kaznu zatvora u trajanju od 3 mjeseca uslovno na dvije godine,</span>
</p>
<p class="p5"></p>
<p class="p5"></p>
<p class="p3">
<span>K R I V   J E </span>
</p>
<p class="p3"></p>
<p class="p5">
<span>Zato što je:</span>
</p>
<p class="p3"></p>
<p class="p4">
<span>Od 26 do 30. aprila 2010. godine u Podgorici, svjestan svog djela čije je izvršenje htio, iako je znao da je njegovo djelo zabranjeno, kao odgovorno lice - agent prodaje u privrednom društvu “L.” DOO prekoračenjem granica svog ovlašćenja pribavio sebi protivpravnu imovinsku korist, na način što je sa biznis kartice AD “J.” – K., koja mu je predata radi plaćanja utroška goriva za službena putovanja navodno u svoje vozilo natočio gorivo u vrijednosti od 210,00 eura, priznajući da je to utrošak goriva koji je ostvario na ime putovanja u tom periodu, a koji iznos odgovara pređenoj kilometraži od 2.600 km, iako je u navedenom periodu na ime službenih putovanja prešao 343,91 km, čime je sebi pribavio protivpravnu imovinsku korist u označenom iznosu,</span>
</p>
<p class="p4"></p>
<p class="p4">
<span>- čime je izvršio krivično djelo zloupotreba položaja u privrednom poslovanju iz člana 272 st.1 Krivičnog zakonika,</span>
</p>
<p class="p5"></p>
<p class="p4">
<span>- pa mu Sud, primjenom citiranog zakonskog propisa, te članova  2, 3, 4, 5, 13, 15, 32, 36, 42, 52, 53 i 54 Krivičnog zakonika, te čl. 226, 227, 229 i 374 Zakonika o krivičnom postupku i z r i č e</span>
</p>
<p class="p4">
<span>	</span>
</p>
<p class="p4"></p>
<p class="p6">
<span>USLOVNU OSUDU</span>
</p>
<p class="p6"></p>
<p class="p6"></p>
<p class="p4">
<span>Kojom mu prethodno utvrdjuje kaznu zatvora u trajanju od 6 (šest) mjeseci i  istovremeno odredjuje da se ista neće izvršiti ako okrivljeni u roku od 2 (dvije) godine po pravnosnažnosti presude ne izvrši novo krivično djelo.</span>
</p>
<p class="p7"></p>
<p class="p4">
<span>Obavezuje se okrivljeni da na ime troškova krivičnog postupka uplati na račun budžetskih sredstava Crne Gore iznos od 115,50 € (stotinupetnaesteura pedesetcenti) kao i iznos od 50,00 € (pedeseteura) na ime sudskog paušala, sve prednje u roku od 15 (petnaest) dana po pravnosnažnosti presude pod prijetnjom prinudne naplate. </span>
</p>
<p class="p7"></p>
<p class="p3">
<span>O b r a z l o ž e n j e</span>
</p>
<p class="p3"></p>
<p class="p4">
<span>Optužnim predlogom ODT-a Podgorica Kt.br. 1452/10 od 24.09.2012. godine okrivljenom D. D. stavljeno je na teret da je izvršio krivično djelo zloupotreba položaja u privrednom poslovanju iz člana 272 st.1 Krivičnog zakonika. Zastupnik optužbe je prije završne riječi izmijenio činjenični opis dispozitiva optužnog predloga kao u izreci presude i u završnoj riječi je ostao u svemu pri tako preciziranom optužnom aktu predlažući Sudu da okrivljenog oglasi krivim i osudi po zakonu. </span>
</p>
<p class="p5"></p>
<p class="p4">
<span>Okrivljeni je u svojoj odbrani u toku postupka naveo da je od 2003. godine zaposlen u privrednom društvu DOO “L.” iz P. i to na poslovima agenta prodaje, a od 2006. godine radi na mjestu supervizora - regionalnog menadžera prodaje, pa je u cilju nesmetanog obavljanja posla zaključio ugovor sa poslodavcem o namjenskom avansiranju vozila, pri čemu je ugovorom predviđeno da on u 48 jednakih mjesečnih rata poslodavcu uplaćuje iznos od 186.83 eura, a da nakon toga poslodavac na njega prenese pravo svojine na vozilu. Naveo je da je od strane poslodavca zadužen karticom “J.” koja mu je omogućavala da za službene svrhe u službenom vozilu toči gorivo i da kupuje opremu za službeno vozilo na "J." pumpama, a pored ove kartice je bio zadužen i sa još nekoliko kartica - moguće da se radilo o kartici “D.” pumpe. U dogovoru sa poslodavcem bio je ovlašćen da karticom "J." toči gorivo unapređivačima prodaje, pa je zbog toga preko svoje kartice točio gorivo u više vozila i to M. A. Đ. i T. D. V. Sva vozila su imala ugrađen GPS sistem tako da se u svakom mometu mogla utvrditi pozicija vozila i kontrola potrošnje goriva, pa navedeni iznos novca od 210,00 eura nije u tom mjesecu koristio za svoje potrebe, već je isti koristio za potrebe firme točeći gorivo preko svoje kartice drugim radnicima. Navedenu karticu za gorivo je početkom maja 2010. godine vratio u firmu, jer je kartica istekla i od tada je više nije koristio. Okrivljeni je dalje naveo da za predmetno gorivo, čiji je mjesečni limit 210,00 eura, u preduzeću “L.” postoje putni nalozi u kojem stoje konstatacije o pređenoj kilometraži i pravcima kretanja, pa je svakomjesečno direktoru prodaje I. S. dostavljao putni nalog sa računima za gorivo koje je on odobravao. Pojasnio je da je preko njegove kartice za potrebe firme gorivo točio i K. N., ne zna da li baš u označenom periodu, a na njegovo ime u firmi je postojalo više kartica koje su dodjeljivane drugim agentima koje su ti agenti koristili, jer je tehnički bilo nemoguće da se izda kartica za svakog agenta posebno, obzirom da su se oni često smjenjivali u firmi. Svo gorivo koje je sipao u njegovo vozilo pratili su računi potpisani s njegove strane i ti računi moraju postojati u arhivi preduzeća, jer ih je on predavao direktoru. Dodao je da T. i M. nijesu imale svoje kartice, K. N. jeste, ali je njegova kartica bila limitirana i taj iznos je mogao da prekorači jedino uz odobrenje direktora prodaje. Moguće da je u označena četiri dana svakog dana po jednom natočio gorivo, jer se dešavalo da aparati na pumpi za izdavanje računa nijesu radili, pa bi radnici došli drugi dan i provukli karticu za točenje goriva od prethodnog dana, a i sam terenski posao je takav da većina agenata karticom toči gorivo upravo zadnjih dana u mjesecu, jer su do tada to činili plaćanjem gotovinom od svog novca koji bi kasnije, kada bi provukli karticu, refundirali od strane radnika na pumpama. Naveo je da se tada tako radilo, a i drugim agentima i radnicima firme davao je karticu po usmenom ovlašćenju direktora prodaje S. I.</span>
</p>
<p class="p4">
<span>Završne riječi okrivljenog su izostale, obzirom da je Sud zaključio glavni pretres u odsustvu uredno pozvanog okrivljenog, koji je ranije bio saslušan, a njegovo prisustvo na glavnom pretresu nije bilo nužno, shodno članu 457 ZKP-a. </span>
</p>
<p class="p4"></p>
<p class="p4">
<span>Sud je u dokaznom postupku proveo sljedeće dokaze: saslušao ovlašćenog predstavnika oštećenog svjedoka L. V., pročitao ugovor o radu zaključen između D. D. i DOO „L.“ od 24.05.2006. godine, pročitao rješenje o prestanku radnog odnosa br. 172/1/2010 od 30.09.2010. godine, pročitao tri izvoda „CKB“ od 26.04.2010. godine, od 26.05.2010. godine i 28.06.2010. godine, pročitao dnevni pregled kilometraže za vozilo „Citroen C4“ reg. oznaka PG ... br. 173/12 od 15.06.2012. godine za april, maj i jun 2010. godine, pročitao nalaz i mišljenje sudskog vještaka ekonomsko – finansijske struke Filipović Milenka od 03.07.2012. godine, pročitao izvod iz KE za okrivljenog izdat od strane UP PJ Nikšić br. 2645 od 06.12.2012. godine i izvršio uvid u listing – specifikaciju transakcije po karticama „CKB“ AD Podgorica iz jula 2008. godine. </span>
</p>
<p class="p4"></p>
<p class="p4">
<span>Svjedok Lazarevski Vladica, ovlašćeni predstavnik oštećenog „L.“ DOO P., je u svom iskazu pred istražnim sudijom naveo da je okrivljeni bio zaposlen u DOO „L.“ kao agent prodaje i da je od privrednog društva bio zadužen karticom „J.“ kojom je točio gorivo. Limit na ovoj kartici je bio 390,00 eura mjesečno, a okrivljeni je preko ove kartice bio ovlašćen da sipa gorivo isključivo u svoje vozilo i to za službena putovanja, a ne za potrebe drugih radnika, jer su svi zaposleni koji su dužili vozilo imali svoju karticu. U aprilu 2010. godine okrivljeni je u svoje vozilo za četiri dana uzastopno natočio iznos od 210,00 eura, a što su utvrdili iz listinga koji su dobijali od "CKB" banke, a svako  službeno vozilo je imalo ugrađen GPS uređaj koji je omogućavao kontrolu pređene kilometraže pa su utvrdili da je on u tom mjesecu prešao 560 km, iako se za iznos od 210,00 eura može preći 2.600 kilometara. Svjedok je dalje naveo da je M. A.ć obavljala posao po ugovoru o djelu i ista nije bila zaposlena u aprilu 2010. godine, kao ni T. D. V. U firmi nije bilo moguće da okrivljeni nekom od radnika preko svoje kartice toči gorivo, jer su svi radnici koji su imali potrebu za gorivom imali svoje kartice ili virmane, a tom karticom se nijesu mogli kupovati drugi proizvodi. </span>
</p>
<p class="p4">
<span>U svom iskazu na glavnom pretresu svjedok je ponovio da po pravilima D. je isključivo dužio karticu na svoje ime i niti jedan drugi agent nije imao pravo da je koristi, jer je svako imao svoju karticu, a u firmi niti jedna druga kartica nije izdata na ime okrivljenog. Svaki agent je prilikom sipanja goriva na pumpi potpisivao račun, od kojih je jedan primjerak ostajao „J.“, a jedan je išao firmi, a nije siguran da li u firmi posjeduju račune za karticu okrivljenog za period 26.04 – 30.04.2010. godine, a kasnijim provjerama ustanovili su da je okrivljeni i ranije svojom karticom u jednom navratu sipao 90 litara goriva, a u njegovo vozilo može da stane najviše 60 litara, što se može vidjeti iz listinga "CKB" od jula 2008. godine. Svjedok je dalje naveo da su A., K. i V. imali svoje kartice, tačnije A. su gorivo uplaćivali putem uplatnica, jer ona nije imala svoju karticu. Od strane poslovodstva firme nije bilo dozvoljeno da radnici jedan dio mjeseca toče gorivo od svog novca, a da kasnije „provlačenjem“ kartica refundiraju od strane radnika na pumpi.</span>
</p>
<p class="p4">
<span>Ovlašćeni predstavnik oštećenog se pridružio krivičnom gonjenju, dok će imovinsko-pravni zahtjev ostvariti u parničnom postupku.</span>
</p>
<p class="p4"></p>
<p class="p4">
<span>Iz ugovora o radu zaključenog dana 24.05.2006. godine proizilazi da je D. D. zasnovao radni odnos u privrednom društvu „L.“ DOO na poslovima operativnog komercijalnog referenta.</span>
</p>
<p class="p4"></p>
<p class="p4">
<span>Iz rješenja br. 172/1/2010 od 30.09.2010. godine proizilazi da je Draganić Danilu predmetnog dana prestao radni odnos u privredenom društvu „Lamex“ DOO. </span>
</p>
<p class="p4"></p>
<p class="p4">
<span>Iz tri izvoda „CKB“ od 26.04.2010. godine, od 26.05.2010. godine i 28.06.2010. godine proizilazi da je D. D. na benzinskim pumpama "J."  dana 26.04.2010; 27.04.2010; 29.04.2010. godine sipao gorivo u vrijednosti od po 50,00 eura, a dana 30.04.2010. godine iznos od 60,00 eura, što ukupno čini iznos od 210,00 eura.</span>
</p>
<p class="p4"></p>
<p class="p4">
<span>Iz dnevnog pregleda kilometraže za vozilo „Citroen C4“ reg. oznaka PG ... br. 173/12 od 15.06.2012. godine za april, maj i jun 2010. godine proizilazi da je navedeno auto dana 26.04.2010. godine prešlo 1.55 km, dana 27.04.2010. godine 10.26 km, dana 28.04.2010. godine 130.84 km, dana 29.04.2010. godine 165.48 km, a dana 30.04.2010. godine 35.78 km. </span>
</p>
<p class="p4"></p>
<p class="p4">
<span>Iz nalaza i mišljenja sudskog vještaka ekonomsko – finansijske struke Filipović Milenka od 03.07.2012. godine proizilazi da je D. D. u aprilu 2010. godine sa biznis karticom AD "Jugopetrol" Kotor platio gorivo u iznosu od 410,00 eura, od čega u periodu 26 – 30.04.2010. godine iznos od 210,00 eura, dok je vozilo „Citroen C4“ reg. oznaka PG BN ... u aprilu 2010. godine prešlo 927,66 km, a u periodu 26 – 30.04.2010. godine 343,91 km. </span>
</p>
<p class="p4"></p>
<p class="p4">
<span>Iz listinga – specifikacije transakcije po karticama „CKB“ AD Podgorica iz jula 2008. godine proizilazi da je D. D. dana 23.07.2008. godine biznis karticom AD "J." Kotor sipao gorivo u vrijednosti od 120,00 eura. </span>
</p>
<p class="p4"></p>
<p class="p4">
<span>Iz izvoda iz KE za okrivljenog, izdatog od strane UP PJ Nikšić pod br. 2645 od 06.12.2012. godine proizilazi da je okrivljeni ranije osuđivan i to presudom Osnovnog suda u Nikšiću K.br. 272/99 od 02.03.2002. godine zbog krivičnog djela iz člana 37 st. 2 KZ RCG na kaznu zatvora u trajanju od 3 mjeseca uslovno na dvije godine.</span>
</p>
<p class="p4"></p>
<p class="p4">
<span>Sud je nakon ocjene navoda optužbe, odbrane okrivljenog, te ostalih provedenih dokaza, kako pojedinačno, tako i u njihovoj ukupnosti, utvrdio da je okrivljeni izvršio krivično djelo na način, vrijeme i mjestu kako je to predstavljeno izrekom presude. </span>
</p>
<p class="p4"></p>
<p class="p4">
<span>Iz ugovora o radu zaključenog 24.05.2006. godine i rješenja br. 172/1/2010 nesumnjivo proizilazi da je okrivljeni D. D. u periodu od 2006. godine do 30.09.2010. godine bio zaposlen u privrednom društvu „L.“ DOO na poslovima operativnog komercijalnog referenta i da je sa privrednim društvom zaključio ugovor o namjenskom avansiranju vozila „Citroen C4“ reg. oznaka PG ... koje je trebao da otplati u 48 mjesečnih, a od strane poslodavca je bio zadužen i sa biznis karticom „J.“ koja mu je omogućavala da u službeno vozilo za službene svrhe toči gorivo na "J." pumpama, a koje navode ni sam okrivljeni nije sporio u svojoj odbrani. Takođe, nesumnjivo je utvrđeno i da je okrivljeni u periodu od 26 do 30. aprila 2010. godine  sa biznis kartice AD “J.” – K., koja mu je predata radi plaćanja utroška goriva za službena putovanja navodno u svoje vozilo natočio gorivo u vrijednosti od 210,00 eura, priznajući da je to utrošak goriva koji je ostvario na ime putovanja u tom periodu, a koji iznos odgovara pređenoj kilometraži od 2.600 km, iako je u navedenom periodu na ime službenih putovanja prešao 343,91 km. Prednje činjenično stanje Sud je utvrdio iz nalaza i mišljenja sudskog vještaka ekonomsko finansijske struke Milenka Filipovića, koji nalaz je Sud prihvatio kao stručan, objektivan i izrađen u skladu sa pravilima struke, a u kojim je vještak naveo (na osnovu izvoda „CKB“ od 26.04.2010. godine na ime okrivljenog i na osnovu dnevnog pregleda kilometraže br. 173/12 od 15.06.2012. godine za vozilo „Citroen C4“ reg. oznaka PG ... u periodu april, maj i jun 2010. godine) da je D. D. biznis karticom AD "J." K. u periodu 26 – 30.04.2010. godine platio gorivo u iznosu od 210,00 eura, dok je vozilo „Citroen C4“ reg. oznaka PG ... u tom periodu prešlo samo 343,91 km. </span>
</p>
<p class="p4"></p>
<p class="p4">
<span>Okrivljeni je u svojoj odbrani u bitnom naveo da je moguće da je u spornom periodu zaista platio gorivo u iznosu od 210,00 eura, ali je naveo da svo gorivo koristio isključivo za potrebe privrednog društva, da je u dogovoru sa poslodavcem bio ovlašćen da svojom karticom toči gorivo unapređivačima prodaje, pa je gorivo sipao u vozila zaposlenih – M. A. Đ. i T. D. V., da za svoja putovanja ima sve putne naloge i da je na njegovo ime postojalo više kartica koje su dodjeljivane drugim agentima. Međutim, Sud nije prihvatio ovakvu odbranu okrivljenog, smatrajući je nelogičnom, neubjedljivom i u direktnoj suprotnosti sa iskazom L. V., ovlašćenog predstavnika oštećenog, koji je u svom iskazu, kojem je Sud poklonio svoju punu vjeru, naveo da je okrivljeni svojom biznis karticom bio ovlašćen isključivo da sipa gorivo u svoje auto i samo za službena putovanja, a ne za potrebe drugih zaposlenih koji su ili imali svoju karticu ili im je gorivo plaćano putem uplatnica, a naveo je da niti jedna druga kartica nije bila izdata na ime okrivljenog, tako da niti jedan drugi agent nije mogao u ime okrivljenog da sipa gorivo u svoje vozilo. Takođe, svjedok L. je naveo da M. A. Đ. i T. D. V. u označenom periodu nijesu ni bili zaposleni u privrednom društvu, tako da su neosnovani navodi okrivljenog da je sa svoje kartice plaćao njihova službena putovanja, dok je K. N. imao svoju karticu tako da nije ni bilo potrebe da okrivljeni preko svoje kartice u njegovo vozilo sipa gorivo. Tvrdnja okrivljenog da je postojala praksa da on početkom mjeseca od svog novca plaća gorivo za službena putovanja koji iznos bi krajem mjeseca „refundirao“ od radnika na pumpi provlačenjem kartice, osim što nije bila dozvoljena od strane rukovodstva privrednog društva, kako je to naveo svjedok L., je i u potpunosti nelogična i usmjerena na izbjegavanje krivice, jer se iz nalaza vještaka Filipovića za sporni mjesec april 2010. godine zaključuje da je okrivljeni ukupno platio iznos goriva u vrijednosti od 410,00 eura, a prešao ukupno 927,66 kilometara, što znači da je nasuo znatno više goriva nego što je bilo potrebno da bi se „refundiralo“ pređenih 927,66 kilometara. </span>
</p>
<p class="p4"></p>
<p class="p4">
<span>Postupajući na opisani način okrivljeni je kao odgovorno lice – agent prodaje u privrednom društvu „L.“ DOO prekoračenjem granica svog ovlašćenja navodno u svoje vozilo natočio gorivo u vrijednosti od 210,00 eura, priznajući da je to utrošak goriva koje je ostvario na ime putovanja u tom periodu, čime je sebi pribavio protivpravni imovinsku korist u označenom iznosu, pri čemu je bio svjestan svog djela čije izvršenje je htio, postupajući sa direktnim umišljajem kao oblikom krivice, čime su se, pored objektivnih, stekla i sva subjektivna obilježja bića krivičnog djela zloupotreba položaja u privrednom poslovanju iz člana 272 st.1 Krivičnog zakonika. Takođe, u prilog nespornog postojanja umišljaja kod okrivljenog govori i činjenica da je isti i prije spornog događaja – u julu 2008. godine (što se utvrđuje iz listinga specifikacije po karticama „CKB“ za jul 2008. godine) u jednom danu sa svoje kartice sipao gorivo u vrijednosti od 120,00 eura, duplo više nego što u rezervoar njegovog vozila može da se natoči goriva, a njegove tvrdnje da je sa svoje kartice sipao gorivo za druge agente, navodno po usmenom odobrenju direktora prodaje, su irelevantni, obzirom da takva praksa nije bila dozvoljena u privrednom društvu i za nju nije postojao nikakvo pisano odobrenje.</span>
</p>
<p class="p4"></p>
<p class="p4">
<span>Prilikom odlučivanja o vrsti i visini krivične sankcije, Sud je cijenio sve okolnosti iz čl. 42 Krivičnog zakonika koje su od uticaja da kazna bude veća ili manja, pa je od olakšavajućih okolnosti na strani okrivljenog cijenio njegove lične i porodične prilike, da je isti otac dvoje djece, dok je od otežavajućih okolnosti cijenio njegovu raniju osuđivanost, koju je Sud utvrdio uvidom u izvod iz KE na ime okrivljenog, pa je, imajući uz navedeno u vidu i stepen krivice okrivljenog, Sud mišljenja da radi krivično pravne zaštite prema okrivljenom nije nužno primijeniti kaznu, već da će se samim upozorenjem uz prijetnju kaznom kao u izreci presude i rokom provjeravanja od 2 (dvije) godine na okrivljenog u dovoljnoj mjeri uticati da ubuduće ne vrši krivična djela, čime će u potpunosti biti ostvarena svrha izricanja uslovne osude iz čl. 52 Krivičnog zakonika CG, a u okviru opšte svrhe izricanja krivičnih sankcija iz čl. 4 st. 2 Krivičnog zakonika CG.</span>
</p>
<p class="p8"></p>
<p class="p4">
<span>Kako je Sud okrivljenog oglasio krivim to je istog obavezao na plaćanje troškova krivičnog postupka i to iznosa od 115,50 eura na ime izrade nalaza i mišljenja vještaka ekonomsko finansijske struke, kao i iznosa od 50,00 eura na ime sudskog paušala, koji iznos je odmjeren shodno složenosti, trajanju postupka i imovinskim prilikama okrivljenog, a sve shodno čl. 226, 227 i 229 ZKP-a.</span>
</p>
<p class="p8"></p>
<p class="p4">
<span>Na osnovu izloženog, a shodno čl. 374 ZKP-a odlučeno je kao u izreci presude.</span>
</p>
<p class="p8"></p>
<p class="p8"></p>
<p class="p3">
<span>OSNOVNI SUD U PODGORICI</span>
</p>
<p class="p3">
<span>Dana 13.05.2013. godine</span>
</p>
<p class="p3"></p>
<p class="p4">
<span>ZAPISNIČAR							SUDIJA</span>
</p>
<p class="p5">
<span>Valentina Vukašinović, s.r.				    Larisa Mijušković Stamatović, s.r.                                                                               </span>
</p>
<p class="p5"></p>
<p class="p5"></p>
<p class="p9">
<span>PRAVNA POUKA : </span>
</p>
<p class="p9">
<span>Protiv ove presude može se izjaviti</span>
</p>
<p class="p9">
<span>žalba u roku od 8 (osam) dana od</span>
</p>
<p class="p9">
<span>dana prijema pismenog otpravka iste </span>
</p>
<p class="p9">
<span>Višem sudu u Podgorici,a preko ovog suda.</span>
</p>
<p class="p5"></p>
<p class="p4">
<span>                                                   ZTO: Valentina Vukašinović</span>
</p>
<p class="p4"></p>
<p class="p10"></p>
<p class="p10"></p>
<p class="p10"></p>


</body>
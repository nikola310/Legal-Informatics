<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial';font-weight:800}
.span2{;font-family:'Arial'}
.span3{;font-size:12pt;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:center;">
<span></span>
</p>
<p>
<span class="span1">CRNA GORA</span>
</p>
<p>
<span class="span1">OSNOVNI SUD U NIKŠIĆU</span>
</p>
<p>
<span class="span2">K.br. 403/2015</span>
</p>
<p>
<span class="span2">Dana 31.10.2016.godine</span>
</p>
<p>&nbsp;</p>
<li>
<span class="span2">U IME CRNE GORE</span>
</li>
<p>&nbsp;</p>
<p>
<span class="span1">OSNOVNI SUD U NIKŠIĆU,</span><span class="span2"> kao prvostepeni krivični, sudija pojedinac Đuričković Igor, uz sudjelovanje namještenika Papović Budimirke kao zapisničara, rješavajući u krivičnom predmetu okrivljenog C</span><span class="span2">..</span><span class="span2">P</span><span class="span2">..</span><span class="span2"> iz P</span><span class="span2">..</span><span class="span2">, zbog krivičnog djela laka tjelesna povreda iz člana 152 stav 2 u vezi stava 1 KZ CG, postupajući po optužnom predlogu ODT Nikšić Kt.br.248/15 od 09.12.2015.godine, nakon javnog glavnog pretresa održanog dana 27.10.2016.godine, u prisustvu državnog tužioca u ODT-u Nikšić Sinđić Vanje i okrivljenog, donio je i dana 31.10.2016.godine javno objavio </span>
</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>
<span class="span1">Okrivljeni:</span>
</p>
<p>
<span class="span1">C</span><span class="span1">..</span><span class="span1">P</span><span class="span1">..</span><span class="span1">, </span><span class="span2">JMBG </span><span class="span2">..</span><span class="span2">, od oca G</span><span class="span2">..</span><span class="span2"> i majke N</span><span class="span2">..</span><span class="span2"> rođene P</span><span class="span2">..</span><span class="span2">, rođen </span><span class="span2">...</span><span class="span2">.godine u Plužinama, sa prebivalištem u P</span><span class="span2">..</span><span class="span2">-B</span><span class="span2">..</span><span class="span2"> bb, državljanin Crne Gore, sa završenom srednjom školom, po zanimanju ugostitelj, neoženjen, srednjeg imovnog stanja, ranije osuđivan presudom Višeg suda u Podgorici K.br.119/2010 od 19.09.2010.godine, zbog krivičnog djela iz člana 300 stav 1 KZ CG, na kaznu zatvora u trajanju od jedne godine,</span>
</p>
<p>&nbsp;</p>
<p style="text-align:center;">
<span class="span1">K r i v  j e:</span>
</p>
<p>&nbsp;</p>
<p>
<span class="span1">Što je:</span>
</p>
<p>
<span class="span2">Dana 06.06.2015.godine, u Plužinama, ispred ugostiteljskog objekta Calipso, svjestan svog djela i htio njegovo izvršenje, oštećenom D</span><span class="span2">..</span><span class="span2"> V</span><span class="span2">.</span><span class="span2"> nanio laku tjelesnu povredu u vidu razderotine u predjelu lijeve strane čeonog dijela glave, na način što ga je bejzbol palicom, kao sredstvom podobnim da tijelo teško povrijedi ili zdravlje teško naruši, udario u predjelu glave,</span>
</p>
<p>&nbsp;</p>
<p>
<span class="span2">-čime je izvršio krivično djelo laka tjelesna povreda iz člana 152 stav 2 u vezi stava 1 Krivičnog zakonika Crne Gore,</span>
</p>
<p>&nbsp;</p>
<p>
<span class="span2">-pa sud okrivljenog zbog izvršenja navedenog krivičnog djela primjenom citiranih zakonskih odredbi, odredbi iz člana 4 stav 2, člana 32, 41 i 42 KZ CG, kao i odredbi iz člana 226, 229 i člana 374 ZKP-a </span>
</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span1">OSUĐUJE</span>
</p>
<p>&nbsp;</p>
<p>
<span class="span2">Na kaznu rada u javnom interesu u trajanju od 120 časova, koji rad u javnom interesu će se obaviti u vremenskom periodu ne dužem od 6 (slovima: šest) mjeseci  po pravosnažnosti presude, s tim što će vrijeme otpočinjanja obavljanja rada u javnom interesu i državni organ, ustanova ili organizacija u kojoj će rad u javnom interesu po ovoj presudi biti obavljan, biti određen naknadno u postupku izvršenja krivičnih sankcija. </span>
</p>
<p>&nbsp;</p>
<p>
<span class="span2">Ukoliko okrivljeni ne bude izvršio kaznu rada u javnom interesu u trajanju od 120 časova u vremenskom periodu i na način određen u postupku izvršenja krivičnih sankcija, ista će biti zamijenjena kaznom zatvora, tako što će se 120 časova rada u javnom interesu određenih ovom presudom okrivljenom zamijeniti sa kaznom zatvora u trajanju od 2 mjeseca.</span>
</p>
<p>&nbsp;</p>
<p>
<span class="span2">Obavezuje se okrivljeni da na ime troškova krivičnog postupka plati iznos od 94,00eura, u roku od 15 dana od dana pravosnažnosti presude, na žiro račun Osnovnog suda u Nikšiću, br. 832-152-32 i da sudu dostavi dokaz o izvršenoj uplati.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>
<span class="span1">Osnovno državno tužilaštvo</span><span class="span2"> u Nikšiću svojim optužnim predlogom Kt.br.248/15 od 09.12.2015.godine, stavilo je na teret okrivljenom C</span><span class="span2">..</span><span class="span2"> P</span><span class="span2">..</span><span class="span2"> izvršenje krivičnog djela </span><span class="span2">laka tjelesna povreda iz člana 152 stav 2 u vezi stava 1 Krivičnog zakonika Crne Gore</span><span class="span2"> CG, koje krivično djelo je činjenično opisano u izreci presude. Državni tužilac u ODT-u Nikšić Sinđić Vanja, koja je zastupala optužni akt na glavnom pretresu, </span><span class="span2">u svojoj završnoj riječi, ostajući pri navodima podnijetog optužnog akta, predložila je sudu da okrivljenog oglasi krivim zbog izvršenja krivičnog djela koje mu je stavljeno na teret optužbom i osudi po zakonu. </span>
</p>
<p>&nbsp;</p>
<p>
<span class="span1">Okrivljeni C</span><span class="span1">..</span><span class="span1">P</span><span class="span1">..</span><span class="span1"> </span><span class="span2">u svojoj odbrani datoj u prethodnom postupku i na glavnom pretresu, negirajući izvršenje krivičnog djela koje mu je stavljeno na teret optužbom, u bitnom je naveo da je vlasnik kafe bara Kalipso, koji se nalazi u Plužinama i u kojem je u noći 06./07.06.2015.godine bila organizovana žurka, te da su u navedeni ugostiteljski objekat, negdje oko ponoći, došli oštećeni D</span><span class="span2">..</span><span class="span2"> V</span><span class="span2">..</span><span class="span2">, D</span><span class="span2">..</span><span class="span2"> D</span><span class="span2">..</span><span class="span2">, V</span><span class="span2">..</span><span class="span2"> I</span><span class="span2">..</span><span class="span2"> i V</span><span class="span2">..</span><span class="span2"> S</span><span class="span2">..</span><span class="span2">, koji su bili u vidno pijanom stanju i koji su po dolasku u taj objekat napravili problem, tako što su galamili i lomili čaše i flaše, zbog čega im je on rekao da izađu iz lokala, što su imenovana lica i učinila, da bi nakon što su izašli iz objekta, pokušavali opet da se vrate u isti, u čemu su ih sprječavala neka lica koja su se nalazila na prostoru ispred kafe bara, a za koje vrijeme se on nalazio na ulaznim vratima, sa kojeg mjesta je vidio oštećenog D</span><span class="span2">..</span><span class="span2"> V</span><span class="span2">..</span><span class="span2"> kako, učestvovajući u nastaloj pometnji ispred lokala, pada niz stepenice koje vode sa terase ispred objekta Kalipso. Istakao je da činjenicu da kritičnom prilikom on nikoga, pa ni oštećenog D</span><span class="span2">..</span><span class="span2"> V</span><span class="span2">..</span><span class="span2">, nije udarao mogu potvrditi G</span><span class="span2">..</span><span class="span2"> N</span><span class="span2">..</span><span class="span2">, M</span><span class="span2">..</span><span class="span2"> Lj</span><span class="span2">..</span><span class="span2"> i J</span><span class="span2">..</span><span class="span2"> M</span><span class="span2">..</span><span class="span2"> koji su kritičnom prilikom bili prisutni i u ugostiteljskom objektu i na prostoru ispred istog.</span>
</p>
<p>&nbsp;</p>
<p>
<span class="span2">U svojoj završnoj riječi okrivljeni je, ostajući pri svojoj odbrani, predložio sudu da ga oslobodi od optužbe i odgovarajući na pitanje suda istakao da je, u slučaju da se u predmetnom postupku utvrdi njegova odgovornost zbog izvršenja krivičnog djela koje </span><span class="span2">mu je stavljeno na teret optužbom, saglasan da mu sud izrekne kaznu rada u javnom interesu, ukoliko za izricanje takve vrste kazne postoje zakonski uslovi.</span>
</p>
<p>&nbsp;</p>
<p>
<span class="span2">Sud je na glavnom pretresu u dokaznom postupku neposredno u svojstvu svjedoka saslušao oštećenog D</span><span class="span2">..</span><span class="span2"> V</span><span class="span2">..</span><span class="span2">, neposredno saslušao svjedoke G</span><span class="span2">..</span><span class="span2"> N</span><span class="span2">...</span><span class="span2">, M</span><span class="span2">..</span><span class="span2"> Lj</span><span class="span2">..</span><span class="span2"> i M</span><span class="span2">..</span><span class="span2"> J</span><span class="span2">..</span><span class="span2">, na saglasan predlog stranaka pročitao nalaz i mišljenje stalnog sudskog vještaka medicinske struke dr Ašanin Ilije dat u prethodnom postupku i pročitao izvod iz registra kaznenih evidencija Ministarstva pravde CG za okrivljenog.</span>
</p>
<p>&nbsp;</p>
<p>
<span class="span2">Analizirajući provedene dokaze pojedinačno i u njihovoj međusobnoj povezanosti, dovodeći ih u vezu sa navodima optužbe i odbranom okrivljenog, sud je na nesumnjiv način utvrdio da je okrivljeni C</span><span class="span2">..</span><span class="span2"> P</span><span class="span2">.</span><span class="span2"> izvršio krivično djelo laka tjelesna povreda iz člana 152 stav 2 u vezi stava 1 KZ CG, koje je činjenično opisano u izreci presude, pa ga je zbog izvršenja istog oglasio krivim i krivično pravno odgovornim iz sljedećih razloga:</span>
</p>
<p>&nbsp;</p>
<p>
<span class="span1">Oštećeni D</span><span class="span1">..</span><span class="span1"> V</span><span class="span1">..</span><span class="span2"> u svom svje</span><span class="span2">dočkom iskazu u bitnom je naveo da se u noći 06./07.06.2015.godine sa svojim drugovima V</span><span class="span2">..</span><span class="span2"> I</span><span class="span2">..</span><span class="span2">, D</span><span class="span2">..</span><span class="span2"> D</span><span class="span2">..</span><span class="span2"> i V</span><span class="span2">..</span><span class="span2"> S</span><span class="span2">..</span><span class="span2"> nalazio u kafe baru Calipso, koji se nalazi u Plužinama, da je te noći, dok su bili u tom lokalu u jednom momentu, došlo do nekog nesporazuma između Vračar Ivana i Sekulović Gorana, nakon čega je u navedenom ugostiteljskom objektu nastala gužva, a nakon čega su on i svi prisutni izašli na prostor ispred istog, u kojem trenutku mu je prišao okrivljeni Cicmil Petar i udario ga tri puta bejzbol palicom u predjelu glave, a zatim mu je prišao i Glomazić Nikola, koji ga je pesnicom udario u predjelu grudi sa desne strane i Cicmil Nikola, koji ga je je udario nogom u predjelu rebara sa lijeve strane, poslije čega su na to mjesto došli službenici policije i odveli ga u nikšićku bolnicu, gdje mu je ukazna medicinska pomoć. Istakao je da su kritični događaj vidjeli njegovi drugovi Vračar Slobodan, Dubljević Dragan i Vračar Ivan, kao i sva druga lica koja su se u tom momentu nalazila ispred kafe bara Calipso i da okrivljeni Cicmil Petar nije imao nikakvog ni razloga, ni povoda da ga fizički napadne, pošto on, za vrijeme boravka u lokalu okrivljenog, nije lomio čaše i flaše, niti je uznemiravao bilo koga od prisutnih svojim ponašanjem, niti je učestvovao u bilo kakvoj gužvi ili tuči koja se dešavala ispred navedenog ugostiteljskog objekta. U konačnom je istakao da se kao oštećeni ne pridružuje krivičnom gonjenju protiv okrivljenog.</span>
</p>
<p>&nbsp;</p>
<p>
<span class="span1">Svjedok G</span><span class="span1">..</span><span class="span1"> N</span><span class="span1">..</span><span class="span2"> u svom iskazu u bitnom je naveo da se u noći 06./07.06.2015.godine nalazio u kafe baru Calipso, koji se nalazi u Plužinama, u društvu sa Madžarević Ljubišom, Vojinović Borisom i još nekim momcima, da su u navedenom ugostiteljskom objektu bili prisutni i vlasnik istog-okrivljeni C</span><span class="span2">..</span><span class="span2">P</span><span class="span2">..</span><span class="span2"> i oštećeni D</span><span class="span2">..</span><span class="span2"> V</span><span class="span2">..</span><span class="span2">, koji je bio u društvu sa četiri ili pet momaka, te da je pored njih u tom lokalu bio prisutan veći broj ljudi, jer je te večeri bila organizovana žurka, te da je u jednom momentu u lokalu nastala opšta gužva i metež, nakon koje situacije su on i svi prisutni izašli napolje na prostor ispred tog ugostiteljskog objekta. Istakao je da, pošto je u kafe baru Calipso tom prilikom bio prisutan veći broj ljudi, on nije vidio da je za vrijeme trajanja te situacije u unutrašnjosti lokala i ispred istog neko nekog udarao.</span>
</p>
<p>&nbsp;</p>
<p>
<span class="span1">Svjedok M</span><span class="span1">..</span><span class="span1"> Lj</span><span class="span1">..</span><span class="span1"> </span><span class="span2">u svom iskazu u bitnom je naveo da se u noći 06./07.06.2015.godine nalazio u kafe baru Calipso, koji se nalazi u Plužinama, u društvu sa Glomazić Nikolom i Vojinović Borisom, da su u navedenom ugostiteljskom objektu bili prisutni i vlasnik istog-okrivljeni C</span><span class="span2">..</span><span class="span2"> P</span><span class="span2">..</span><span class="span2"> i oštećeni D</span><span class="span2">..</span><span class="span2"> V</span><span class="span2">..</span><span class="span2">, koji je bio u </span><span class="span2">društvu sa V</span><span class="span2">...</span><span class="span2">I</span><span class="span2">..</span><span class="span2"> i D</span><span class="span2">..</span><span class="span2">D</span><span class="span2">..</span><span class="span2">, te da je pored njih u tom objektu bio prisutan veći broj ljudi, jer je te večeri bila organizovana žurka, i da je u jednom momentu on vidio da je Vračar Ivan staklenom flašom u predjelu glave udario Sekulović Gorana, nakon čega je u lokalu nastala opšta gužva, a svi prisutni izašli iz lokala na prostor ispred istog. Istakao je da je u momentu kada je izašao iz lokala primijetio okrivljenog C</span><span class="span2">..</span><span class="span2">P</span><span class="span2">..</span><span class="span2"> na vratima istog, a zatim i oštećenog D</span><span class="span2">..</span><span class="span2">V</span><span class="span2">..</span><span class="span2">, koji je bio krvav po glavi i licu, nakon čega je istom pomogao, ali da on nije vidio kako je oštećeni Delić Vuk zadobio tu povredu na glavi iz koje je krvario, jer je isti u momentu kada ga je on prvi put opazio na prostoru ispred kafe bara Calipso već bio sav krvav od te povrede.</span>
</p>
<p>&nbsp;</p>
<p>
<span class="span1">Svjedok M</span><span class="span1">..</span><span class="span1"> J</span><span class="span1">..</span><span class="span1"> </span><span class="span2">u svom svjedočkom iskazu u bitnom je naveo da je dana 06.06.2015.godine, negdje oko 22:00 časova, sa svojim drugom S</span><span class="span2">..</span><span class="span2"> G</span><span class="span2">..</span><span class="span2"> došao u kafe bar Calipso, da su se oni, po dolasku u isti, pridružili nekim njihovim zajedničkim drugovima koji su bili u tom lokalu i da je, nakon nekih sat vremena od njihovog dolaska, došlo do gužve u navedenom lokalu, u kojoj je Sekulović Goran od strane Vračar Ivana udaren staklenom flašom u predjelu glave, nakon čega je u lokalu nastao opšti metež, zbog kojeg je on sa svim ostalim prisutnima izašao ispred tog ugostiteljskog objekta. Naveo je i da je prije ovog događaja vidio da su u kafe baru Calipso bili prisutni okrivljeni C</span><span class="span2">....</span><span class="span2"> koji je vlasnik tog ugostiteljskog objekta i oštećeni D</span><span class="span2">..V....</span><span class="span2"> te da je, nakon što je izašao iz istog, on sa Sekulovićem otišao do stanice policije zbog prethodno navedenog događaja, tako da on ne zna šta se nakon toga dešavalo ispred kafe bara Calipso, jer nije bio prisutan na prostoru ispred istog.</span>
</p>
<p>&nbsp;</p>
<p>
<span class="span2">Stalni sudski vještak medicinske struke dr Ašanin Ilija, u svom nalazu i mišljenju, koji nalaz i mišljenje je sud cijenio kao jasan, stručan i objektivan jer je isti dat po pravilima struke i na osnovu vjerodostojne medicinske dokumentacije, naveo je da je u izvještaju ljekara specijaliste hitno prijemne službe JZU Opšta bolnica Nikšić, broj protokola 4990 pd 06.06.2015.godine, koja medicinska dokumentacija mu je bila predočena prilikom vještačenja, navedeno da se dana 07.06.2015.godine u 03:20 časova toj službi nikšićke bolnice oštećeni Delić Vuk javio na pregled zbog povrede zadobijene od strane drugog lica nanijete palicom i da je kliničkim pregledom oštećenog kod istog konstatovano postojanje povrede u vidu razderotine u predjelu lijeve strane čeonog dijela glave, koja povreda je po svojoj prirodi laka tjelesna povreda, koja je mogla nastati zamahnutom silom srednjeg intenziteta djelovanja, kao što su metalni i drveni predmeti oblih ivica, kakav je i bejzbol palica, kao i padom i kontaktom povrijeđenog dijela glave sa podlogom ravnih i glatkih površina. </span>
</p>
<p>&nbsp;</p>
<p>
<span class="span2">Na osnovu iskaza oštećenog D</span><span class="span2">..</span><span class="span2">V</span><span class="span2">..</span><span class="span2">, koji iskaz je sud cijenio kao istinit, iz razloga što je imenovani oštećeni u svom iskazu kritični događaj opisao određeno i uvjerljivo kazujući pri tom na istovjetan način i u prethodnom postupku i na glavnom pretresu u prisustvu okrivljenog, koje kazivanje okrivljenog je u pogledu lokalizacije, vrste, težine i mehanizma nastanka povrede glave kod oštećenog potvrđeno navedenim nalazom i mišljenjem vještaka medicinske struke dr. Ašanin Ilije, sud je na nesumnjiv način utvrdio da je okrivljeni C</span><span class="span2">..</span><span class="span2"> P</span><span class="span2">..</span><span class="span2">dana dana 06.06.2015.godine u Plužinama ispred ugostiteljskog objekta Calipso, svjestan svog djela i htio njegovo izvršenje, oštećenom D</span><span class="span2">..</span><span class="span2"> V</span><span class="span2">..</span><span class="span2"> nanio laku tjelesnu povredu u vidu razderotine u predjelu lijeve strane čeonog dijela glave, na način što ga je bejzbol palicom, kao sredstvom podobnim da tijelo teško povrijedi ili zdravlje teško naruši, udario u predjelu glave, kojim radnjama je okrivljeni izvršio</span><span class="span2"> krivično djelo laka tjelesna povreda iz člana 152 </span><span class="span2">stav 2 u vezi stava 1 Krivičnog zakonika na način, u vrijeme i na mjestu kako je to predstavljeno u izreci presude.</span>
</p>
<p>&nbsp;</p>
<p>
<span class="span2">U tom pravcu sud je našao da je odbrana okrivljenog C</span><span class="span2">..</span><span class="span2">P</span><span class="span2">..</span><span class="span2"> neosnovana i usmjerena na izbjegavanje krivično-pravne odgovornosti iz razloga što je odbrana okrivljenog u potpunosti opovrgnuta svjedočkim iskazom oštećenog D</span><span class="span2">..</span><span class="span2">V</span><span class="span2">..</span><span class="span2">, </span><span class="span2">kojem dokazu je sud iz već navedenih razloga poklonio povjerenje i dovodeći ga u vezu sa ostalim provedenim dokazima, prvenstveno nalazom i mišljenjem vještaka medicinske struke dr. Ašanin Ilije, na istom zasnovao odluku o krivici okrivljenog u predmetnom krivičnom postupku.</span>
</p>
<p>&nbsp;</p>
<p>
<span class="span2">Prilikom donošenja odluke o krivici okriljenog sud je cijenio i iskaze svjedoka G</span><span class="span2">..</span><span class="span2"> N</span><span class="span2">..</span><span class="span2">, M</span><span class="span2">..</span><span class="span2">Lj</span><span class="span2">..</span><span class="span2"> i M</span><span class="span2">.</span><span class="span2"> J</span><span class="span2">..</span><span class="span2"> i našao da iskazi imenovanih svjedoka nijesu od uticaja na donošenje drugačije odluke o krivici okrivljenog u predmetnom krivičnom postupku, jer su imenovani svjedoci u svojim iskazima naveli da kritičnom prilikom nijesu vidjeli na koji način je oštećeni Delić Vuk zadobio povrede u predjelu glave.</span>
</p>
<p>&nbsp;</p>
<p>
<span class="span2">Cijeneći subjektivni odnos okrivljenog prema izvršenom krivičnom djelu, sud je našao da je okrivljeni prilikom izvršenja predmetnog krivičnog djela postupao sa direktnim umišljajem, jer iz utvrđenog činjeničnog stanja proizilazi da je okrivljeni prilikom preduzimanja radnji opisanih u izreci presude, bio svjestan da na taj način, dakle udarajući oštećenog </span><span class="span2">bejzbol palicom</span><span class="span2">, kao sredstvom podobnim da tijelo teško povrijedi ili zdravlje teško teško naruši, na način bliže opisan u izreci presude, oštećenom nanosi laku tjelesnu povredu u predjelu </span><span class="span2">glave</span><span class="span2">, odakle nedvosmisleno proizilazi da je okrivljeni prilikom izvršenja predmetnog krivičnog djela bio svjestan istog i htio njegovo izvršenje.</span>
</p>
<p>&nbsp;</p>
<p>
<span class="span2">Prilikom donošenja odluke o vrsti i visini kazne okrivljenom sud je u smislu člana 42 KZ CG kao olakšavajuću okolnost na strani okrivljenog našao činjenicu da se oštećeni nije pridružio krivičnom gonjenju protiv okrivljenog, dok je raniju osuđivanost okrivljenog utvrđenu uvidom u izvod iz registra kaznenih evidencija Ministarstva pravde CG za okrivljenog, sud istom cijenio kao otežavajuću okolnost u sklopu ličnosti okrivljenog, jer je očigledno da kazna zatvora koja je okrivljenom izrečena prilikom ranije osuđivanosti na istog nije u dovoljnoj mjeri uticala da ne čini nova krivična djela. </span><span class="span2">Cijeneći navedene okolnosti i težinu izvršenog krivičnog djela, sud je okrivljenog na osnovu člana 41 KZ CG osudio na kaznu rada u javnom interesu u trajanju od 120 časova, koji rad u javnom interesu će se obaviti u vremenskom periodu ne dužem od 6 mjeseci po pravosnažnosti presude, s tim što će vrijeme otpočinjanja obavljanja rada u javnom interesu i državni organ, ustanova ili organizacija u kojoj će rad u javnom interesu po ovoj presudi biti obavljan, biti određen naknadno u postupku izvršenja krivičnih sankcija, smatrajući da je ovakva kazna primjerena težini izvršenog krivičnog djela i okrivljenom kao učiniocu istog i da će se sa ovakom kaznom na okrivljenog u dovoljnoj mjeri uticati da ubuduće ne vrši nova krivična djela i da će se na taj način u ovom konkretnom slučaju ostvariti svrha kažnjavanja iz člana 32 KZ CG, u okviru opšte svrhe izricanja krivičnih sankcija iz člana 4 stav 2 KZ CG. </span>
</p>
<p>
<span class="span2"></span>
</p>
<li>
<span class="span3">Odluku o troškovima krivičnog postupka sud je donio na osnovu člana 226 i 229 ZKP-a i istom obavezao okrivljenog da na ime dijela troškova krivičnog postupka plati iznos od 94,00 eura, od čega se iznos od 44,00 eura odnosi na ime nagrade vještaku </span><span class="span3">medicinske struke dr.Ašanin Iliji za dati nalaz i mišljenje, dok se iznos 50,00 eura odnosi na ime paušala kao dijela troškova krivičnog postupka, koji iznos je odredjen imajući u vidu složenost predmeta, trajanje postupka i imovne prilike okrivljenog.</span>
</li>
<p>&nbsp;</p>
<p>
<span class="span2">Na osnovu svega izloženog, primjenom odredbi člana 374 ZKP-a odlučeno je kao u izreci presude.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">OSNOVNI SUD U NIKŠIĆU</span><span class="span2">, dana 31.11.2016. godine</span>
</p>
<p>&nbsp;</p>
<p>
<span class="span1">Zapisničar                                                                                        S U D I J A</span>
</p>
<p>
<span class="span2">Papović Budimirka s.r.                                                                      Đuričković Igor s.r</span>
</p>
<p>&nbsp;</p>
<p style="text-align:center;">
<span class="span2">Za tačnost otpravki tvrdi i ovjerava: Službenik suda</span>
</p>
<p>&nbsp;</p>
<p>
<span class="span1">PRAVNA POUKA: </span><span class="span2">Protiv ove presude dozvoljena je žalba u roku od 8 dana od dana  </span>
</p>
<p>
<span class="span2">prijema iste preko ovog suda Višem sudu u Podgorici </span>
</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
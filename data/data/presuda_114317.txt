<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt;font-family:'Arial'}
.span2{;font-size:12pt;font-family:'Arial';font-weight:800}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span class="span1">K br.81/14</span>
</p>
<p>&nbsp;</p>
<p>&nbsp;</p>
<p style="text-align:right">
<span></span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span1">U IME CRNE GORE                                                           </span>
</p>
<p style="text-align:right">
<span class="span1">                                                </span>
</p>
<p>
<span class="span1">OSNOVNI SUD U BARU, sudija Aleksandra Leković sa zapisničarem Anom Stanišić, u krivičnom predmetu okrivljenog  L. Đ. , zbog krivičnog djela ugrožavanje javnog saobraćaja iz čl.339 st.1 Krivičnog zakonika, po optužnom predlogu ODT-a u Baru Kt.br.309/13 od 20.02.2014. godine, nakon održanog javnog glavnog pretresa, u prisustvu zastupnika optužbe – savjetnika kod ODT-a Predraga Đikanovića i u odsustvu okrivljenog, dana 02.04.2014. godine donio je i javno objavio </span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>&nbsp;</p>
<p>
<span class="span1">          Okrivljeni L. Đ., od oca M. i majke S., rođene A., rođen ... godine u P., sa prebivalištem u B., državljanin C. G., neoženjen, pismen, sa završenom srednjom ekonomskom školom, lošeg imovnog stanja, neosuđivan, </span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">K R I V   J E</span>
</p>
<p>&nbsp;</p>
<p>
<span class="span1">         Zato što je:</span>
</p>
<p>&nbsp;</p>
<p>
<span class="span1">         Dana 30.04.2013. godine, oko 06,10 časova, u naselju B., u B., upravljajući u saobraćaju putničkim motornim vozilom marke „VW PASSAT“, reg oznake BR ... , ne pridržavajući se saobraćajnih propisa iz čl.29 st.2 i čl.182 st.2 i st.4 Zakona o bezbjednosti saobraćaja na putevima ( „Sl.list CG“ 33/2012 ) ugrozio saobraćaj i doveo u opasnost život i tijelo oštećenog M. M. iz B., pri čemu je bio svjestan da može učiniti djelo pa je na to pristao, na način što upravljajući navedenim vozilom lokalnom putnom saobraćajnicom od „R.“ prema pružnom prelazu u naselju B., pri koncetraciji od 0,99 promila apsolutnog alkohola u krvi, vozilo u kretanju nije držao što bliže desnoj ivici kolovoza i na tolikoj udaljenosti od nje da, s obzirom na brzinu kretanja vozila, uslove saobraćaja i stanja i karakteristike puta, ne ugrožava druge učesnike u saobraćaju, već je prilikom savlađivanja kritičnog poteza saobraćajnice, a u odsustvu adekvatne pažnje, vozilom kojim je upravljao zahvatio pješaka – oštećenog M. M., na ovom trotoaru, nakon čega je došlo do odbačaja i pada pješaka na površinu trotoara i tom prilikom je oštećeni zadobio laku tjelesnu povredu u vidu nagnječenja ( krvnog podliva sa oguljotinom) kože </span><span class="span1">u predjelu prednje strane desne podkoljenice u gornjoj trećini i više oguljotina kože u predjelu naddlanene</span><span class="span2"> </span><span class="span1">strane lijeve šake  i naddlanene strane prstiju  lijeve šake,</span>
</p>
<p>
<span class="span1"></span>
</p>
<p>
<span class="span1">       - čime je izvršio krivično djelo – ugrožavanje javnog saobraćaja iz čl.339 st.1 u1Krivičnog zakonika Crne Gore, </span>
</p>
<p>&nbsp;</p>
<p>
<span class="span1">       Pa mu sud primjenom članova 4 , 32, 36, 42, 52, 53 i 54 Krivičnog zakonika i čl.369, 370 i 374 ZKP-a izriče</span>
</p>
<p>&nbsp;</p>
<p style="text-align:center;">
<span class="span1">USLOVNU  OSUDU</span>
</p>
<p>&nbsp;</p>
<p>
<span class="span1">        Kojom mu utvrđuje kaznu zatvora u trajanju od 3 (tri) mjeseca  i istovremeno određuje da se kazna neće izvršiti ukoliko okrivljeni u roku od 1 (jedne) godine i 6 (šest) mjeseci od pravosnažnosti ove presude ne izvrši novo krivično djelo.</span>
</p>
<p>&nbsp;</p>
<p>
<span class="span1">      Okrivljeni je dužan da naknadi troškove krivičnog postupka u iznosu od 230,00 u roku od 15 dana od dana pravosnažnosti rješenja, pod prijetnjom izvršenja.</span>
</p>
<p>&nbsp;</p>
<p style="text-align:center;">
<span class="span1">O b r a z l o ž e n j e</span>
</p>
<p>&nbsp;</p>
<p>
<span class="span1">            Optužnim predlogom Osnovnog državnog tužilaštva u Baru Kt. br. 309/13 od 20.02.2014. godine, okrivljenom je stavljeno na teret izvršenje krivičnog djela -  ugrožavanje javnog saobraćaja iz čl.339 st.1 Krivičnog zakonika.</span>
</p>
<p>
<span class="span1">            Glavni pretres je, na osnovu čl.457 ZKP-a, održan u odsustvu okrivljenog koji nije pristupio na glavni pretres iako je bio redno pozvan, a po mišljenju suda njegovo prisustvo na glavnom pretresu nije bilo nužno s obzirom da je saslušan u prethodnom postupku.</span>
</p>
<p>
<span class="span1">           Okrivljeni je u svojoj odbrani datoj u prethodnom postupku u bitnom izjavio da je dana 30.04.2013. godine svojim vozilom marke „Passat IV“ reg. oznaka BR ... , upravljao iz pravca R. prema centru grada, tj. u pravcu pružnog prelaza u naselju B. U jednom trenutku je izgubio kontrolu nad vozilom i prešao na trotoar sa njegove desne strane. Primijetio je pješaka koji je pao na tlo, ali je mislio da ga nije udario vozilom jer da ga je udario vozilom imao bi štete na istom. Nakon toga, pješak je odmah ustao i otišao sa lica mjesta. Na kraju je izjavio da se raspitivao za zdravstveno stanje oštećenog, isti mu je komšija, pa je čak i sa roditeljima išao da ga posjećuje. </span>
</p>
<p>
<span class="span1">          Sud je u dokaznom postupku proveo sledeće dokaze: pročitan je iskaz oštećenog M. M.  iz prethodnog postupka, sa zapisnika kod ODT-a od 13.06.2013. godine, pročitan je zapisnik Uprave policije  PJ Bar o uviđaju saobraćajne nezgode, br.263/116 od 30.04.2013. godine, pročitan je izvještaj Kliničkog centra Crne Gore – P., Odjeljenje za sudsku medicinu br.390 od  13.05.2013. godine o analizi koncetracije alkohola u organizmu okrivljenog, pročitan je nalaz i mišljenje vještaka saobraćajne struke M. Š. Kt.br.309/13 od oktobra mjeseca 2013. godine, pročitan je nalaz i mišljenje vještaka medicinske struke dr. K. N. Kt.br.309/13 od 13.06.2013. godine, sa pratećom medicinskom dokumentacijom u spisima predmeta, pročitan je izvod iz Kaznene evidencije za okrivljenog, pribavljen od UP CB Bar br.29-245/14-4298/2-486 od 13.03.2014. godine.</span>
</p>
<p>
<span class="span1">         Oštećeni M. M. je u prethodnom postupku, na zapisniku kod ODT-a od 13.06.2013. godine, u bitnom izjavio da se dana 30.04.2013. godine, oko 05, 45 časova, nalazio na trotoaru pored puta, u blizini pružnog prelaza, kada je iz pravca naselja Bjeliši naišlo vozilo marke „Passat“ kojim je upravljao L. Đ., a koje se kretalo u pravcu pružnog prelaza. Prilikom savlađivanja krivine, okrivljeni je, kako oštećeni navodi, vozilom prešao na trotoar sa desne strane puta, gledajući iz pravca kretanja vozila, na kojem trotoaru se nalazio oštećeni. Tom prilikom okrivljeni ga je vozilom udario u predjelu nogu, usljed čega je oštećeni pao na haubu vozila, zatim ga je vozilo odbacilo na živu ogradu, a potom opet na haubu i na kraju je pao na tlo između vozila i te žive ograde. Oštećeni je, zatim, izjavio da je okrivljeni L. Đ. odmah izašao iz vozila da pita kako je M., a nakon toga, njegov drug ga je odvezao do bolnice. Na kraju je izjavio da su očuh okrivljenog, njegova majka i ujak često dolazili da pitaju za negovo zdravstveno stanje, dok okrivljeni nikada nije dolazio. Nije se pridružio krivičnom gonjenju prema okrivljenom i nije postavio imovinskopravni zahtjev.</span>
</p>
<p>
<span class="span1">U zapisniku UP PJ Bar o uviđaju saobraćajne nezgode br. 263/116 od 30.04.2013. godine, sa skicom lica mjesta, opisano je vrijeme i mjesto nezgode, karakteristike puta, navedeni su podaci o licima i vozilu koja su učestvovala u nezgodi, opisano je lice mjesta kao i oštećenja na vozilima, dok je u skici lica mjesta predstavljen položaj vozila nakon nezgode .</span>
</p>
<p>
<span class="span1">Iz izvještaja Kliničkog centra Crne Gore – P., Odjeljenje za sudsku medicinu br.390 od  13.05.2013. godine proizilazi da je kod okrivljenog L. Đ., u vrijeme kada se dogodila saobraćajna nezgoda, koncetracija alkohola u krvi iznosila 0,99 promila, što znači da je isti bio u pripitom stanju.</span>
</p>
<p>
<span class="span1">U nalazu i mišljenju vještaka saobraćajne struke M. Š. Kt.br.309/13 od oktobra mjeseca 2013. godine navedeno je da je fizički kontakt između pmv marke „VW Passat“, reg.oznake BR ...  i pješaka ostvaren na trotoaru, po desnoj strani kolovoza puta smjera kretanja vozila, a na način što je vozilo ostvarilo kontakt sa prednjom stranom desne podkoljenice pješaka, nakon čega je došlo do odbačaja, a zatim i pada pješaka na tlo, koji je ovom prilikom zadobio laku tjelesnu povredu. Putničko motorno vozilo marke „VW Passat“ kretalo se brzinom oko 27 km/h u trenutku fizičkog kontakta sa pješakom, dok se pješak starosne dobi 67 godina, nalazio u statičnoj poziciji, na trotoaru po desnoj strani puta u smjeru kretanja vozila. Lokalitet nezgode se nalazi u zoni ograničenja brzine do 50 km/h, dok je bezbjedna brzina kretanja bila do 45 km/h. Pri brzini kretanja od 27 km/h, vozač je mogao zaustaviti vozilo na prostornoj distanci 13 metara, a s obzirom da dubina vidnog polja nije bila manja od 30 metara, to je vozač mogao da zaustavi vozilo na granici vidnog polja. Vozač putničkog vozila "Pasat" je morao održavati bezbjedni smjer kretanja vozila na bezbjednoj distanci od desne ivice puta 0,45 metara. Međutim, vozač putničkog motornog vozila je, prilikom savlađivanja kritičnog poteza saobraćajnice u odsustvu adekvatne pažnje, vozilom skrenuo preko desne ivice kolovoza puta na trotoarski prostor, a zatim je vozilom ostvario fizički kontakt sa pješakom u predjelu prednje strane podkoljenice desne noge, nakon čega je došlo do odbačaja i pada pješaka, koji je pao na površinu trotoara i zadobio laku tjelesnu povredu.  Po mišljenu vještaka do ove nezgode je došlo usled propusta u vožnji od strane vozača pmv marke „VW Passat“. Ovo se ogleda u tome što isti nije održavao bezbjedni smjer kretanja vozila desnom stranom kolovoza na bezbjednoj distanci od desne ivice puta u smjeru kretanja, veće je prilikom savlađivanja kritičnog poteza saobraćajnice, a u odsustvu adekvatne pažnje, skrenuo na desno, na trotoarski prostor, </span><span class="span1">po desnoj strani puta, a zatim je vozilom zahvatio pješaka na ovom trotoaru, nakon čega je došlo do dbačaja i pada pješaka.</span>
</p>
<p>
<span class="span1">Iz nalaza i mišljenja vještaka medicinske struke dr K. N. Kt.br.309/13 od 13.06.2013. godine, kao i iz prateće medicinske dokumentacije, koja se nalazi u spisima predmeta, utvrđeno je da je u predmetnoj saobraćajnoj nezgodi oštećeni M. M. zadobio sljedeće tjelesne povrede: nagnječinu (krvni podliv sa oguljotinom) kože u predjelu prednje strane desne podkoljenice u gornjoj trećini i više oguljotina kože u predjelu naddlanene strane lijeve šake  i naddlanene strane prstiju lijeve šake. Po mišljenu vještaka, navedene povrede predstavljaju  u vrijeme nanošenja, kako pojedinačno, tako i u svom ukupnom djelovanju, laku tjelesnu povredu. Nagnječina kože u predjelu prednje strane desne podkoljenice u gornjoj trećini nastala je usljed kontakta M. M. i nailazećeg predmetnog putničkog motornog vozila, dok je više oguljotina kože u predjelu naddlanene strane lijeve šake i naddlanene strane prstiju lijeve šake nastalo usljed pada M. M. i njegovog kontakta sa podlogom. </span>
</p>
<p>
<span class="span1">Iz izvoda iz Kaznene evidencije za okrivljenog, pribavljenog od UP CB Bar br.29-245/14-4298/2-486 od 13.03.2014. godine, utvrđeno je da okrivljeni L. Đ. nije evidentiran u kaznenoj evidenciji ove područne jedinice.</span>
</p>
<p>
<span class="span1">Provedenim dokazima u toku postupka na nesumnjiv način utvrđeno je da je okrivljeni izvršio krivično djelo koje mu je optužnim predlogom stavljeno na teret. Iz provedenih dokaza jasno proizilazi da se dana 30.04.2013. godine, oko 06,10 časova, u naselju B., u B., dogodila saobraćajna nezgoda u kojoj su učestvovali pmv marke „VW Passat“ reg.oznake BR ... , kojim je upravljao okrivljeni L. Đ. i pješak M. M.. Nezgoda se dogodila na način što je okrivljeni svojim vozilom marke „VW Passat“, kojim se kretao iz pravca R. prema pružnom prelazu u naselju B., prilikom savlađivanja kritičnog poteza puta, skrenuo na desno, preko desne ivice kolovoza u smjeru kretanja, pa je vozilom zahvatio prostor trotoara na kojem se nalazio pješak – oštećeni M. M., usljed čega je došlo do fizičkog kontakta između vozila i pješaka. U ovoj nezgodi oštećeni M. M. je zadobio lake tjelesne povrede bliže opisane u izreci presude. Utvrđeno činjenično stanje proizilazi prije svega iz iskaza svjedoka oštećenog koji je detaljno opisao kako je došlo do saobraćajne nezgode, pojašnjavajući da ga je okrivljeni svojim vozilom udario i to tako što je prilikom savlađivanja krivine, okrivljeni vozilom prešao na trotoar sa desne strane puta, gledajući iz pravca kretanja vozila, na kojem trotoaru se on nalazio i  vozilom ga udario u predjelu nogu, usljed čega je on pao na haubu vozila, zatim ga je vozilo odbacilo na živu ogradu, a potom opet na haubu i na kraju je pao na tlo između vozila i te žive ograde. Okrivljeni nije sporio da je u jednom trenutku izgubio kontrolu nad vozilom, prešao na trotoar sa njegove desne strane i da je primijetio pješaka koji je pao na tlo, ali misli da ga nije udario jer na vozilu nije bilo nikakvih tragova. Međutim, odbranu okrivljenog sud ne prihvata i smatra da je data sa ciljem izbjegavanja krivice. Njegova odbrana je u cjelosti demantovana jasnim i objektivnim iskazom oštećenog, čiji iskaz sud u cjelosti prihvata kao istinit jer je u cjelosti saglasan sa pismenim dokazima provedenim na glavnom pretresu, odnosno nalazom vještaka saobraćajne i medicinske struke. Dovodeći u vezu sve provedene dokaze za sud je nesporno da je okrivljeni izvršio krivično djelo koje mu je stavljeno na teret.</span>
</p>
<p>
<span class="span1">Konkretnu saobraćajnu nezgodu okrivljeni je prouzrokovao jer se nije pridržavao odredbe čl.29 st.2 i čl.182 st.2 i st.4 Zakona o bezbjednosti saobraćaja na putevima ( Sl.list CG 33/2012 ). Odredbom čl.29 st.2 ovog zakona  propisano je da je vozač dužan da vozilo u kretanju drži što bliže desnoj ivici kolovoza i na tolikoj udaljenosti od te ivice </span><span class="span1">da, s obzirom na brzinu kretanja vozila, uslove saobraćaja i stanje i karakteristike puta, ne ugrožava druge učesnike u saobraćaju i ne izlaže sebe opasnosti, dok odredba čl.182 st. 2 istog zakona propisuje da vozač koji je pod dejstvom opojnih droga, drugih psihoaktivnih supstanci ili je pod dejstvom alkohola ne smije upravljati vozilom u saobraćaju na putu. Pod dejstvom alkohola je, u smislu stava 4 ovog člana, vozač, odnosno lice za koje se analizom odgovarajućeg uzorka krvi utvrdi sadržaj alkohola veći od 0,3 g/kg ili ako je prisustvo alkohola u organizmu utvrđeno odgovarajućim sredstvima ili aparatima za mjerenje alkoholisanosti veće od 0,3g/kg. Da se okrivljeni nije pridržavao odredbe čl. 29 pomenutog zakona sud jasno i precizno utvrđuje iz nalaza i mišljenja vještaka saobraćajne struke M. Š. U ovom nalazu i mišljenu vještak je naveo da je do predmetne nezgode došlo usled propusta u vožnji od strane vozača putničkog motornog vozila marke „VW Passat“ – okrivljenog L. Đ. Njegov propust se ogleda u tome što isti nije održavao bezbjedni smjer kretanja vozila desnom stranom kolovoza na bezbjednoj distanci od desne ivice puta u smjeru kretanja, već je prilikom savlađivanja kritičnog poteza puta, a u odsustvu adekvatne pažnje, vozilom kojim je upravljao skrenuo na desno, na trotoarski prostor, po desnoj strani puta, a zatim je vozilom zahvatio pješaka na ovom trotoaru, nakon čega je došlo do odbačaja i pada pješaka na površinu trotoara. Ovaj nalaz i mišljenje sud je cijenio kao jasan, objektivan i stručan pa mu je poklonio vjeru. Da je okrivljeni konkretnom prilikom svojim vozilom upravljao na bezbjednoj distanci od desne ivice puta svog smjera kretanja, ne bi došlo do nezgode. Naime, okrivljeni je bio dužan da svoje vozilo drži na distanci 0,45 metara od desne ivice puta, što u konkretnom slučaju nije uradio, već je prešao preko desne ivice kolovoza te zahvatio trotoar po desnoj strani puta, te tako ostvario uzrok ove saobraćajne nezgode. Iz izvještaja Kliničkog centra Crne Gore – P., Odjeljenje za sudsku medicinu br.390 od  13.05.2013. godine o analizi koncetracije alkohola u organizmu okrivljenog utvrđeno je da je okrivljeni u momentu kada se dogodila saobraćajna nezgoda imao 0,99 promila apsolutnog alkohola u krvi, tačnije nalazio se u pripitom stanju. Iz ovoga proizilazi da je okrivljeni, postupajući na navedeni način, povrijedio i odredbu čl.182 Zakona o bezbjednosti saobraćaja na putevima, upravljao je vozilom u saobraćaju pod dejstvom alkohola. Kao posledica predmetne saobraćajne nezgode, kod oštećenog M. M. nastupile su lake tjelesne povrede u vidu nagnječine ( krvni podliv sa oguljotinom ) kože u predjelu prednje strane desne podkoljenice u gornjoj trećini i više oguljotiina kože u predjelu naddlanene strane lijeve šake i naddlanene strane prstiju lijeve šake, a što je utvrđeno iz nalaza i mišljenja vještaka medicinske struke dr Krsta Nikolića, koji je sud cijenio kao jasan i pouzdan i poklonio mu vjeru, kao i iz prateće medicinske dokumentacije koja se nalazi u spisima predmeta.</span>
</p>
<p>
<span class="span1">        Okrivljeni je, postupajući na gore opisan način, bio svjestan da može učiniti krivično djelo pa je na to pristao, pa je u odnosu na krivično djelo ugrožavanje javnog saobraćaja postupao sa eventualnim umišljajem. Na osnovu svega iznijetog, sud je ocjene da su se u radnjama okrivljenog stekli svi bitni elementi bića krivičnog djela ugrožavanje javnog saobraćaja iz čl.339 st.1 Krivičnog zakonika, pa ga je sud i oglasio krivim. </span>
</p>
<p>
<span class="span1">          Odlučujući o krivičnoj sankciji, sud je cijenio sve olakšavajuće i otežavajuće okolnosti na strani okrivljenog iz čl.42 Krivičnog zakonika. Od olakšavajućih okolnosti sud je cijenio činjenicu da se radi o osobi mlađe životne dobi, raniji život okrivljenog, obzirom da do sada nije osuđivan, kao i činjenicu da se oštećeni nije pridružio krivičnom gonjenju. Otežavajućih okolnosti na strani okrivljenog nije bilo. Imajući u vidu navedene olakšavajuće okolnosti, a u nedostatku otežavajućih, sud je okrivljenom izrekao uslovnu </span><span class="span1">osudu. Sud je smatra da prema okrivljenom nije potrebno izricanje efektivne kazne zatvora, već da će se izricanjem uslovne osude prema okrivljenom u potpunosti postići svrha izricanja uslovne osude i na taj način dovoljno uticati da ubuduće ne čini krivična djela.</span>
</p>
<p>
<span class="span1">         Odluka o troškovima krivičnog postupka, zasnovana je na odredbi čl.229 Zakonika o krivičnom postupku. Sud je obavezao okrivljenog da naknadi troškove postupka u iznosu od 230,00 eura. Navedeni troškovi se odnose na troškove izrade nalaza i mišljenja vještaka saobraćajne struke iznos od 99,00 eura, izrade nalaza i mišljena vještaka medicinske struke iznos od 99,00 eura, te  troškove za rad suda u iznosu od 32,00 eura, a koji su određeni prema složenosti i trajanju postupka i imovnom stanju okrivljenog. Ove troškove okrivljeni je dužan da naknadi u roku od 15 dana od pravosnažnosti presude, pod prijetnjom izvršenja.</span>
</p>
<p>
<span class="span1">       Na osnovu iznijetog, odlučeno je kao u izreci rješenja.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">OSNOVNI SUD U BARU</span>
</p>
<p style="text-align:center;">
<span class="span1">Dana, 02.04.2014. godine  </span>
</p>
<p>&nbsp;</p>
<p>
<span class="span1">Zapisničar,                                                                                       S u d i j a</span>
</p>
<p>
<span class="span1">                                                                                          Aleksandra  Leković</span>
</p>
<p>
<span class="span1">Ana Stanišić          </span>
</p>
<p>&nbsp;</p>
<p>
<span class="span1">PRAVNA POUKA:Protiv ovog rješenja  može se izajviti žalba Višem sudu u Podgorici u roku od 8 dana od dana prijema pismenog otpravka. Žalba se predaje ovom sudu u dva primjerka.</span><span class="span1"></span>
</p>
<p>&nbsp;</p>
<p>
<span class="span1">DNA:</span>
</p>
<p>
<span class="span1">1x spisi, 1x ODT, 1x okrivljeni, </span>
</p>
<p>
<span class="span1">1x oštećenom nakon pravosnažnosti</span>
</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
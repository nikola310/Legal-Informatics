<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:center;hyphenate:auto;font-family:Arial;font-size:12pt;}
.p2{margin-bottom:0.083333336in;text-align:center;hyphenate:auto;font-family:Arial;font-size:12pt;}
.p3{text-indent:0.5in;margin-left:4.0in;text-align:justify;hyphenate:auto;font-family:Arial;font-size:12pt;}
.p4{text-align:justify;hyphenate:auto;font-family:Arial;font-size:12pt;}
.p5{text-indent:0.5in;text-align:justify;hyphenate:auto;font-family:Arial;font-size:12pt;}
.p6{text-indent:0.5in;text-align:center;hyphenate:auto;keep-with-next.within-page:always;font-family:Arial;font-size:12pt;}
.p7{text-align:center;hyphenate:auto;keep-with-next.within-page:always;font-family:Arial;font-size:12pt;}
.p8{margin-left:0.5in;text-align:justify;hyphenate:auto;font-family:Arial;font-size:12pt;}
.p9{text-align:justify;hyphenate:auto;keep-with-next.within-page:always;font-family:Arial;font-size:12pt;}
.p10{text-align:start;hyphenate:auto;font-family:Arial;font-size:12pt;}
.s1{font-weight:bold;}
</style>
<meta content="rahmo.banda" name="author">
</head>
<body class="b1 b2">
<p class="p1">
<!--Image link to '0.jpg' can be here-->
</p>
<p class="p2">
<span class="s1">U IME CRNE GORE</span>
</p>
<p class="p3">
<span class="s1">K.br. 472/2011</span>
</p>
<p class="p4"></p>
<p class="p5">
<span class="s1">OSNOVNI SUD U BIJELOM POLJU</span><span>, kao prvostepeni krivični, i to sudija Rahmo Banda, kao sudija pojedinac, uz učešće zapisničara Popović Ljiljane, u krivičnom predmetu protiv okrivljenog B.LJ.iz Bijelog Polja, zbog krivičnog djela teška tjelesna povreda iz čl. 151. st. 1. KZ, postupajući po Optužnom predlogu  ODT iz Bijelog Polja Kt.br. 329/2011 od 30.11.2011.godine, nakon održanog, usmenog, glavnog i javnog pretresa, u prisustvu Zamjenika ODT iz Bijelog Polja Perović Cmiljane, okrivljenog B.LJ.i oštećene V.V., dana   26.12.2011.godine, donio je i javno objavio:</span>
</p>
<p class="p5"></p>
<p class="p6">
<span class="s1">P R E S U D U</span>
</p>
<p class="p5"></p>
<p class="p5">
<span class="s1">Okrivljeni B.LJ.A,</span><span> od oca M.. i majke R.. rodjene J.., rodjen ….godine u Bijelom Polju, živi u mjestu rodjenja – Ul. L.. V.. br. …, državljanin Crne Gore, pismen, završio Srednju školu, po zanimanju Umjetnik, neoženjen, lošeg imovnog stanja, ne osudjivan. </span>
</p>
<p class="p7">
<span class="s1">K r i v    j e</span>
</p>
<p class="p5"></p>
<p class="p5">
<span class="s1">Što je:</span>
</p>
<p class="p5">
<span>-  dana 07.08.2011.godine u mjestu M.a, Opština Bijelo Polje, nakon kraće svadje sa oštećenom V.V., istu lako tjelesno povrijedio, na način što ju je rukama gurao iz svog vozila, kojom prilikom je udarila glavom u unutrašnjost vozila, kao sredstvo podobno da tijelo teško povrijedi i zdravlje teško naruši, kojom prilikom je zadobila povrede u vidu razderotine kože i otoka u predjelu nosa, </span>
</p>
<p class="p5"></p>
<p class="p5">
<span>- čime je izvršio  krivično djelo lake tjelesne povrede iz čl. 152. st. 2. u vezi st. 1. KZ.</span>
</p>
<p class="p4"></p>
<p class="p5">
<span>- pa mu sud primjenom citiranih zakonskih propisa i čl. 2,4, 5,13,15,32,36,42,52,53, i 54 KZ, te čl. 226,229 i 374 . ZKP-a , </span><span class="s1">i z r i č e :</span>
</p>
<p class="p8"></p>
<p class="p9">
<span class="s1">USLOVNU OSUDU</span>
</p>
<p class="p4"></p>
<p class="p5">
<span>Kojom mu utvrdjuje kaznu zatvora u trajanju od 30 / trideset  / dana, i  istovremeno odredjuje da se ista neće izvršiti ukoliko okrivljeni u roku od 1. / jedne / godine, po pravosnažnosti presude,  ne izvrši novo krivično djelo.</span>
</p>
<p class="p4"></p>
<p class="p5">
<span>Okrivljeni se obavezuje da  plati ovom sudu na ime paušala iznos od 30 /trideset eura/, kao i na ime troškova krivičnog postupka iznos od 33,00 € / tridesettri eura /, a sve u roku od 15. dana po pravosnažnosti presude.</span>
</p>
<p class="p4"></p>
<p class="p5">
<span>Imovinsko – pravnog zahtjeva nije bilo.</span>
</p>
<p class="p5"></p>
<p class="p7">
<span class="s1">O b r a z l o ž e nj e</span>
</p>
<p class="p10"></p>
<p class="p5">
<span>Osnovno državno tužilaštvo iz B.Polja podnijelo je ovom sudu Optužni predlog  Kt.br. 329/2011 od 30.11.2011. godine protiv okrivljenog B.LJ.iz Bijelog Polja, zbog krivičnog djela teška tjelesna povreda iz čl. 151. st. 1. KZ.</span>
</p>
<p class="p4"></p>
<p class="p5">
<span>Zamjenik ODT- a Perović Cmiljana prije davanja završnih riječi izjavila, pošto je u pravnoj kvalifikaciji krivičnog djela u Optužnom predlogu stavljeno krivično djelo teška tjelesna povreda iz čl. 151. st. 1. Krivičnog Zakonika, a treba da stoji </span><span class="s1">‘’ krivično djelo laka tjelesna povreda iz čl. 152. st. 2. u vezi st. 1. Krivičnog Zakonika’’, </span><span>to želi na ovaj način da ispravi grešku, kako je to naprijed istakla. U završnoj riječi je ostala pri preciziranoj pravnoj kvalifikaciji krivičnog djela, jer je izvedenim dokazima utvrdjeno, da je okrivljeni B.LJ.a izvršio krivično djelo laka tjelesna povreda, izvršeno na štetu oštećene V.V. i predložila da mu sud za izvršeno krivično djelo izrekne </span><span class="s1">uslovnu osudu</span><span>, a ovo imajući u vidu da su se okrivljeni i oštećena odmah nakon dogadjaja izmirili i da su uspostavljeni normalni odnosi, tako da druga kazna nebi bila opravdana.</span>
</p>
<p class="p10"></p>
<p class="p4">
<span>	Oštećena V.V.a u završnoj riječi je izjavila, da se ne pridružuje krivičnom gonjenju protiv okrivljenog i ne postavlja imovinsko - pravni zahtjev.</span>
</p>
<p class="p5"></p>
<p class="p5">
<span>Okrivljeni B.LJ.a u svojoj odbrani u istražnom postupku je naveo, da dana 07.08.2011.godine bio je sa djevojkom V.V. u selo M.a, gdje su tog dana roštiljali, i da su njih dvoje tog dana bili sami. Istakao je, da je bila noć a tačno koliko je bilo sati nezna, kada je došlo do svadje izmedju njih dvoje. A sjedjeli su u auto, slušali muziku i pili pivo. U jednom momentu su se sporečkali, jer je rekao V..da ostavi limenku sa pivom, a ona je negodovala i on tada je odmahnuo rukom da je izgura iz vozila, a zatim izašao iz vozila, otvorio vrata suvozača i pokušao da joj uzme limenku iz ruku, medjutim, ona to nije dozvolila. On je povukao za ruku i u tom momentu ona je udarila od ivicu vrata, pala je i primijetio je da se povrijedila i da ima oguljotinu u predjelu nosa. Nakon toga ista je počela da histeriše i da psuje i da ga histerično udara po tijelu rukama i nogama. Pokušao je da je smiri govoreći joj da se umije i da stavi maramicu, a tražila je da je vozi kući. On je povezao do grada, nakon čega je ona izašla iz auta a on otišao kući. Parkirao je auto i nakon toga uzeo kese sa smećem da baci, u tom momentu dok je bacao smeće ispred njegove kuće došla je V.. sa svojim bratom S.., koji je u ruci držao metalnu štanglu, a on je govorio S.. da skloni štanglu. Tada je nastojao da mu objasni da tu povredu što V... ima na nosu nije od njegovih udaraca, medjutim, u jednom momentu dok je pričao sa V.., osjetio je udarac u predjelu nosa štanglom i od udarca je pao. Nakon toga zadobio je još nekoliko udaraca i to u predjelu ramena i glave, a poslije toga njih dvoje su pobjegli niz ulicu, a on se iste večeri javio u službu Hitne pomoći kada su ga povezli braća od stričeva D.. i Z... B.. i tada je zadržan na bolničkom liječenju. Istakao je, da nije imao namjeru da kritičnom prilikom povrijedi V.., kako je opisao, povrede je ista zadobila u momentu kada je on povukao za ruku i pokušao da je izvuče iz vozila. Na glavnom pretresu je dodao, da unutra dok su sjedjeli u autu obzirom da je dotična odnosno bivša njegova djevojka bila u pripitom stanju, poslije uvreda od njene strane prema njemu. On je tada udario rukom i to ne šakom, nego rukom od sebe, a takodje joj zadao još jedan šamar u predjelu nosa – usta – zuba, i najvjerovatnije kad je izvukao nije zadobila povrede od udarca od povlačenja, nego od ovih udaraca njegovih ruku, odnosno šamara. U završnoj riječi je izjavio, da ostavlja sudu da odluči o njegovoj krivici, i ukoliko sud nadje da je kriv moli da ga što blaže kazni.</span>
</p>
<p class="p5"></p>
<p class="p5">
<span>Radi utvrdjivanja odlučnih činjenica i krivice okrivljenog,  sud je u dokaznom postupku</span><span class="s1"> </span><span>u svojstvu svjedoka saslušao oštećenu V.V.u, saslušao svjedoka V.S.a, na saglasni predlog stranaka izvršio uvid u medicinsku dokumentaciju na ime oštećene V.V. – izvještaj ljekara – jedinice za Hitnu pomoć u B.Polju br. 12038 od 07.08.2011.godine i izvještaj ljekara specijaliste Opšte Bolnice u Bijelom Polju br. 6521 od 07.08.2011.godine, pročitao nalaz vještaka medicinske struke dr. M.a S.a od 23.11.2011.godine i izvršio uvid u izvod iz KE na ime okrivljenog B.LJ.e, izdat od strane Uprave Policije – PJ B.Polje br. 2049 od 14.12.2011.godine, pa je cijeneći ove dokaze pojedinačno i u sveukupnosti dovodeći ih u vezi jedne sa drugima i u kontekstu sa navodima okrivljenog shodno čl. 370. st. 3. ZKP-a, utvrdio činjenično stanje kao u izreci presude.</span>
</p>
<p class="p5"></p>
<p class="p5">
<span>Naime, odbranu okrivljenog u kojoj je istakao, da je dana 07.08.2011.godine bio sa djevojkom V.V. u selo M.a i da su tog dana roštiljali i da je izmedju njih došlo do svadje dok su sjedjeli u autu, slušali muziku i pili pivo. U jednom momentu su se sporečkali i on je odmahnuo rukom da je izgura iz auta, a zatim izašao iz auta, otvorio vrata suvozača i pokušao da uzme limenku iz ruke Vanjine, ali ona to nije dozvolila. Tada je on povukao za ruku i u tom momentu ona je udarila od ivicu vrata, pala je i primijetio je da se povrijedila i da ima oguljotinu u predjelu nosa, naglašavajući da nije imao namjeru da je povrijedi i da je povrede zadobila u momentu kada je povukao za ruku i pokušao da je izvuče iz auta. Nakon toga je povezao do grada, gdje je V... izašla iz auta, a on otišao kući, sud je prihvatio. Medjutim, njegovu odbranu u dijelu navoda gdje je istakao, da dok su sjedjeli u auto a poslije uvreda od strane V.. prema njemu, on je tada udario rukom od sebe, a takodje</span><span class="s1"> </span><span>joj je tada zadao jedan šamar u predjelu nosa – usta – zuba, a da povredu najvjerovatnije nije zadobila od povlačenja nego od tih udaraca njegovih ruku, šamara. Sud je cijenio da je ista usmjerena u cilju umanjenja sopstvene krivice. Pored toga takva odbrana je obazvrijedjena izvedenim dokazima. </span>
</p>
<p class="p5"></p>
<p class="p5">
<span>Tako iz iskaza svjedokinje – oštećene V.V. se utvrdjuje, da je kritičnog dana bila sa B.LJ.om, sa kojim je bila u vezi nekoliko mjeseci. Tog dana su bili u mjestu M.a, gdje su se zadržali izvjesno vrijeme. U jednom momentu dok su sjedjeli u autu, došlo je do prepirke izmedju njih dvoje i Lj... je počeo da je gura. A nakon toga izašao je iz auta, došao do vrata suvozača gdje je ona sjedjela, otvorio vrata i počeo da je vuče na način što je uhvatio rukama za kosu i snažno povukao, kojom prilikom je udarila o unutrašnji dio vozila, nakon čega je izvukao iz vozila i počeo udarati pesnicama u predjelu glave – lica više puta, nakon čega joj je iz nosa počela teći krv, a poslije čega je Lj.. više nije tukao, već je krenuo sa vozilom u pravcu grada i dovezao do naselja P..., gdje se auto izgasilo. Ona je izašla iz auta i krenula u pravcu Školskog centra i telefonirala bratu S.. da dodje po nju, što je S. i uradio i vidio da je povrijedjena i da joj je krv po licu i bio je uzbudjen. Tada su ona i S. vidjeli LJ. na ulici i došli do njega i tu je bilo razgovora izmedju njih i to povišenim tonom, kada je njen brat S. u jednom momentu prišao i odgurnuo rukama LJ., nakon čega je isti pao. Poslije čega je ona pošla do službe Hitne pomoći.</span>
</p>
<p class="p5"></p>
<p class="p5">
<span>Sud je iskaz svjedokinje oštećene prihvatio kao uvjerljiv i istom nije prigovoreno, a i podkrijepljen je iskazom svjedoka V.S.a u pogledu činjenica, da kritičnog dana kad ga je sestra V... pozvala telefonom on došao u naselje P... kod Školskog centra i vidio da V... ima povrede na usni, i da joj je majica bila krvava, i tada mu sestra rekla da je povrede zadobila od B.LJ.e. </span>
</p>
<p class="p5"></p>
<p class="p5">
<span>Pored izloženog iz medicinske dokumentacije – ljekarskog izvještaja Hitne pomoći i ljekarskog izvještaja spec.ortopeda od 07.08.2011.godine, te nalaza i mišljenja vještaka med.struke dr. S. M.a koji je dat na zapisniku kod istražnog sudije od 23.11.2011.godine, se vidi, da se oštećena V.V.a javila na pregled zbog povreda zadobijenih u tuči i kliničkim pregledom su bile vidljive povrede:- razderotina kože u predjelu korijena nosa, otok ispod lijevog oka i krvni podliv u predjelu donje usne, a takodje je bio vidljiv otok u predjelu nosa. Navedene povrede spadaju u laku tjelesnu povredu kako pojedinačno tako i zbirno i povreda u predjelu krvnog podliva ispod lijevog oka, mogla je nastati od udarca pesnicom, dok su povrede nosa mogla nastati i od udarca tupo tvrdim predmetom, a takodje su mogle nastati i udarom o neku tupo tvrdu površinu. Inače, Sud je nalaz vještaka cijenio kao objektivno i stručno dat i istom nije prigovoreno.</span>
</p>
<p class="p5"></p>
<p class="p5">
<span>Dakle, imajući u vidu predhodno izloženo na nesumnjiv način je od strane ovog suda utvrdjeno da je okrivljeni B.LJ.a, dana 07.08.2011.godine u mjestu M.a, Opština Bijelo Polje, nakon kraće svadje sa oštećenom V.V., istu lako tjelesno povrijedio, na način što ju je rukama gurao iz svog vozila, kojom prilikom je udarila glavom u unutrašnjost vozila, kao sredstvo podobno da tijelo teško povrijedi i zdravlje teško naruši, kojom prilikom je zadobila povrede u vidu razderotine kože i otoka u predjelu nosa,   a što znači da su u radnjama okrivljenog sadržani svi elementi bića krivičnog djela laka tjelesna povreda iz čl. 152. st. 2. u vezi st. 1. KZ, za koje ga je sud oglasio krivim. Okrivljeni je u konkretnom slučaju postupao s umišljajem, tj. bio je svjestan svog djela i htio je njegovo izvršenje.</span>
</p>
<p class="p4"></p>
<p class="p5">
<span>Za konkretno krivično djelo u Krivičnom Zakoniku, propisana je kazna zatvora do 3.godine.</span>
</p>
<p class="p4"></p>
<p class="p5">
<span>Prilikom odlučivanja o vrsti i visini kazne, sud je cijenio sve okolnosti iz čl. 42. KZ, koje utiču da kazna bude veća ili manja, pa je na strani okrivljenog našao olakšavajuće okolnosti, da se radi o licu lošeg imovnog stanja, njegovu raniju neosudjivanost, što ukazuje da do sada nije dolazio u sukob sa Zakonom, kod okolnosti nepridruživanja krivičnom gonjenju  i nepostavljanja imovinsko pravnog zahtjeva od strane oštećene, te činjenice da su se izmirili, dok otežavajućih okolnosti nije bilo. Imajući u vidu predhodno utvrdjene olakšavajuće okolnosti a u odsustvu otežavajućih okolnosti, ovaj sud je istom za izvršeno krivično djelo utvrdio kaznu zatvora u trajanju od 30. dana, i istovremeno odredio da se ista neće izvršiti pod uslovom da okrivljeni u roku od 1.godine, ne izvrši neko novo krivično djelo. Sud je mišljenja da u konkretnom slučaju prema okrivljenom nije nužno primijeniti kaznu i da se osnovano može očekivati, da će se i samim upozorenjem uz prijetnju kazne ( uslovnom osudom ) dovoljno uticati na okrivljenog da više ne vrši krivična djela, odnosno da će se postići svrha izricanja uslovne osude iz čl. 52. u vezi čl. 4. st. 2. KZ. </span>
</p>
<p class="p5"></p>
<p class="p5">
<span>Shodno odredbama čl. 226 ZKP-a, sud je obavezao okrivljenog da plati  ovom sudu na ime paušala iznos  od 30 /trideset eura/, a isti paušal je odmjeren vodeći pri tome računa o trajanju i složenosti krivičnog postupka, kao i imovinskim prilikama okrivljenog, kao i na ime troškova krivičnog postupka iznos od 33,00 € / trideset tri eura /, koji troškovi su isplaćeni iz budžetskih sredstava suda tokom vodjenja krivičnog postupka vještaku medecinske struke, shodno odredbama čl. 229. ZKP-a.</span>
</p>
<p class="p5">
<span>Imovinsko – pravnog zahtjeva nije bilo. </span>
</p>
<p class="p5">
<span>Sa iznijetih razloga odlučeno je kao u izreci shodno odredbama čl. 374. ZKP-a.</span>
</p>
<p class="p1">
<span class="s1">OSNOVNI SUD U BIJELOM POLJU</span>
</p>
<p class="p1">
<span class="s1">Dana:  26.12.2011.godine</span>
</p>
<p class="p4">
<span class="s1">Zapisničar, 						                   S u d i j a,</span>
</p>
<p class="p4">
<span class="s1">Ljiljana Popović s.r.        				              Rahmo Banda s.r.</span>
</p>
<p class="p4"></p>


</body>
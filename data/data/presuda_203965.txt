<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial';font-weight:800}
.span2{;font-size:11pt;font-family:'Calibri'}
.span3{;font-family:'Arial'}
.span4{color:#000000;font-family:'Arial'}
.span5{color:#000000;font-size:14pt}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span class="span1">K.br. 24/13</span>
</p>
<p>&nbsp;</p>
<p style="text-align:center;">
<span class="span2"></span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>
<span class="span1">OSNOVNI SUD U BARU,</span><span class="span3"> </span><span class="span3">kao prvostepeni krivični, sudija Tamara Spasojević, kao sudija pojedinac, sa zapisničarom Zoricom Ivanović, u krivičnom predmetu okrivljenog </span><span class="span3">J. Đ.,</span><span class="span3"> </span><span class="span3">zbog krivičnog djela teško djelo protiv opšte sigurnosti iz čl.338 st.3 Krivičnog zakonika Crne Gore u vezi krivičnog djela nepropisno i nepravilno izvođenje građevinskih radova iz čl.330 st.2 u vezi st.1 Krivičnog zakonika Crne Gore</span><span class="span3">, </span><span class="span4">po optužnom predlogu </span><span class="span3">Osnovnog državnog tužilaštva iz Bara KT.br.368/09 od 30.01.2013.godine, nakon održanog glavnog javnog pretresa dana 01.04.2016.godine u prisustvu zastupnika optužbe savjetnika u Osnovnom državnom tužilaštvu u Baru Predraga Đikanovića, okrivljenog i njegovog branioca M. B., advokata iz B., donio je i dana 06.04.2016.godine javno objavio,</span>
</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>
<span class="span1">Okrivljeni,</span>
</p>
<p>
<span class="span1"> J. Đ.</span><span class="span3"> (JMBG ...) od oca M. i majke Đ., rođene V., rođen ...godine u B., sa stanom u B., i u K., pismen, po zanimanju elektrotehničar, izvršni direktor "E." DOO B., sa sjedištem u B., državljanin C. G., oženjen, otac dvoje djece, neosuđivan,</span>
</p>
<p>&nbsp;</p>
<p style="text-align:center;">
<span class="span1">K r i v   j e </span>
</p>
<p>&nbsp;</p>
<p>
<span class="span3">Što je: </span>
</p>
<p>&nbsp;</p>
<p>
<span class="span3">Dana ...godine, oko 11,25 časova, – Opština B., kao odgovorno lice izvršeni direktor u pravnom licu "E." DOO B., kao izvođač radova po ugovoru o izvođenju radova od 18.03.2008.godine sa investitorom – naručiocem posla R. Š., izvodio građevinske radove na poslovnom objektu  Š. olako držeći da do zabranjene posledice neće doći, kojom prilikom je pri izvođenju tih građevinskih radova postupao suprotno čl.43 st.1 tač.3 Zakona o izgradnji objekata ("Sl.list RCG", br. 55/2000 i br. 40/2008) i čl. 32. Pravilnika o zaštiti na radu pri izvođenju građevinskih radova, ne obezbijedivši sigurnost objekta i lica koja se nalaze na gradilištu, na način što nije na drugom spratu, kao ni na spratu ispod njega i spratovima iznad njega na kojima su se izvodili građevinski radovi postavio zaštitnu ogradu, upozoravajuće uže ili letvu, pa je na ovaj način izazvao opasnost za živote ljudi koje je angažovao da izvode radove </span><span class="span3">na objektu, kojom prilikom je fizički radnik A. I. koji je radio na ovom građevinskom objektu na II spratu pao sa ploče sa visine od 5 m i tom prilikom zadobio teške tjelesne povrede u vidu: nagnječenja tkiva velikog mozga, nakupljanje krvi između tvrde i meke moždane ovojnice, oguljotinu desne polovine čela i desnog jagodičnog predjela, krvni podliv desne očne duplje,</span>
</p>
<p>&nbsp;</p>
<p>
<span class="span3">- čime je izvršio krivično djelo - teško djelo protiv opšte sigurnosti iz čl.338. st.3. Krivičnog zakonika Crne Gore, u vezi krivičnog djela - nepropisno i nepravilno izvođenje građevinskih radova iz čl.330. st.2. u vezi st. 1. Krivičnog zakonika Crne Gore. </span>
</p>
<p>&nbsp;</p>
<p>
<span class="span3">Pa sud okrivljenom primjenom čl. 4, 16, 32, 36, 42, 52, 53 i 54 Krivičnog zakonika Crne Gore i čl. 226,229 i 374  ZKP-a, i z r i č e</span>
</p>
<p>&nbsp;</p>
<p style="text-align:center;">
<span class="span1">USLOVNU OSUDU</span>
</p>
<p>&nbsp;</p>
<p>
<span class="span3">Kojom mu utvrđuje kaznu zatvora u trajanju od 9 (devet) mjeseci i istovremeno određuje da se kazna neće izvršiti ukoliko okrivljeni u roku od 3 (tri) godine od pravosnažnosti presude na učini novo krivično djelo. </span>
</p>
<p>&nbsp;</p>
<p>
<span class="span3">Oštećeni A. I. se radi ostvarivanja imovinskopravnog zahtjeva upućuje na parnični postupak.</span>
</p>
<p>&nbsp;</p>
<p>
<span class="span3">Okrivljeni je dužan da na ime troškova krivičnog postupka plati iznos od 582,50 eura, kao i na ime sudskog paušala iznos od 50,00 eura, u roku od 15 dana od dana pravosnažnosti, pod prijetnjom izvršenja.</span>
</p>
<p>&nbsp;</p>
<p style="text-align:center;">
<span class="span1">    O b r a z l o ž e n j e</span><span class="span1"></span>
</p>
<p>&nbsp;</p>
<p>&nbsp;</p>
<p>
<span class="span3">Optužnim predlogom Osnovnog državnog tužilaštva iz Bara Kt.br.368/09 od 30.01.2013.godine, koji je zastupnik optužbe precizirao na glavnom pretresu od 01.04.2016.godine, na način kako je to predstavljeno u izreci presude, stavljeno je na teret okrivljenom J. Đ. izvršenje krivičnog djela </span><span class="span3">teško djelo protiv opšte sigurnosti iz čl.338 st.3 Krivičnog zakonika Crne Gore u vezi krivičnog djela nepropisno i nepravilno izvođenje građevinskih radova iz čl.330 st.2 u vezi st.1 Krivičnog zakonika Crne Gore</span><span class="span3">. Zastupnik optužbe je u konačnom ostao pri preciziranom optužnom predlogu, predloživši da sud okrivljenog oglasi krivim i da mu izrekne krivičnu sankciju u skladu sa zakonom.</span>
</p>
<p>
<span class="span3"></span>
</p>
<p>
<span class="span3">Okrivljeni J. Đ. je u odbrani datoj u prethodnom postupku u bitnom naveo da je bio izvođač radova na objektu Š. R. do 31.maja 2008.godine, nakon čega je radnike koji su bili angažovani na radu na tom objektu, preko firme „P.“  iz M., vratio za M.. Izvođenje radova na objektu Š. R. je nastavio sa drugim izvođačem radova M. D., a poznato mu je da je isti prije toga dobio zabranu izvođenja radova. Naveo je da je tada htio da sa Š. R. vidi da prebiju međusobna potraživanja, jer je od istog bio uzimao neku robu, ali isti nije htio da prebiju dugove i pošto nije znao šta da radi angažovao je Z. M. da kod  Š. nastavi izvođenje radova sa svojim radnicima. Z. M. je preostali dio posla završio otprilike do početka jula 2008.godine, a on je od novca </span><span class="span3">kojim je bio preplaćen od strane Š. R. isplatio Z. M.. Tada je Š. R. na sve načine pokušao da ga zadrži u tom poslu, dovodeći neke njemu nepoznate ljude da ga prinude da ostane da radi, da ga reketiraju i da mu traže novac, a pozvao ga je i da preda iznos od 500,00 eura izvjesnom "M.", pod izgovorom da nije isplatio sav novac. Dana ...godine nije fizički bio prisutan u B., niti je na bilo koji način bio u obavezi da obezbijedi objekat Š. R., jer je istekom ugovora o izvođenju radova dana 31.05.2008.godine njegovo angažovanje na objektu Š. R. bilo završeno. Pred Osnovnim sudom u Baru vođen je parnični postupak od strane radnika Š. R. u predmetu P br. 675/08, ali je tužba povučena jer radnici nijesu došli na glavnu raspravu, a iz dokaza u tom predmetu se vidi da su radnici koje je on svojevremeno angažovao dana 29.05.2008.godine vraćeni za M., a prethodno su bili raskinuli Ugovor o gradnji koji je imao sa njima. Na glavnom pretresu dana 25.03.2013.godine okrivljeni je dodao </span><span class="span4">da ne priznaje krivično djelo koje mu se stavlja na teret jer je bio izvođač radova na objektu Š. R. do 31.05.2008.godine kao preduzimač radova. Radnike koji su bili angažovani na radu na ovom objektu preko firme „P.“  iz M. vratio je za M., nakon čega je izvođenje radova na objektu nastavio Š. R. sa drugim izvodjačem odnosno preduzimačem radova M. D., a prije nego što je nastavio izvođenje radova sa M. D. dobio je zabranu izvođenja radova. Sa Š. R. je imao međusobna potraživanja, ali Š. R. nije htio da prebije te dugove, pa kako nije znao šta da radi angažovao je Z. M. da kod  Š. nastavi izvođenje radova sa svojim radnicima. Z. M. je završio preostali dio posla do početka jula 2008.godine. Od novca kojim je bio plaćen od Š. R. isplatio je Z. M.. Tada je Š. R. na sve načine pokušao da ga zadrži u ovom poslu, dovodeći mu neke nepoznate ljude da ga prinude da ostane da radi i da mu traže novac, a tvrdio je i da nije platio sav novac. Dana ...godine nije bio prisutan u B., niti je bio u bilo kakvoj obavezi da obezbijedi objekat kod Š. R., jer je ugovor o izvođenju radova do dana 31.05.2008.godine jasno propisivao da je njegovo angažovanje na objektu Š. R. završeno. Takođe, vođen je i postupak pred Osnovnim sudom u Baru od strane radnika protiv Š. R., ali je ta tužba povučena jer radnici iz M. nijesu pristupili na glavni pretres. Radnici koje je doveo i angažovao na predmetnom objektu su 29.05.2008.godine vraćeni za M. i tada je raskinut ugovor o gradnji koji je imao sa njima. </span><span class="span4">Naveo je i da oštećenog nije angažovao kao radnika, niti njegovog oca, a to su uradili posle 29.05.2008.godine kada on više nije bio u poslovnom odnosu, niti je bio preduzimač radova niti investitor. Z. M. i D. M. su pozvali oštećenog da radi na građevini. </span><span class="span3">Pojasnio je da je on početkom avgusta završio radove na zgradi R.  Š., jer je bio angažovao Z. M. i on je bio podizvođač, a Makisović Dane je odmah kada je on početkom avgusta završio svoje radove, nastavio da radi i doveo svoje radnike, između ostalih i I. A.. Na glavnom pretresu dana 09.10.2015.godine okrivljeni je dodao da  zgrada koju je gradio za R.  Š. nije bila završena do 31.05.2008.godine kako je to ugovorom bilo regulisano, a obzirom da sa Š. nije napravio nikakav anex ugovora, smatrao je da više po tom ugovoru koji je zaključio 18.03.2008.godine nema nikakvih obaveza, iako radovi nijesu bili završeni, ali obzirom da je imao raniji dug prema R. Š., angažovao je Z. M. i pratio je izvođenje radova na zgradi. Ti radovi su završeni početkom avgusta mjeseca 2008.godine i zato je na pretresu od 12.06.2015.godine naveo da je tada završio svoje radove i nakon toga je došao M. D.. Na glavnom pretresu dana 13.11.2015.godine okrivljeni je dodao da nije imao nikakve veze sa izlivanjem betonske ploče i uopšte nije bio na gradilištu dana 01.09.2008.godine, već je sigurno mjesec i po dana prije završio svoj posao na gradilištu, a radove na izvođenju zgrade nastavio je M. D. i on je bio dužan da vodi računa o bezbjednosti radnika, a on takvu obavezu nije imao. G. N. nije donosila hranu njegovim radnicima, možda je donosila hranu radnicima koje je </span><span class="span3">angažovao D. M., a on od kako je završio posao na zgradi krajem jula ili početkom avgusta mjeseca 2008.godine, nije više nijednom došao na gradilište, niti je uopšte bio u B., već se nalazio u K., gdje drži radnju prodaje suvenira i tamo je radio. </span>
</p>
<p>&nbsp;</p>
<p>
<span class="span3"> </span><span class="span3">U dokaznom postupku sud je proveo sledeće dokaze: na saglasan predlog stranaka pročitani su iskazi svjedoka oštećenog A. I. dat na zapisniku pred istražnim sudijom Osnovnog suda u Sv.Nikola, M. dana 31.12.2012.godine, svjedoka A. T., svjedoka Š. R., svjedoka M. D., saslušan je svjedok M. N., pročitan je zapisnik o uviđaju UP PJ B. Pu.br.518/08 od ...godine, izvršen je uvid u fotoelaborat broj 398/08 od ...godine, pročitan je ugovor broj 031-216 od 17.07.2008.godine zaključen između Opštine B. i Š. R., pročitan je ugovor o izvođenju radova od 18.03.2008.godine zaključen između R.  Š. kao naručioca posla i „E.“ B. koga zastupa Đ. J. kao izvođača radova, pročitan je izvod iz Centralnog registra Privrednog suda u Podgorici o registraciji privrednog društva DOO „E.“ reg.broj 5-0164290/007 od 27.11.2009.godine, pročitana je potvrda potpisana od strane V. D., Ž. Z., M. R., A. T., A. I., R. TR. i M. D., bez datuma i broja, pročitan je izvještaj ljekara specijaliste JZU Opšte bolnice B. broj protokola 5061 na ime A. I., pročitana je otpusna lista sa epikrizom Kliničkog centra Crne Gore broj istorije bolesti 16524/771/772, na saglasan predlog stranaka pročitani su nalaz i mišljenje vještaka građevisnke struke P. H. Kri.br.199/08 od 15.07.2009.godine, nalaz i mišljenje vještaka medicinske struke M. Š. od 12.10.2009.godine, nalaz i mišljenje vještaka zaštite na radu B.-Č. N. Ki.br.170/09, saslušan je vještak zaštite na radu B.-Č. N., pročitan je ugovor o izvođenju radova zaključen dana 08.09.2008.godine, pročitan je ugovor o zakupu poslovnih prostorija zaključen sa Direkcijom za uređenje i izgradnju K. pod brojem 02-1533 od 16.05.2005.godine, pročitan je izvod iz KE za okrivljenog izdat od Ministarstva pravde CG dana 17.07.2014.godine dostavljen sudu putem faxa 18.07.2014.godine.</span>
</p>
<p>&nbsp;</p>
<p>
<span class="span3">Svjedok oštećeni A. I. je u iskazu datom u prethodnom postupku na zapisniku pred istražnim sudijom Osnovnog suda u Sv.Nikole, M., dana 31.12.2012.godine u bitnom naveo da je u ljeto 2008.godine zajedno sa svojim ocem A. T. bio na odmoru u C. G. u B.. Kako je njegov otac ranije tamo radio građevinske radove, pozvao ga je da mu pomogne tako da ...godine radio na objektu, misli da je bio motel koji se nalazi u naselju u B.. Dok je radio, misli na drugom spratu, pao je i više se ne sjeća kako i na koji način je pao, odnosno nije mogao sa sigurnošću da kaže sa kojeg sprata je pao. Nije se mogao sjetiti da li je na spratu na kojem je radio bila postavljena zaštitna ograda, letva ili uže, ali misli da ih nije bilo. Misli da je tog dana bilo i drugih radnika, ali se nije mogao sjetiti da li je njegov otac tog dana bio na poslu, tj.da li je i on tog dana radio na tom objektu, a inače ostalih je dana sa ocem radio na tom motelu. Osvijestio se u bolnici u P. gdje je bio zadržan na liječenju tri mjeseca, poslije čega se vratio u S. N.. Nije se mogao sjetiti da li je bio zaključio ugovor za posao, a nije se mogao ni izjasniti ko su bila odgovorna lica firme koja je izvodila radove na tom motelu. O svemu posjeduje medicinsku dokumentaciju, ima problema sa disanjem, a pridružio se krivičnom gonjenju protiv okrivljenog i postavio je imovinskopravni zahtjev, koji nije precizirao, a za koji je zahtijevao da ga sud uputi na parnicu.</span>
</p>
<p>&nbsp;</p>
<p>
<span class="span3">Svjedok A. T. je u svom iskazu datom na glavnom pretresu u bitnom naveo da je od</span><span class="span3"> strane Đ. J. bio angažovan za radove na objektu, a izvođač radova je bio Š. R.. Tu se gradio objekat na četiri sprata, a on je radio  kao majstor armirač. Nije potpisivao sa J. Đ. nikakav ugovor, ali su se usmeno dogovorili, a sa Š. R. se ništa </span><span class="span3">nije dogovarao. Čim je došao iz M., Đ. J. mu je obezbijedio stan i hranu, a taj smještaj je bio kod Š. R. u njegovoj kući gdje se i nalazi stovarište Š. R.. Znao je da J. Đ. nije izvođač radova već je on bio preduzimač i da kao preduzimač radi za izvođača radova Š. R.. Inače, došao je po pozivu J. Đ. i to u maju 2008.godine i radio je već četiri mjeseca na radovima kao majstor. Na gradilištu je postojao D. M. koji je bio odgovoran za zapošljavanje radnika i koji je kontrolisao radnike. Isti mu je u razgovoru rekao da je potreban fizički radnik koji će da čisti, zbog čega je on pozvao svog sina da dođe i on je došao 04.08.2008.godine u B. i počeo da radi na istom objektu na kojem je i on radio. D. M. mu je rekao da se dogovorio sa J. Đ. da njegov sin može doći da radi, ali on nije razgovarao sa J. Đ., a njegov sin je došao i počeo da radi. Tog dana ...godine kada se desio predmetni događaj bio je i izvodio radove na trećoj ploči, dok je njegov sin radio na drugom spratu, na kojem nije postojala ograda i kako je trebao da uzme jednu vreću cimenta sa dizalice, pao je ali on to nije vidio, već su mu to drugi rekli. Pojasnio je da je u C. G. došao u martu 2008.godine sa deset ljudi koji su bili majstori i radnici, da je C. G. napustio 29.05.2008.godine i vratio se za ponovo za par dana. Nakon toga je o nastavku izvođenja radova na predmetnom objektu razgovarao sa Z. M. koji mu je neko vrijeme davao platu, tačnije nekih mjesec i po dana od 29.05.2008.godine, nakon čega je imao dogovor da nastavi da radi kao majstor lično sa okrivljenim, D. M. i Š. R., a bilo mu je poznato da je Š. R. investitor, da je J. Đ. preduzimač, a da je D. M. lice koje je brinulo o svim zaposlenim i koji je kontrolisao radove. Naveo je da je njegov sin došao da radi u C. G. na njegov poziv i poziv D. M..</span>
</p>
<p>&nbsp;</p>
<p>
<span class="span5"></span><span class="span4">Svjedok Š. R. je u svom iskazu u bitnom naveo </span><span class="span3">da je vlasnik objekta koji je urađen u naselju, a bio je investitor i naručilac poslova. Angažovao je okrivljenog J. Đ. kao preduzimača na izgradnji njegovog objekta i dana 18.03.2008.godine potpisao je istim ugovor. Nakon toga je J. Đ. prestao da bude preduzimač onog dana kada je zaključio ugovor sa M. D., kojeg je angažovao da bude preduzimač umijesto J. Đ.. Ugovor sa M. D.tom zaključio je dana 08.09.2008.godine i od tada je M. D. ostao kao jedini preduzimač na izgradnji objekta. Naveo je da nije zaključio ugovor o raskidu poslovne saradnje sa Đ. J., ali nakon što je zaključio ugovor sa M. D. dana 08.09.2008.godine, prestale su sve obaveze Đ. J. prema njemu, a nakon tog datuma je M. D. obezbijeđivao radnike koje su radili na njegovom objektu. Na glavnom pretresu dana 12.06.2015.godine svjedok je dodao da je njegov dogovor sa J. Đ. bio da zgradu završi do trećeg sprata, a sa kojim je dana 18.03.2008.godine potpisao ugovor kojim ga je angažovao da bude izvođač radova na njegovom objektu. J. je sve što je bilo po ugovoru dogovoreno ispoštovao. Nije se mogao sjetiti kada je J. završio izgradnju objekta, ali mu je poznato da je u međuvremenu, kada su usvojene izmijene DUP-a, odobreno da se zgrada može graditi do sedam spratova i iz tog razloga je sa M. D. zaključio novi ugovor o izvođenju radova od 08.09.2008.godine. Nije mu poznat tačan datum kada je Joković završio izradnju zgrade, ali mu je poznato da ni J. Đ. nije mogao znati ko sve radi na zgadi, jer su se i majstori međusobno organizovali i dovodili svoju porodicu. Naveo je da lično ne poznaje Z. M.a, već za istog zna samo iz priče M. D.. Nije zaključio ugovor o raskidu poslovne saradnje sa Đ. J., ali nakon što je 08.09.2008.godine zaključio ugovor sa M. D., sve obaveze Đ. J. prema njemu su prestale, a nakon toga je M. D. obezbjeđivao radnike koji su radili na njegovom objektu. Nakon što je J. Đ. završio radove na njegovom objektu, na lice mjesta je došao M. N., arhitekta, koji je provjerio kvalitet radova, a koji je takođe vršio nadzor prilikom izradnje objekta, jer sa J. nije sačinio nikakav ugovor u pisanoj formi o predaji radova. Sjeća se da je ostalo još da se zadnja ploča </span><span class="span3">rašaluje, ali da od Đ. J. nije tražio da završi taj dio posla, već su se usmeno dogorili da će izvršiti međusobnu komunikaciju, da će on istom dati zdrave daske za građu, a da će on sam sa svojom ekipom završiti rašalovanje zadnje ploče. Dakle, faktički J. Đ. je zgadu završio ranije u odnosu na period kada je sa M. D. zaključio ugovor od 08.09.2008.godine, ali mu nije poznato koliko je dana tačno prošlo od završetka radova J. pa do zaključenja ugovora u septembru. Koliko se sjeća dana ...godine J. je već bio završio izradnju zgrade i samim tim su prestale sve njegove obaveze kao izvođača radova, a on sam u vrijeme kada je oštećeni povrijeđen nije bio u B. već na bolničkom liječenju. Pojasnio je da je M. D. faktički radio na njegovoj zgradi i prije nego što je sa njim dana 08.09.2008.godine zaključio ugovor, isti je i za vrijeme dok je J. bio izvođač radova obavljao radove na zgradi i to vertikale na zgradi gdje dolazi kanalizacija, kao i razvođenje struje. Nije mu poznato ko je momka koji je povrijeđen angažovao i doveo na gradilište. Na glavnom pretresu dana 13.11.2015.godine svjedok je dodao da okrivljeni nije tražio da sa njim zaključi aneks ugovora ili da ugovor raskinu, obzirom da zgrada nije bila završena do 31.05.2008.godine, već su se oni pošto su drugovi dogovorili da okrivljeni nastavi da izvodi radove na njegovoj zgradi i koliko se sjeća M. je već od izgradnje drugog sprata bio uključen u izgradnju, pomagao je okrivljenom i znao je koji su sve radnici dovođeni da rade. Kada je okrivljeni završio svoj dio posla za koji je plaćen, jedan drugom nijesu ostali dužni. Dodao je i da se ne može sjetiti da je okrivljeni tražio raskid ugovora, kao i da nije tačno da mu je slao momke sa kriminalnim dosijeom da mu prijete, ali je tačno da je insistirao da okrivljeni završi zgradu, jer je nije završio do 31.05.2008.godine, a što je okrivljeni bio dužan da uradi po ugovoru, pa je insistirao da ispoštuje taj dio ugovora, ali mu nije prijetio i nije ga na to prisiljavao. U članu 4 ugovora o izvođenju radova od 18.03.2008.godine naznačeno je da se izvođač, u ovom slučaju "E." čiji je izvršni direktor okrivljeni, obavezuje da tokom izvođenja ugovorenih radova imenuje ovlašćenog rukovodioca građenja i uredno vodi građevinski dnevnik i građevinsku knjigu. Kada je J. Đ. završio radove na zgradi i izlio ploču, nije se mogao izjasniti koji je to datum bio, time se smatra da je J. završio radove na njegovoj zgradi, a od izlivanja ploče mora da prođe 21 dan, jer ploča mora da se topi i da se održava beton i u tom periodu na zgradi nije smjelo ništa da se radi, a njemu nije poznato da li je u tom periodu ovaj radnik pao sa zgrade, jer kao što je već naveo nije mu poznat tačan datum kada je ploča izlivena. Naveo je i da kod sebe posjeduje račune - izdatnice kada je cimenat stigao i to može biti otprilike sudu pojašnjenje kada je betonska ploča izlivena, a ovi računi glase na datum 01.09.2008.godine i izdati su firmi "E. M. B." DOO Z. i tog dana kada je beton stigao znači da je onda tog dana i izlivena betonska ploča i po tome zaključuje da je J. Đ., obzirom da je on izlivao betonsku ploču i dalje kao izvođač angažovan na gradilištu. Posjeduje i izjavu G. N. iz B. koja je spremala hranu radnicima i koja može potvrditi da je u periodu o kom govori J. Đ. bio izvođač radova, jer su radnici koje je J. angažovao ostali dužni na ime duga za hranu. </span>
</p>
<p>&nbsp;</p>
<p>
<span class="span4">Svjedok M. D. je u svom iskazu u bitnom naveo da je n</span><span class="span3">a predmetnom objektu investitor bio R. Š., koji ga je angažovao da prati da li se radovi izvode na pravilan način, a on sam nije posjedovao nikakvu firmu, a po struci je pogonski inžinjer elektortehnike. Nadzornik radova je bio M. N.. Nije se mogao sjetiti tačnog datuma kada je bio angažovan od strane Š. R., ali zna zasigurno da je to bilo prije nego što je A. I. zadobio povrede na gradilištu, jer je bio prisutan na objektu. Angažovan je od strane R.  Š. otprilike tri mjeseca prije nego što je na tom objektu A. I. zadobio tjelesne povrede. U trenutku kada je zaključio ugovor sa R. Š. kao preduzimač, </span><span class="span3">prestale su sve funkcije J. Đ. koji je do tada bio preduzimač građevinskih radova. J. Đ., koji je bio angažovan kao izvođač radova na objektu Š. R. izveo je prvi, drugi i treći sprat ovog objekta. Radnik A. I. koji je bio angažovan od strane J. Đ. i u trenuku kada se završavao treći sprat i kada je bio izvođač radova J. Đ., a isti je pao sa prvog sprata. Pojasnio je da ga A. T. nije pitao da li je potreban fizički radnik za čišćenje i da li može pozvati svog sina A. I., dodavši da on nije kontrolisao radnike niti njihovo zapošljavanje, već je samo radnicima dijelio pare koje su mu dostavljene od strane J. Đ.. Prije nego što je potpisao ugovor sa R. Š. 08.09.2008.godine, radio je na objektu, a na objektu je radio i kada je pao oštećeni sa gradilišta i kada je zadobio povrede, ali nikakav ugovor nije potpisovao sa R. Š., već je njegov dogovor sa Š. bio da radi vodu i struju, kao i da nadzire kako se izvode radovi, a nadzirao je okrivljenog i u vrijeme kada je oštećeni zadobio tjelesne povrede. Naveo je da prema njegovom saznanju oštećeni nije imao nikakav ugovor o radu, da je čistio objekat, ali da ne zna ko mu je naložio da pomjera vreće sa cimentom. Pojasnio je da je Z. M. angažovan od strane J. Đ. i da je on dovodio radnike, a isti je zasigurno prestao sa svojim angažovanjem na ovom objektu kada je završen prvi sprat, a što je bilo mnogo prije nego što je povrijeđen oštećeni, koji je povrijeđen kada se radio treći sprat, a za cijelo to vrijeme izvođač radova je bio J. Đ.. Kada je Z. M. otišao, radnike je predao J. Đ., a A. I. je na gradilištu angažovao njegov otac A. T. preko okrivljenog J. Đ.. On sam je kao i drugi na gradilištu davao zadatke radnicima, pa i A. I. da počisti iza majstora, ali mu nije poznato da li je oštećeni nosio vreće niti ko mu je dao taj zadatak. Sa R. Š. je bio u istim odnosima i tada i sada, mada je među bila nekih nesuglasica u finansijskom smislu.</span>
</p>
<p>&nbsp;</p>
<p>
<span class="span3">Svjedok M. N. je u svom iskazu u bitnom naveo da je po profesiji arhitekta i da je uradio projekat za izgradnju objekta čiji je investitor bio Š. R., a koji objekat se nalazi u naselju. Radilo se o objektu koji se sastoji od prizemlja i dva sprata. Sa okrivljenim J. Đ.m imao je priliku da se vidi samo na početku saradnje sa Š., dakle kada je rađen projekat za zgradu, a J. Đ. je bio jedan od ponuđača za izvođenje radova. Sa izradom projekta završio se čitav njegov angažman i on uopšte nije bio nadzorni organ, niti je dolazio da provjerava kvalitet radova nakon što je ovaj objekat izgrađen. Takođe, nikada nije bio ni na gradilištu kada je ova zgrada građena i ništa mu nije poznato oko toga ko je izvodio radove. Naveo je da se sjeća da se ovaj objekat radio u više faza jer je u međuvremenu usvojen DUP i Š. je mogao da uradi još jedan sprat, pa je on uradio dodatni projekat, po kom je nastavljeno građenje te zgrade. </span>
</p>
<p>&nbsp;</p>
<p>
<span class="span3">Iz zapisnika o uviđaju UP PJ B. Pu.br.518/08 od ...godine utvrđeno je da je uviđaj započet u 11,40 časova, po danu i po sunčanom vremenu, te da je lice mejsta trospratni građevinski objekat sa lijeve strane lokalnog puta kroz naselju u B., gledano iz pravca magistralnog puta B.-U.. Bliži izgled lica mjesta predstavlja prostor ispred zgrade, pored metalne dizalice za iznošenje građevinskog materijala na sprat pomenutog objekta na visinu oko 5 metara. Na licu mjesta su pronađena tri traga i to: trag 1-trag crvene boje nalik na krv, trag 2-tamne kožne radničke rukavice i trag 3-rascijapani džak od cementa. Na kraju je konstatovano da je uviđaj završen u 12,00 časova, a zapisnik je potpisan od strane ovlašćenog službenog lica N. V.. </span>
</p>
<p>&nbsp;</p>
<p>
<span class="span3">Iz fotoelaborata broj 398/08 od ...godine utvrđen je širi i bliži izgled objekta, te terase i dizalice na terasi odakle je pao oštećeni A. I., kao i bočni izgled terase i dizalice, blliži izgled terase sa dizalicom, te odnos terase i visine tla od 4,60 metara. </span><span class="span3">Na fotografijama je prikazan i snimak terase i odnosa visinske razlike, kao i širi izgled tragova 1, 2 i 3, kao i snimak traga 1-tragova krvi na mjestu pada oštećenog, snimak traga 2-vreće cementa koju je oštećeni nosio i traga 3-snimak lijeve rukavice.</span>
</p>
<p>&nbsp;</p>
<p>
<span class="span3">Iz ugovora broj 031-216 od 17.07.2008.godine zaključen između Opštine B. i Š. R. utvrđeno je da je Skupština opštine B. na sjednici održanoj 20.05.2008.godine pod brojem 030-121 donijela odluku o usvajanju lokalne studije lokacije "Š.", te da je ugovorena akontacija naknade finansiranja uređenja zemljišta za planirani proizvodno-poslovni objekat BGP 955m2, a koja je prethodno izvršena na ime uređenja korita "R.", kao hitne mjere u cilju sprječavanja od poplava.</span>
</p>
<p>&nbsp;</p>
<p>
<span class="span3">Iz ugovora o izvođenju radova od 18.03.2008.godine zaključenog između R.  Š. kao naručioca posla i „E.“ B. koga zastupa Đ. J. kao izvođača radova utvrđeno je da je predmet tog ugovora izvođenje radova na izgradnji poslovnog objekta "Š." koji se nalazi na katastarskoj parceli br. ... KO P. u B., a koji radovi će se izvesti u svemu prema Glavnom projektu objekta koji je izradio "B." DOO B. i ponudi izvođača. Prema ugovoru izvođač se obavezao na izvođenje grubih građevinskih radova prizemlja, I sprata i potkrovlja objekta, a sve u roku od 70 kalendarskih dana, odnosno do 31.05.2008.godine, koji se rok može prolongirati za ukupan broj kišnih, odnosno neradnih dana u ugovorenom roku. Prema članu 5 Ugovora izvođač radova je dužan da tokom izvođenja ugovorenih radova, preduzme mjere zaštite na radu u skladu sa važećim zakonskim propisima.</span>
</p>
<p>&nbsp;</p>
<p>
<span class="span3">Iz izvoda iz Centralnog registra Privrednog suda u Podgorici o registraciji privrednog društva DOO „E.“ reg.broj 5-0164290/007 od 27.11.2009.godine utvrđeno je da je kao izvršni direktor, osnivač i ovlašćeni zastupnik tog privrednog društva označen okrivljeni J. Đ..</span>
</p>
<p>&nbsp;</p>
<p>
<span class="span3">Iz potvrde koja je potpisana od strane V. D., Ž. Z., M. R., A. T., A. I., R. TR. i M. D., bez datuma i broja, utvrđeno je da je dana ...godine oštećeni A. I. bio angažovan u toj grupi radnika na izvođenju građevinskih radova. </span>
</p>
<p>&nbsp;</p>
<p>
<span class="span3">Iz izvještaja ljekara specijaliste JZU Opšte bolnice B. broj protokola 5061 na ime A. I. utvrđeno je da je isti doveden u Prijemnu ambulatnu nakon pada sa visine, te da su kod istog konstatovano povrede koje su bile predmet sudsko medicinskog vještačenja. </span>
</p>
<p>&nbsp;</p>
<p>
<span class="span3">Iz otpusne liste sa epikrizom Kliničkog centra Crne Gore broj istorije bolesti 16524/771/772 utvrđeno je da je oštećeni A. I. liječen u tom centru zbog povreda zadobijenih sa pada sa visine u periodu od ...godine do 13.10.2008.godine, kada je otpušten na dalje liječenje u mjestu stanovanja, sa daljom kontrolom nadležnog neurohirurga. Navedena otpusna lista je bila predmet sudsko medicinskog vještačenja.</span>
</p>
<p>&nbsp;</p>
<p>
<span class="span3">Iz nalaza i mišljenja vještaka građevinske struke P. H. Kri.br.199/08 od 15.07.2009.godine proizilazi da na osnovu čl.77 Zakona o uređenju prostora i izgradnji objekata ("Sl.list CG" br.51/08), tehničku dokumentaciju, između ostalog, čine i ostali projekti i elaborati a među kojima i oni vezani za zaštitu na radu. Vještak je naveo da na ivice preko kojih se može pasti u prostor dublji od 1m, na djelovima objekta na kojima se vrše radovi, zatim na prilazima objektu, na pomoćnim </span><span class="span3">konstrukcijama ili uređajima, na djelovima objekta koji se koriste za kretanje radnika ili u čijoj se neposrednoj blizini nalaze prolazi, postavlja se zaštitna ograda. Ostale ivice, npr. spoljne ivice na donjim nedovršenim spratovima, na kojima se povremeo vrše radovi, a ne nalaze se u neposrednoj blizini prolaza radnika, obezbjeđuje se zaprečavanjem prilaza ka njima ili se postavlja na visini od 1m od podloge upozoravajuće uže o kome vise obojene trake (ili horizontalna letva obojena kosim prugama) sa natpisom o zabrani prolaza. Ako zbog potrebe radnog prostora nije moguće postaviti zaštitunu ogradu, radnik koji radi pored ivice, mora ispunjavati propisane uslove za rad na visini i mora da bude vezan preko zaštitnog opasača za siguran oslonac. Na osnovu priložene fotodokumentacije ne vidi se da ima zaštitne ograde ili upozoravajuće uže (ili letve). Vještak je na kraju naveo da smatra da adekvatan stručni nalaz može dati JU Institut za razvoj i istraživanja u oblasti zaštite na radu P. ili drugo odgovarajuće privredno društvo.</span>
</p>
<p>&nbsp;</p>
<p>
<span class="span3">Iz nalaza i mišljenja vještaka medicinske struke M. Š. od 12.10.2009.godine utvrđeno je da je u predmetnom događaju A. I. zadobio sljedeće povrede: nagnječenje tkiva velikog mozga, nakupljanje krvi između tvrde i meke moždane ovojnice, oguljotine desne polovine čela i desnoh jagodičnog predjela i krvni podliv očne duplje. Navedene povrede posljedica su dejstva tupe, teške i jako zamahnute mehaničke sile, mehanizmom pada i udara o tvrdu i neravnu podlogu. Navedene oguljotine i krvni podliv predstavljaju, i pojedinačno i u svom zbiru, laku tjelesnu povredu, a navedeno nagnječenje velikog mozga sa nakupljanjem krvi između tvrde i meke moždane ovojnice, predstavlja osobito tešku tjelesnu povredu. Vještak je u konačnom mišljenja da je u vrijeme odigravanja predmetnog događaja A. I. zadobio osobito tešku tjelesnu povredu.</span>
</p>
<p>&nbsp;</p>
<p>
<span class="span3">Iz nalaza i mišljenja vještaka zaštite na radu B.-Č. N. Ki.br.170/09 od 28.09.2009.godine proizilazi da povrijeđeni A. I., bez obzira na navike u radu, nije bio dovoljno zaštićen, što se odnosi na mogućnosti korišćenja pojaseva za vezivanje, zaštitne ograde, izrade odgovarajućih skela za kretanje, manipulaciju i rad. Povrijeđeni je bio izložen uobičajenoj opasnosti rada na visini, prema čl.32 Pravnilnika o zaštiti na radu pri izvođenju građevinskih radova. Samim tim, vezano za rad na gradilištu i uređenju gradilišta, izvođač radova sastavlja poseban elaborat, koji u pogledu zaštite na radu obuhvata (između ostalog), način zaštite od pada sa visine ili u dubinu, a kojeg vještak nije našla. Nije jasno kako i na koji način su bili skladišteni džakovi cementa, tj. da li su bili na samoj ivici međuspratne ploče. Prema mišljenju vještaka uzrok nastale povrede je poremećaj u procesu rada, a izvor je pad sa visine na podlogu, a ima doprinosa u nastaloj nematerijalnoj šteti i oštećenog i okrivljenog, sa većim procentom doprinosa okrivljenog.</span>
</p>
<p>
<span class="span3">Vještak zaštite na radu B.-Č. N. je u izjašnjenju datom na glavnom pretresu dana 27.01.2015.godine u bitnom navela </span><span class="span4">da ostaje detaljno pri svom nalazu i mišljenju koji je dala u istrazi, pojasnivši da je postojala ograda i da je radnik bio vezan po propisima za rad na visini, bez obzira na bilo kakvu grešku oštećenog ne bi došlo do njegovog pada, pa smatra da je lice mjesta bilo neobezbijeđeno tj. neadekvatan neobezbijeđen proces rada, a koji se sastoji u tome da objekat nije bio obezbijeđen ogradom. Nije izlazila na lice mjesta, niti je bila pozvana od strane nadleženih organa, a svoj nalaz je dala na osnovu kompletnih spisa predmeta. Dodala je i da se svaki rad na spoljašnjim zidovima mora obezbijediti, a u unutrašnjim djelovima ne, a potrebno je da radnik nosi opremu i da bude vezan i da nosi šlem i da postoji ograda kao obezbijeđeno mjesto rada. </span>
</p>
<p>&nbsp;</p>
<p>
<span class="span3">Iz ugovora o izvođenju radova zaključenog dana 08.09.2008.godine utvrđeno je da je isti zaključen između R.  Š., kao naručioca i D. M., kao preduzimača, te da je predmet ugovora izvođenje grubih građevinskih radova na izgradnji potkrovlja, kao i izrada svih spoljašnjih i pregradnih zidova poslovnog objekta "Š." koji se nalazi na katastarsoj parceli br. ... KO P.. Prema 4 ugovora preduzimač je obavezan da tokom izvođenja ugovorenih radova, preduzme mjere zaštite na radu u skladu sa važećim zakonskim propisima, dok je prema članu 9 ugovora rok završetka izvođenja radova 30 kalendarskih dana, odnosno 08.10.2008.godine.</span>
</p>
<p>&nbsp;</p>
<p>
<span class="span3">Iz ugovora o zakupu poslovnih prostorija zaključen sa Direkcijom za uređenje i izgradnju K. pod brojem 02-1533 od 16.05.2005.godine utvrđeno je da se isti odnosi na zakup poslovne prostorije koja se nalazi u zgradi u K. ukupne površine 36,61m2, a od strane okrivljenog J. Đ., za period od 15.05.2005.godine do 15.05.2010.godine.</span>
</p>
<p>&nbsp;</p>
<p>
<span class="span3">Iz izvoda iz KE za okrivljenog izdat od Ministarstva pravde CG dana 17.07.2014.godine, koji je dostavljen sudu putem faxa 18.07.2014.godine utvrđeno je da isti nije osuđivan.</span>
</p>
<p>&nbsp;</p>
<p>
<span class="span3">Sud je donio rješenje da se u dokaznom postupku neće u svojstvu svjedoka saslušavati Z. M. i G. N., jer je sud svjedoku Z. M. u više navrata pokušavao da uruči poziv ali se dostava uvijek vraćala sa naznakom da živi u inostranstvu, tako da bi insistiranje na njegovom saslušanju kod činjenice da sud ne raspolaže njegovom tačnom adresom niti bližim podacima, vodilo znatnom odugovlačenju postupka, dok je po ocjeni suda saslušanje svjedoka G. N. bez značaja za odlučivanje u ovoj krivično pravnoj stvari.</span>
</p>
<p>
<span class="span3"></span>
</p>
<p>
<span class="span3">Ocjenom dokaza izvedenih na glavnom pretresu, svakog pojedinačno i u međusobnoj povezanosti, na nesumnjiv način je utvrđeno da je okrivljeni J. Đ.</span><span class="span3"> izvršio krivično djelo </span><span class="span3">teško djelo protiv opšte sigurnosti iz čl.338. st.3. Krivičnog zakonika Crne Gore, u vezi krivičnog djela - nepropisno i nepravilno izvođenje građevinskih radova iz čl.330. st.2. u vezi st. 1. Krivičnog zakonika Crne Gore. </span>
</p>
<p>&nbsp;</p>
<p>
<span class="span3">Okrivljeni J. Đ. je kao izvršni direktor firme „E.“ DOO B. dana 18.03.2008.godine zaključio ugovor o izvođenju radova sa Š. R.m, kao investitorom izgradnje objekta koji se nalazi u naselju u B.. Prema navedenom ugovoru, okrivljeni je kao izvođač radova bio u obavezi da izvede grube građevinske radove na prizemlju objekta, na prvom spratu i na potkrovlju, a te radove je trebao da okonča do 31.05.2008.godine. Isto tako, prema članu 5 ugovora okrivljeni je kao izvođač radova bio dužan da tokom izvođenja ugovorenih radova, preduzme mjere zaštite na radu u skladu sa važećim zakonskim propisima. Međutim, okrivljeni nije ispoštovao rok predviđen ugovorom, zbog čega je nastavio sa izvođenjem radova, bez zaključenog aneksa ugovora i nakon navedenog roka i to na način što je angažovao Z. M. kao podizvođača, kojeg je platio i koji je nastavio sa izvođenjem radova dok nije ispoštovan ugovor. Nakon toga, svjedok Š. R. je dana 08.09.2008.godine zaključio novi ugovor o izvođenju radova na potkrovlju objekta i izgradnji spoljašnjih i pregradnih zidova sa svjedokom M. D.. Prilikom izvođenja radova na izgradnji objekta od strane okrivljenog J. Đ., samo gradilište i objekat nijesu bili obezbijeđeni, obzirom da nije postojala zaštitna ograda, niti je bilo postavljeno upozoravajuće uže ili pak letva, na mjestima gdje je postojala opasnost od pada u dubinu ili pada sa </span><span class="span3">visine, zbog čega je dana ...godine oštećeni A. I., koji je bio angažovan kao radnik na objektu sa zadatkom da čisti iza mjastora, pao sa ploče dok je radio na drugom spratu sa visine od oko 5metara, uslijed čega je zadobio osobito opasnu tešku tjelesnu povredu u vidu </span><span class="span3">nagnječenja tkiva velikog mozga, nakupljanje krvi između tvrde i meke moždane ovojnice, oguljotinu desne polovine čela i desnog jagodičnog predjela, krvni podliv desne očne duplje. </span>
</p>
<p>&nbsp;</p>
<p>
<span class="span3">Navedeno činjenično stanje utvrđeno je dijelom iz odbrane okrivljenog, kao i iskaza svjedoka Š. R., M. D. i A. T., te provedenih pisanih dokaza i to prvenstveno ugovora o izvođenju radova od 18.03.2008.godine i od 08.09.2008.godine, fotoelaboratom i zapisnikom o uviđaju UP PJ B. od ...godine, te provedenim vještačenjima po vještacima medicinske struke i oblasti zaštite na radu. Okrivljeni je u odbrani decidno naveo da nije u ugovorenom roku izvršio radove za čije izvođenje je bio angažovan, pa je za njihovo okončanje angažovao Z. M. i istog je isplatio od novca koji je prethodno bio dobio od svedoka Š. R., koji je bio investitor objekta. Međutim, okrivljeni je osporavao izvršenje krivičnog djela, tvrdeći da je njegova odgovornost i ugovorna obaveza prema svjedoku Š. R. prestala nakon što je istekao rok iz ugovora o izvođenju radova koji je sa istim zaključio, a radove na objektu je završio krajem jula ili početkom avgusta 2008.godine, te nije imao nikakvu obavezu oko izlivanja treće ploče na njegovom objektu, niti je tada imao obavezu da obezbijedi objekat Š. R., a dana ...godine nije ni bio prisutan na gradilištu. Odbranu okrivljenog u navedenom dijelu u kojem je okrivljeni osporavao svoju odgovornost sud nije prihvatio, već je cijenio kao kontradiktornu i opovrgnutu provedenim dokazima, pa kao takvu usmjerenu na izbjegavanje krivice. Naime, svjedok Š. R. je decidno naveo da se sa okrivljenim dogovorio da isti izlije treću ploču na objektu čiji je bio investitor, obzirom da okrivljeni nije ispoštovao ugovor o izvođenju radova koji je sa njim bio zaključio, zbog čega je kasnije zaključio ugovor sa M. D. kako bi isti nastavio izvođenje radova. Svjedok je naveo da je dana ...godine okrivljeni i dalje bio angažovan kao izvođač radova obzirom da je on izlio betonsku ploču na trećem spratu, a od čijeg izlivanja mora da prođe 21 dan i u tom periodu ne može ništa da se radi, pri čemu se svjedok nije mogao precizno izjasniti kada je okrivljeni završio sa izvođenjem radova, a koje pojašnjenje svjedoka je sud prihvatio kao uvjerljivo jer je isti naveo da je u tom periodu bio na bolničkom liječenju. Nadalje, svjedok M. D. je decidno naveo da je na predmetnom gradilištu bio angažovan otprilike tri mjeseca prije predmetnog događaja, ali da sa svjedokom Š. R. nije zaključio ugovor, već je samo izvodio radove vezane za provođenje struje, a za svo vrijeme izvođenja radova na izgradnji prizemlja i prvog i drugog sprata izvođač radova je bio okrivljeni J. Đ.. Tek kada je sa svjedokom Š. R. zaključio ugovor o izvođenju radova, što je bilo nakon predmetnog događaja i povređivanja oštećenog A. I., prestale su obaveze okrivljenog, a u vrijeme kada je oštećeni povrijeđen radio se treći sprat, a za cijelo vrijeme izvođenja tih radova izvođač je bio okrivljeni. I svjedok A. T. je makar posredno potvrdio postojanje odgovornosti okrivljenog, navodeći u svom iskazu da je u vezi angažovanja svog sina oštećenog A. I. razgovarao sa svjedokom M. D., koji mu je ukazao da je o tome razgovarao sa okrivljenim, nakon čega je oštećeni i počeo da radi na predmetnom gradilištu kao fizički radnik i to dana 04.08.2008.godine. Svjedok je pojasnio i da mu je nekih mjesec i po dana nakon 29.05.2008.godine platu davao Z. M., potvrdivši u tom dijelu odbranu okrivljenog, a da je kasnije nastavio da radi na predmetnom objektu na osnovu dogovora sa okrivljenim i sa svjedocima Š. R. i M. D.. Na navedeni način svjedok je potvrdio da je u vrijeme kada je njegov sin oštećeni A. I. došao da radi na predmetno gradilište, kao izvođač radova i dalje bio </span><span class="span3">angažovan okrivljeni, dok je svjedok M. D. nadgledao zapošljavanje radnika. U ostalom dijelu iskaza svjedok je bio neprecizan i konfuzan, obzirom da je mijenjao svoj iskaz u pogledu toga ko je bio izvođač, a ko je bio investitor izgradnje objekta, kao i u pogledu dogovora koje je imao sa odgovornim licima, pa u tom dijelu sud nije prihvatio njegov iskaz. Pri tom, po nalaženju suda nesporno je da je oštećeni kritičnom prilikom bio radno anagažovan na predmetnom gradilištu, da je obavljao određene poslove i povjerene mu zadatke, pa je isti faktički bio zapošljen kao radnik, zbog čega za postojanje krivičnog djela nije od uticaja način na koji je isti angažovan, tačnije da li je angažovan od strane okrivljenog ili svjedoka M. D..</span>
</p>
<p>&nbsp;</p>
<p>
<span class="span3">Nadalje, svjedok Š. R. je u ostalom dijelu svog iskaza, osim u dijelu koji je sud već cijenio u prethodnom stavu, bio i neprecizan i nedosljedan, mijenjajući iskaz u pogledu bitnih činjenica, obzirom da je na glavnom pretresu dana 12.06.2015.godine naveo da je okrivljeni građenje zgrade završio faktički ranije nego što je sa svjedokom M. D. zaključio ugovor o izvođenju radova, tačnije isti je zgradu već bio završio do ...godine i samim tim su njegove obaveze kao izvođača radova već bile prestale. Ovakav iskaz svjedoka u navedenom dijelu je kontradiktoran sa ostalim dijelom iskaza svjedoka koji je sud prethodno cijenio i koji je u skladu sa iskazima svjedoka M. D. i A. T., pa je imajući u vidu činjenicu da je navedeni svjedok investitor predmetnog objekta, te da mu je moralo biti poznato sve što je u vezi sa njegovom izgradnjom, to je sud našao da je isti ovakvim svojim kazivanjem pokušao da pomogne okrivljenom i da olakša njegov krivično pravni položaj. Pri tom, sud je iskaz svjedoka M. N. cijenio kao iskren, ali irelevantan za utvrđenje činjeničnog stanja u ovoj krivičnoj stvari, obzirom da je isti naveo da je kao arhitekta samo izradio projekat izgradnje predmetnog objekta. </span>
</p>
<p>&nbsp;</p>
<p>
<span class="span3">Dakle, na osnovu navedenog, po ocjeni suda nesporno je da je okrivljeni u vrijeme kada se dogodio predmetni događaj bio i dalje izvođač radova na predmetnom objektu investitora svjedoka Š. R., pa je samim tim i bio obavezan da obezbijedi gradilište. Činjenica je da je isti sa Direkcijom za uređenje i zaštitu K. zaključio ugovor o zakupu poslovnog prostora u Starom gradu za period od 15.05.2005.godine do 15.05.2010.godine, ali po ocjeni suda to nije dokaz da okrivljeni nije imao odgovornost izvođača radova, obzirom da posao koji je isti vodio u K. ne zahtijeva konstantno prisustvo okrivljenog, a to okrivljenom nije ni predstavljalo smetnju da zaključi ugovor o izvođenju radova 18.03.2008.godine, u vrijeme kada je već uveliko tekao rok predviđen pomenutim ugovorom o zakupu. Odgovornost okrivljenog za obezbjeđenje adekvatne zaštite na radu predviđena je i članom 5 ugovora od 18.03.2008.godine. Nesporno je i da gradilište i radno mjesto radnika koji su bili angažovani na izgradnji predmetnog objekta nije bilo obezbijeđeno, obzirom da nije bila postavljena zaštitna ograda, niti upozoravajuće uže ili letva, a što je potvrdio i oštećeni A. I., čiji je iskaz sud cijenio kao iskren. Vještak zaštite na radu B.-Č. N. je u svom nalazu i mišljenju od 28.09.2009.godine i pojašnjenju koje je dala na glavnom pretresu dana 27.01.2015.godine, a koje je sud cijenio kao jasne, objektivne i stručne, decidno navela da oštećeni nije bio dovoljno zaštićen, što se odnosi na mogućnosti korišćenja pojaseva za vezivanje, zaštitne ograde, izrade odgovarajućih skela za kretanje, manipulaciju i rad. Isti je prema čl. 32 Pravilnika o zaštiti na radu pri izvođenju građevinskih radova bio izložen uobičajenoj opasnosti rada na visini, pa je izvođač radova bio dužan da sastavi poseban elaborat, koji u pogledu zaštite na radu obuhvata način zaštite od pada sa visine i u dubinu, koji vještak nije našla. Svaki rad na spoljašnjim zidovima se mora obezbijediti </span><span class="span3">i potrebno je da radnik nosi opremu, da bude vezan i da nosi šlem i da postoji ograda koja obezbjeđuje mjesto rada. U konačnom vještak je u svom osnovnom nalazu i mišljenju navela da je uzrok nastale povrede poremećaj u procesu rada, a izvor je pad sa visine na podlogu, a ima doprinosa u nastaloj šteti i na strani oštećenog i na strani okrivljenog, sa većim procentom doprinosa okrivljenog, s tim što je kasnije na glavnom pretresu pojasnila da je postojala zaštitna ograda i da je radnik bio vezan po propisima za rad na visini, ne bi došlo do nezgode, bez obzira na grešku oštećenog. Da je gradilište bilo neobezbijeđeno jasno je vidljivo i sa fotografija koje su sastvni dio fotoelaborata broj 398/08 od 27.08.2008.godine, na kojem se na fotografijama broj 1, 2, 3, 4, 5, 6 i 7 jasno vidi da na gradilištu nije postojala nikakva zaštitna ograda, da nijesu bili postavljeni upozoravajuće uže ili letva, a vidljivo je da je objekat u vrijeme nesreće već bio izgrađen do trećeg sprata, tačnije da su bili podignuti prizemlje i dva sprata i izlivena ploča trećeg sprata, koja još nije bila rašalovana. Sud je pri tom cijenio i nalaz i mišljenje vještaka građevinske struke P. H. koji je isti dao u istrazi dana 15.07.2009.godine pod brojem Kri.br.199/08, ali je imajući u vidu struku vještaka našao da njegov iskaz predstavlja samo prostu interpretaciju zakonskih normi i da je isti irelevantan u konkretnoj krivičnoj stvari, obzirom da vještačenje oblasti zaštite na radu spada u nadležnost vještaka zaštite na radu, a ne vještaka građevinske struke, što je u konačnom i sam vještak naveo u svom nalazu. </span>
</p>
<p>&nbsp;</p>
<p>
<span class="span3">Kako kritičnom prilikom nijesu ispoštovani propisi iz oblasti zaštite na radu, došlo je do pada oštećenog sa drugog sprata na kojem je tom prilikom radio na podlogu, sa visine od oko 5 metara, što je kod istog dovelo do tjelesnih povreda. Prema nalazu i mišljenju sudskog vještaka medicinske struke M. Š. od 12.10.2009.godine, kojem je sud poklonio punu vjeru, cijeneći ga kao jasan i stručan, oštećeni A. I. je kritične prilike </span><span class="span3">zadobio sljedeće povrede: nagnječenje tkiva velikog mozga, nakupljanje krvi između tvrde i meke moždane ovojnice, oguljotine desne polovine čela i desnoh jagodičnog predjela i krvni podliv očne duplje. Navedene povrede posljedica su dejstva tupe, teške i jako zamahnute mehaničke sile, mehanizmom pada i udara o tvrdu i neravnu podlogu. Navedene oguljotine i krvni podliv predstavljaju, i pojedinačno i u svom zbiru, laku tjelesnu povredu, a navedeno nagnječenje velikog mozga sa nakupljanjem krvi između tvrde i meke moždane ovojnice, predstavlja osobito tešku tjelesnu povredu, pa je vještak u konačnom mišljenja da je u vrijeme odigravanja predmetnog događaja oštećeni A. I. zadobio osobito tešku tjelesnu povredu. </span>
</p>
<p>&nbsp;</p>
<p>
<span class="span3">Okrivljeni J. Đ. je kritičnom prilikom postupao suprotno čl.43 st.1 tač.3 Zakona o izgradnji objekata ("Sl.list RCG", br.55/2000 i br.40/2008), koji je važio u vrijeme predmetnog događaja, a kojim je propisano da je izvođač radova, između ostalog, dužan da obezbjeđuje sigurnost objekta, lica koja se nalaze na gradilištu i okoline (susjednih objekata i saobraćajnica). Okrivljeni je postupao i suprotno čl. 32 Pravilnika o zaštiti na radu pri izvođenju građevinskih radova kojim je, između ostalog, propisano da na ivice preko kojih se može pasti u prostor dublji od 1,0 metra, na djelovima objekta na kojima se vrše radovi, zatim na prilazima objektu, na pomoćnim konstrukcijama ili uređajima, na djelovima objekta koji se koriste za kretanje radnika ili u čijoj se neposrednoj blizini nalaze prolazi, postavlja se zaštitna ograda, dok se ostale ivice, na primjer spoljne ivice na donjim nedovršenim spratovima, na kojima se privremeno ne vrše radovi, a ne nalaze se u neposrednoj blizini prolaza radnika, obezbjeđuju se zaprečavanjem prilaza ka njima ili se postavlja na visini 1,0m od podloge upozoravajuće uže o kome vise obojene trake (ili </span><span class="span3">horizontalna letva obojena kosim prugama) sa natpisom o zabrani prolaza. Kako na predmetnom gradilištu nijesu postojale navedene zaštitne mjere kako bi se spriječio pad radnika sa visine, odnosno u dubinu, a što je prema navedenim zakonskim odredbama, kao i prema ugovoru o izvođenju radova od 18.03.2008.godine, bila obaveza okrivljenog kao izvođača radova, koju isti evidentno nije ispoštovao, to je isti postupajući suprotno navedenim propisima, ostvario zabranjenu posljedicu i sve objektivne elemente bića krivičnog djela koje mu je stavljeno na teret. </span>
</p>
<p>&nbsp;</p>
<p>
<span class="span3">Okrivljeni je u konkretnom slučaju postupao sa svjesnim nehatom, obzirom da je bio svjestan da nepoštovanjem navedenih propisa i nepreduzimanjem adekvatnih mjera iz oblasti zaštite na radu može učiniti djelo, ali je olako držao da do toga neće doći. I u osnosu na težu posljedicu – tešku tjelesnu povredu koju je zadobio oštećeni, okrivljeni je takođe postupao sa svjesnim nehatom.</span>
</p>
<p>&nbsp;</p>
<p>
<span class="span3">Prilikom odlučivanja sud je imao u vidu i druge provedene dokaze, pa je našao da su isti bez značaja za drugačije odlučivanje u ovoj krivičnopravnoj stvari.</span>
</p>
<p>&nbsp;</p>
<p>
<span class="span3">Odlučujući se za krivičnu sankciju prema okrivljenom J. Đ. sud je cijenio sve olakšavajuće i otežavajuće okolnosti iz čl.42 Krivičnog zakonika. Od olakšavajućih okolnosti cijenjene su lične i porodične prilike okrivljenog jer je isti oženjen i otac dvoje djece, kao i njegov raniji život jer isti nije osuđivan. Otežavajućih okolnosti na strani okrivljenog nije bilo. Za predmetno krivično djelo propisana je kazna zatvora do četiri godine. Imajući u vidu navedene olakšavajuće okolnosti, a u nedostatku otežavajućih okolnosti, sud je našao da prema okrivljenom nije potrebno izricanje efektivne kazne zatvora, pa je istom izrekao uslovnu osudu na način što mu je prvo utvrdio kaznu zatvora u trajanju od 9 (devet) mjeseci i istovremeno odredio da se kazna naće izvršiti ukoliko okrivljeni u roku od 3 (tri) godine od dana pravosnažnosti presude na učini novo krivično djelo. Ocijenjeno je da izrečena uslovna osuda prema okrivljenog odgovara težini krivičnog djela i krivici okrivljenog i da će se i njome postići svrha izricanja uslovne osude iz čl.52 KZ CG, a u okviru opšte svrhe krivičnih sankcija iz čl.4 KZ CG i dovoljno uticati na okrivljenog da ubuduće ne vrši krivična djela. </span>
</p>
<p>&nbsp;</p>
<p>
<span class="span4">Odluka o imovinskopravnom zahtjevu zasniva se na odredbi čl.230 ZKP-a. Oštećeni A. I. je postavio imovinskopravni zahtjev, koji nije precizirao, a za koji je zahtijevao da ga sud uputi na parnični postupak, pa kako dokazi prikupljeni u krivičnom postupku ne pružaju pouzdan osnov ni za potpuno ni za djelimično presuđenje, a njihovo prikupljanje bi vodilo znatnom odugovlačenju postupka, to je sud oštećenog radi ostvarivanja imovinskopravnog zahtjeva uputio na parnični postupak. </span>
</p>
<p>&nbsp;</p>
<p>
<span class="span3">           Odluka o troškovima postupka zasniva se na odredbi čl.229 ZKP-a. Dosuđeni iznos od 582,50 eura odnosi se na troškove vještačenja po vještacima građevinske i medicinske struke i vještaka zaštite na radu u ukupnom iznosu od 582,50 eura (198,00 eura+247,50 eura+137,00 eura), kao i paušalni iznos od 50,00 € koji je određen prema trajanju, složenosti krivičnog postupka i imovinskim prilikama okrivljenog.</span>
</p>
<p>
<span class="span3">Na osnovu izloženog odlučeno je kao u izreci presude.</span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U BARU</span>
</p>
<p style="text-align:center;">
<span class="span1">Dana 06.04.2016.godine</span>
</p>
<p>&nbsp;</p>
<p>
<span class="span1"> Zapisničar, </span><span class="span1"></span><span class="span1"></span><span class="span1"></span><span class="span1">                                                 </span><span class="span1">        S U D I J A, </span>
</p>
<p>
<span class="span1">Zorica Ivanović</span><span class="span1"></span><span class="span1">                                                     </span><span class="span1">Tamara Spasojević</span>
</p>
<p>&nbsp;</p>
<p>&nbsp;</p>
<p>
<span class="span1">PRAVNA POUKA</span><span class="span1">:</span><span class="span3"> Protiv ove presude može se izjaviti žalba Višem sudu u Podgorici u roku od 8 dana od dana prijema pismenog otpravka, preko ovog suda, u dva primjerka.</span>
</p>
<p>&nbsp;</p>
<p>&nbsp;</p>
<p>
<span class="span3">DNA :  ODT iz Bara</span>
</p>
<p>
<span class="span3">Okrivljenom </span>
</p>
<p>
<span class="span3">Braniocu adv. M. B.</span>
</p>
<p>
<span class="span3">U spise. </span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{margin-bottom:0.1388889in;text-align:end;hyphenate:auto;font-family:Arial;font-size:12pt;}
.p2{margin-bottom:0.1388889in;text-align:center;hyphenate:auto;font-family:Arial;font-size:12pt;}
.p3{margin-bottom:0.1388889in;text-align:justify;hyphenate:auto;font-family:Arial;font-size:12pt;}
.p4{margin-left:0.48958334in;margin-bottom:0.1388889in;text-align:justify;hyphenate:auto;font-family:Arial;font-size:12pt;}
.p5{text-indent:0.4923611in;margin-bottom:0.1388889in;text-align:justify;hyphenate:auto;font-family:Arial;font-size:12pt;}
.p6{text-indent:0.4923611in;margin-bottom:0.1388889in;text-align:center;hyphenate:auto;font-family:Arial;font-size:12pt;}
.p7{text-align:center;hyphenate:auto;font-family:Arial;font-size:12pt;}
.p8{text-indent:0.4923611in;margin-bottom:0.1388889in;text-align:end;hyphenate:auto;font-family:Arial;font-size:12pt;}
.p9{text-align:start;hyphenate:auto;font-family:Times New Roman;font-size:12pt;}
</style>
<meta content="mitar.mirovic" name="author">
</head>
<body class="b1 b2">
<p class="p1">
<span>K.br.78/14</span>
</p>
<p class="p2">
<span> HYPERLINK "http://bs.wikipedia.org/wiki/Slika:Coat_of_arms_of_Montenegro.svg" \o "Grb Crne Gore" </span>
<!--Image link to '0.png' can be here-->
</p>
<p class="p3">
<span>U IME CRNE GORE</span>
</p>
<p class="p3">
<span>	OSNOVNI SUD U ULCINJU, sudija mr Sanja Mirović, uz učešće namještenika suda Domenike Barlović, kao zapisničara, u krivičnom predmetu protiv okrivljenog R.A., zbog krivičnog djela prevara iz čl.244 st.1 Krivičnog zakonika, odlučujući po optužnom predlogu Osnovnog državnog tužilaštva u Ulcinju Kt.br.89/14 od 30.05.2014.godine, koji je na glavnom pretresu zastupao zamjenik Osnovnog državnog tužilaštva Vladimir Savović, nakon glavnog i javnog pretresa održanog dana 12.06.2014.godine, u prisustvu zastupnika optužbe i okrivljenog, donio je i istog dana javno objavio</span>
</p>
<p class="p3"></p>
<p class="p2">
<span>P R E S U D U</span>
</p>
<p class="p2"></p>
<p class="p3">
<span>	Okrivljeni R.A., JMBG............, od oca Ć. i majke H. rođene O., rođen.........godine u Đ.i – R. K., sa prebivalištem u U. – M. bb, neoženjen, pismen, sa završenom srednjom školom, automehaničar,nezaposlen,lošeg imovnog stanja, državljanin Crne Gore,osuđivan</span>
</p>
<p class="p2">
<span>K r i v  j e</span>
</p>
<p class="p3">
<span>	Zato što je dana 23.05.2014.godine, u popodnevnim časovima kod lokala „Piramida“ u Ulcinju, u namjeri da sebi pribavi protivpravnu imovinsku korist, lažnim prikazivanjem činjenica doveo u zabludu oštećenog S.E. iz Prizrena da ovaj na štetu svoje imovine nešto učini, na način što mu je lažno prikazao da njemu i njegovom ocu trebaju radnici za istovar građevinskog materijala i postavljanje pločica, te kako je oštećeni bio zainteresvan za takav posao, lažno mu prikazao činjenicu da je baterija na njegovom mobilnom telefonu prazna, te mu je potreban telefon oštećenog da bi kratko pozvao svog oca radi dogovora o radnom angažovanju oštećenog, iako nije imao namjeru pozvati svog oca, već čim mu je oštećeni predao svoj mobilni telefon marke „IPHONE“ 4S, vrijednosti 250,00 eura, pobjegao je sa lice mjesta odnoseći telefon sa sobom, pri čemu je bio svjestan svog djela i htio njegovo izvršenje,</span>
</p>
<p class="p4">
<span>-čime je izvršio krivično djelo prevara iz čl.244 st.1 Krivičnog zakonika,</span>
</p>
<p class="p5">
<span>Pa ga sud primjenom prethodno citiranog zakonskog propisa te čl.4 st.2, 15, 32, 36 i 42 Krivičnog zakonika, te čl.226, 229 i 374 Zakonika o krivičnom portupku,</span>
</p>
<p class="p6">
<span>O S U Đ U J E</span>
</p>
<p class="p6">
<span>Na kaznu zatvora u trajanju od 45 (četrdeset pet) dana koju će okrivljeni izdržati nakon pravosnažnosti presude.</span>
</p>
<p class="p5">
<span>Obavezuje se okrivljeni da na ime troškova krivičnog postupka uplati novčani iznos od 55,00 eura, kao i sudski paušal u iznosu od 30,00 eura, u roku od 15 dana od dana pravosnažnosti presude.</span>
</p>
<p class="p6">
<span>O b r a z l o ž e n j e</span>
</p>
<p class="p5">
<span>Optužnim predlogom Osnovnog državnog tužilaštva u Ulcinju, Kt.br.89/14 od 30.05.2014.godine, okrivljenom R.A., stavljeno je na teret izvršenje krivičnog djela prevara iz čl.244 st.1 Krivičnog zakonika. Zastupnik optužbe je do kraja glavnog pretresa ostao pri podignutom optužnom predlogu i u završnoj riječi predložio sudu da okrivljenog oglasi krivim i osudi po zakonu.</span>
</p>
<p class="p5">
<span>Okrivljeni je u svojoj odbrani datoj na glavnom pretresu dana 12.06.2014.godine, negirao izvršenje krivičnog djela za koje se tereti navodeći da je on predmetnog dana uzeo telefon oštećenom S. E. ali je to učinio iz razloga što je njemu oštećeni dugovao novac u iznosu od 100,00 eura, jer mu je on lično taj iznos novca pozajmio još zimus. Kada mu je telefon oduzeo, oštećeni nije trčao za njim,a  kasnije tog istog dana saznao je da ga je oštećeni prijavio u policiju da je telefon ukrao. Tačno je da je telefon prodao B. N. u iznosu od 100,00 eura, te da je vidio da je telefon tog dana u popodnevnim satima vraćen oštećenom.</span>
</p>
<p class="p5">
<span>U odbrani datoj na zapisniku kod Osnovnog državnog tužilaštva Kt.br.89/14 od 26.05.2014.godine, okrivljeni je priznao izvršenje krivičnog djela navodeći da je dana 23.05.2014.godine u popodnevnim časovima vidio neke fizičke radnike kod lokala „Piramida“, i prišao jednom rekavši mu da njemu i njegovom ocu trebaju radnici za istovar nekog građevinskog materijala i postavljanje pločica, iako to nije bila istina. Kako se jedan od njih zainteresovao za taj posao, on ga je slagao da mu je prazna baterija na telefonu, te istome zatražio njegov telefon, vidjevši da isti ima „IPHONE“ 4S, kako bi pozvao oca da ga pita kad da dovede radnike. Čim mu je on dao telefon u ruke, pobjegao je, ali ga je kasnije policija pronašla i uzela telefon od B. N., kojem ga je u međuvremenu prodao. </span>
</p>
<p class="p5">
<span>Upitan da pojasni razlike u kazivanju i razloge za isto  isti je izjavio da je tačno to što je rekao u svojoj odbrani datoj na glavnom pretresu, te da je kod tužioca iskaz dao odmah nakon što se događaj desio zbog čega je malo i bio nervozan i iz tog razloga dao takvu odbranu.</span>
</p>
<p class="p5">
<span>Sud je u dokaznom postupku na saglasan predlog stranaka pročitao iskaz svjedoka- oštećenog S. E. dat na zapisniku pred ovlašćenim tužiocem, Kt.br.89/14 od 26.05.2014.godine, pročitao protvrdu o privremeno oduzetim predmetima Uprave policije – Odjeljenje bezbjednosti Ulcinj br.71/14 od 23.05.2014.godine, potvrdu o vraćanju privremeno oduzetih predmeta Uprave policije – Odjeljenje bezbjednosti Ulcinj br.71/14 od 23.05.2014.godine, kao i nalaz i mišljenje vještaka finansijske struke N. V. od 26.05.2014.godine.</span>
</p>
<p class="p5">
<span>Svjedok – oštećeni S. E. je u svom iskazu naveo da mu je dana 23.05.2014.godine, kod lokala „Piramida“, u popodnevnim časovima prišao visok i mršavi mladić, star oko 30 godina, rekavši mu da njemu i njegovom ocu trebaju radnici za istovar građevinskog materijala i postavljanje pločica, a za šta je on bio zainteresovan. Zatim mu je rekao da mu se na njegovom mobilnom telefonu bila ispraznila baterija, te mu je zatražio njegov telefon kako bi pozvao oca radi dogovora. Čim mu je dao telefon, isti je pobjegao, dok je on pošao u policiji prijavio krađu i opisao tog momka. Taj telefon je bio star pet mjeseci. Nije se pridružio krivičnom gonjenju niti je postavio imovinsko pravni zahtijev.</span>
</p>
<p class="p5">
<span>Iz potvrde o privremeno oduzetim predmetima Uprave policije–Odjeljenje bezbjednosti Ulcinj br.71/14 od 23.05.2014.godine,  proizilazi da je od lica B. N., privremeno oduzet telefon marke „IPHONE“ tip 4S, crne boje sa umetnutom sim karticom operatera „VALLA“ broj + 37744779349.</span>
</p>
<p class="p5">
<span>Iz potvrde o vraćanju privremeno oduzetih predmeta Uprave policije – Odjeljenje bezbjednosti Ulcinj br.71/14 od 23.05.2014.godine, proizilazi da je dana 23.05.2014.godine, oštećenom S.E., iz Prizrena, vraćen mobilni telefon marke „IPHONE“ tip 4 S, crne boje sa umetnutom sim karticom operatera „VELLA“  broja + 37744779349.</span>
</p>
<p class="p5">
<span>Iz nalaza i mišljenja vještaka finansijske struke N. V. od 26.05.2014.godine, proizilazi da vrijednost oduzete stvari, tj.vrijednost mobilnog telefona marke „IPHONE“ S4 starog pet mjeseci iznosi 250,00 eura.</span>
</p>
<p class="p5">
<span>Cijeneći navode optužbe i obrane okrivljenog, te sve izvedene dokaze kako pojedinačno tako i u njihovoj međusobnoj vezi sud nalazi da je okrivljeni Ramaj Adriatik izvršio krivično djelo prevara iz čl.244 st. Krivičnog zakonika, na način, u vrijeme i na mjesto kako je to bliže opisano u izreci presude.</span>
</p>
<p class="p5">
<span>Naime, sud je činjenično stanje utvrdio pravashodno iz iskaza svjedoka-oštećenog koji se odlikuje konkretnošću,realističnim opisom u pogledu svih činjenica pod kojima se predmetni događaj odvijao i pojedinostima poznatim samo licu koje je učestvovalo u predmetnom događaju,pa je po stanovištu ovog suda strukturalnom analizom sadržine iskaza oštećenog S. E.,isti ne samo istinit,već i vjerodostojan,obzirom da ga ne negiraju drugi materijalni dokazi provedeni tokom postupka i to potvrda o privremeno oduzetim predmetima i potvrda o vraćanju privremeno oduzetih predmeta,a koje dokaze je sud cijenio kao vjerodostojne  obzirom da su sačinjeni od strane ovlašćenih službenika Uprave policije, a iz kojih je utvrđeno da je telefon marke „IPHONE“ S4 oduzet od B. N., isti je vraćen svjedoku – oštećenom S. E.,a koje potvrde su i stranke potpisale bez primjedbi,te je iz tih razloga sud isti prihvatio,cijenio ga kao istinit i međusobno saglasan sa izvedenim dokazima te je sud uvjerenja da mu kao takvom treba pokloniti punu vjeru. Osim toga oštećeni je naveo da okrivljenog prije kritičnog događaja nije poznavao,da mu je isti prvi prišao i ponudio mu radni angažman te nakon toga i zatražio mobilni telefon kako bi navodno pozvao oca te se odmah sa telefonom dao u bjekstvo,pa budući da ga ranije nije ni poznavao,nije se pridružio krivičnom gonjenju,nije postavio odštetni zahtjev, sud je uvjerenja da nije imao ni razloga ni motiva da o događaju svjedoči drugačije,već upravo onako kako se događao i odigrao. Osim toga iskaz oštećenog u potpunosti je saglasan sa odbranom okrivljenog R.A. datom kod Osnovnog državnog tužioca u kojoj je isti u potpunosti priznao izvršenje krivičnog djela i na detaljan način objasnio kako je isto izvršio. To njegovo priznanje je jasno i potpuno,dato svjesno i dobrovoljno i nema dokaza koji bi govorili u prilog njegove lažnosti te ga je stoga sud i prihvatio. Međutim, okrivljeni je na glavnom pretresu izmijenio svoju odbranu negirajući izvršenje djela i krivicu za isto i pokušavajući da događaj predstavi onako kako je smatrao da najviše ide u prilog njegovom statusu okrivljenog,dovodeći na taj način,po nalaženju ovog suda svoje kazivanje u jasnu diskrepancu prvenstveno iz razloga što je njegov iskaz dat na glavnom pretresu po pitanju odlučnih činjenica različit od onog datog u istrazi,što isti obiluje protivurječnostima,naknadnim činjenicama i nelogičnostima,a ovo jer je okrivljeni i u prethodnom postupku morao pomenuti navodni dug koji stoji na strani oštećenog a iz kojeg razloga mu je kako i navodi oduzeo mobilni telefon,što je u istrazi morao pomenuti da se to zaista tako i zbilo jer isto ne predstavlja novu niti naknadno saznatu činjenicu,međutim to tada nije pomenuo iz razloga što je kako je naveo tada bio nervozan,koje objašnjenje je sa aspekta njegovog subjektivnog odnosa prema položaju u predmetnom postupku legitimno ali je po stanovištu ovog suda krajnje neprihvatljivo i usmjereno na izbjegavanje krivične odgovornosti. Vrijednost oduzetog mobilnog telefona „Iphone“ S4 sud je utvrdio iz nalaza i mišljenja vještaka finansijske struke N. V.</span>
</p>
<p class="p5">
<span>Kod ovakvo utvrđenog činjeničnog stanja sud nalazi da su se u radnjama okrivljenog R.A. stekli svi bitni elementi bića krivičnog djela prevara iz čl.244 st.1 Krivičnog zakonika. Naime, krivično djelo predstavljeno u izreci presude okrivljeni je izvršio na način što je  lažnim prikazivanjem činjenica, doveo u zabludu oštećenog S. E., odnosno stvorio je kod njega pogrešnu predstavu, pogrešno uvjerenje da neka činjenica postoji a u stvarnosti je bilo suprotno, na način što je oštećenom lažno prikazao činjenicu da mu treba fizički radnik i da mu se ispraznila baterija na telefonu te mu zatražio njegov telefon čime je naveo oštećenog da mu da mobilni telefon nakon čega se dao u bjekstvo i time sebi  pribavio potivpravnu imovinsku korist. Kod istog je bez ikakve sumnje postojala prevarna namjera da mobilni telefon ne vrati čim se sa istim odmah dao u bjekstvo a nakon toga telefon i prodao trećem licu za iznos od 100,00 eura.</span>
</p>
<p class="p5">
<span>Okrivljeni je pritom postupao sa direktnim umišljajem svjestan svoga djela i željeći njegovo izvršenje u namjeri da sebi pribavi protivpravnu imovinsku korist na štetu oštećenog iako je znao da je ovakav način sticanja imovinske koristi protivpravan,a to je i htio. </span>
</p>
<p class="p5">
<span>Odlučujući o kazni koju će okrivljenom izreći sud je cijenio sve okolnosti iz čl.42 Krivičnog zakonika pa je na strani okrivljenog od olakšavajućih okolnosti cijenio činjenicu da se oštećeni nije pridružio krivičnom gonjenju dok mu je kao otežavajuću okolnost cijenio raniju osuđivanost koju je utvrdio iz kazivanja okrivljenog koji je naveo da je izdržao kaznu zatvora zbog krivičnog djela omogućavanje uživanja opojnih droga. Sud je imao u vidu da je za ovo krivično djelo u zakoniku propisana novčana kazna ili kazna zatvora.  U konkretnom slučaju sud se imajući u vidu naprijed navedenu olakšavajuću okolnost, ličnost okrivljenog i težinu izvršenja krivičnog djela, sud je istog osudio na opredjelio za kaznu zatvora u trajanju od 45 (četrdesetipet) dana, nalazeći da je ovako odmjerena kazna adekvatna težini učinjenog djela i okrivljenog kao izvršioca, nalazeći da će se istom postići svrha kažnjavanja iz čl.32 Krivičnog zakonika, a u okviru opšte svrhe izricanja i propisivanja krivičnih sankcija iz čl.4 st.2 Krivičnog zakonika,a ovo tim prije što je okrivljeni lošeg imovnog stanja i nezaposlen zbog čega ga nije osudio na novčanu kaznu. </span>
</p>
<p class="p5">
<span>Kako je okrivljeni oglašen  krivim isti se shodno odredbi čl.226 i 229 Zakonika o krivičnom postupku, obavezuje da naknadi troškove postupka u iznosu od 55,00 eura a koji se odnose za vještačenje finansijske struke, ako i sudski paušal u iznosu od 30,00 eura koji je odmjeren sobzirom na imovinske prilike okrivljenog, trajanje i složenosti postupka.</span>
</p>
<p class="p5">
<span>Sa izloženog, a primjenom čl.374 Zakonika o krivičnom postupku odlučeno je kao u izreci presude.</span>
</p>
<p class="p5"></p>
<p class="p7">
<span>OSNOVNI SUD U ULCINJU</span>
</p>
<p class="p7">
<span>Dana, 12.06.2014.godine</span>
</p>
<p class="p5">
<span>                                                                                                   S U D I J A,</span>
</p>
<p class="p8">
<span>Mr Sanja Mirović</span>
</p>
<p class="p8"></p>
<p class="p3">
<span>PRAVNA POUKA: Protiv ove presude može se izjaviti žalba u roku od 8 dana, od dana prijema prepisa iste, Višem sud u  Podgorici a preko ovog suda.</span>
</p>
<p class="p5"></p>
<p class="p9"></p>
<p class="p9"></p>


</body>
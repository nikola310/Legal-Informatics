<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.2in;}
.p1{text-align:end;hyphenate:auto;font-family:Arial;font-size:12pt;}
.p2{text-align:center;hyphenate:auto;font-family:Calibri;font-size:11pt;}
.p3{text-align:justify;hyphenate:auto;font-family:Arial;font-size:12pt;}
.p4{text-align:center;hyphenate:auto;font-family:Arial;font-size:12pt;}
.p5{text-indent:0.49166667in;text-align:justify;hyphenate:auto;font-family:Arial;font-size:12pt;}
.p6{text-indent:0.49166667in;text-align:center;hyphenate:auto;font-family:Arial;font-size:12pt;}
.p7{text-align:start;hyphenate:auto;font-family:Times New Roman;font-size:12pt;}
.p8{text-indent:0.49166667in;text-align:justify;hyphenate:auto;font-family:Times New Roman;font-size:12pt;}
.p9{text-indent:0.49166667in;text-align:start;hyphenate:auto;font-family:Arial;font-size:12pt;}
.p10{text-indent:0.5in;text-align:justify;hyphenate:auto;font-family:Arial;font-size:12pt;}
.s1{font-family:Arial;}
</style>
<meta content="mitar.mirovic" name="author">
</head>
<body class="b1 b2">
<p class="p1">
<span>K.br.46/15</span>
</p>
<p class="p1"></p>
<p class="p2">
<!--Image link to '0.png' can be here-->
</p>
<p class="p3"></p>
<p class="p4">
<span>U IME CRNE GORE</span>
</p>
<p class="p3"></p>
<p class="p3">
<span>	OSNOVNI SUD U ULCINJU, kao prvostepeni krivični, sudija mr Sanja Mirović, uz učešće namještenika suda Škrelja Milene, kao zapisničara, u krivičnom predmetu protiv okrivljenog M.P. iz S. – R.A.,zbog krivičnog djela falsifikovanje isprave iz čl.412 st.2 u vezi st.1 Krivičnog zakonika, odlučujući po optužnom predlogu Osnovnog državnog tužilaštva u Ulcinju Kt.br.69/15 od 27.04.2015. godine, kojeg je na glavnom pretresu zastupao savjetnik u Osnovnom državnom tužilaštvu F. R., nakon glavnog i javnog pretresa održanog dana 29.05.2015. godine, u prisustvu zastupnika optužbe i okrivljenog, donio je i istog dana javno objavio</span>
</p>
<p class="p3"></p>
<p class="p3"></p>
<p class="p4">
<span>P R E S U D U</span>
</p>
<p class="p3"></p>
<p class="p3"></p>
<p class="p3">
<span>	Okrivljeni M.P., personalni broj xxxxxxxx, od oca N. i majke P., rođene P., rođen  xxxxxx. godine, u selu A., SO S. – R. A., sa prebivalištem u S., ul. L. P., R. A., državljanin R. A., nezaposlen, pismen, sa završenom osnovnom školom, lošeg imovnog stanja, oženjen, otac dvoje djece,</span>
</p>
<p class="p3"></p>
<p class="p4">
<span>K r i v  j e</span>
</p>
<p class="p3"></p>
<p class="p3">
<span>	Zato što je dana 25.04.2015. godine, oko 15:00h, na graničnom prelazu S. u U., neistinitu javnu ispravu upotrijebio kao pravu, na način što je prilikom kontrole od strane ovlašćenih policijskih službenika Granične policije OB Ulcinj, kao pravi i kao svoj pokazao pasoš br. xxxxxxxxx, izdat na njegovo ime, od strane nadležnih organa R.A., a u kojem su predhodno zamijenjene 19. i 20. stranice, na kojima mu je bio utisnut pečat zabrane ulaska u Italiju i to ubacanjem lista iz druge putne isprave sa istim brojevima stranica, pri čemu je gornji dio lista, gdje se nalazi broj putne isprave izrezan sa originalnog lista i precizno zalijepljen-uklopljen na umetnuti list, pri čemu je bio svjestan svoga djela i htio njegovo izvršenje,</span>
</p>
<p class="p3"></p>
<p class="p5">
<span>-čime je izvršio krivično djelo falsifikovanje isprave iz čl. 412 st. 2 u vezi st. 1 Krivičnog zakonika.</span>
</p>
<p class="p5"></p>
<p class="p5">
<span>Pa mu sud primjenom citiranog zakonskog propisa, te čl. 4 st. 2, 16, 32, 36, 42, 52, 53 i 54 Krivičnog zakonika, te čl. 226, 229 i 374 Zakonika o krivičnom postupku, i z r i č e</span>
</p>
<p class="p5"></p>
<p class="p6">
<span>USLOVNU OSUDU</span>
</p>
<p class="p5"></p>
<p class="p5"></p>
<p class="p5">
<span>Kojom mu utvrđuje kaznu zatvora u trajanju od 3 (tri) mjeseca i istovremeno određuje da se ista neće izvršiti ukoliko okrivljeni u roku od 1 (jedne) godine od dana pravosnažnosti presude, ne izvrši novo krivično djelo.</span>
</p>
<p class="p5"></p>
<p class="p5">
<span>Na osnovu čl. 75 Krivičnog zakonika, prema okrivljenom M. P. sud izriče</span>
</p>
<p class="p6"></p>
<p class="p6">
<span>MJERU BEZBJEDNOSTI</span>
</p>
<p class="p5"></p>
<p class="p5">
<span>Oduzimanje putne isprave - pasoša br.xxxxxxxx, koja je izdata od strane nadležnog organa R.A.</span>
</p>
<p class="p5"></p>
<p class="p5">
<span>Obavezuje se okrivljeni da na ime troškova krivičnog postupka – sudskog paušala uplati ovom sudu iznos od 30,00 eura u roku od 15 dana od dana pravosnažnosti presude.</span>
</p>
<p class="p5"></p>
<p class="p6"></p>
<p class="p6">
<span>O b r a z l o ž e n j e</span>
</p>
<p class="p5"></p>
<p class="p5"></p>
<p class="p5">
<span>Optužnim predlogom Osnovnog državnog tužilaštva u Ulcinju, Kt.br.69/15 od 27.04.2015.godine, okrivljenom M. P., stavljeno je na teret izvršenja krivičnog djela falsifikovanje isprave iz čl. 412 st. 2 u vezi st. 1 Krivičnog zakonika, činjenično bliže opisano u izreci presude. Zastupnik optužbe je do kraja glavnog pretresa ostao pri podnijetom opužnom predlogu i u završnoj riječi predložio je sudu da okrivljenog oglasi krivim i osudi po zakonu te da mu izrekne mjeru bezbjednosti u vidu oduzimanja pasoša.</span>
</p>
<p class="p3"></p>
<p class="p5">
<span>Okrivljeni  u svojoj odbrani na glavnom pretresu i pred Osnovnim državnim tužilaštvom u Ulcinju  priznao je izvršenje krivičnog djela koje mu se stavlja na teret, navodeći da je prije nekih šest mjeseci otišao u T. gdje je sreo jedno njemu nepoznato lice sa kojim se dogovorio da mu ovaj za iznoas od 50,00 eura promijeni list iz pasoša tačnije stranice lista br. 19 i 20 na kojima je predhodno bila utisnuta zabrana ulaska od strane R. I., na način što mu je ovo lice stavilo novu stranicu na kojoj nije bilo nikakve zabrane. Okrivljeni je sa tako prepravljenim pasošem dana 25.04.2015. godine, oko 15:00 časova, pokušao da otidje u Italiju kako bi posjetio svoju porodicu i to preko graničnog prelaza S.. Medjutim prilikom granične kontrole službenici Crnogorske pogranične policije primjetili su da je nešto ispravljeno na njegovom pasošu te su ga s toga pozvali u prostorije Granične policije i od okrivljenog zatražili obavještenje u vezi ovog pasoša. On im je i tom prilikom obajasnio zbog čega je promjenio stranice br. 19 i 20.  Istakao je da mu je zaista žao i da se kaje zbog toga što je pasoš prepravljao i da ubuduće neče dozvoliti da se tako nešto ponovo, a da je to učinio iz razloga što je htio da posjeti svoju porodicu koja živi u I. a koju nije vidio već nekoliko godina. U konačnom je napomenuo da mu je istekao rok zabrane ulaska u zemlje Evropske unije koja zabrana mu je bila utisnuta na ovom pečatu.Molio je sud da ga što blaže kazni.</span>
</p>
<p class="p5"></p>
<p class="p5">
<span>Sud je u dokaznom postupku izveo sljedeće dokaze: izvršio je uvid u službenu zabilješku Uprave policije – GSP – OGB B. St. GP U., br.465/15 od 25.04.2015. godine i u potvrdu o privremeno oduzetim predmetima Uprave policije-SGP-OGB-Bar St.GP Ulcinj broj 18/15 od 25.04.2015.god.</span>
</p>
<p class="p5"></p>
<p class="p5">
<span>Iz službene zabilješke Uprave policije – GSP – OGB Bar St. GP Ulcinj, br.465/15 od 25.04.2015. godine proizilazi da je dana 25.04.2015. godine, oko 15:00 časova na ulasku u Crnu Goru vršena kontrola putnih isprava lica koja su se nalazila u autobusu marke „Volvo“ albanskih registarskih oznaka xxxxxxxx, i tom prilikom kontrolisana je putna isprava za lice M.P. rodjen 10.07.1981. godine u S., te su na istoj uočene odredjene nepravilnosti na navedenoj putnoj ispravi, te je s toga to lice izdvojeno radi detaljnije kontrole na drugoj kontrolnoj liniji. Detaljnom kontrolom putne isprave uočili su da se radi o originalnoj putnoj ispravi na kojoj su vršene neovlašćene ispravke na način što je umjesto lista putne isprave sa brojevima stranica 19 i 20 ubaćen list iz druge putne isprave sa istim brojevima stranica dok je gornji dio lista gdje se nalazi broj putne isprave izrezan sa originalnog lista i precizno zalijepljen i uklopljen na umetnuti list sa druge putne isprave. Nakon utvrdjivanja da postoji osnovana sumnja lice lišeno slobode i oduzeta mu je putna isprava, te je isti prosledjen na dalje postupanje zamjeniku ODT-a. </span>
</p>
<p class="p5"></p>
<p class="p5">
<span>Iz potvrde o privremeno oduzetim predmetima Uprave policije-SGP-OGB-Bar St.GP Ulcinj broj 18/15 od 25.04.2015.god.proizilazi da su ovlašćeni policijski službenici navedenog dana u 15 h od okrivljenog M.P. privremeno oduzeli pasoš na njegovo ime broj  xxxxxxxx.</span>
</p>
<p class="p3"></p>
<p class="p3">
<span>	Cijeneći navode optužbe i odbrane okrivljenog, te sve izvedene dokaze, kako pojedinačno tako i u njihovoj međusobnoj povezanosti, sud je našao da je okrivljeni M.P. izvršio krivično djelo falsifikovanje isprave iz čl. 412 st. 2 u vezi st. 1 Krivičnog zakonika, na način, mjestu i u vrijeme, kako je to bliže opisano u izreci presude.</span>
</p>
<p class="p3"></p>
<p class="p3">
<span>	Činjenično stanje iz izreke presude sud je utvrdio iz jasnog,nedvosmislenog i potpunog priznanja okrivljenog datog na zapisniku pred Osnovnim državnim tužilaštvom i na glavnom pretresu,koje je sud u cijelosti prihvatio, tim prije što je isto u cjelosti potkrijepljeno i navodima potvrde o privremeno oduzetim predmetima i uvidom u službenu zabilješku koji materijalni dokazi su sačinjeni od strane službenika Uprave policije a koje je sud cijenio kao vjerodostojne tim prije što na njih ni stranke nijesu imale primjedbi. Okrivljeni je u svojoj odbrani detaljno objasnio da je stranice svog pasoša broj  19 i 20 na kojima je bio utisnut pečat zabrane ulaska u R. I. po njegovom nalogu jedno lice u T. za iznos od 50 eura zamijenilo novim listom na kojem nije bilo utisnute zabrane. Okrivljeni je tako prepravljeni pasoš prilikom kontrole na ulasku u Crnu Goru predao graničnoj policiji Crne Gore  na graničnom prelazu “S.“ prilikom legitimisanja,čiji su službenici posumnjali u vjerodostojnost istog te su se odlučili na detaljnu provjeru putne isprave i lica nakon koje su ustanovili da je isprava prepravljana na način što su iz istog istrgute stranice broj 19 i 20 i umjesto njih nalijepljena nova stranica iz drugog pasoša. Da se na navedenim stranicama pasoša M.P. nalazila utisnuta zabrana ulaska u R.I. sud je utvrdio iz odbrane okrivljenog te je upravo ta činjenica bila odlučna u njegovoj namjeri da iz starog pasoša istrgne stranicu sa zabranom i umjesto nje umetne novu bez zabrane kako bi bez problema sa navedenom putnom ispravom otputovao u I. gdje je namjeravao da posjeti porodicu. </span>
</p>
<p class="p7"></p>
<p class="p8">
<span>  </span><span class="s1">Krivično djelo falsifikovanje isprave iz čl.412.st.2.u vezi st.1.Krivičnog Zakonika čini onaj ko napravi lažnu ili izda neistinitu ispravu ili preinači pravu ispravu u namjeri da se takva isprava upotrijebi kao prava ili ko takvu lažnu ili neistinitu ispravu upotrijebi kao pravu ili je nabavi radi upotrebe,a ukoliko je prednje učinjeno u pogledu javne isprave testamenta, mjenice, čeka, javne ili službene knjige ili druge knjige koja se mora voditi po osnovu zakona. Pod javnom ispravom se bez ikakve sumnje smatra putna isprava-pasoš,jer se radi o ispravi koju izdaje nadležni državni organ u zakonom propisanoj formi i postupku,a za koju je okrivljeni u konkretnom slučaju znao da nije istinita već da je preinačena jer je po njegovom nalogu iz nje istrgnut list sa stranicama broj 19 i 20 na kojima je postojao pečat zabrane ulaska u R. I.,te je tako preinačenu upotrijebio na graničnom prelazu između Crne Gore i A.-S. u namjeri da sa takvom ispravom nesmetano prodje ganičnu kontrolu.     </span>
</p>
<p class="p3"></p>
<p class="p5">
<span>Cijeneći subjektivni odnos okrivljenog prema izvršenom krivičnom djelu sud nalazi da je okrivljeni bio svjestan svog djela i htio njegovo izvršenje, pri čemu se njegov psihički odnos prema učinjenom krivičnom djelu manifestuje kao direktni umišljaj. </span>
</p>
<p class="p3"></p>
<p class="p5">
<span>Prilikom izbora vrste i visine krivične sankcije za okrivljenog, sud je cijenio sve olakšavajuće i otežavajuće okolnosti, pa je na strani okrivljenog M.P. od olakšavajućih okolnosti cijenio priznanje djela,lične prilike – da je lošeg imovnog stanja, kao i njegovu neosuđivanost koju je sud utvrdio primjenom principa, “in dubio pro reo“, jer nije mogao pribaviti izvod iz kaznene evidencije,s obzirom na to da je okrivljeni rođen u drugoj državi, dok otežavajućih okolnosti nije bilo. Imajuću u vidu navedene olakšavajuće okolnosti, te odsustvo otežavajućih okolnosti, stepen krivice i težinu izvršenja krivičnog djela, sud je mišljenja da radi krivično-pravne zaštite prema okrivljenom nije nužno primjeniti kaznu, već je okrivljenom izrekao uslovnu osudu, kojom mu je utvrdio kaznu zatvora u trajanju od 3 (tri) mjeseca i istovremeno odredio da se ista neće izvršiti ukoliko okrivljeni u roku od 1 (jedne) godine, od dana pravosnažnosti presude ne učini novo krivično djelo, nalazeći da će se i sa uslovnom osudom, kao mjerom upozorenja, u dovoljnoj mjeri uticati na okrivljenog M. P., da u buduće ne vrši krivična djela, odsnosno da će se usvemu ostvariti svrha uslovne osude iz čl. 52 Krivičnog zakonika a u okviru opšte svrhe propisivanja i izricanja krivičnih sankcija iz čl. 4 st.2 Krivičnog zakonika.</span>
</p>
<p class="p5"></p>
<p class="p5">
<span>Sud je shodno čl.75 Krivičnog zakonika okrivljenom M. P., izrekao mjeru bezbjednosti privremeno oduzimanje predmeta, odnosno pasoša R.A. br. xxxxxxxx, kao predmeta izvršenja krivičnog djela.</span>
</p>
<p class="p5"></p>
<p class="p5">
<span>Shodno čl.226 i 229 Zakonika o krivičnom postupku okrivljeni je obavezan  da na ime troškova krivičnog postupka – sudskog paušala uplati ovom sudu iznos od 30,00 eura u roku od 15 dana od dana pravosnažnosti presude.</span>
</p>
<p class="p5"></p>
<p class="p5">
<span>Sa iznijetih razloga, a na osnovu čl. 374 Zakonika o krivičnom postupku odlučeno je kao u izreci presude.</span>
</p>
<p class="p5"></p>
<p class="p5"></p>
<p class="p6">
<span>OSNOVNI SUD U ULCINJU</span>
</p>
<p class="p6">
<span>Dana, 29.05.2015. godine</span>
</p>
<p class="p6"></p>
<p class="p6"></p>
<p class="p9">
<span>                                                                                                S U D I J A, </span>
</p>
<p class="p6">
<span>                                                                                          Mr Sanja Mirović</span>
</p>
<p class="p6"></p>
<p class="p6"></p>
<p class="p5">
<span>PRAVNA POUKA: Protiv ove presude može se izjaviti žalba Višem sudu u Podgorici, a preko ovog suda, u roku od 8 (osam) dana od prijema prepisa iste.</span>
</p>
<p class="p10"></p>
<p class="p5"></p>
<p class="p3"></p>
<p class="p7"></p>
<p class="p7"></p>


</body>
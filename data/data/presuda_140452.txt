<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.9847222in;}
.p1{margin-top:0.16666667in;margin-bottom:0.041666668in;text-align:center;hyphenate:auto;keep-with-next.within-page:always;font-family:Arial;font-size:16pt;}
.p2{margin-top:0.16666667in;margin-bottom:0.041666668in;text-align:end;hyphenate:auto;keep-with-next.within-page:always;font-family:Arial;font-size:16pt;}
.p3{margin-top:0.16666667in;margin-bottom:0.041666668in;text-align:center;hyphenate:auto;keep-with-next.within-page:always;font-family:Times New Roman;font-size:16pt;}
.p4{text-align:justify;hyphenate:auto;font-family:Times New Roman;font-size:12pt;}
.p5{text-indent:0.5in;text-align:justify;hyphenate:auto;font-family:Times New Roman;font-size:12pt;}
.p6{margin-top:0.16666667in;margin-bottom:0.041666668in;text-align:center;hyphenate:auto;keep-with-next.within-page:always;font-family:Times New Roman;font-size:14pt;}
.p7{margin-top:0.16666667in;margin-bottom:0.041666668in;text-align:center;hyphenate:auto;keep-with-next.within-page:always;font-family:Times New Roman;font-size:13pt;}
.p8{text-align:start;hyphenate:auto;font-family:Times New Roman;font-size:12pt;}
.p9{margin-top:0.16666667in;margin-bottom:0.041666668in;text-align:start;hyphenate:auto;keep-with-next.within-page:always;font-family:Times New Roman;font-size:14pt;}
.s1{font-weight:bold;}
.s2{font-family:Arial;font-size:13pt;font-weight:bold;}
.s3{font-family:Arial;font-weight:bold;}
</style>
<title> 
</title>
<meta content="ikonija.sibalic" name="author">
</head>
<body class="b1 b2">
<p class="p1">
<!--Image link to '0.jpg' can be here-->
</p>
<p class="p2">
<span class="s1">K. br. 64/11</span>
</p>
<p class="p3">
<span class="s1">U IME CRNE GORE </span>
</p>
<p class="p4"></p>
<p class="p4"></p>
<p class="p5">
<span>OSNOVNI SUD U ŽABLJAKU, kao prvostepeni  krivični,  po predsjedniku suda Anđelić Mihailu  uz sudjelovanje Šibalić Ikonije kao zapisničara, u krivičnom predmetu protiv optuženog M.Ž.  iz N. , Ž., S. S.,  zbog krivičnog djela Teška krađa  iz čl. 240 st. 1 tačka 1 KZ, po optužnici ODT iz Pljevalja Kt. br. 245/11 od 09. 12. 2011. godine, nakon održanog usmenog, javnog i glavnog pretresa 28. 05. 2012. godine  kojem su prisustvovali Zamjenik ODT iz Pljevalja  Gačević Božidarka, punomoćnik oštećene ED Ž. T. B., branilac optuženog O.R., advokat iz N. i  optuženi, donio je i istog dana javno objavio  </span>
</p>
<p class="p4"></p>
<p class="p3">
<span class="s1">P R E S U D U</span>
</p>
<p class="p4"></p>
<p class="p4"></p>
<p class="p4">
<span>	Optuženi </span><span class="s1">M. Ž., </span><span> od oca R.  i majke J. rođene P., rođen ...godine u N., JMB ..., sa prebivalištem u N. – Ž. – N. S., državljanin Crne Gore,  nezaposlen, oženjen, autoelektričar,  lošeg imovnog stanja, ranije neosuđivan, protiv njega  se ne vodi drugi  krivični postupak, </span>
</p>
<p class="p4"></p>
<p class="p6">
<span class="s1">K  r  i  v     j e </span>
</p>
<p class="p4"></p>
<p class="p4">
<span>	Što je  </span>
</p>
<p class="p4"></p>
<p class="p4">
<span>	U periodu  od 29. 07. 2011. godine  do 02. 08. 2011. godine  u Ž., u namjeri  da sebi pribavi protivpravnu imovinsku korist obio magacin »E. CG – E.«  Ž.  koji se nalazio u krugu trafostanice  u Ž., na  način što  je ušao  u ograđeni prostor trafostanice  u kojem se  nalazi magacin, a nakon toga prišao magacinu sa istočne strane i  pomoću stuba popeo se  na krov visine oko 3,2 metra, a zatim je  podesnim sredstvom  izvršio odvijanje šarafa na jednoj tabli limenog krova (dimenzija 4 m x 1,20 m), istu tablu je previo i kroz  tako načinjeni otvor ušao u unutrašnjost objekta,  kojom prilikom je oduzeo 120 metara kabla PP00 4 x 50 mm2 bakra  koje je bilo namotano na drveni bunt i  50 metara istog   kabla ranije odsječenog  sa bunta a koji se nalazio u komadima  (5 komada po 10 metara),   te 50 metara kabla PP 004 x 25 m m 2 bakra, takođe sa drvenog bunta, oštetivši na taj način ED Žabljak za iznos od  3. 948,80 € ,</span>
</p>
<p class="p4">
<span>	- čime je izvršio krivično djelo Teška krađa iz čl. 240 st. 1 tačka 1 Krivičnog zakonika   /KZ/,</span>
</p>
<p class="p4">
<span>	- pa ga sud primjenom navedenog zakonskog propisa  i čl. 4, 5, 13, 15, 32, 36, 42, 45  tačka 3, 46 st. 1 tačka 4 KZ,  čl. 226 st. 2 tačka 9 i st. 3, čl. 229,  čl. 234, čl. 239  i čl. 374    Zakonika o krivičnom postupku /ZKP-a/,</span>
</p>
<p class="p6">
<span class="s1">O   s   u   đ   u   j   e</span>
</p>
<p class="p4"></p>
<p class="p4">
<span>	Na kaznu zatvora u trajanju od  4  / četiri/ mjeseca  a koja će se izvršiti  nakon pravosnažnosti presude. </span>
</p>
<p class="p4">
<span>	 </span>
</p>
<p class="p4">
<span>	Optuženi je dužan platiti na ime imovinsko pravnog zahtjeva – naknade štete oštećenoj  E. CG, »E. » Ž. iznos od 3.948,80 € . </span>
</p>
<p class="p4"></p>
<p class="p4">
<span>	Optuženi je dužan platiti sudu troškove krivičnog postupka u iznosu od 121,10€, kao  i paušal u iznosu od  55 € , a sve gornje u roku od 15 dana po pravosnažnosti presude.</span>
</p>
<p class="p6">
<span class="s1">O  b  r  a  z  l  o  ž  e  nj</span><span class="s2"> </span><span class="s3"> e</span>
</p>
<p class="p4"></p>
<p class="p4">
<span>	ODT iz Pljevalja  u optužnici Kt. br. 245/11 od 09. 12. 2011. godine,  dajući opis radnje izvršenja, pravno je ocijenio, da je optuženi   počinio krivično djelo Teška krađa iz čl. 240 st. 1 tačka 1 KZ, na način, mjesto i u vrijeme kako je to bliže opisano izrekom presude. Na glavnom pretresu Zamjenik  ODT je ostao pri navodima iz optužnog akta a u završnoj riječi je,  nakon što je precirao pojedine stavke u činjeničnom opisu krivičnog djela i upodobio ih sa provedenim dokazima, predložio da se optuženi za naznačeno krivično djelo oglasi krivim i osudi po zakonu.	Punomoćnik oštećenog  se pridružio krivičnom gonjenju optuženog i imovinsko pravni zahtjev radi naknade štete ispostavio na iznos 3.948,80 €.</span>
</p>
<p class="p4">
<span>	Optuženi  M.. Ž.  je u svojoj  odbranio datoj  pred ODT iz Nikšića u bitnom istakao, da ne priznaje krivicu  a ni krivično djelo koje mu se stavlja na teret, te dalje, da je bio radno angažovan u E. Ž. tokom ljeta 2011. godine radi obavljanja fizičkih poslova – kopanje rupa za stubove, pobijanje stubova, nošenje stubova, krčenje trasa i slično,  da je  29. jula 2011.godine  došao na posao  i dobio zadatak da sa svojim kolegama očisti magacin E. u Ž., da su u magacinu preslagivali stvari, da su ovaj posao radili pod nadzorom radnika ED Ž., da su se radovi u magacinu sastojali od čišćenja, preslagivanja konzola u police, slaganju starih metalnih bačvi i slično, da u magacinu nije bilo limenih tabli koje potiču sa krova magacina i da takve table nije ni vidio ni dodirivao,  da je u magacinu primijetio jednu količinu bakarnih kablova koji su bili iskidani na dužinu od jednog do dva metra, da se nije peo na krov magacina, da ne zna otkuda tragovi papilarnih linija na limenoj tabli krova. Na glavnom pretresu od  02. 04. 2012. godine  posebno je još dodao  u prilogu svoje odbrane, da je pri čišćenju magacina 29.07. 2011. godine  za svo vrijeme njegovog rada u istom  bio prisutan neko od radnika ED Ž. a  posebno da je to nadzorisao  šef »S.«, te dalje, da se peo na pante i čistio paučinu, da je pomoću jedne metle sa drvenim drškom penjući se na jednu bačvu u kojoj se nalazilo 200 litara ulja čistio paučinu sa unutrašnjeg dijela magacina, da se sledećeg dana tj. 30. jula 2011. g. ponovo vratio sa društvom u Ž. gdje su za potrebe El. distribucije obavljali neke poslove na montaži stubova u selu K., da su nakon završenog posla oko 17 časova pošli vozilom »T.« za N.. Optuženom je predočen zbog razlika u kazivanju,  dio zapisnika  o saslušanju od 15. 11. 2011. godine iz koga je proizilazilo, da se nakon 29.07. 2011.godine više nije vraćao za Ž.., nakon čega je optuženi kazao,  da je tačno da se i sledećeg dana tj. 30.07. 2011.godine vraćao sa društvom za Ž., te da vjerovatno zapisničar na prvom saslušanju nije dobro  upisao njegov iskaz a na pitanje branioca  na glavnom pretresu od 02.04. 2012. godine  je pojasnio,  da je pri čišćenju magacina jednom rukom držao metlu koja je imala drvenu dršku a sa drugom rukom se pridržavao za jednu tablu od lima sa njegove unutrašnje strane i na taj način je brisao prašinu, te konačno  da garantuje kako ovaj materijal iz magacina nije mogao na visinu krova podići samo jedan čovjek. U završnoj riječi branilac optuženog je analizirao dokaze i zaključio  da iz činjeničnog opisa optužnice proizilazi, da je ovakvu krađu mogla izvršiti samo grupa lica koja je dobro organizovana a nikako pojedinac, te da samo postoji sumnja a nikako dokazi da je optuženi učinio krivično djelo, radi čega je predložio da ga sud  oslobodi od optužbe a za slučaj da sud zaključi suprotno  da ga što blaže kazni. Optuženi je u cjelosti prihvatio završnu riječ svog branioca. </span>
</p>
<p class="p4">
<span>	Sud je u dokaznom postupku proveo dokaze:  pročitao :  službenu zabilješku UP – Ispostava Žabljak br. 240/11-1952 od 8.08. 2011.godine,  nalaz i mišljenje Forenzičkog centra Danilovgrad br. 244/11-2-3344 od 24. 8. 2011.godine, kao i dopunu tog nalaza i mišljenja od  11. 04. 2012. godine, izvršio uvid u fotoelaborat UP Ispostava Žabljak br. 3-97/11 od 02.08. 2011.godine, pročitao odštetni zahtjev EP CG AD N. od 8.9. 2011.godine, pročitao ponudu društva za proizvodnju i promet roba i usluga DOO N.  » M.« br. 128/11, pročitao nalaz i mišljenje vještaka ekonomske struke G. V. dipl. ecc. iz Pljevalja od 2. 12. 20112. godine i dopunu toga nalaza i mišljenja od 07.05. 2012. godine, pročitao obavještenje ED Ž. od 04. 04. 2012. godine  u prilog koga se nalaze : izvod iz popisnog elaborata za 2010 i 2011.godinu, sa karticama artikala, kao i dopis oštećenog od 23. 04. 2012. godine, te   saslušao svjedoke: G. S., S. D., R. Ž. i Š. V., te konačno izvršio uvid u  izvod iz KE za optuženog izdat od UP  PJ Nikšić br 2052 od 03. 10. 2011. godine. U toku dokaznog postupka sud nije provodio dokaze: saslušanje svjedoka P. B., zbog odustanka optuženog i njegovog branioca od ovoga predloga, kao ni neposredno saslušanje vještaka finansijske struke obzirom da nije bilo primjedbi na dopunjeni nalaz i mišljenje a ovo na saglasan predlog stranaka da se ovaj dokaz ne provodi. </span>
</p>
<p class="p4">
<span> 	Iz službene zabilješke UP – Ispostava Žabljak br. 240/11-1952 od 8.08. 2011.godine,  nalaza i mišljenja Forenzičkog centra Danilovgrad br. 244/11-2-3344 od 24. 8. 2011.godine, dopune tog nalaza i mišljenja od  11. 04. 2012. godine, te  fotoelaborata UP Ispostava Žabljak br. 3-97/11 od 02.08. 2011.godine, odštetnog zahtjeva EP CG AD N. od 8.9. 2011.godine, ponude društva za proizvodnju i promet roba i usluga DOO N.  » M.« br. 128/11 proizilazi,  da je  dana  02.08. 2011. godine dežurnoj službi Ispostave policije Ž. magacioner ED Ž.prijavio provalnu krađu u magacinu koji se nalazi u krugu trafostanice u Ž., a koja krađa je izvršena od strane NN lica ili više njih u periodu od 29. 07. do 02.08. 2011.godine,  da je na sredini krova objekta magacina jedna  limena tabla zavrnuta u donjem dijelu  nakon što su predhodno odšrafljena dva reda šrafova sa spoljašnje strane, te da je iz magacinskog prostora otuđen kabl PP 00 4 x 50 mm2 Cu- ukupno 170 m od čega u komadima 50 m, te kabl PP 00 4 x 25 mm2 Cu – ukupno 50 m, da su na limenom krovu objekta  pored napravljenog otvora kroz koji se moglo ući u njegovu unutrašnjost evidentirani tragovi  papilarnih linija i to dva traga sa spoljašne i jedan trag sa unutrašnje strane  lima, pri čemu je trag papilarnih linija  sa spoljašne strane označen na fotoelaboratu pod br. 1 bio podesan za identifikaciju i isti potiče od palca desne ruke M. Ž. tj. okrivljenog,  da trag papilarnih linija posjeduje preko 12  minucija – karakteristika, radi čega je bio podoban za identifikaciju, da je identifikacija izvršena upotrebom AFIX- sistema (sistem koji automatski pretražuje sporni trag papilarnih linija sa otiscima lica koja su u ranijem periodu po nekom osnovu daktiloskopski registrovana). Sud je u cjelosti prihvatio ove dokaze  tim prije jer se isti međusobno dopunjuju i prožimaju, logični su i svoju podlogu nalaze  u materijalnim tragovima na licu mjesta a nalaz i mišljenje forenzičkog centra dat je u skladu sa pravilima  daktiloskopske struke,  pri čemu  iz toga nalaza i zaključka nesumnjivo proizilazi  da je optuženi  na mjestu izvršenja krivičnog djela  ostavio tragove  u vidu otisaka prstiju, a što je utvrđeno usporedbom sa otiscima koji su ranije  po  nekom osnovu  bili nesporni  a mogli su biti upoređeni i sa otiscima  koji postoje u bazi podataka Ispostava policije uzeti od okrivljenog ranije u svojstvu građanina a  prilikom izrade ličnih dokumena.</span>
</p>
<p class="p4">
<span>	Iz nalaza i mišljenja vještaka ekonomske struke i dopune toga nalaza i mišljenja, izvoda iz popisnog elaborata za 2010 i 2011.godinu sa karticama artikala, kao i dopisa oštećenog od 23. 04. 2012. godine proizilazi, da je nabavna cijena otuđenog elektro materijala po 1 m (dužinski) bila  i to: kabal 4 x 25 PP-00-5,30 € a kabla  4 x 50 PP-00-8,55 €, da je tržišna cijena gornjeg elektromaterijala na dan izvršenja krivičnog djela iznosila  prema ponudi  firme »M.« DOO  N. i to  kabal 4 x 25 mm2 -11,35 €  a kabal 4 x 50 mm2 – 19,89 € a koja ponuda  je najniža imajući u vidu da su korišćene ponude  »E. n.« DOO iz S. i »E.m.« DOO iz N. S., da se na osnovu   parametara i egzaktnih podataka kod oštećene ED Žabljak, može jasno i pouzdano utvrditi nedostajuća količina i vrsta materijala u vrijeme izvršenja krivičnog djela  a ovo posebno u okolnostima načina vođenja  magacinskog knjigovodstva, magacinskih kartica, redovnih godišnjih popisa,  te popisa  koji je izvršila komisija ED shodno usmenom nalogu direktora nakon izvršene krađe,  da je tržišna vrijednost otuđenog materijala na dan izvršenja krivičnog djela iznosila i to: za kabl 4 x 25 mm2 -  50 m – 567,50 €, za kabl  4 x 50 mm2 za 170 m – 3.381,30 € a što sve ukupno iznosi 3.948,80 €. Sud je u cjelosti prihvatio gornje dokaze tim prije jer svoju podlogu nalaze u poslovnoj evidenciji oštećenog a vještak je na bazi tih podataka a u skladu sa pravilima ekonomske struke i nauke dao jasan i nesumnjiv nalaz i mišljenje. </span>
</p>
<p class="p5">
<span>Iz iskaza svjedoka </span><span class="s1">G. S.</span><span> proizilazi, da je raspoređen  na poslove poslovođe na održavanju kod ED Ž., da je koordinirao poslove tokom ljeta 2011. godine sa firmom PT »I.« iz N. radi obavljanja  određenih poslova a vezano za ugradnju ormara, te zemljane radove koji su predhodno bili neophodni na pojedinim mjestima, da je bila angažovana jedna grupa ljudi koja je izvodila radove, da su oni  često dolazili da preuzmu trebovani  materijal  iz magacina  i odvozili su ga tamo gdje je bilo potrebno ugrađivati, da su on i magacioner Š. V. nadzorisali  kako se materijal priprema i reže kabal, da je svaki metar kabla koji su se nalazili na »buntu« bio numerisan dužinski tako da je bilo vrlo lako ustanoviti koliko se kabla trebuje,  da su trebovane različite vrste kabla između ostalog i sa oznakom PP 004 x 50 mm2 bakarni, pa dalje PP 004x25 mm2 takođe bakar,  da su oni unutra objekta   sjekli na komade ovaj kabal, da  su o krađi u magacinu bili  obaviješteni od  strane magacionera Š. V., da je slučaj  prijavljen policiji, da se sjeća da je na krovnoj konstrukciji bila zavrnuta jedna limena tabla dimenzija 4 m x 1,2 m, da se kroz taj otvor neko  lice sigurno moglo provući i ući u magacin te da mu  nijesu poznate tačne količine i mjere oduzetog kabla.  Posebno je dodao  da  u drugom objektu udaljenom 50 – 60 m od  ovoga boravi stalna posada radnika ED koja je tu prisutna 24 časa,  te konačno  potpuno je siguran da nikada nije vidio   da je neko od angažovanih ljudi iz »Inžinjeringa« čistio taj magacin, niti mu je poznato da je tim ljudima bilo ko od  njegovih kolega  izdavao nalog  da čiste magacin iz koga je otuđen elektromaterijal.  </span>
</p>
<p class="p5">
<span>Iz iskaza svjedoka </span><span class="s1">S.D.</span><span> proizilazi, da je raspoređen na poslovima elekro montera na održavanju u ED, da je u ljeto 2011. godine , prelaz jula u avgust, ušao u magacin elektromaterijala zajedno sa  Š. V.– magacionerom  i R. Ž.,  gdje su imali namjeru da trebuju neki materijal za grupu na terenu, da je u to vrijeme bio  angažovan  PT »I.« iz N. i neki ljudi koji su radili u toj firmi i koji su uzimali izuzeti materijal , stavljali u vozila  i odvozili na lice mjesta,  da su, kada su  ušli u magacin kritičnog dana, primijetili  otvoreni prostor na krovu magacina, da je bila zavrnuta jedna tabla lima, da je kroz otvor komotno mogao proći odnosno ući čovjek,  da su  vidjeli da je  na licu mjesta iza zgrade vodio jasan trag u šumu, da je  trava  bila ugažena a u magacinu je nedostajao određeni materijal,  da su oni  predhodnih dana rezali bonsekom kabal  4 x 50 mm2 – bakar na parčad  i to 10 parčadi  dužine  po 10 m ,   da je od toga pet parčadi  nedostajalo,  da su viđeli da sa drvenog bubnja – bunta nedostaje  i  kabal dimenzija  4 x 50 mm2 i 4 x 25 mm 2,  da su o svemu  prvo obavijestili direktora ED a potom policiju. Posebno je dodao, da mu nije  poznato da su radnici PT »I.« vršili čišćenje magacina niti uređivanje prostora iznutra niti su slagali robu u magacinu. </span>
</p>
<p class="p5">
<span>Iz iskaza svjedoka</span><span class="s1"> R. Ž. </span><span>proizilazi</span><span class="s1">, </span><span>da je raspoređen  na poslovima elekro montera u ED, da je zajedno sa Š. V. – magacionerom  i S.D.  trebovao iz magacina koji je u krugu TS određeni elektro materijal a zatim ga  predavali  radnicima PT »I.« koji su izvodili zemljane radove na terenu, da su  02. 08. 2011.godine kada su  otključali magacin uočili   da je jedna tabla  na limenom  krovu zavrnuta i odmah su posumnjali  da je neko ulazio u magacin, da su o tome obavijestili  direktora ED a  potom i policiju, da su ustanovili   da nedostaju određene količine  kabla  4 x 50 mm2 – bakar  i 4 x 25 mm2, da je kabal bio  numerisan na svaki dužinski metar, da su  ranije bili pripremili i izrezali  bonsekom komade kabla na dužinu od po 10 m,  da mu nije  poznato  da je bilo ko  od radnika »I.« uključujući i optuženog ulazio u magacin da bi slagao elektro materijal niti da bi čistio magacinski prostor.  Dodao je  da je bio član komisije koja je vršila popis nakon izvršenog uviđaja, da su  i ustanovili  da hvali pet   komada - krugova  kabla 4 x 50 mm2 – 50 m  u dužini od  po 10 m,  te dalje, 120 m  kabal  4 x50 mm2   bakar,  koji je  skinut sa drvenog bunta i 50 m kabla 4 x 24 mm2 bakar.  </span>
</p>
<p class="p5">
<span>Iz iskaza svjedoka </span><span class="s1">Š. V.</span><span> proizilazi, da je raspoređen na poslove magacionera u ED, da je u petak 29.07. 2011. godine  zaključao magacin i da je u njemu do tada bilo sve u redu a nakon čega ga je prvi put 02. 08. 2011.godine otključao i ustanovio da je neko odvalio limeni krov i da nedostaju određene količine elektro materijala:  120 metara kabla 4 x 50 mm2, koji se nalazio na drvenom buntu,  50 metara istog kabla koji je bio izrezan u komadima od po 10 m, pri čemu je težina jednog komada mogla biti od 25 do 30 kg i 50 metara  kabla  4 x 25 mm2, da niko  od radnika  “I.” iz N., uključujući i optuženog koji su bili privremeno angažovani na radu nije  čistio prostorije magacina niti u istom slagao robu.</span>
</p>
<p class="p4">
<span>	Sud je u cjelosti prihvatio iskaze svjedoka  kao jasne logične i nesumnjive  jer se međusobno  prožimaju i dopunjuju a svoju podlogu nalaze  i u ostalim dokazima kojima je sud poklonio vjeru a posebno nalazu i mišljenju vještaka ekonomske struke, te poslovnoj dokumentaciji u kojoj  je evidentiran elektro materijal po vrsti i količini koji je kritične prilike bio oduzet iz magacina oštećenog.</span>
</p>
<p class="p4">
<span>	Iz izvoda iz KE za optuženog sud je utvrdio, da isti nije evidentiran u kaznenoj evidenciji, već u evidenciji o vaspitnim mjerama, odlukom Višeg suda u Podgorici Km. Br.4/04 od 14. 11.2006. godine zbog k.d. iz čl. 206 /2 u vezi st. 1 u vezi čl. 20 KZ RCG, kojom mu je bila  izrečena vaspitna mjera upućivanja u vaspitnu ustanovu 6 mjeseci do 2 godine. </span>
</p>
<p class="p4">
<span>	Sud je posebno cijenio odbranu optuženog pa je zaključio, da je ne može prihvatiti  a ovo sa razloga jer je  sračunata na izbjegavanje krivične odgovornosti, ista je neubjedljiva, konfuzna i nelogična,  te  suprotna  svim provedenim dokazima   kojima je sud poklonio vjeru . Neubjedljiva odbrana je posebno u dijelu gdje optuženi ne može da objasni, na koji način su evidentirani tragovi otisaka njegovih prstiju  na limenom krovu magacina, ako je limeni krov dodirivao samo sa unutrašnje strane a  nije se peo po krovu, odnosno u dijelu gdje kazuje, kako je zajedno sa svojim kolegama čistio magacin a da je to rađeno po nalogu i  pod nadzorom radnika ED Ž., koje gornje tvrdnje nemaju podlogu ni u jednom provedenom dokazu, obzirom da takve aktivnosti optuženog  kritičnog dana nije zapazio nijedan od saslušanih svjedoka.  Nadalje, konfuzno je kazivanje, na zapisniku od 15. 11. 2011. godine  pred ODT, kako se nije poslije 29.07. 2011. godine više vraćao u Ž., te da navodno zapisničar nije precizno upisao njegov  iskaz,  te njegovo kasnije kazivanje na glavnom pretresu od 02.04. 2012. godine, da se on u stvari vraćao i sledećeg dana u Ž. ( 30 . 07. 2011.g.),  a radilo se o suboti – neradnom danu u ED, i gdje je optuženi sa kolegama navodno trebovao  stubove locirane pored magacina. Dalje,  nelogično je,  da je radi čišćenja  magacina koristio kao postolje  velike bačve u kojima se nalazilo po 200 litara ulja, da se na iste peo kako bi dohvatio paučinu po pantama a ovo posebno imajući u vidu o kojem skladištenom materijalu (elektro) se radilo i uopšte potrebi da se briše paučina sa panta, te dalje, da se koriste i pomjeraju metalne bačve – burad sa tolikom količinom i težinom  (200 l) kako bi se navodno obavljao posao čišćenja i to bi po svim pravilima logike  i mišljenju suda zahtijevalo česta pomjeranja tih teških buradi, što je nelogično, iracionalno i neprirodno. Nadalje, nelogična je odbrana optuženog, kao i navodi njegovog branioca,  da je radnja ulaska preko krova u magacinski prostor izazivala veliku buku koju bi mogla čuti lica u drugom objektu (uklopničari u prostoriji za dežurstvo) a ovo sa razloga, jer je notorna stvar, da odvijanje šrafova na limenom krovu, upravo ne proizvodi nikakvu veću buku, pa dalje, nikakvu veću buku ne proizvodi ni  rezanje kabla. To dalje znači, da je bila vrlo mala vjerovatnoća, da dežurni radnik u drugom objektu, koji ima svoju posebnu kancelariju i čiji posao nije fizičko obezbjeđenje kruga TS zajedno sa magacinom, da čuje i vidi ulazak nepozvanih lica u prostorije magacina a koji se nalazi po svom položaju izvan vidnog polja  zgrade u kojoj su dežurali uklopničari i udaljen 50 – 60 metara od iste. Konačno, nelogično je i da oštećeni angažuje  više lica iz druge firme  radi slaganja elektromaterijala u magacinu a da to uradi  bez nadzora svojih stalno zaposlenih radnika. Neprihvatljiv je stav odbrane, da je inkriminisanu radnju moglo izvršiti samo više lica, koja su se organizovala, a ovo tim prije jer je i logički, faktički  i realno, gornju radnju moglo izvršiti i samo jedno lice, na način i sredstvima  koja su bila najpodesnija u datim uslovima, ali se u krajnjem ne može isključiti i okolnost da je eventualno  optuženom, za sud neko nepoznato lice ili više njih  a optuženom poznato, svakako moglo pomoći u izvršenju inkriminisane radnje (utovar, prevoz i sl), što u krajnjem ne oslobađa optuženog njegove krivice niti mu istu umanjuje u ovoj krivično pravnoj stvari. Dakle,   u svim segmentima odbrana optuženog je suprotna provedenim dokazima kojima je sud poklonio vjeru a radi čega je   u cjelosti odbacio kao neubjedljivu i neistinitu. </span>
</p>
<p class="p4">
<span>	Na osnovu savjesne i brižljive ocjene provedenih dokaza u smislu čl. 17 i 370 ZKP-a, sud je na pouzdan način utvrdio činjenično stanje bliže opisano izrekom presude a naime, da je optuženi u periodu  od 29. 07. 2011. godine  do 02. 08. 2011. godine  u Ž., u namjeri  da sebi pribavi protivpravnu imovinsku korist obio magacin »E. CG – E.«  Ž.  koji se nalazio u krugu trafostanice  u Ž., na  način što  ušao  u ograđeni prostor trafostanice  u kojem se  nalazi magacin, a nakon toga prišao magacinu sa istočne strane i  pomoću stuba popeo se  na krov visine oko 3,2 metra, a zatim je  podesnim sredstvom  izvršio odvijanje šarafa na jednoj tabli limenog krova (dimenzija 4 m x 1,20 m), istu tablu je previo i kroz  tako načinjeni otvor ušao u unutrašnjost objekta,  kojom prilikom je oduzeo 120 metara kabla PP00 4 x 50 mm2 bakra  koje je bilo namotano na drveni bunt i  50 metara istog   kabla ranije odsječenog u komadima  sa bunta  ( 5 komada po 10 metara),   te 50 metara kabla PP 004 x 25 m m 2 bakra, takođe sa drvenog bunta, oštetivši na taj način ED Ž. za iznos od  3. 948,80 €.</span>
</p>
<p class="p4">
<span>	Pravnom ocjenom ovako utvrđenog činjeničnog stanja, sud nalazi  da se u radnjama optuženog stiču svi bitni zakonski elementi krivičnog djela Teška krađa iz čl. 240 st. 1 tačka 1 KZ, koje djelo čini svaki onaj ko tuđu pokretnu stvar oduzme drugom u namjeri da njenim prisvajanjem sebi ili drugom pribavi protivpravnu imovinsku korist a to izvrši obijanjem ili provaljivanjem zatvorenih zgrada, soba, kasa, ormana ili drugih zatvorenih prostorija ili drugim savlađivanjem većih prepreka. Sud pod obijanjem podrazumijeva nasilno prodiranje u zatvorene prostore i to tako što se upotrebom fizičke snage otklanjaju prepreke ( odvaljivanje krovnog pokrivača i sl.), što je u konkretnom slučaju učinjeno upotrebom podobnog sredstva za odvijanje šrafova kojima je limeni krov bio pričvršćen za drvenu konstrukciju (rogovi, pante i žioke). Optuženi je  pri izvršenju inkriminisane radnje postupao sa direktnim umišljajem,  jer je potpuno svjestan svoje radnje i moguće posledice iste, te inkriminisanu radnju i voljno preduzeo usled  koje je uzročno nastupila  zabranjena posledica. To dalje znači, da su neosnovani navodi optuženog i njegovog branioca, da optuženi kritične prilike nije mogao sam a bez pomoći drugih lica oduzeti naznačeni elektro materijal, navodno zbog njegove težine, pri čemu oni prenabegavaju činjenicu, da su se svi svjedoci a koji svakodnevno  trebuju i rukuju elektro materijalom, nesumnjivo na bazi iskustvenog pokazatelja, jasno  izjasnili, da je potpuno realno  da izrezani komadi od  po 10 metara  ne mogu imati težinu veću od 25 – 30 kg, a koju težinu, opšte je poznata stvar može ponijeti ili pak podići svaki prosječno razvijen čovjek a posebno  lice koje se nalazi u životnoj dobi koju ima okrivljeni (24 godine) i koji je upravo bioi angažovan kod oštećenog na obavljanju najtežih fizičkih poslova (kopanje rupa, nošenje stubova i sl. ). Ovome treba dodati i logičnu stvar, da se i kabal u dužini od 120 m mogao rezati – sjeći na kraće dužine i kao takav iznijeti iz magacinskog prostora tj. nije se morao iznijeti u jednom komadu od 120 metara, pri čemu treba imati na umu i okolnost da je kabal,  imajući u vidu njegovu namjenu, veoma teško savitljiv i da ga je bilo moguće i kroz najmanji otvor  provlačiti, na koji način je njegovo iznošenje iz zatvorenog prostora a kroz  otvoreni krovni dio objekta,  po pitanju  njegove težine najmanje  fizički opterećivalo  lice koje taj kabal otuđuje.</span>
</p>
<p class="p4">
<span>	Prilikom odlučivanja o vrsti i visini krivične sankcije  sud je imao u vidu težinu djela  i stepen krivice, okolnosti pod kojima je djelo učinjeno, raniji život optuženog  i druge okolnosti predviđene čl. 42 KZ , pa je u odsustvu otežavajućih okolnosti, od olakšavajućih okolnosti, koje je cijenio kao naročito olakšavajuće,   uzeo, da nije osuđivan i da se radi o  mladoj osobi – 24 godine života, da je  nezaposlen i slabog imovnog stanja  da se izdržava isključivo od obavljanja fizičkih poslova,  pa je imajući u vidu  naprijed iznijeto,   sud  optuženom  izrekao kaznu zatvora u trajanju od  4 mjeseca  a ovo nakon što je shodno čl. 45 tačka 3 i čl. 46 st. 1 tačka 4 KZ  predhodno ublažio kaznu zatvora,  jer je odredbom čl. 240 st. 1 KZ za ovo krivično djelo predviđena kazna zatvora u trajanju od 1 do 8 godina.  Konačno sud zaključuje  da će se i sa ublaženom kaznom zatvora  postići svrha kažnjavanja predviđena čl. 33 KZ  a u vezi sa opštom svrhom  krivičnih sankcija iz čl. 4 KZ. </span>
</p>
<p class="p5">
<span>Optuženi je obavezan da plati na ime imovinsko pravnog zahtjeva – naknade štete oštećenoj  E. CG, »E. » Ž. iznos od 3.948,80 €  a prema  tržišnim cijenama  oduzetog elektro materijala u vrijeme izvršenja krivičnog djela a sve  shodno čl. 234 i čl. 239   ZKP-a. </span>
</p>
<p class="p4">
<span>	Optuženi je obavezan da plati sudu troškove krivičnog postupka u iznosu od 121,10 €, a koji troškovi se odnose na troškove vještačenja po vještaku finansijske struke,  kao  i paušal u iznosu od  55 €, u skladu sa odredbom čl. 226 st. 2 tačka 9 i st. 3 i čl. 229  ZKP-a.</span>
</p>
<p class="p4">
<span>	Sa iznijetog odlučeno je kao i u dispozitivu. </span>
</p>
<p class="p4"></p>
<p class="p7">
<span class="s1">OSNOVNI SUD U ŽABLJAKU, dana 28. 05. 2012. godine</span>
</p>
<p class="p8"></p>
<p class="p9">
<span class="s1">ZAPISNIČAR                                                    PREDSJEDNIK SUDA  </span>
</p>
<p class="p4">
<span>Ikonija Šibalić, s.r.                                                                   Mihailo Anđelić,s.r. </span>
</p>
<p class="p4"></p>
<p class="p4"></p>
<p class="p4"></p>
<p class="p4">
<span>PRAVNA POUKA:</span>
</p>
<p class="p4">
<span>Protiv ove presude dozvoljena je žalba u roku od </span>
</p>
<p class="p4">
<span>15 dana po prijemu pismenog otpravka iste preko</span>
</p>
<p class="p4">
<span>ovog suda Višem sudu Bijelo Polje.</span>
</p>
<p class="p8"></p>
<p class="p8"></p>


</body>
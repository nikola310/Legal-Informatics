<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{color:#000000;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span></span><span class="span1">K. br. 488/15</span>
</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">Osnovni sud u Podgorici, sudija pojedinac Rade Ćetković, uz učešće Edine Kraje kao zapisničarke, u krivičnom postupku protiv okrivljenih M. P. i Lj. R., zbog krivičnog djela krađa iz čl. 239 st. 1 u vezi čl. 23 st. 2 Krivičnog zakonika Crne Gore, nakon održanog javnog glavnog pretresa od 26.09.2017. godine, u prisustvu zastupnice optužbe N. P. savjetnice u Osnovnom državnom tužilaštvu Podgorica i okrivljenih, dana 25.09.2017. godine izrekao je i objavio, </span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>&nbsp;</p>
<p>
<span class="span1">Okrivljeni: M. P., JMB ............., od oca N. i majke S., rođene K., rođen .. ..19.. godine u Pg, sa prebivalištem u mjestu rođenja ul. M. br. .., državljanin Crne Gore, razumije crnogorski jezik, a koji je i njegov jezik, automeharničar, oženjen, otac jednog djeteta, pismen, završio srednju školu, srednjeg imovnog stanja, osuđivan presudama Osnovnog suda u Podgorici K. br. 9144/99 od 14.12.2000. godine zbog krivičnog djela krađa iz čl. 144 st. 1 KZ RCG (15 mjeseci zatvora), Osnovnog suda u Baru K. br. 235/00 od 26.06.2001. godine zbog krivičnog djela teška krađa iz čl. 240 st. 1 tač. 1 Krivičnog zakonika (6 mjeseci zatvora), Višeg suda u Podgorici K. br. 19/01 od 17.06.2002. godine zbog krivičnog djela teška krađa iz čl. 145 st. 3 KZ RCG (1 godina zatvora), Osnovnog suda u Podgorici K. br. 7753/01 od 25.07.2003. godine zbog krivičnog djela ugrožavanje javnog saobraćaja iz čl. 172 st. 1 KZ RCG (uslovna osuda), Višeg suda u Podgorici K. br. 83/04 od 31.12.2004. godine zbog krivičnog djela neovlašćena proizvodnja, držanje i stavljanje u promet opojnih droga iz čl. 300 st. 3 u vezi  st. 1 Krivičnog zakonika (4 godine zatvora), Osnovnog suda u Podgorici K. br. 7842/01 od 27.06.2007. godine zbog produženog krivičnog djela teška krađa iz čl. 240 st. 1 tač. 1 u vezi čl. 49 Krivičnog zakonika u sticaju sa krivičnim djelom falsifikovanje isprave iz čl. 207 st. 3 u vezi st. 1 KZ RCG (1 godine i 6 mjeseci zatvora), Osnovnog suda u Podgorici K. br. 710/04 od 15.10.2008. godine zbog produženog krivičnog djela teška krađa iz čl. 240 st. 2 u vezi st. 1 tač. 1 u vezi čl. 49 Krivičnog zakonika (1 godine zatvora), Osnovnog suda u Podgorici K. br. 481/07 od 07.11.2008. godine zbog krivičnog djela teška krađa iz čl. 240 st. 1 Krivičnog zakonika (1 godina zatvora), Osnovnog suda u Podgorici K. br. 14/08 od 30.09.2009. godine zbog produženog krivičnog djela teška krađa iz čl. 240 st. 1 tač. 1 i 2 u vezi čl. 49 Krivičnog zakonika (1 godina i 6 mjeseci zatvora), Osnovnog suda u Podgorici K. br. 531/11 od 15.11.2011. godine zbog krivičnog djela teška krađa iz čl. 240 st. 1 Krivičnog zakonika (2 godine i 6 mjeseci zatvora), Osnovnog suda u Cetinju K. br. 163/11 od 26.12.2011. godine zbog krivičnog djela teška krađa iz čl. 240 st. 1 tač. 1 Krivičnog zakonika (1 godina i 2 mjeseca zatvora), Osnovnog suda u Podgorici K. br. 354/14 od 17.03.2015. godine zbog produženog krivičnog djela krađa iz čl. 239 st. 2 u vezi st. 1 u vezi čl. 49 Krivičnog zakonika (1 godina zatvora) i Osnovnog suda u Podgorici K. br. 827/14 od 02.04.2015. godine zbog krivičnog djela teška krađa iz čl. 240 st. 1 tač. 1 Krivičnog zakonika Crne Gore u sticaju sa krivičnim djelom falsifikovanje i zloupotreba kreditnih kartica i kartica za bezgotovinsko plaćanje iz čl. 260 st. 1 Krivičnog zakonika Crne Gore (4 godine zatvora), protiv kojeg se ne vodi postupak za drugo krivično djelo.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span1">Kriv je</span>
</p>
<p>&nbsp;</p>
<p>&nbsp;</p>
<p>
<span class="span1">Što je:</span>
</p>
<p>
<span class="span1">Dana 16. maja 2014. godine, oko 04:30 časova, u Pg, u naselju D. K., svjestan svog djela čije je izvršenje htio i znajući da je njegovo djelo zabranjeno, tuđu pokretnu stvar oduzeo drugom u namjeri da njenim prisvajanjem sebi pribavi protivpravnu imovinsku korist u iznosu preko 150,00 eura, na način što je pored teretnog vozila marke "Scania" registarskih oznaka CT .. ..., vlasništvo oštećenog N. A., pripremio 10 bidona zapremine od po 20 litara, kako bi pomoću crijeva iz rezervoara teretnog vozila u bidone istočio dizel gorivo, pa nakon što je u dva bidona istočio ukupno 40 litara goriva ukupne vrijednosti 47,60 eura, navedene bidone je stavio u vozilo "Seat" reg. oznaka PG  .. ..., dok je crijeva sproveo u druga dva bidona u koja se gorivo pretakalo, kada je bio primjećen od strane N. M., nakon čega se udaljava sa lica mjesta, </span>
</p>
<p>&nbsp;</p>
<p>
<span class="span1">- čime je izvršio krivično djelo krađa iz čl. 239 st. 1 Krivičnog zakonika Crne Gore.</span>
</p>
<p>&nbsp;</p>
<p>
<span class="span1">Pa ga sud na osnovu čl. 4 st. 2, čl. 32, čl. 36, čl. 42 st. 1 i čl. 113 Krivičnog zakonika Crne Gore, te čl. 226, čl. 229 i čl. 374 Zakonika o krivičnom postupku,</span>
</p>
<p>&nbsp;</p>
<p style="text-align:center;">
<span class="span1">O S U Đ U J E</span>
</p>
<p>&nbsp;</p>
<p>
<span class="span1">Na kaznu zatvora u trajanju od 2 (dvije) godine i 6 (šest) mjeseci.</span>
</p>
<p>&nbsp;</p>
<p>
<span class="span1">Obavezuje se okrivljeni da na račun budžeta Crne Gore uplati novčani iznos od 47,60 eura, koji iznos odgovara pribavljenoj imovinskoj koristi, u roku od 15 dana po pravosnažnosti presude, pod prijetnjom prinudnog izvršenja.</span>
</p>
<p>&nbsp;</p>
<p>
<span class="span1">Obavezuje se okrivljeni da plati na ime troškova krivičnog postupka iznos od 110,50 €, u roku od 15 dana po pravosnažnosti presude.</span>
</p>
<p>&nbsp;</p>
<p style="text-align:center;">
<span class="span1">II</span>
</p>
<p>&nbsp;</p>
<p>
<span class="span1">Prema okrivljenom:</span>
</p>
<p>
<span class="span1">Lj. R., JMB ............., zvanom Lj., od oca M. i majke S., rođene R., rođenom .. ..19.. godine u PF, sa prebivalištem u PF u ul. S. B. br. .., državljaninu Crne Gore, koji razumije crnogorski jezik, a koji je i njegov jezik, nezaposlenom, neoženjenom, bez djece, pismenom, sa završenom osnovnom školom, lošeg imovnog stanja, osuđivanom presudom Višeg suda u Podgorici K. br. 33/04 od 18.06.2004. godine zbog krivičnog djela neovlašćena proizvodnja, držanje i stavljanje u promet opojnih droga iz čl. 245 st. 1 KZ SRJ (2 godine zatvora), presudom Osnovnog suda u Podgorici K. br. 1384/08 od 16.04.2009. godine zbog krivičnog djela nepodoban pokušaj teške krađe iz čl. 240 st. 1 tač. 1 u vezi čl. 21 Krivičnog zakonika (1 mjesec zatvora), Višeg suda u Podgorici K. br. 351/08 od 09.03.2010. godine zbog krivičnog djela neovlašćena proizvodnja, držanje i stavljanje u promet opojnih droga iz čl. 300 st. 1 Krivičnog zakonika (2 godine i 6 mjeseci zatvora), Osnovnog suda u Podgorici K. br. 1534/08 od 09.03.2010. godine zbog krivičnog djela teška krađa iz čl. 240 st. 1 tač. 1 Krivičnog zakonika (7 mjeseci zatvora) i Osnovnog suda u Podgorici K. br. 699/13 od 24.10.2013. godine zbog krivčnog djela nasilničko ponašanje iz čl. 399 Krivičnog zakonika (2 mjeseca zatvora), protiv kojeg se vodi postupak za drugo krivično djelo,</span>
</p>
<p>&nbsp;</p>
<p>
<span class="span1">- na osnovu čl. 372 st. 1 tač. 1 Zakonika o krivičnom postupku </span>
</p>
<p>&nbsp;</p>
<p style="text-align:center;">
<span class="span1">ODBIJA SE OPTUŽBA</span>
</p>
<p>&nbsp;</p>
<p>&nbsp;</p>
<p>
<span class="span1">Kojom je predstavljeno da su on i okrivljeni M. P.:</span>
</p>
<p>
<span class="span1">Dana 16. maja 2014. godine, oko 04:30 časova, u PF, u naselju D. K., zajedno, svjesni svog djela čije su izvršenje htjeli i znajući da je njihovo djelo zabranjeno, tuđu pokretnu stvar oduzeli drugom u namjeri da njenim prisvajanjem sebi pribave protivpravnu imovinsku korist, na način što su iz rezervoara teretnog vozila marke "Scania", registarskih oznaka CT .. ..., vlasništvo oštećenog A. N. pomoću crijeva u više bidona istočili 300 litara dizel goriva, vrijednosti 357,00 eura, nakon čega su bidone stavili u vozilo "Seat", registarskih oznaka PG .. ... i napustili lice mjesta,</span>
</p>
<p>&nbsp;</p>
<p>
<span class="span1">- čime bi kao saizvršilac izvršio krivično djelo krađa iz čl. 239 st. 1 u vezi čl. 23 st. 2 Krivičnog zakonika Crne Gore.</span>
</p>
<p>&nbsp;</p>
<p>
<span class="span1">Troškovi krivičnog postupka u ovom dijelu padaju na teret posebnog razdjela budžeta za rad sudova.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>&nbsp;</p>
<p>
<span class="span1">Optužnim predlogom Osnovnog državnog tužilaštva Podgorica Kt. br. 547/14 od 23.07.2015. godine, okrivljenima M. P. i Lj. R. stavljeno je na teret da su kao saizvršioci izvršili krivično djelo krađa iz čl. 239 st. 1 u vezi čl. 23 st. 2 Krivičnog zakonika Crne Gore. Zastupnica optužbe je na glavnom pretresu odustala od krivičnog gonjenja protiv okrivljenog Lj. R., nalazeći da nema dokaza da je isti kritičnom prilikom izvršio krivično djelo stavljeno mu na teret, dok je izmijenila dispozitiv optužnog predloga u dijelu činjeničnog opisa krivičnog djela koje se okrivljenom M. P. stavlja na teret, na način kako je to predstavljeno u stavu I izreke presude. U završnoj riječi je u cjelosti ostala pri izmijenjenom optužnom predlogu, predlažući sudu da okrivljenog M. P. oglasi krivim za krivično djelo stavljeno mu na teret i osudi po zakonu.</span>
</p>
<p>
<span class="span1">Okrivljeni M. P. je u odbrani datoj u prethodnom postupku naveo da nije izvršio krivično djelo stavljeno mu na teret, u bitnom navodeći da je dana 15. maja 2014. godine sa okrivljenim Lj. R. bio u rent a car agenciji na Z., kojom prilikom je okrivljeni R. tražio da iznajmi vozilo "Seat". Ušao je zajedno sa okrivljenim R. u kancelariju agencije, gdje su ih sačekala dva lica, među kojima je bio izvjesni Č. Okrivljeni R. ga je prethodno zamolio da mu da novac za iznajmljivanje vozila, pa mu je dao iznos od 40,00 €, a R. se sa vlasnikom dogovorio da iznajmi predmetno vozilo na period od 24 sata. Pošto je završio proceduru oko iznajmiljivanja vozila, okrivljeni R. ga je odvezao iznajmljenim "Seatom" do njegove kuće, koja se nalazi u naselju Z., na Z., nakon čega je otišao. Narednog jutra ga je probudio jedan čovjek od 40-ak godina koji mu je zvonio na vrata i pitao ga da li tu živi M. P., objašnjavajući mu da mu je iz kamiona nestalo oko 500 l nafte. Kada mu je objasnio da je on P. i da s tim nema veze, zamolio ga je da ode, a istog dana su ga kontaktirali i inspektori policije. Nije tačno da je vozilo "Seat" pronađeno u blizini njegove kuće, već je isto bilo na udaljenosti na nekoliko stotina metara od njegove kuće. Na glavnom pretresu je dodao da je kritičnog dana okrivljeni R. došao kod njega i pitao ga ima li para, jer su mu bile potrebne kako bi iznajmio auto iz rent a car agencije, nakon čega mu je dao traženi novac i otišao sa njim da iznajmi auto. Sjutra ujutru ga je probudio oštećeni koji mu je rekao da su mu inspektori u policiji saopštili da mu je on navodno ukrao određenu količinu nafte iz kamiona. Nakon što je istom rekao da nema ništa sa tim, došli su i inspektori, među kojima je bio i inspektor N., sa kojim on ne priča. Priveli su ga u stanicu policije, gdje mu se nakon davanja izjave oštećeni A. zakleo u svoje troje djece da ga je inspektor N. molio da kaže da ga je vidio kako mu krade gorivo iz kamiona. Vozilo "Seat" je pronađeno u njegovom naselju, na nekih 300 - 400 metara od njegove kuće i u istom su pronađena dva prazna bidona, pa mu je nelogično da je </span><span class="span1">od tolike količine goriva pronađeno jedino dva prazna bidona, jer da je on izvršio predmetno krivično djelo, nafta bi kod njega bila pronađena. Sa okrivljenim R. je prije kritičnog događaja bio u dobrim odnosima i družili su su se sigurno 10 - 15 godina. Nije pravio problem, niti postavljao pitanje kada će mu R. vratiti novac koji mu je tražio za iznajmljivanje vozila, iako je znao da isti nema ni centa, da je imao problema sa drogom i da se liječio zbog psihičkih problema, a i prije kritičnog događaja je znao da ga čašti određenim iznosom novca. Kada je davao izjavu u policiji, čuo je glas okrivljenog R., pa je po tome zaključio da je i on u policiji, a čuo je da je došlo do svađe između njega i vlasnika rent a car agencije, koji je htio sa R. fizički da se obračuna zbog toga što mu je R. navodno dao neku lažnu ličnu kartu. U završnoj riječi je naveo da nema nikakve veze sa predmetnim krivičnim djelom, te da smatra da tokom glavnog pretresa nije utvrđena njegova krivica i nije dokazano da je učinio djelo stavljeno mu na teret. Niko od saslušanih svjedoka nije njega prepoznao kritične večeri, niti je on lično iznajmio premetno vozilo, pa je očekivao da će Lj. R. to potvrditi i da će biti oslobođen od optužbe. U vozilu su pronađena dva bidona zapremine od po 20 litara, a nije proveden nijedan dokaz iz kojega bi se moglo zaključiti da je oštećeni kritične večeri imao toliku količinu nafte u rezervoaru, a imajući u vidu da oštećeni nije dostavio račun ne može se sa sigurnošću utvrditi koliko je goriva imao kritične večeri.</span>
</p>
<p>
<span class="span1">Okrivljeni Lj. R. je u odbrani datoj u prethodnom postupku i na glavnom pretresu saglasno u bitnom naveo da je dana 15. maja 2014. godine, oko 8:00 časova, kod njega došao njegov poznanik M. P. i zamolio ga da iznajme jedno vozilo u rent a car agenciji, kako bi izašao sa djevojkom. Pristao je da to učini za okrivljenog P., pa je sa njim otišao u rent a car agenciju, koja se nalazi na Z., vlasništvo izvjesne braće Č., gdje su zatekli jednog radnika kojeg je okrivljeni P. pitao da li ima slobodno auto. Imajući u vidu da on ne posjeduje vozačku dozvolu, u agenciju je pošao sa vozačkom dozvolom svog brata M. R., jer poznaje vlasnike agencije, pa je mislio da to neće predstavljati problem za iznajmljivanje vozila. Č. je uzeo predmetnu vozačku dozvolu govoreći da ima jedno slobodno vozilo marke "Seat", pa su napravili ugovor za iznajmljivanje vozila na jedan dan, za koju uslugu je platio 40,00 €. Nakon toga je preuzeo ključ od vozila od Č. i, s obzirom na to da nema vozačku dozvolu, sjeo je na mjesto suvozača, dok je auto vozio okrivljeni M. P., koji je njega odvezao do kuće u ul. S. B., od kog trenutka do sjutradan oko 16:30 časova ništa više nije znao o okrivljenom P., niti o vozilu. Dana 16. maja 2014. godine, oko podne je, budući da je isticao rok za vraćanje auta, pozvao okrivljenog P., ali je istom telefon bio isključen, da bi tek oko 16:30 časova P. njega pozvao i rekao mu da je uhvaćen sa ukradenom naftom, dok mu je na njegovo pitanje šta je sa autom odgovorio da ga je policija vratila. Negirao je da je sa P. učestvovao u krađi nafte. Na glavnom pretresu je dodao da kritičnog dana nije privođen u policiju, niti se sretao sa vlasnikom rent a car agencije. U završnoj riječi je naveo da je od početka do kraja suđenja govorio istinu, te da je kritičnom prilikom vozilo iznajmio za M. P., a ne zna šta je on posle toga radio sa tim vozilom i gdje se kretao sa istim.</span>
</p>
<p>
<span class="span1">Sud je u dokaznom postupku saslušao svjedoka oštećenog N. A. i svjedoke P. Č., V. K., N. M. i D. B.; pročitao Službenu zabilješku Uprave policije CB Podgorica Ku. br. 419/2014 od 16.05.2014. godine, potvrdu Uprave policije CB Podgorica o vraćanju privremeno oduzetih predmeta Ku. br. 419/2014 od 19.05.2014. godine, ugovor o najmu vozila rent a car agencije "Road star" od 15.05.2014. godine; na saglasan predlog stranaka pročitao nalaz i mišljenje vještaka komercijalne struke D. Đ. od 09.07.2015. godine; izvršio uvid u fotodokumentaciju Uprave policije CB Podgorica br. 64-28-244-645/1350 od 19.05.2014. godine i pročitao dva izvoda iz registra kaznenih evidencija Ministarstva pravde KE 1192/2015 na ime okrivljenog M. P. i KE 1193/2015 na ime okrivljenog Lj. R., oba od 12.11.2015. godine.</span>
</p>
<p>
<span class="span1">Svjedok oštećeni N. A. je u iskazu datom u prethodnom postupku i na glavnom pretresu saglasno u bitnom naveo da ga je kritičnog jutra oko 04:30 časova probudilo zvono na telefonu, kada ga je njegov prvi komšija N. M. pozvao i rekao mu da neko nešto odnosi sa njegovog kamiona, marke "Skania", reg. oznaka CT .. ..., koji je bio parkiran gotovo ispred M. kuće. Izašao je napolje i vidio da su pored rezervoara kamiona postavljena dva plastična </span><span class="span1">bidona od po 20 litara, a u njihove otvore su bila sprovedena crijeva iz rezorvoara, na koji način se pretakalo gorivo. Pojasnio je da se crijevo koje je vodilo u drugi bidon bilo izvuklo i da je gorivo točilo iz rezervoara pored bidona. Pored ta dva bidona je bilo poređano još 6 bidona od po 20 litara, koji su bili prazni, očigledno spremljeni da se iz njih pretače gorivo. Osvrnuo se oko sebe i sa desne strane ugledao kako gledano iz pravca njegovog kamiona odlazi jedno auto sa upaljenim svjetlima, koje se u momentu zaustavilo na jednom proširenju, iz kog razloga je ušao u svoje vozilo i krenuo za tim autom, koje se na oko 500 m od njegove kuće okrenulo i počelo velikom brzinom da se kreće u njegovom pravcu. Kada mu se približilo vidio je da se radi o vozilu marke "Seat", bijele boje, registarskih oznaka PG .. ... i pošto je bio fokusiran na vozača, upalio je duga svijetla i ugledao samo osobu za volanom, čiji lik je uspio da zapamti. Krenuo je da prati to vozilo, ali isto nije uspio stići, jer se velikom brzinom udaljilo iz pravca K. prema G., pa se vratio kući i pozvao policiju. Nakon što je u policiji dao izjavu, kroz priču sa kolegama koji voze kamione je saznao da se radi o M.u P.u, pa je po njihovim uputstvima ujutru oko 09:30 časova otišao do njegove kuće. Na vratima se pojavio momak, koji se izrazito osjećao na miris nafte i odmah ga je prepoznao kao vozača bijelog "Seat"-a koji mu je umakao toga jutra, a dvorište mu je izgledalo kao mehaničarska radionica, prepuna bidona i crijeva za istakanje goriva u kom se nalazilo 10 - 12 plastičnih bidona, uglavnom od po 20 litara, a oko kuće se osjećao jak miris nafte. Prije nego je pozvonio kod P., na 30-ak metara iza njegove kuće je vidio parkiran "Seat" kojeg je kritičnog jutra vidio, a jedan od P. susjeda mu je rekao da to vozilo vozi M. P.. Pitao je momka koji mu je otvorio vrata je li on M. P., pa kad mu je rekao da jeste, kazao mu je da mu je ukrao gorivo iz kamiona, a on ga je pitao u koliko je to sati bilo, govoreći mu da je tog jutra bio na više lokacija da krade gorivo. Priznao mu je da je ukrao manju količinu goriva iz njegovog kamiona, da su mu trebale pare i da će mu nadoknaditi štetu. Na njegovu konstataciju da mu je tog jutra istočeno 300 litara goriva, okrivljeni P. je odgovorio nešto u smislu da je gorivo možda iscurelo u pretakanju. Dok je pričao sa okrivljenim P. došla su dva inspektora i odveli P. Na glavnom pretresu je dodao da je, kada je izašao iz kuće, vidio na proširenju sa desne strane vozilo sa upaljenim farovima, i kada je izvukao crijeva iz rezervoara da se nafta više ne bi pretakala, krenuo je u pravcu tog vozila, koje je u tom momentu krenulo, pa je svojim vozilom otišao za njim. Siguran je da je u kritičnoj prilici vidio vozača, ali nije siguran da li je sa njim bilo drugo lice, jer to nije vidio. Niko od policijskih službenika nije uticao na njega da prijavi okrivljenog P., već mu je isti kada je došao kod njega kući priznao da je ukrao gorivo i obećao mu da će mu nadoknaditi štetu. Nije se mogao sjetiti da li je policajcima koji su došli na lice mjesta rekao koliko lica je vidio u vozilu, a siguran je da im nije rekao da je bilo koga vidio pored kamiona, jer je vozilo bilo u pokretu kada je on izašao, a jedino čega se sa sigurnošću sjeća je da je u vozilu vidio samo vozača. Nije se pridružio krivičnom gonjenju i nije postavio imovnskopravni zahtjev. </span>
</p>
<p>
<span class="span1">Svjedok N. M. je u iskazu datom u prethodnom postupku i na glavnom pretresu saglasno u bitnom naveo da je kritičnog jutra, oko 04:30 časova, izašao iz svoje kuće, pa je u jednom trenutku, pogledavši ka kapiji, ugledao kako se u polusagnutom položaju nešto kreće u pravcu rijeke M. Nije bio siguran da li se radi o čovjeku ili nečem drugom, pa je sjeo u vozilo i polako izašao iz svog dvorišta kroz kapiju, okrenuo vozilo ka M. i uključio duga svijetla u tom pravcu, kojom prilikom je vidio da je na oko 10-ak metara iza kamiona njegovog komšije N. A. parkirano bijelo vozilo, pri čemu je tada jasno vidio da je ovo što se prethodno kretalo ulicom sagnuto, muškarac koji je ubacio nešto u gepek bijelog vozila, marke "Seat", reg. oznaka PG .. ... i brzo ga zatvorio. Ovo lice se veoma brzo uputilo prema vozilu, ali nije obraćao pažnju je li ono ušlo na suvozačevo ili na vozačevo mjesto, odnosno je li bilo samo ili sa nekim. Pojurio je stotinak metara za tim vozilom, koje se velikom brzinom uputilo prema rijeci M., ali je brzo odustao, jer ga nije mogao stići, pa je pozvao komšiju A. i rekao mu da pođe i pogleda nedostaje li mu šta na kamionu. Na glavnom pretresu je dodao da je sto posto siguran da je kritičnom prilikom vidio samo jednu osobu. Prišao je svojim vozilom na nekih 10 - 15 metara od ovog vozila koje je bilo parkirano, čak je zastao kako bi u telefonu </span><span class="span1">memorisao broj tablica, a misli da je lice koje je primjetio ušlo u ovo vozilo na vozačeva vrata, iako u to nije bio siguran. </span>
</p>
<p>
<span class="span1">Svjedok P. Č. je u iskazu datom u prethodnom postupku i na glavnom pretresu saglasno u bitnom naveo da je suvlasnik rent a car firme "Road star". Dana 15. maja 2014. godine, oko 11:30 časova na telefon ga je pozvao radnik iz agencije koji mu je kazao da dva sumnjiva lica traže da iznajme neko od vozila, pa ga je zamolio da dođe. Došao je i u kancelariji je zatekao dva njemu nepoznata muška lica, od kojih je jedan komunicirao sa njim govoreći mu da ga njegov brat poznaje. Pitao je ovo lice da li ima validna dokumenta, pa mu je lice sa kojim je uglavnom komunicirao izvadilo vozačku dozvolu koja je glasila na ime M. R., uporno tvrdeći da je to njegova vozačka dozvola, a on mu je pojasnio proceduru za izadavanje vozila i fotokopirao ličnu kartu radi pravljenja ugovora, dok je ovo drugo lice reklo da nema kod sebe nikakva dokumenta. Napravili su ugovor o najmu vozila "Seat", bijele boje, na period od 15.05.2014. - 16.05.2014. godine, imajući u vidu da su mu njih dvojica rekli da imaju samo 40,00 €, kolika je cijena dnevnog najma. Ovo drugo lice, dalo je 40 eura ovom koje se njemu predstavilo kao M. R., na koji način je isti platio iznajmljivanje predmetnog vozila i ostavio mu kontakt telefon 067/868-472. Sjutradan, pošto je najam vozila isticao u 12:30 časova, okrenuo je broj telefona koji su mu ostavili, ali bezuspješno, a kasnije toga dana je pozvan od strane osobe koja mu se predstavila kao službenik policije, kojom prilikom su ga pitali mogu li da pregledaju njegovog bijelog Seat - a, jer je to vozilo učestvovalo u izvršenju nekog krivičnog djela. Objasnili su mu gdje je vozilo zatečeno i zamolili ga da dođe kako bi isto pregledali, kojom prilikom su u vozilu, koje je on otvorio rezervnim ključem, pronađeni nekoliko bidona, šrafciger i nož. Na glavnom pretresu je dodao da kada je otišao da dâ izjavu u policiji nije sreo okrivljenog Lj. R.a, niti je sa njim imao bilo kakav verbalni sukob. Vozilo mu je vraćeno od strane policije i prilikom vraćanja nije se sreo, niti vidio sa bilo kojim od okrivljenih. </span>
</p>
<p>
<span class="span1">Svjedok V. K. je u iskazu datom u prethodnom postupku i na glavnom pretresu saglasno u bitnom naveo da je kritične večeri radio noćnu smjenu od 22:00 - 06:00 časova, gdje je sa kolegom Boljevićem pokrivao reon magistralni put P. - C. l. Oko 04:40 časova ih je dežurna služba CB Podgorica radio vezom obavijestila da je građanin prijavio da su u D. K. kod stadiona, dva nepoznata lica iz kamiona "Skania" CT .. ... otuđila gorivo i pobjegla vozilom "Seat", bijele boje, reg. oznaka PG .. .... Takođe su obaviješteni da ih je građanin pratio izvjesno vrijeme, ali su mu umakli prema G. Na licu mjesta ih je sačekao oštećeni N. A., koji im je rekao da mu je iz kamiona ukradeno oko 300 litara nafte, objašnjavajući da mu je bio pun rezervoar, jer je trebalo da ide na put. Oko rezervoara je primijetno bilo 6 - 7 plastičnih bidona i crijevo od kojih je jedan bidon bio napunjen, a ostali prazni, kao i dva crijeva za istakanje goriva, s tim što je jedno od crijeva bilo uvučeno u rezervoar kamiona, što upućuje na to da ih je čovjek prekinuo u istakanju goriva, a provjerama tablica su utrdili da se vozilo "Seat" vodi na privatnu firmu. Na glavnom pretresu je dodao da osim što je od strane dežurne službe obaviješten da je krađa izvršena od strane dva lica, taj podatak im je dao i vlasnik kamiona koji je bio pored kamiona kada su oni došli, kada im je rekao da je kritičnom prilikom vidio dva lica i da ih je pratio svojim vozilom, a da su se ta lica udaljila vozilom "Seat". Imajući u vidu da nema neposrednih saznanja vezano za kritični događaj, već je na lice mjesta došao tek nakon što se isti dogodio, samo je prenio ono što je čuo od oštećenog N. A. </span>
</p>
<p>
<span class="span1">Svjedok D. B. je u iskazu datom na glavnom pretresu u bitnom naveo da je kritičnog jutra, oko 05:00 časova, po prijavi za krađu goriva upućen od strane dežurne službe u mjesto K. Na licu mjesta ih je sačekalo lice koje im je pokazalo kamion iz kojeg je ukradeno gorivo i saopštilo im da je vidio vozilo "Seat" bijele boje, čije je tablice zapamtio, jer je isto pratio, ali ga nije uspio stići. Obišli su taj reon, ali predmetno vozilo nisu zatekli, a provjerom su utvrdili da se radi o vozilu koje je registrovano na rent a car agenciju. Na licu mjesta su pored kamiona zatekli bidone i crijeva, a sve je ukazivalo da je učinilac prekinut u istakanju goriva. Zbog proteka vremena, nije siguran da li im je oštećeni kada su došli na lice mjesta saopštio </span><span class="span1">da je vidio jedno ili dva lica, jer su više bili skoncentisani na pitanja o vozilu, a službenu zabilješku su nakon toga sačinjavali po njegovoj izjavi. </span>
</p>
<p>
<span class="span1">Iz službene zabilješke Uprave policije CB Podgorica Ku. br. 419/2014 od 16.05.2014. godine, koju su sačinili policijski službenici V. K. i D. B., proizilazi da su oko 04:50 časova upućeni od strane dežurne službe u D. K. kod stadiona, gdje su dva NN lica otuđila iz teretnog motornog vozila "Skania", reg. oznaka CT .. ..., gorivo i da su se ista udaljila sa pmv marke "Seat", reg. oznaka PG .. .... Na licu mjesta su zatekli vlasnika kamiona N. A., koji je izjavio da je iz vozila otuđeno otprilike oko 300 litara nafte. Oko rezervoara je bilo 6 - 7 plastičnih bidona od kojih jedan pun, a ostali prazni, kao i dva crijeva za vučenje goriva. Oštećeni je obavještenje o krađi dobio od svog komšije, a učinioci su se dali u bjekstvo vozilom "Seat", a on ih je pratio do skretanja za G. </span>
</p>
<p>
<span class="span1">Iz potvrde Uprave policije CB Podgorica o vraćanju privremeno oduzetih predmeta Ku. br. 419/2014 od 19.05.2014. godine, proizilazi da su dana 19.05.2014. godine P. Č. vraćena dva plastična bidona žute i crne boje, zapremine od po 20 l, jedan šrafciger žute boje i jedan kuhinjski nož, sječivo dužine 12 cm. </span>
</p>
<p>
<span class="span1">Iz ugovora o najmu vozila rent a car agencije "Road star" od 15.05.2014. godine proizilazi da je isti zaključen između rent a car agencije "Road star", kao najmodavca i M. R., kao najmoprimca, povodom najma vozila "Seat Ibica 1.2", reg. oznaka PG .. ... na period od jednog dana, za koji najam je najmoprimac platio cijenu u iznosu od 40,00 €.</span>
</p>
<p>
<span class="span1">Iz nalaza i mišljenja vještaka komercijalne struke D. Đ. od 09.07.2015. godine, utvrđeno je da je cijena jednog litra dizel goriva na dan 16.05.2014. godine iznosila 1,19 €, koja cijena je utvrđena i data na osnovu cjenovnika firme DOO "J." K.. </span>
</p>
<p>
<span class="span1">Uvidom u fotodokumentaciju Uprave policije CB Podgorica br. 64-28-244-645/1350 od 19.05.2014. godine, koja je sačinjena povodom fotografisanja pmv "Seat", reg. oznaka PG .. ... dana 16.05.2014. godine, proizilazi da je na 7 fotografija predstavljen zatečeni izgled vozila, izgled vozila nakon otvaranja, predmet - nož koji je pronađen iza sjedišta suvozača u vozilu, kao i predmeti koji su pronađeni u prtljažniku vozila, odnosno dva bidona i šrafciger. </span>
</p>
<p>
<span class="span1">Nakon savjesne ocjene svakog dokaza pojedinačno i u vezi sa ostalim dokazima, dovodeći ih u vezu sa odbranom okrivljenog, sud je utvrdio da je okrivljeni M. P. dana 16. maja 2014. godine, oko 04:30 časova, u Pg, u naselju D. K., tuđu pokretnu stvar oduzeo drugom u namjeri da njenim prisvajanjem sebi pribavi protivpravnu imovinsku korist u iznosu preko 150,00 eura, na način što je pored teretnog vozila marke "Scania" registarskih oznaka CT .. ..., vlasništvo oštećenog N. A., pripremio 10 bidona zapremine od po 20 litara, kako bi pomoću crijeva iz rezervoara teretnog vozila u bidone istočio dizel gorivo, pa nakon što je u dva bidona istočio ukupno 40 litara goriva ukupne vrijednosti 47,60 eura, navedene bidone je stavio u vozilo "Seat" reg. oznaka PG  .. ..., dok je crijeva sproveo u druga dva bidona u koja se gorivo pretakalo, kada je bio primjećen od strane N. M., nakon čega se udaljava sa lica mjesta.</span>
</p>
<p>
<span class="span1">Činjenično stanje sud je utvrdio prvenstveno iz iskaza svjedoka oštećenog N. A. koji je naveo da ga je kritičnog jutra oko 04:30 časova na telefon pozvao svjedok N. M. i rekao mu da je vidio da neko nešto odnosi sa njegovog kamiona, marke "Skania", reg. oznaka CT .. ..., nakon čega je izašao i vidio da su pored rezervoara kamiona postavljena dva plastična bidona od po 20 litara, a u njihove otvore su bila sprovedena crijeva iz rezorvoara, na koji način se pretakalo gorivo, dok je pored ta dva bidona bilo pripremljeno još 6 praznih bidona od po 20 litara, koji su bili pripremljeni da se iz njih pretače gorivo, da bi zatim na proširenju sa desne strane primijetio vozilo sa upaljenim farovima, ušao u svoje vozilo i uputio se u njegovom pravcu, u kom trenutku se to vozilo okrenulo, krećući se velikom brzinom u njegovom pravcu, pa je uz pomoć dugih svjetala uspio da vidi da se radi o vozilu marke "Seat", bijele boje, reg. oznaka PG .. ..., za čijim upravljačem je bilo muško lice koje je dobro vidio i zapamtio, a sledećeg jutra je tražeći mogućeg učinioca došao upravo na vrata kuće tog muškog lica koje mu se predstavilo kao M. P. i priznalo mu da je prethodne večeri krao gorivo na više lokacija, između ostalog i iz njegovog kamiona. Iskaz svjedoka oštećenog sud je u cjelosti prihvatio, cijeneći ga kao istinit, imajući u vidu da je isti potvrđen iskazom </span><span class="span1">svjedoka N. M., koji je naveo da je kritičnog jutra, oko 04:30 časova, dok je kretao na posao primijetio da je na oko 10-ak metara, iza kamiona njegovog komšije - oštećenog N. A. parkirano bijelo vozilo, marke "Seat", reg. oznaka PG .. ... i muškarca koji je ubacio nešto u gepek vozila i brzo ga zatvorio, a zatim se udaljio sa lica mjesta. Iskaz svjedoka N. M., osim što je potpuno saglasan sa iskazom svjedoka oštećenog, nije doveden u sumnju nijednim drugim provedenim dokazom, pa ga je sud iz tog razloga u potpunosti prihvatio cijeneći da je istinit. Takođe, činjenično stanje sud je utvrdio i iz odbrane okrivljenog Lj. R. koji je naveo da je dana 15. maja 2014. godine sa okrivljenim M. P. otišao u rent a car agenciju, koja se nalazi na Z., kako bi za okrivljenog P. iznajmio vozilo, kojom prilikom je, budući da ne posjeduje vozačku dozvolu, iskoristio vozačku dozvolu svog brata M. R. i zaključio ugovor o najmu vozila "Seat", na period od 24 časa, za koju uslugu je platio 40,00 €, koje mu je prethodno dao okrivljeni P., nakon čega ga je okrivljeni P. odvezao kući, a nakon toga sa vozilom nastavio dalje. Odbranu okrivljenog Lj. R. sud je u cjelosti prihvatio, jer je ista potvrđena iskazom svjedoka P. Č., vlasnika rent a car agencije "Road star", koji je naveo da su dana 15. maja 2014. godine, oko 11:30 časova u prostorije agencije došli okrivljeni da iznajme neko od vozila, kojom prilikom mu je okrivljeni R. dao vozačku dozvolu koja je glasila na ime M. R., tvrdeći da je to njegova vozačka dozvola, pa su sačinili ugovor o najmu vozila "Seat", bijele boje, na period od 15.05.2014. - 16.05.2014. godine, za koju uslugu je okrivljeni platio iznos od 40,00 € koji novac mu je prethodno dao okrivljeni P., da bi ga dan kasnije pozvala policija govoreći mu da je predmetno vozilo učestvovalo u izvršenju krivičnog djela, kojom prilikom su u vozilu pronađeni bidoni, šrafciger i nož. Iskaz svjedoka P. Č. i odbrana okrivljenog Lj. R. potvrđeni su i ugovorom o najmu vozila rent a car agencije "Road star" od 15.05.2014. godine, koji je zaključen 15.05.2014. godine između rent a car agencije "Road star", kao najmodavca i M. R., kao najmoprimca, povodom najma vozila "Seat Ibica 1.2", reg. oznaka PG .. ... na period od jednog dana, za koji najam je najmoprimac platio cijenu u iznosu od 40,00 €. Takođe, iskaz svjedoka P. Č. je u saglasnosti i sa potvrdom UP CB Podgorica o vraćanju privremeno oduzetih predmeta Ku. br. 419/2014 od 19.05.2014. godine, u kojoj je konstatovano da su službenici policije P. Č. vratili dva plastična bidona žute i crne boje, zapremine od po 20 l, jedan šrafciger žute boje i jedan kuhinjski nož, sječiva dužine 12 cm, kao i sa fotodokumentacijom Uprave policije u koju je sud izvršio uvid, u kojoj su na 7 fotografija prikazani navedeni predmeti i zatečeni izgled vozila "Seat". Imajući u vidu da je iz iskaza svjedoka N. M. utvrđeno da je vidio da muško lice, koje se kasnije oštećenom N. A. predstavilo kao M. P., stavlja određene stvari u gepek vozila "Seat", te da su kasnije u istom vozilu pronađena dva bidona zapremine od po 20 litara, to sud zaključuje da je okrivljeni iz rezervoara kamiona oštećenog oduzeo ukupno 40 litara nafte pretočivši ih u ta dva bidona, koje je potom stavio u gepek iznajmljenog vozila "Seat", gdje su kasnije i pronađeni ispražnjeni. Vrijednost protivpravno oduzete i prisvojene pokretne stvari - 40 litara dizel goriva, sud je utvrdio iz nalaza i mišljenja vještaka komercijalne struke, iz kojeg je utvrđeno da je na dan izvršenja krivičnog djela vrijednost jednog litra nafte iznosila 1,19 €, pa je tako utvrđeno da je ukupna vrijednost oduzete nafte 47,60 € (40x1,19=47,6) koji nalaz i mišljenje je sud prihvatio cijeneći ga kao objektivan, jasan i u svemu dat shodno pravilima struke, na koji stranke nisu imale bilo kakvih primjedbi. </span>
</p>
<p>
<span class="span1">Cijeneći subjektivni odnos okrivljenog prema izvršenom krivičnom djelu, sud nalazi da je isti imao namjeru da oduzimanjem tuđe pokretne stvari sebi pribavi protivpravnu imovinsku korist u vrijednosti preko 150,00 €, i to bez obzira što vrijednost oduzetog goriva u konkretnom slučaju ne prelazi iznos od 150,00 €. Naime, iz samog postupanja okrivljenog je očigledno da njegova namjera nije bila da pribavi malu imovinsku korist, s obzirom na to da je nesumnjivo utvrđeno da je isti pripremio 10 bidona zapremine od po 20 litara, kako bi u iste istočao dizel gorivo iz rezervoara kamiona oštećenog, te da je </span><span class="span1">nakon što je u dva bidona istočio ukupno 40 litara goriva iste stavio u vozilo "Seat" reg. oznaka PG .. ..., dok je crijeva sproveo u druga dva bidona u koja se gorivo pretakalo, pored kojih se nalazilo još šest praznih bidona kapaciteta od po 20 litara, kada je bio primjećen od strane svjedoka N. M. Naprijed navedene činjenice su utvrđene iz iskaza svjedoka oštećenog N. A., svjedoka N. M., </span><span class="span1">potvrde o vraćanju privremeno oduzetih predmeta i fotodokumentacije UP CB Podgorica, a kako je to prethodno detaljno obrazloženo.</span><span class="span1"> Pripremanjem deset bidona zapremine od po 20 litara, koje je donio na lice mjesta, okrivljeni je ispoljio nesumnjivu namjeru da u kritičnoj prilici oduzme 200 litara dizel goriva i da na taj način sebi pribavi protivpravnu imovinsku korist, koja je, kada se ima u vidu vrijednost dizel goriva u vrijeme izvršenja, nesumnjivo iznosila preko 150,00 €. Time je okrivljeni</span><span class="span2"> </span><span class="span1">postupao sa direktnim umišljajem, odnosno bio je svjestan da čini zabranjenu djelatnost, da oduzima tuđu pokretnu stvar u namjeri pribavljanja protivpravne imovinske koristi, što je i htio, pa su se u njegovim radnjama </span><span class="span2">pored objektivnih stekli i subjektivni elementi bića krivičnog djela krađa iz čl. 239 st. 1 Krivičnog zakonika Crne Gore. </span>
</p>
<p>
<span class="span2">Sud je cijenio odbranu okrivljenog M.a P.a koji je naveo da ga je </span><span class="span1">dana 15. maja 2014. godine okrivljeni Lj. R. zamolio da mu pozajmi novac u iznosu od 40,00 €, kako bi iznajmio vozilo u rent a car agenciji, te da ga je nakon što su završili proceduru oko iznajmljivanja vozila, okrivljeni R. iznajmljenim vozilom "Seat" povezao kući, koja se nalazi u naselju Z., na Z., i potom otišao, te da kasnije vozilo nije pronađeno u neposrednoj blizini njegove kuće, već na udaljenosti od 300 - 400 metara. Ovakva odbrana opovrgnuta je odbranom okrivljenog Lj. R., koji je naveo da ga je kritičnog dana pozvao okrivljeni P. i zamolio ga da za njega iznajmi vozilo za koje će mu on dati novac, nakon čega je njega P. iznajmljenim vozilom marke "Seat" povezao kući, imajući u vidu da on nema vozačku dozvolu i da se nakon toga okrivljeni P. odvezao sa vozilom. Kada se imaju u vidu navodi odbrane okrivljenog P. da je sa okrivljenim R. bio u dobrim odnosima, jasno je da okrivljeni R. nije imao razloga da lažnim prikazivanjem činjenica oteža položaj okrivljenom P. Takođe, ovakva odbrana je opovrgnuta i iskazom svjedoka oštećenog Nenada A.a koji je naveo da je sledećeg jutra nedaleko od kuće okrivljenog M. P. zatekao parkirano predmetno vozilo "Seat", za koje je od komšija okrivljenog P.a saznao da ga vozi upravo okrivljeni P.. Osim toga, po ocijeni ovog suda sasvim je nelogično i životno neprihvatljivo da okrivljeni P., kako to on navodi, čini uslugu okrivljenom R. time što mu pozajmljuje novac za iznajmljivanje vozila, ne pitajući ga pritom kad će mu taj novac vratiti, a ovo posebno kada se imaju u vidu navodi odbrane okrivljenog P. da je znao da je okrivljeni R. u lošoj finansijskoj situaciji, te da je imao problema sa opojnim drogama. Pored navedenog, sve i da je bilo tako kako navodi okrivljeni P. u odbrani, odnosno da je okrivljeni R. došao kod njega kući i tražio mu novac za iznajmljivanje vozila, u tom slučaju nije bilo nijednog logičnog razloga da okrivljeni P. nakon što je odlučio da pozajmi novac okrivljenom R. ide zajedno sa njim u rent a car agenciju, osim ukoliko, a kako je to sud i utvrdio, vozilo nije bilo iznajmljeno za potrebe okrivljenog P. Takođe, navodi odbrane okrivljenog M. P. da mu se svjedok oštećeni zakleo u svoje troje djece da ga je inspektor N. molio da kaže da ga je vidio kako mu krade gorivo iz kamiona opovrgnuti su navodima svjedoka oštećenog da niko od policijskih službenika nije uticao na njega da prijavi okrivljenog P., niti se okrivljenom kleo u djecu, te da je on, nakon davanja izjave u policiji sam pokušavao da pronađe lice koje mu je ukralo naftu, na koji način je došao do kuće okrivljenog P., kojeg je odmah prepoznao kao osobu koja je kritičnog jutra vozila bijelog "Seat"-a, a okrivljeni P., u čijem dvorištu je tog jutra primijetio 10 - 12 plastičnih bidona, uglavnom zapremine od po 20 litara i crijeva za istakanje goriva, gdje se i osjećao jak miris nafte, mu je tom prilikom priznao da mu je ukrao gorivo i obećao mu da će mu nadoknaditi štetu. Sud nije imao razloga da sumnja u vjerodostojnost iskaza svjedoka oštećenog koji je u cjelosti potvrđen materijalnim dokazima, a pored toga se oštećeni nije pridružio krivičnom gonjenju protiv okrivljenog, niti je postavio imovinskopravni zahtjev, pa je evidentno da oštećeni nije imao namjeru da eventualno ostvari neku materijalnu korist na teret okrivljenog P. i da ga zbog toga lažnim svjedočenjem dovede u nepovoljniji položaj. Takođe, navodi odbrane okrivljenog P.a da je prilikom davanja izjave u policiji, čuo glas okrivljenog R., te da je čuo da je došlo do svađe između njega i vlasnika rent a car agencije, koji je htio sa R. fizički da se obračuna zbog toga što mu je R. navodno dao neku lažnu ličnu kartu, opovrgnuti su kako odbranom okrivljenog Lj. R. da kritičnog dana nije bio u policiji, niti se toga dana gledao sa svjedokom P. Č., tako i iskazom svjedoka P. Č. koji je naveo da prilikom davanja izjave u </span><span class="span1">policiji nije sreo okrivljenog Lj. R.a, niti je sa njim imao bilo kakav verbalni sukob. Sud nalazi i da je neosnovan stav okrivljenog P. da nema dokaza da je on učinio krivično djelo, jer ga niko nije vidio, te da na njegovu krivicu ne mogu ukazivati samo dva prazna bidona, kao i da nema dokaza da je oštećeni imao nafte u rezervoaru, jer je isti u direktnoj suprotnosti sa činjenicama utvrđenim iz iskaza svjedoka oštećenog N. A., koji je sud u potpunosti prihvatio kao istinit kako je to prethodno već obrazloženo. Imajući u vidu da odbrana okrivljenog P.a, osim što je neubjedljiva i nelogična, nema utemeljenje ni u jednom materijalnom ili personalnom dokazu, to sud nalazi da je ista sračunato data isključivo u cilju izbjegavanja krivice.</span>
</p>
<p>
<span class="span1">Sud je cijenio i iskaze svjedoka V. K. i D. B., koji su se na međusobno saglasan način izjasnili po pitanju bitnih činjenica, navodeći da su kritičnog jutra kao službenici policije, od strane dežurne službe upućeni u D. K., gdje se desila krađa goriva, koju su, po izjavi oštećenog N. A. izvršila dva NN lica, te sadržinu službene zabilješke, koja je, po navodima svjedoka D. B. sačinjena po navodima svjedoka oštećenog. Iskazi navedenih svjedoka u bitnom potvrđuju iskaz svjedoka oštećenog N. A., a od istog se razlikuju samo po pitanju koliko je lica svjedok oštećeni vidio kritičnom prilikom. Međutim, imajući u vidu da se ne radi o svjedocima očevicima kritičnog događaja, a da je svjedok oštećeni u iskazu datom u prethodnom postupku, kojem iskazu je ostao dosledan i na glavnom pretresu, naveo da je siguran da je kritičnom prilikom vidio samo jedno muško lice, to ovaj sud nalazi da iskazi navedenih svjedoka, kao i sadržina službene zabilješke u tom dijelu, ne sadrže neposredna saznanja o kritičnom događaju, te da se u tom pravcu mora dati prednost neposrednom opažanju svjedoka oštećenog, sadržanom u njegovom iskazu koji je bio dosledan u svim fazama krivičnog postupka, a koji je dat nakon što je prethodno upozoren na posledice davanja lažnog iskaza. Stoga, iskazi svjedoka V. K. i D. B. i sadržina njihove službene zabilješke po pitanju broja lica koja su učestvovala u izvršenju krivičnog djela, po ocjeni ovog suda ne mogu biti prihvaćeni u tom dijelu, a samim tim nisu od uticaja na drugačiju odluku u ovoj krivičnopravnoj stvari.</span>
</p>
<p>
<span class="span1">Prilikom odmjeravanja kazne okrivljenom M. P., sud je cijenio sve okolnosti iz čl. 42 st. 1 Krivičnog zakonika Crne Gore, koje utiču da kazna bude manja ili veća, a imajući pritom u vidu i svrhu kažnjavanja, pa je tako na strani okrivljenog od olakšavajućih okolnosti cijenio njegove porodične prilike, odnosno da se radi o licu koje je oženjeno i ocu jednog djeteta, dok je kao otežavajuću okolnost sud cijenio njegov raniji život i s tim u vezi raniju osuđivanost za krivična djela navedena u izreci presude, a što je sud utvrdio iz izvoda iz registra kaznenih evidencija Ministarstva pravde KE 1193/2015 od 12.11.2015. godine. Imajući u vidu navedene okolnosti, a shodno čl. 36 Krivičnog zakonika Crne Gore, sud je okrivljenog osudio na kaznu zatvora u trajanju od dvije godine i šest mjeseci, nalazeći da je ista neophodna i srazmjerna učinjenom krivičnom djelu, a posebno ličnosti okrivljenog, koji je ranije čak jedanaest puta osuđivan zbog krivičnih djela protiv imovine, i na koga kazne zatvora koje su mu do sada izricane (zbog istorodnih krivičnih djela u ukupnom trajanju od 16 godina i 5 mjeseci) nisu uticale da više ne vrši krivična djela. I pored činjenice da je u konkretnom slučaju bilo zakonskih uslova da sud okrivljenom zbog višestrukog povrata izrekne i strožu kaznu od propisane u smislu čl. 44 Krivičnog zakonika Crne Gore, sud se za to ovog puta nije odlučio, pružajući okrivljenom poslednju priliku da kazna izrečena ispod zakonskog maksimuma izvrši uticaj na njega da ubuduće ne vrši krivična djela, posebno mu ukazujući da ukoliko nastavi sa kriminalnim ponašanjem, isto će biti sankcionisano kaznom zatvora strožom od propisane, bez obzira na njegove porodične prilike koje su ovog puta cijenjene kao olakšavajuća okolnost. Ovako odmjerena i izrečena kazna zatvora će po uvjerenju suda dovoljno uticati na okrivljenog da ubuduće ne čini krivična djela, a pored toga će uticati i na druge da ne čine krivična djela, naročito ne krivična djela protiv imovine, i sa istom će se u potpunosti ostvariti ciljevi kako specijalne, tako i generalne prevencije, a time i svrha kažnjavanja iz čl. 32 Krivičnog zakonika Crne Gore, a u okviru opšte svrhe krivičnih sankcija iz čl. 4 st. 2 Krivičnog zakonika Crne Gore.</span>
</p>
<p>
<span class="span1">Imajući u vidu da je članom 112 Krivičnog zakonika Crne Gore predviđeno da niko ne može zadržati imovinsku korist pribavljenu protivpravnim djelom koje je u zakonu određeno kao krivično djelo, i da će se takva korist oduzeti, to je sud shodno čl. 113 st. 1 Krivičnog zakonika Crne Gore, kojim je propisano da će se od učinioca oduzeti novac, predmeti od vrijednosti i svaka druga imovinska korist koji su pribavljeni krivičnim djelom, a ako oduzimanje nije moguće učinilac će se obavezati da plati novčani iznos koji odgovara pribavljenoj imovinskoj koristi, obavezao okrivljenog da plati novčani iznos od 47,60 eura, koji iznos odgovara pribavljenoj imovinskoj koristi. </span>
</p>
<p>
<span class="span1">Kako je okrivljeni M. P. oglašen krivim, sud ga je na osnovu čl. 226 i čl. 229 Zakonika o krivičnom postupku obavezao da plati troškove krivičnog postupka u iznosu od 110,50 eura, od čega se iznos od 60,50 eura odnosi na ime nagrade vještaku komercijalne struke, a iznos od 50,00 eura na ime sudskog paušala kao dijela troškova krivičnog postupka, koji je odmjeren shodno dužini i složenosti postupka i imovnom stanju okrivljenog.</span>
</p>
<p>
<span class="span1">Na glavnom pretresu, poslije završenog dokaznog postupka, zastupnica optužbe je izjavila da odustaje od krivičnog gonjenja protiv okrivljenog Lj. R.</span>
</p>
<p>
<span class="span1">Oštećeni N. A. se na glavnom pretresu izjasnio da se ne pridružuju krivičnom gonjenju protiv okrivljenog Lj. R.</span>
</p>
<p>
<span class="span1">Kako je zastupnica optužbe na glavnom pretresu odustala od daljeg krivičnog gonjenja protiv okrivljenog Lj. R., sud je na osnovu čl. 372 st. 1 tač. 1 Zakonika o krivičnom postupku donio presudu kojom se optužba odbija. </span>
</p>
<p>
<span class="span1">Imajući u vidu da je optužba prema ovom okrivljenom odbijena, to je sud shodno čl. 230 st. 1 Zakonika o krivičnom postupku odlučio da troškovi postupka u ovom dijelu padaju na teret posebnog razdjela budžeta za rad sudova.</span>
</p>
<p>
<span class="span1">Na osnovu izloženog, a shodno čl. 372 st. 1 tač. 1 i čl. 374 Zakonika o krivičnom postupku, odlučeno je kao u izreci presude.</span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U PODGORICI</span>
</p>
<p style="text-align:center;">
<span class="span1">Dana 28.09.2017. godine</span>
</p>
<p>&nbsp;</p>
<p>
<span class="span1">ZAPISNIČARKA                                                                                      S U D I J A </span>
</p>
<p>
<span class="span1"> Edina Kraja,s.r.                                                           </span><span class="span1">                     Rade Ćetković,s.r.</span>
</p>
<p>&nbsp;</p>
<p>&nbsp;</p>
<p>
<span class="span1"> PRAVNA POUKA: Protiv ove presude dozvoljena je</span>
</p>
<p>
<span class="span1"></span><span class="span1">               </span><span class="span1">žalba u roku od 8 dana od dana </span>
</p>
<p>
<span class="span1"></span><span class="span1">               </span><span class="span1">prijema prepisa iste, Višem sudu</span>
</p>
<p>
<span class="span1"></span><span class="span1">               </span><span class="span1">u Podgorici, a preko ovog suda.</span>
</p>
<p>&nbsp;</p>
<p>
<span class="span1"></span><span class="span1"></span><span class="span1"></span><span class="span1"></span><span class="span1">ZTO. Edina Kraja</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
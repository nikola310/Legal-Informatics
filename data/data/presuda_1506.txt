OSNOVNI SUD U DANILOVGRADU<br>
K.br.72/10<br>
Dana 27.05.2011.godine<br>
<div style="text-align: center">
	U IME NARODA</div>
<br>
<br>
OSNOVNI SUD U DANILOVGRADU, kao prvostepeni krivični, po sudiji Vladimiru Novoviću, kao sudiji pojedincu, uz učešće Ane Ivanović kao zapisničara u krivičnom predmetu okrivljenog O.B. iz N., koga brani branilac po službenoj dužnosti adv. V.R. iz D., zbog krivičnog djela ugrožavanje javnog saobraćaja iz čl.339 st.3 u vezi st.1 KZ, po optužnom predlogu Osnovnog državnog tužilaštva iz Podgorice Kt.br.1942/08 od 02.03.2009.godine, koji je na glavnom pretresu zastupao Grujo Radonjić, zamjenik ODT-a iz Podgorice, nakon glavnog i javnog pretresa održanog dana 27.05.2011.godine u prisustvu zastupnika optužnog predloga i branioca po službenoj dužnosti okrivljenog, donio je dana 27.05.2011. godine i istog dana javno objavio<br>
<div style="text-align: center">
	PRESUDU</div>
<br>
Okrivljeni O.B., JMBG ..., rodjen ....godine u N., sa mjestom prebivališta u N., ul. ..., osudjivan presudom Opštinskog suda u Nikšiću K.br.552/82 od 19.06.1984.godine, zbog krivičnog djela iz čl.185 st.3 u vezi st.1 KZ CG na 30 dana zatvora uslovno na 1 godinu, presudom Opštinskog suda u Nikšiću K.br.64/87 od 27.03.1987.godine, zbog krivičnog djela iz čl.185 st.3 u vezi st.1 KZ CG na 30 dana zatvora uslovno na 1 godinu, dok je presudom V Opštinskog suda Beograd K.br.742/97 od 18.12.2000.godine, oglašen krivim zbog krivičnog djela iz čl.184 st.1 KZ RS i izrečena mu je uslovna osuda tako što mu je utvrdjena kazna zatvora u trajanju od 6 mjeseci sa rokom provjere od 2 godine, a koja osuda je brisana dana 06.04.2005.godine od strane V Opštinskog suda Beograd.<br>
<br>
<br>
Na osnovu čl.363 tač.3 ZKP-a<br>
<div style="text-align: center">
	OSLOBAĐA SE OD OPTUŽBE</div>
<br>
Kojom je predstavljeno da je:<br>
<br>
Dana 14.09.2008.godine, na magistralnom putu P. - N., u mjestu "Ž.G.", opština D., ne pridržavajući se saobraćajnih propisa iz čl.31 st.1 ZOBS-a na putevima, ugrozio saobraćaj i doveo u opasnost imovinu čija vrijednost prelazi iznos od dvadeset hiljada eura, na način što, upravljajući putničkim vozilom marke "Mercedes" registarskih oznaka PG-AS ..., vrijednosti 48.000 eura, vlasništvo oštećenog preduzeća "R." P., iz pravca P., krećući se brzinom od 76 km/h, koja nije prilagodjena okolnostima, karakteristikama i stanju puta, vidljivosti, preglednosti i drugim saobraćajnim uslovima, tako da vozilo može blagovremeno da zaustavi pred svakom preprekom koju, pod datim uslovima, može da predvidi, umjesto brzinom od 65 km/h, usljed čega je, pri savladavanju blage lijeve krivine na mokrom kolovozu, došlo do destabilizacije vozila i udara u kosinu zasjeka brda, na lijevoj strani kolovoza, a zatim i u metalnu odbojnu gredu, kojom prilikom je na navedenom vozilu, nastupila šteta u iznosu od 14.000 eura,<br>
<br>
- čime bi počinio krivično djelo ugrožavanje javnog saobraćaja iz čl.339 st.3 u vezi st.1 KZ. &nbsp;<br>
<br>
Na osnovu čl.203 st.1 ZKP-a, troškovi krivičnog postupka padaju na teret budžetskih sredstava suda.<br>
<div style="text-align: center">
	O b r a z l o ž e nj e</div>
<br>
Optužnim predlogom Osnovnog državnog tužilaštva iz Podgorice Kt.br. 1942/08 od 02.03.2009. godine, okrivljenom O.B.u stavljeno je na teret da je izvršio krivično djelo ugrožavanje javnog saobraćaja iz čl.339 st.3 u vezi st.1 KZ, činjenično opisano kao u izreci presude. Zastupnik optužnog predloga je na glavnom pretresu u završnoj riječi predložio da sud okrivljenog oglasi krivim i osudi po zakonu.<br>
<br>
Rješenjem Krivičnog vijeća Osnovnog suda u Danilovgradu Kv.br.33/11 od 14.05.2011. godine, odredjeno je da se okrivljenom O.B., zbog krivičnog djela stavljenog mu na teret, shodno čl.312 st.2 ZKP-a sudi u odsustvu. Ovo stoga što okrivljeni nije bio dostižan državnim organima, a postojali su naročito važni razlozi da mu se sudi iako je odsutan, koji su se ogledali u činjenici proteka vremena od vremena izvršenja krivičnog djela stavljenog mu na teret.<br>
<br>
Branilac po službenoj dužnosti okrivljenog O.B., adv. V.R. u završnoj riječi je zastupao tezu da nema dokaza da je njegov branjenik počinio krivično djelo koje mu se stavlja na teret, zbog čega je predložio da ga sud oslobodi od optužbe.<br>
<br>
Sud je u dokaznom postupku na glavnom pretresu pročitao iskaz ovlašćenog predstavnika oštećenog DOO "R." S.Lj. sa glavnog pretresa od 04.02.2010. godine, pročitao zapisnik o uvidjaju Uprave policije Ispostava Danilovgrad br.198 sa datumom popunjavanja od 16.09.2008.godine, izvršio uvid u skicu lica mjesta, izvršio uvid u foto-dokumentaciju Uprave policije br.18-04-240/08-144, pročitao nalaz i mišljenje vještaka saobraćajne struke ing.M.Š. Kri.br.195/08 od januara mjeseca 2009. godine i pročitao izvod iz kaznene evidencije Uprave policije PJ Nikšić br.1258 od 02.06.2009. godine, izdat na ime okrivljenog.<br>
<br>
Ovlašćeni predstavnik oštećenog DOO »R.« P., S.Lj. u iskazu datom na glavnom pretresu u bitnom je naveo da je DOO "R." iz Podgorice bio vlasnik vozila marke "Mercedes" reg.oznaka PG-AS ..., te da je isto negdje krajem avgusta ili početkom septembra 2008.godine, prodao okrivljenom O.B.. Okrivljeni O.B. je to vozilo odmah nakon izvršene kupoprodaje i preuzeo, ali tom prilikom nije sačinjen kupoprodajni ugovor, niti je izvršena preregistracija vozila kod nadležnog organa. Iz naprijed navedenih razloga, nije se pridružio krivičnom gonjenju protiv okrivljenog, niti je postavio imovinsko-pravni zahtjev. &nbsp;<br>
<br>
U zapisniku o uvidjaju Uprave policije Ispostava Danilovgrad br. 198 sa datumom popunjavanja od 16.09.2008. godine i skici lica mjesta navedeno je da se predmetna saobraćajna nezgoda dogodila dana 14.09.2008.godine, oko 10,30 časova, na magistralnom putu P. - N., u mjestu Z. (Ž. G.). Put je izvan naselja, bez trotoara i pješačke staze, ravan i mokar. Kritičnom prilikom došlo je do slijetanja sa puta vozila marke "Mercedes" reg.br.PG-AS ..., a kojim je upravljao okrivljeni O.B., JMBG ---, rodjen ---.godine u N., sa mjestom prebivališta u N., ul. .... Dalje je navedeno da je prema podacima iz saobraćajne dozvole br.... izdate od PJ P., vlasnik vozila bila firma "R." iz P.. Na predmetnom vozilu konstatovana su oštećenja prednjeg branika sa maskom, poklopca motora, prednjeg desnog točka sa pneumatikom, oba prednja blatobrana, desnih i lijevih vrata, zadnjeg branika i zadnjeg lijevog blatobrana. Vozilo marke "Mercedes" PG-AS ... zatečeno je svojim gabaritom pretežno van kolovoza po desnoj strani puta, gledano iz pravca P. u pravcu N.. Na oko 23 metra iza zatečenog vozila, a van kolovoza po lijevoj strani puta, gledano iz pravca P. u pravcu N. nalazi se mjesto udara vozila koje je bilo 2,5 metara lijevo od lijeve ivice kolovoza, gledano u istom pravcu, a 16 metara prije ovog udara, takodje van kolovoza, po lijevoj strani puta, na udaljenosti od 1,9 metara od lijeve ivice kolovoza, nalazio se još jedan trag udara vozila. Putničko vozilo marke "Mercedes" ostavilo je trag zanošenja lijevih i desnih točkova, koji trag lijevih točkova je počinjao na 1,20 metara desno od lijeve ivice kolovoza gledano iz pravca P. u pravcu N., a završavao se na 1,4 metra lijevo od ivičnjaka rigole gledano &nbsp;u istom pravcu, dok je trag zanošenja desnih točkova počinjao na 1,9 metara desno od lijeve ivice kolovoza, a završavao se na 0,70 metara lijevo od ivičnjaka rigole, a sve gledano iz pravca P. u pravcu N.. Na 3,5 metara prije početka traga zanošenja lijevih točkova, nalazio se trag krzanja vozila marke "Mercedes" reg.oznaka PG-AS ....<br>
&nbsp;<br>
U foto-dokumentaciji Uprave policije br. 18-04-240/08-144 nalaze se fotografije lica mjesta i tragova zatečenih na licu mjesta.<br>
<br>
Iz nalaza i mišljenja vještaka saobraćajne struke ing. M.Š. Kri.br.195/08 od januara mjeseca 2009.godine, utvrdjuje se da se okrivljeni kao vozač putničkog motornog vozila marke "Mercedes" reg.oznaka PG-AS ... kretao magistralnim putem P. - N., brzinom od oko 76 km/h i to iz pravca P. prema N.. Prilikom savladjivanja kritičnog poteza puta, koji se prostirao u vidu blage lijeve krivine, pri utvrdjenoj brzini kretanja, nastupila je destabilizacija vozila. Linija prostiranja puta i klizavost kolovoza uslovljavali su bezbjednu brzinu do 65 km/h. Kako je brzina kretanja vozila prelazila granicu bezbjedne brzine, vozač vozila izgubio je kontrolu nad vozilom, što je dovelo do izlijetanja vozila preko lijeve ivice puta, a zatim udara vozila u kosinu zasjeka brda, po lijevoj strani puta u smjeru kretanja, od čega se vozilo odbilo, a zatim izletjelo preko desne ivice kolovoza i udarilo u metalnu odbojnu gredu, gdje se nasilno zaustavilo. U užoj prostornoj zoni nezgode, put ima podužni uspon u smjeru kretanja vozila i poprečni nagib od desne prema lijevoj ivici kolovoza smjera kretanja, pa se iz ovih razloga kritične prilike na desnoj saobraćajnoj traci nije mogla formirati kumulacija atmosferskih padavina, dok je prelaženje kolovoza sa desne na prostor lijeve saobraćajne trake zabranjen, iz razloga što je duž sredine kolovoza puta locirana puna, razdjelna linija. Vještak je mišljenja da je do nezgode došlo usljed propusta u vožnji od strane vozača putničkog motornog vozila marke "Mercedes" reg.oznaka PG-AS … - okrivljenog, a što se ogleda u tome što isti nije prilagodio brzinu kretanja vozila, uslovima saobraćaja: liniji prostiranja puta, stanju kolovoza i dr., koje uslove je mogao da predvidi, usljed čega nije mogao održavati bezbjedni smjer kretanja vozila, desnom stranom kolovoza, već je nastupila destabilizacija, a zatim skretanje i izlijetanje vozila preko lijeve ivice puta u smjeru kretanja, nakon čega je vozilom udario u kosinu zasjeka puta, po lijevoj strani kolovoza, od čega se vozilo odbilo na desno, a zatim prešlo preko desne ivice puta u smjeru kretanja i svojom frontalnom regijom udarilo u metalnu odbojnu gredu po desnoj strani kolovoza puta gdje se nasilno zaustavilo. &nbsp;Na vozilu je nastupila šteta od oko 14.000,00 eura, a vrijednost vozila je bila oko 48.000,00 eura.<br>
<br>
Sud je cijenio nalaz i mišljenje ovog vještaka, pa je isti prihvatio kao jasan, stručan i objektivan i dat prema pravilima struke i nauke.<br>
<br>
Iz izvoda iz kaznene evidencije Uprave policije PJ N. br. 1258 od 02.06.2009. godine, utvrđuje se da je okrivljeni O.B. osudjivan presudom Opštinskog suda u Nikšiću K.br.552/82 od 19.06.1984.godine, zbog krivičnog djela iz čl.185 st.3 u vezi st.1 KZ CG na 30 dana zatvora uslovno na 1 godinu, presudom Opštinskog suda u Nikšiću K.br.64/87 od 27.03.1987.godine, zbog krivičnog djela iz čl.185 st.3 u vezi st.1 KZ CG na 30 dana zatvora uslovno na 1 godinu, dok je presudom V Opštinskog suda Beograd K.br.742/97 od 18.12.2000.godine, oglašen krivim zbog krivičnog djela iz čl.184 st.1 KZ RS i izrečena mu je uslovna osuda tako što mu je utvrdjena kazna zatvora u trajanju od 6 mjeseci sa rokom provjere od 2 godine, a koja osuda je brisana dana 06.04.2005.godine od strane V Opštinskog suda Beograd.<br>
<br>
Cijeneći dokaze izvedene na glavnom pretresu sud je zaključio &nbsp;da nema dokaza &nbsp;da je okrivljeni O.B. počinio krivično djelo ugrožavanje javnog saobraćaja iz čl. 339 st. 3 u vezi st. 1 KZ, na način, mjesto i vrijeme kako je to predstavljeno u izreci presude zbog čega ga je na osnovu čl. 363 tač.3 ZKP-a oslobodio od optužbe.<br>
&nbsp;<br>
Naime, iz iskaza ovlašćenog predstavnika oštećenog DOO "R." S.Lj., utvrdjuje se da je DOO "R." iz P. prodao krajem avgusta ili početkom septembra 2008. godine, tj. prije saobraćajne nezgode, vozilo marke "Mercedes" reg.oznake PG-AS ... okrivljenom O.B., nakon čega je okrivljeni, odmah to vozilo preuzeo, s tim što nije sačinjavan kupoprodajni ugovor, niti je pak izvršena preregistracija vozila kod nadležnog organa. Ovakvom iskazu ovlašćenog predstavnika oštećenog sud je poklonio punu vjeru, jer je oštećenom u ovom postupku bilo u interesu da se u svakom slučaju naplati povodom nastale štete, ukoliko bi imovina bila njegova. Stoga bi bilo nelogično da ovlašćeni predstavnik oštećenog navodi da je predmetno vozilo prodato i predato okrivljenom, ukoliko bi ono bilo vlasništvo oštećenog. Na osnovu pravnog posla, pravo svojine na pokretnoj stvari stiče se predajom te stvari u državinu sticaoca. Za prodaju vozila nije propisana obavezna forma, što znači da se vozilo može prodati i neformalnim pravnim poslom. U konkretnom slučaju, DOO "R." je prije predmetne saobraćajne nezgode prodao i predao predmetno vozilo okrivljenom, u kom momentu predaje je okrivljeni postao i titular istog.<br>
<br>
Stoji činjenica da je u zapisniku o uvidjaju Uprave policije Ispostava Danilovgrad konstatovano, da je u saobraćajnoj dozvoli predmetnog vozila, kao vlasnik naveden DOO "R." iz P., ali označenje vlasnika vozila u saobraćajnoj dozvoli je oboriva pretpostavka vlasništva nad tim vozilom, koja je u konkretnom slučaju i oborena, što se utvrdjuje iz iskaza ovlašćenog predstavnika oštećenog DOO "R." Lj. S.. Pri tom valja ukazati da je i ovlašćeni predstavnik oštećenog DOO "R.", izmedju ostalog, naveo da nakon izvršene prodaje nije izvršena preregistracija vozila na novog vlasnika.<br>
<br>
Okrivljenom se optužnim predlogom stavljalo na teret da je dana 14.09.2008.godine, na magistralnom putu P. - N., u mjestu Ž.G., ne pridržavajući se saobraćajnih propisa iz čl.31 st.1 ZOBS-a na putevima, ugrozio javni saobraćaj i doveo u opasnost imovinu čija vrijednost prelazi iznos od 20.000,00 eura, tj. da je doveo u opasnost imovinu - vozilo marke "Mercedes" reg.oznaka PG AS ..., vrijednosti 48.000,00 eura, vlasništvo oštećenog preduzeća DOO "R." iz P., na kom vozilu je prouzrokovao štetu u iznosu od 14.000,00 eura.<br>
<br>
Krivično djelo ugrožavanje javnog saobraćaja iz čl.339 st.3 u vezi st.1 KZ, čini učesnik u saobraćaju na putevima koji se ne pridržava saobraćajnih propisa i time iz nehata tako ugrozi saobraćaj da dovede u opasnost život ili tijelo ljudi ili imovinu čija vrijednost prelazi iznos od 20.000,00 eura, pa usljed toga kod drugog nastupi laka tjelesna povreda ili drugom prouzrokuje imovinsku štetu koja prelazi iznos od 3.000,00 eura.<br>
<br>
U konkretnom slučaju, utvrdjeno je da je imovina koja je dovedena u opasnost i na kojoj je prouzrokovana šteta, bila u vrijeme saobraćajne nezgode u svojini okrivljenog, pa samim tim nema dokaza da je okrivljeni izazvao opasnost za tudju imovinu, niti da je pri tom drugom prouzrokovao imovinsku štetu, kako mu je to stavljeno na teret.<br>
<br>
Zbog toga je sud okrivljenog primjenom čl.363 tač.3 ZKP-a oslobodio od optužbe, jer nije dokazano da je učinio krivično djelo ugrožavanje javnog saobraćaja iz čl. 339 st. 3 u vezi st. 1 KZ.<br>
<br>
Prilikom izvodjenja prednjih zaključaka sud je imao u vidu odbredbu čl. 3 st. 3 ZKP-a, a u kojoj je propisano da sumnju o postojanju činjenice koja čini obilježje krivičnog djela ili od koje zavisi primjena neke odredbe krivičnog zakonodavstva sud rješava na način koji je povoljniji za okrivljenog.<br>
<br>
Sud je cijenio i druge provedene dokaze, pa je našao da su bez uticaja na drugačije presudjenje u ovoj krivično-pravnoj stvari.<br>
<br>
Sud je odbio predlog zastupnika optužnog predloga dat u završnoj riječi da se u dokaznom postupku od Ministarstva unutrašnjih poslova i javne uprave pribavi podatak na koga je sada registrovano putničko motorno vozilo marke "Mercedes" reg.oznaka PG-AS ..., jer je činjenično stanje u ovoj krivično-pravnoj stvari bilo dovoljno utvrdjeno, a provodjenje ovog dokaza vodilo je nepotrebnom odugovlačenju postupka. Ovo i zbog toga što se, kao što je već rečeno, pravo svojine na pokretnim stvarima na osnovu pravnog posla stiče predajom stvari u državinu sticaoca.<br>
<br>
Kako je okrivljeni oslobođen od optužbe, to troškovi krivičnog postupka na osnovu čl. 203 st.1 ZKP-a padaju na teret budžetskih sredstava suda.<br>
<br>
Na osnovu izloženog, a primjenom čl.363 tač.3 ZKP-a, odlučeno je kao u izreci.<br>
&nbsp;<br>
<br>
<br>
ZAPISNIČAR, &nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp; S U D I J A,<br>
Ana Ivanović, s.r&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp; &nbsp; &nbsp; &nbsp; &nbsp; &nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Vladimir Novović, s.r<br>
<br>
<br>
PRAVNA POUKA: Protiv ove presude dozvoljena je žalba Višem sudu u Podgorici u roku od 8 dana, od dana prijema pismenog otpravka presude, a preko ovog suda.<br>
<br>
Za tačnost otpravka<br>
Upravitelj sudske pisarnice,<br>
Ratimir Brajović<br>
&nbsp;<br>
<br>
<br>
<br>
<br>
<br>
<br>

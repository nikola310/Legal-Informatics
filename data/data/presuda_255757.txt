<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{;font-family:'Arial';font-weight:800}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:center;">
<span class="span1"></span><span class="span1">                      </span>
</p>
<p style="text-align:center;">
<span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1">K.br. 602/16</span>
</p>
<p>&nbsp;</p>
<p>
<span class="span1">OSNOVNI SUD U PODGORICI, kao prvostepeni, krivični, po sudiji Larisi Mijušković - Stamatović, uz učešće </span><span class="span1">Marine Sekulić</span><span class="span1">, kao zapisničara u krivičnom predmetu protiv okrivljenog L.N., iz P., zbog krivičnog djela teško djelo protiv bezbjednosti javnog saobraćaja iz čl. 348 st.3 u vezi čl.339 st.3. u vezi st.1. Krivičnog zakonika Crne Gore, rješavajući po optužnom predlogu ODT-a Podgorica Kt. br. 991/16 od 05.10.2016.godine, kojeg je na glavnom pretresu zastupala Anđa Radovanović, savjetnik na radu kod ODT-a Podgorica, nakon glavnog i javnog pretresa održanog dana 22.03.2017. godine u prisustvu stranaka , donio je, a dana 24.03.2017.godine  javno objavio</span>
</p>
<p>&nbsp;</p>
<p style="text-align:center;">
<span class="span1">P R E S U D U </span>
</p>
<p>&nbsp;</p>
<p>
<span class="span1">Okrivljeni:</span>
</p>
<p>&nbsp;</p>
<p>
<span class="span1">L.N., JMB xxxxxxxxx, od oca M. i majke R., rodjene R., rodjen xxxxx.xxxx. godine u P., sa prebivalištem u P., u ulici V. B bb, državljanin Crne Gore,sa završenim Elektrotehničkim fakultetom,nezaposlen, oženjen, bez djece, lošeg imovnog stanja, ranije neosuđivan,</span>
</p>
<p>&nbsp;</p>
<p style="text-align:center;">
<span class="span1">K r i v     j e</span>
</p>
<p>&nbsp;</p>
<p>
<span class="span1">Zato što je:</span>
</p>
<p>&nbsp;</p>
<p>
<span class="span1">Dana xx.decembra 20xx.godine, oko xx,xx časova, u P, u ulici Oktobarske revolucije, nepridržavajući se saobraćajnog propisa iz čl.17 st.1 Zakona o bezbjednosti saobraćaja na putevima, tako ugrozio saobraćaj da je doveo u opasnost život i tijelo ljudi, na način što upravljajući putničkim vozilom marke "Hover", registarskih oznaka PV ..., desnom kolovoznom trakom, iz pravca ulice Bratstva i jedinstva u pravcu ulice Kralja Nikole, nije obratio pažnju na pješaka-oštećenog F. D., koji je prelazio kolovoz sa lijeve na desnu stranu, gledano iz pravca kretanja okrivljenog,usled kojeg propusta je prednjim dijelom vozila udario oštećenog, kojom prilikom je isti zadobio tešku tjelesnu povredu u vidu preloma čašice lijevog koljena, dvije rane prskotine lijevog tjemenog predjela i oguljotina u predjelu čela, oba lakta i u predjelu oba koljena, pri čemu je okrivljeni u odnosu na osnovno krivično djelo i u odnosu na težu posljedicu –tešku tjelesnu povredu kod oštećenog, postupao sa svjesnim nehatom jer je bio svjesan da takvom svojom nepropisnom vožnjom može ugroziti javni saobraćaj i dovesti u opasnost život i tijelo ljudi, ali je olako držao da do toga neće doći, </span>
</p>
<p>&nbsp;</p>
<p>
<span class="span1">-čime je učinio  krivično djelo  </span><span class="span1">teška djela protiv bezbjednosti javnog saobraćaja iz čl. 348 st.3 u vezi čl.339 st.3. u vezi st.1. Krivičnog zakonika Crne Gore.</span>
</p>
<p>&nbsp;</p>
<p>
<span class="span1">- pa mu Sud  primjenom citirane zakonske odredbe, te čl. 3, 4, 5, 13, 16, 32, 33, 36, 42, </span><span class="span1">52, 53 i 54</span><span class="span1"> Krivičnog zakonika Crne Gore, te čl. 226, 227, 229, 239 i 374 Zakonika o krivičnom postupku, i z r i č e </span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">USLOVNU OSUDU</span>
</p>
<p>&nbsp;</p>
<p>
<span class="span1">Kojom mu utvrđuje kaznu zatvora u trajanju od 4 (četiri) mjeseca i istovremeno  određuje da se ista neće izvršiti, ako okrivljeni u roku od 1 (jedne) godine po pravosnažnosti presude ne izvrši  novo krivično djelo.</span>
</p>
<p>&nbsp;</p>
<p>
<span class="span1">Obavezuje se okrivljeni da na ime troškova krivičnog postupka uplati na račun budžetskih sredstava Crne Gore iznos 187,00 eura (stotinuosamdesetsedameura), kao i iznos od 50,00 € (pedeseteura) na ime sudskog paušala, sve prednje u roku od 15 (petnaest) dana po pravnosnažnosti presude, pod prijetnjom prinudne naplate. </span>
</p>
<p>&nbsp;</p>
<p>
<span class="span1">Oštećeni F. D. se radi ostvarivanja imovinsko pravnog zahtjeva upućuje na redovnu građansku parnicu. </span>
</p>
<p>&nbsp;</p>
<p style="text-align:center;">
<span class="span1">O b r a z l o ž e nj e </span>
</p>
<p>&nbsp;</p>
<p>
<span class="span1">Optužnim predlogom ODT-a Podgorica </span><span class="span1">Kt.br.991/16 od 05.10.2016</span><span class="span1">.godine, kojeg je na glavnom pretresu zastupala Anđa Radovanović, savjetnik na radu kod ODT-a Podgorica, okrivljenom L.N. je stavljeno na teret da je  izvršio krivično djelo </span><span class="span1">teško djelo protiv bezbjednosti javnog saobraćaja iz čl. 348 st.3 u vezi čl.339 st.3. u vezi st.1. Krivičnog zakonika Crne Gore</span><span class="span1">, bliže opisanog dispozitivom presude.</span>
</p>
<p>&nbsp;</p>
<p>
<span class="span1">Zastupnik optužbe je u završnoj riječi izjavila da u cjelosti ostaje pri podnijetom optužnom predlogu, jer je mišljenja da je dokazima provedenim na glavnom pretresu nesporno utvrđeno da je okrivljeni izvršio krivično djelo koje mu je stavljeno na teret, i koji je shodno čl.10 Zakona o bezbjednosti saobraćaja na putevima dužan da se kao  </span><span class="span1">učesnik u saobraćaju ponaša na način kojim neće ometati, ugroziti ili povrijediti druge učesnike, kao i da preduzme sve potrebne mjere radi izbjegavanja opasnih situacija nastalih nepropisnim ponašanjem drugih učesnika u saobraćaju, iz čega proizilazi da je okrivljeni, kao vozač bio dužan da, iako se oštećeni, kao pješak, nepropisno ponašao, to predvidi i vidi i da preduzme sve mjere kako do saobraćajne nezgode ne bi došlo, </span><span class="span1">pa je u konačnom predložila da Sud okrivljenog oglasi krivim i osudi po zakonu.</span>
</p>
<p>&nbsp;</p>
<p>
<span class="span1">Okrivljeni L.N.  je u odbrani u prethodnom postupku i na glavnom pretresu naveo da se dana xx.xx.20xx. godine oko xx,00 časova kretao svojim vozilom marke „Grent Vol“, registarskih oznaka PV ... ulicom Bratstva Jedinstva od pravca Gintaša, da bi dolaskom na raskrsnicu sa ulicom Oktobarske revolucije skrenuo ulijevo i nastavio kretanje navedenom ulicom prema Sat Kuli. Naveo je da se kretao sporo. Okrivljeni L. je istakao da je primijetio da je u suprotnoj kolovoznoj traci zaustavljena duža kolona vozila, jer im je na semaforu bilo upaljeno crveno svijetlo za smjer kretanja prema autobuskoj stanici i za desno prema Gintašu.Naveo je da je vidljivost bila loša , jer nije bilo ulične rasvjete, koja nije radila, i da se u jednom trenutku kada je bio nedaleko od robne kuće "Paradiso" sa njegove lijeve strane između vozila </span><span class="span1">zaustavljenih u koloni, pojavio pješak koji je ubrzanim korakom stupio na njegovu kolovoznu traku na udaljenosti od svega 1-1,5m od vozila kojim je upravljao, tako da nije imao vremena da reaguje, već je došlo do kontakta vozila i pješaka. Okrivljeni je dalje istakao da nije primijetio pješaka sve dok nije izašao između ovih zaustavljenih vozila u koloni i dok nije stupio na njegovu kolovoznu traku, kao i to što sa lijeve strane puta postoji  rastinje i da bi on mogao da vidi pješaka još kada je prilazio kolovozu, da nije bilo tog rastinja i kolone vozila. Takođe je naveo da na ovom mjestu nema pješačkog prelaza i da se isti nalazi 30-40 m od mjesta nezgode. Okrivljeni L.N. je dodao da je odmah poslije nezgode ovog pješaka smjestio u vozilo i odvezao u Urgentni centar, sa kojim je bio, sve dok doktori nijesu završili sa pregledima. U završnoj riječi okrivljeni L. N. je ostao pri navodima svoje odbrane, i molio sud da ga što blaže kazni, s obzirom da ranije nije osuđivan. </span>
</p>
<p>&nbsp;</p>
<p>
<span class="span1">Sud je u dokaznom postupku: saslušao svjedoka -oštećenog F. D., pročitao zapisnik o uvidjaju saobraćajne nezgode UP CB  Podgorica br.1698/2015 od 24.12.2015.godine, pročitao medicinsku dokumentaciju na ime oštećenog F. D., nalaz i mišljenje vještaka medicinske struke dr. Š. M. Ktr.br.153/16 od 21.03.2016.godine, nalaz i mišljenje vještaka saobraćajne struke dipl. ing. Č. G. Ktr.br.153/16 od 18.07.2016. godine i istog neposredno saslušao na glavnom pretresu dana 22.03.2017.godine i pročitao izvod iz registra kaznene evidencije na ime okrivljeneog, izdat od Ministarstva pravde Crne Gore pod brojem Ke.br. 1597/2016 od 21.11.2016.godine.</span>
</p>
<p>&nbsp;</p>
<p>
<span class="span1">Brižljivom ocjenom svih dokaza provedenih na glavnom pretresu, kako pojedinačno, tako međusobno, te cijeneći odbranu okrivljenog,Sud je došao do nespornog zaključka da je okrivljeni u mjestu, vremenu i na način predstavljen u dispozitivu ove presude, preduzeo radnje kojim je ostvario kako subjektivna, tako i objektivna obilježja bića krivičnog djela, koje mu je stavljeno na teret, pa je Sud utvrdio krivičnu odgovornost okrivljenog, a potom, vrednujući sve otežavajuće i olakšavajuće okolnosti istom izrekao krivičnu sankciju, kao u dispozitivu presude.</span>
</p>
<p>&nbsp;</p>
<p>
<span class="span1">Svjedok -oštećeni F. D. je u prethodnom postupku i na glavnom pretresu naveo da je dana 24.12.2015.godine išao iz pravca Pejtona prema centru grada i da je dolaskom kod Robne kuće "Paradiso" imao namjeru da pređe kolovoz iz pravca Pejtona prema Robnoj kući, pa je prije nego što je započeo prelazak preko kolovoza pogledao lijevo i desno kako bi se uvjerio da na kolovozu nema vozila  i kada se uvjerio u to, započeo je prelazak tako što je prešao prvu kolovoznu traku koja je bila namijenjena za kretanje vozila iz pravca centra grada prema EI Nišu. Dalje je naveo da je dolaskom na sredinu kolovoza, primijetio sa svoje desne strane vozilo, koje se po njegovoj procjeni kretalo sporo, tako da je mislio da će moći da pređe kolovoz. Naveo je da se vozilo kretalo iz pravca Ei Niša prema Sat Kuli, ali da je isto poslije par sekundi naišlo i udarilo ga u predjelu lijevog koljena. Istakao je da je vozilo bilo na udaljenosti od 100-ak metara i da je zbog toga mislio da ga vozač tog vozila vidi i da će ga puštiti da prođe ili da će on uspjeti da prođe kolovoz prije nego što on dođe do mjesta gdje je prelazio kolovoz. Naveo je da je tom prilikom prelazio kolovoz polako i da isti nije pretrčavao i da na kolovozu nije bilo drugih vozila,niti zaustavljenih,  niti vozila u kretanju. Oštećeni F. je istakao da ga je okrivljeni, nakon što ga je udario, povezao do Urgentnog centra, gdje mu je pružena medicinska pomoć. Takođe je istakao da ne zna da li na mjestu gdje je prelazio kolovoz postoji pješački prelaz, ali da na tom mjestu postoji autobusko stajalište i da je po njegovoj procjeni vozač tog </span><span class="span1">vozila mogao odlično da ga vidi, jer se radilo o preglednom dijelu puta, da nije bilo drugih vozila i da se nezgoda dogodila oko xx,xx časova, da je bio dan, tako da je okrivljeni imao sve uslove da ga primijeti.Na kraju se nije pridružio krivičnom gonjenju protiv okrivljenog, ali je zatražio od okrivljenog iznos od 3.000,00 eura na ime odštete.</span>
</p>
<p>&nbsp;</p>
<p>
<span class="span1">Iz zapisnika o uviđaju saobraćajne nezgode UP CB Podgorica br.1698/2015 od 24.12.2015.godine, proizilazi da je lice mjesta kolovoz ulice Oktobarske revolucije, koji je podijeljen uzdužnom neisprekidanom linijom na dvije kolovozne trake, čija površina u vrijeme saobraćajne nezgode je bila suva, u noćnim uslovima sa rasvjetom , bez signalizacije. Sa desne strane kolovoza se nalazi zemljana površina, dok je sa lijeve strane zemljana površina sa niskim rastinjem i drvećem, a zatim parking prostor i kolovoz parking prostora, gledano iz ulice Bratstva i jedinstva prema ulici Kralja Nikole. Na licu mjesta nije niko zatečen, niti je bilo  materijalnih tragova. </span>
</p>
<p>&nbsp;</p>
<p>
<span class="span1">Iz nalaza i mišljenje vještaka saobraćajne struke dipl. ing. Č. G. Ktr.br. 153/16 od 18.07.2016. godine proizilazi da je mjesto primarnog sudara bilo na desnoj kolovoznoj traci ulice Oktorbarske revolicije udaljeno lijevo od desne ivice kolovoza posmatrano prema ulici Kralja Nikole za ne više od 2,25 m ili desno od lijeve ivice kolovoza za oko 6,75 m posmatrano u istom smjeru.Fokusiranim kočenjem vozilo "Hover", voženo brzinom od 30,00 km/h, sa ostvarljivim usporenjem od 8 m/s2, po suvom kolovozu, vozilo "Hover"  bi se zaustavilo na zaustavnom putu od 12,71 m za vrijeme od 2,04 s.U slučaju da je pješak prelazio kolovoz između NN vozila koja su se nalazila u lijevoj kolovoznoj traci ulice Oktobarske revolucije, posmatrano prema ulici Kralja Nikole, vrijeme koje je potrebno da pješak brzim hodom pređe put oko 3,82 m do mjesta sudara, kada je mogao biti u vidnom polju vozača "Hover" iznosio bi 2,09 s, tada je vozilo "Hover" bilo udaljeno od mjesta kontakta sa pješakom na oko 17,41 m. Dalje proizilazi da je vozač vozila "Hover" sa te daljine mogao da vidi pješaka koji se kreće poprečno po kolovozu sa lijeve na desnu stranu, on bi kočenjem mogao nezgodu da izbjegne samo ako tada ne bi svoje vozilo vozio  brzinom većom od 37,00 km/h, pa je u ovoj situaciji vozač vozila "Hover" imao i prostornih i vremenskih mogućnosti izbjegavanja nezgode. Imenovani vještak je mišljenja da je opasna situacija nastala obostranim propustima, kako vozača vozila „Hover“, tako i pješaka. Vozač vozila „Hover“ nije sa dužnom pažnjom pratio saobraćajnu situaciju ispred svog vozila, a imao je sve tehničke uslove za to, usled čega je propustio da zaustavi svoje vozilo do mjesta kontakta, iako je pravovremenim reagovanjem vozača vozila „Hover“ na kočioni sistem u trenutku uočavanja pješaka koji se,prema izjavi vozača vozila „Hover“ kreće između NN vozila, koja su se nalazila u lijevoj kolovoznoj traci, smjera njegovog kretanja, vozač vozila „Hover“ bi zaustavio svoje vozilo ispred mjesta kontakta sa pješakom i nezgoda bi bila izbjegnuta. Takođe, pješak je prelazio poprečno preko kolovoza na dijelu gdje nema obilježenog pješačkog prelaza, a isti je imao mogućnosti da blagovremeno uoči nailazeće vozilo “Hover“ koje se najavljivalo bukom motora i svijetlima ,pa je imao razloga da na kolovoznu traku kojom se kretalo  vozilo “Hover“ ne stupa ispred nailazećeg automobila koje ima prvenstvo u prolazu  i da pješak nije zastao ni u zoni lijeve kolovozne trake, tj prije stupanja na desnu kolovoznu traku, posmatrano za smjer kretanja vozila „Hover“, da bi izvidio stanje na njoj sa svoje desne strane  i da je tako postupio on bi lako mogao da uoči nailazak vozila „Hover“ kada bi imao potrebu da na traku ispred i u blizini njega ne zalazi, u kom slučaju se sudar ne bi dogodio, pa je ovakvim ponašanjem pješaka napravio propuste vezane za nastanak </span><span class="span1">nezgode,a koji mogu biti posljedice nepažnje, pogrešne procjene ili nekog drugog razloga. </span>
</p>
<p>&nbsp;</p>
<p>
<span class="span1">Saslušan neposredno na glavnom pretresu od  22.03.2017.godine stalni sudski vještak saobraćajne struke dr. Č. G. se izjasnio na prigovore okrivljenog i oštećenog na nalaz i mišljenje imenovanog vještaka u dijelu njihovog doprinosa za nastalu saobraćajnu nezgodu, pa je vještak Č.</span><span class="span2"> </span><span class="span1">objasnio da je </span><span class="span1">u svom nalazu i mišljenju imao u vidu izjavu okrivljenog, koji je pored ostalog izjavio da se od pravca Sahat kule u lijevoj kolovoznoj traci nalazila kolona vozila između kojih je naišao oštećeni, kao pješak, ubrzanim hodom i da je pretrčavao put, pa je u vremensko prostornoj analizi nezgode utvrdio da je u takvoj saobraćajnoj situaciji vozač vozila „Hover“ mogao da primijeti pješaka u trenutku kada je pješak nailazio iza zaustavljenog NN vozila koje se nalazilo na suprotnoj kolovoznoj traci, da je  pješak  do mjesta kontakta mogao preći put od oko 3,82m za vrijeme od 2,09s, pa je okrivljeni, kao  vozač vozila „Hover“ u trenutku mogućeg  uočavanja pješaka imao vremensko prostornih mogućnosti da aktiviranjem radne kočnice izbjegne kontakt sa pješakom. Takođe je naveo da prilikom uvidjaja nije sačinjena skica lica mjesta, jer je  vozilo pomjereno sa lica mjesta, a u zapisniku o uvidjaju nije konstatovano postojanje bilo kakvog traga koji potiče od vozila učesnika nezgode, a posebno ne traga kočenja koji bi bio najpouzdaniji za utvrdjivanje same dinamike predmetne nezgode. Nakon što su mu od strane suda predočene primjedbe na  pisani nalaz i mišljenje od strane svjedoka oštećenog F. D., a koje se odnose na njegov doprinos nastaloj predmetnoj saobraćajnoj nezgodi, vještak Č. je objasnio da bez obzira da li je pješak bio uočljiv za okrivljenog, vozača vozila „Hover“ ,u trenutku stupanja na kolovoz ili u trenutku nailaska, iza zaustavljenih vozila, koja su se nalazila u lijevoj kolovoznoj traci smjera kretanja vozila „Hover“, konačno mišljenje i zaključak, ne bi bili izmijenjeni, s tim što bi u takvoj saobraćajnoj situaciji ukoliko bi se uzela kao tačna izjava oštećenog, okrivljeni imao daleko veće mogućnosti izbjegavanja predmetne nezgode, jer je u toj situaciji imao i duži put i vrijeme na reagovanje od opasnosti od udara. U konačnom  i nakon analize predmetne nezgode vještak je mišljenja da je predmetna nezgoda uzrokovana obostranim propustima kako okrivljenog, kao vozača vozila „Hover“, tako i oštećenog, kao pješaka. </span>
</p>
<p>&nbsp;</p>
<p>
<span class="span1">Iz nalaza i mišljenja sudskog vještaka iz oblasti medicine dr. Š. M. sa medicinskom dokumentacijom izdatom od Kliničkog centra Crne Gore na ime F. D., proizilazi da je oštećeni F. D. u predmetnoj saobraćajnoj nezgodi zadobio prelom čašice lijevog koljena, dvije rane prskotine lijevog tjemenog predjela (dužine oko 2cm), oguljotine u predjelu čela, lijeve jagodice, oba lakta i u predjelu oba koljena, a posljedica su dejstva tupog, teškog i jako zamahnutog mehaničkog oruđa, pa navedene rane i oguljotine predstavljaju i pojedinačno i u svom zbiru laku tjelesnu povredu, dok navedeni prelom predstavlja tešku tjelesnu povredu, odnosno, u vrijeme odigravanja predmetne saobraćajne nezgode F. D. je zadobio tešku tjelesnu povredu.</span>
</p>
<p>
<span class="span1"> </span>
</p>
<p>
<span class="span1">Iz izvoda iz registra kaznene evidencije na ime okrivljenog, izdatog od Ministarstva pravde Crne Gore pod brojem Ke.br.1597/2016 od 21.11.2016. godine proizilazi da okrivljeni L. N. ranije nije osuđivan.</span>
</p>
<p>&nbsp;</p>
<p>
<span class="span1">Član 17 st.1 ZOBS-a na putevima propisuje da je </span><span class="span1">vozаč  dužаn dа obrаti pаžnju nа pješаke koji se nаlаze nа kolovozu ili stupаju nа kolovoz ili iskаzuju nаmjeru dа stupe nа kolovoz i da ne ugrožava njihovu bezbjednost.</span>
</p>
<p>&nbsp;</p>
<p>
<span class="span1">U postupku je utvrđeno da se okrivljeni L. N. nije pridržavao naprijed navedenog saobraćajnog propisa, već je dana xx.decembra 20xx.godine, oko xx,xx časova, u P, u ulici Oktobarske revolucije, ugrozio saobraćaj i doveo u opasnost život i tijelo ljudi, na način što upravljajući putničkim vozilom marke "Hover", registarskih oznaka PV ... desnom kolovoznom trakom, iz pravca ulice Bratstva i jedinstva u pravcu ulice Kralja Nikole, nije obratio pažnju na pješaka-oštećenog F. D.koji je prelazio kolovoz sa lijeve na desnu stranu, gledano iz pravca kretanja okrivljenog, usled kojeg propusta je prednjim dijelom vozila udario oštećenog, kojom prilikom je isti zadobio tešku tjelesnu povredu u vidu preloma čašice lijevog koljena, dvije rane prskotine lijevog tjemenog predjela i oguljotina u predjelu čela , oba lakta i u predjelu oba koljena, pri čemu je okrivljeni u odnosu na osnovno krivično djelo i u odnosu na težu posljedicu –tešku tjelesnu povredu kod oštećenog.</span>
</p>
<p>&nbsp;</p>
<p>
<span class="span1">Naime, okrivljeni L. N. je u svojoj odbrani u prethodnom postupku decidno naveo da se dana xx.xx.20xx.godine oko xx,00 časova kretao svojim vozilom marke „Grent Vol“, registarskih oznaka PV .. ulicom Bratstva Jedinstva  od pravca Gintaša, da  je dolaskom na raskrsnicu sa ulicom Oktobarske revolucije skrenuo ulijevo i nastavio kretanje navedenom ulicom prema Sat Kuli, da je primijetio da je u suprotnoj kolovoznoj traci zaustavljena duža kolona vozila , jer im je na semaforu bilo upaljeno crveno svijetlo za smjer kretanja prema autobuskoj stanici i za desno prema Gintašu, a da se, u jednom trenutku, kada je bio nedaleko od robne kuće "Paradiso", sa njegove lijeve strane između vozila zaustavljenih u koloni, pojavio pješak koji je ubrzanim korakom stupio na njegovu kolovoznu traku na udaljenosti od svega 1-1,5m od vozila kojim je upravljao, tako da nije imao vremena da reaguje, već je došlo do kontakta vozila i pješaka, pri tom je naveo da  oštećenog nije ni primijetio sve dok isti nije izašao između vozila zaustavljenih u koloni i dok nije stupio na njegovu kolovoznu traku. Okrivljeni L. je ovakvu situaciju pravdao  time da je sa lijeve strane puta postojalo neko rastinje i da bi on mogao da vidi pješaka još kada je prilazio kolovozu da nije bilo tog rastinja i kolone vozila i  da na ovom mjestu nema pješačkog prelaza, koji se nalazio 30-40 m od mjesta nezgode. Okrivljeni L.  je isticao da je u trenutku kada je primijetio oštećenog odmah je aktivirao kočnicu i da mu nije jasno kako nije evidentiran nikakav trag kočenja.  </span>
</p>
<p>&nbsp;</p>
<p>
<span class="span1">Međutim, ovakva odbrana okrivljenog L. N. je opovrgnuta prvenstveno  potpunim i jasnim konstatacijama iz zapisnika o uviđaju saobraćajne nezgode  predmetne saobraćajne nezgode, a naročito dovodeći ga u vezu sa nalazom i mišljenjem stalnog sudskog vještaka saobraćajne struke i njegovim izjašnjenjem na glavnom pretresu, koji je sud cijenio kao stručan, potpun i jasan, zasnovan na pravilima struke, na osnovu kog proizilazi da  okrivljeni L. N., kao vozač vozila „Hover“ nije sa dužnom pažnjom pratio saobraćajnu situaciju ispred svog vozila, iako je imao sve tehničke uslove za to, usled čega je propustio da zaustavi svoje vozilo do mjesta kontakta, iako bi pravovremenim reagovanjem okrivljenog na kočioni sistem u trenutku uočavanja oštećenog kao pješaka koji se, kretao između NN vozila, koja su se nalazila u lijevoj kolovoznoj traci, smjera njegovog kretanja, okrivljeni  bi zaustavio svoje vozilo ispred mjesta kontakta sa oštećenim  i nezgoda bi bila izbjegnuta. Tim prije što je imenovani vještak </span><span class="span1">u svom nalazu i mišljenju imao u vidu izjavu samog  okrivljenog, da se od pravca Sahat kule u lijevoj kolovoznoj traci nalazila kolona vozila između kojih je naišao oštećeni, kao pješak, ubrzanim hodom i da je pretrčavao put, pa je u vremensko prostornoj analizi nezgode utvrdio da je u takvoj </span><span class="span1">saobraćajnoj situaciji okrivljeni mogao da primijeti oštećenog u trenutku kada je oštećeni nailazio iza zaustavljenog NN vozila koje se nalazilo na suprotnoj kolovoznoj traci, da je oštećeni  do mjesta kontakta mogao preći put od oko 3,82m za vrijeme od 2,09s, pa je okrivljeni, kao  vozač vozila „Hover“ u trenutku mogućeg  uočavanja oštećenog, kao pješaka imao vremensko prostornih mogućnosti da aktiviranjem radne kočnice izbjegne kontakt sa pješakom. U prilog navedenom je i činjenica da je  </span><span class="span1">vozilo "Hover", kojim je upravljao okrivljeni bilo udaljeno od mjesta kontakta sa oštećenim na oko 17,41 m, pa je okrivljeni sa te daljine mogao da vidi oštećenog koji se kreće poprečno po kolovozu sa lijeve na desnu stranu, i kočenjem bi mogao da izbjegne nezgodu samo ako tada ne bi svoje vozilo vozio  brzinom većom od 37,00 km/h. Ovakvo nesporno utvrđeno činjenično stanje opravdava tvrdnje oštećenog koji je u svom iskazu naveo da je  vozilo okrivljenog bilo na udaljenosti od 100-ak metara i da je zbog toga mislio da ga okrivljeni  vidi i da će ga puštiti da prođe ili da će on uspjeti da prođe kolovoz prije nego što on dođe do mjesta gdje je prelazio kolovoz. Sud je cijenio odbranu okrivljenog u dijelu kada je na glavnom pretresu naveo da je odmah čim je vidio oštećenog kočio i da mu nije jasno kako tragovi kočenja nijesu uočeni prilikom obavljanja uviđaja, ali je sud  ovakvu odbranu okrivljenog  cijenio kao neistinitu i nepotpunu, pa i kontradiktornu , ne samo sa konstatacijama iz zapisnika o uviđaju predmetne saobraćajne nezgode,tvrdeći da je kritičnom prilikom vidljivost bila loša i da nije radila rasvjeta, iako je na zapisniku o uviđaju konstatovano da je postojala ulična rasvjeta, pa i sa samom odbranom okrivljenog u prethodnom postupku, koji je tada jasno naveo da se u jednom trenutku kada je bio nedaleko od robne kuće "Paradiso" sa njegove lijeve strane između vozila zaustavljenih u koloni, pojavio pješak koji je ubrzanim korakom stupio na njegovu kolovoznu traku na udaljenosti od svega 1-1,5m od vozila kojim je upravljao, tako da nije imao vremena da reaguje, već je došlo do kontakta vozila i tog pješaka. </span>
</p>
<p>&nbsp;</p>
<p>
<span class="span1">U tom pravcu, sud je cijenio i iskaz oštećenog F.D.  koji je naveo da je  išao iz pravca Pejtona prema centru grada, da je dolaskom kod Robne kuće "Paradiso" imao namjeru da pređe kolovoz iz pravca Pejtona prema robnoj kući, da je  prije nego što je započeo prelazak preko kolovoza pogledao lijevo i desno kako bi se uvjerio da na kolovozu nema vozila  i kada se u to uvjerio, da je započeo prelazak tako što je prešao prvu kolovoznu traku koja je bila namjenjena za kretanje vozila iz pravca centra grada prema EI Nišu, i da je dolaskom na sredinu kolovoza, primijetio  sa svoje desne strane vozilo okrivljenog, koje se po njegovoj procjeni kretalo sporo, te da je mislio da će moći da pređe kolovoz, da je vozilo bilo na udaljenosti od 100-ak metara i da je zbog toga mislio da ga vozač tog vozila vidi i da će ga puštiti da prođe ili da će on uspjeti da prođe kolovoz prije nego što on dođe do mjesta gdje je prelazio kolovoz. Međutim, ovu spornu situaciju je razjasnio vještak Č., i samim tim za sud doveo u pitanje istinitost iskaza oštećenog F., a koji je u svom nalazu i mišljenju naveo da je pješak  prelazio poprečno preko kolovoza na dijelu gdje nema obilježenog pješačkog prelaza, da je isti imao mogućnosti da blagovremeno uoči nailazeće vozilo “Hover“ koje se najavljivalo bukom motora i svijetlima , pa je imao razloga da na kolovoznu traku kojom se kretalo vozilo “Hover“ ne stupa ispred nailazećeg automobila koje ima prvenstvo u prolazu  i da pješak nije zastao ni u zoni lijeve kolovozne trake, tj prije stupanja na desnu kolovoznu traku , posmatrano za smjer kretanja vozila „Hover“, da bi izvidio stanje na njoj sa svoje desne strane  i da je tako postupio on bi lako mogao da uoči nailazak vozila „Hover“ kada bi imao potrebu da na traku ispred i u blizini njega ne zalazi, u kom slučaju se sudar ne bi dogodio, a što oštećeni u kritičnom momentu zasigurno nije učinio. Ovakve tvrdnje </span><span class="span1">vještak je ponovio i na glavnom pretresu</span><span class="span1"> da bez obzira da li je pješak bio uočljiv za okrivljenog, u trenutku stupanja na kolovoz ili u trenutku nailaska, iza zaustavljenih vozila, koja su se nalazila u lijevoj kolovoznoj traci smjera kretanja vozila „Hover“, konačno mišljenje i zaključak imenovanog vještaka, ne bi bili izmijenjeni, s tim što bi u takvoj saobraćajnoj situaciji ukoliko bi se uzela kao tačna izjava oštećenog, okrivljeni imao daleko veće mogućnosti izbjegavanja predmetne nezgode, jer je u toj situaciji imao i duži put i vrijeme na reagovanje opasnosti od udara. U konačnom  i nakon analize predmetne nezgode vještak je mišljenja, a što je sud prihvatio, da je predmetna nezgoda uzrokovana obostranim propustima kako okrivljenog, kao vozača vozila „Hover“, tako i oštećenog, kao pješaka.</span>
</p>
<p>&nbsp;</p>
<p>
<span class="span1">Nadalje, da je oštećeni F. D.  u predmetnoj saobraćajnoj nezgodi zadobio tešku tjelesnu povredu u vidu </span><span class="span1">preloma čašice lijevog koljena, dvije rane prskotine lijevog tjemenog predjela (dužine oko 2cm), oguljotine u predjelu čela, lijeve jagodice, oba lakta i u predjelu oba koljena, gdje navedene rane i oguljotine predstavljaju i pojedinačno i u svom zbiru laku tjelesnu povredu, a navedeni prelom predstavlja tešku tjelesnu povredu, </span><span class="span1">sud je utvrdio na osnovu medicinske dokumentacije na  ime oštećenog F. D.i nalaza i mišljenja vještaka medicinske struke dr. Š.M., koji je sud cijenio kao jasan, stručan i potpun, zasnovan na pravilima struke i nauke.  </span>
</p>
<p>&nbsp;</p>
<p>
<span class="span1">Dakle, radi svega naprijed provedenog, Ovaj sud je mišljenja da su se u naprijed utvrdjenim radnjama okrivljenog L. N. ostvarila sva bitna obilježja bića krivičnog djela stavljenog mu na teret, a c</span><span class="span1">ijeneći subjektivni odnos okrivljenog L.N. prema izvršenom krivičnom djelu, sud je našao da je isti prilikom izvršenja djela postupao sa svjesnim nehatom</span><span class="span1">, i u odnosu na izvršeno krivično djelo, tako i u odnosu na nastalu posljedicu manifestovanu u tjelesnom povredjivanju oštećenog, s obzirom da se okrivljeni L. N. kritičnom prilikom nije pridržavao saobraćajnog propisa član 17 st.1 ZOBS-a na putevima koji propisuje da je </span><span class="span1">vozаč  dužаn dа obrаti pаžnju nа pješаke koji se nаlаze nа kolovozu ili stupаju nа kolovoz ili iskаzuju nаmjeru dа stupe nа kolovoz i da ne ugrožava njihovu bezbjednost</span><span class="span1">, pri čemu je morao biti svjesan da upravljajući vozilom, na naprijed opisani način, može ugroziti saobraćaj i dovesti u opasnost život i tijelo ljudi, ali je olako držao da do toga neće doći.</span>
</p>
<p>&nbsp;</p>
<p>
<span class="span1">Prilikom odlučivanja o vrsti i visini krivične sankcije, sud je cijenio sve okolnosti u smislu čl. 42 Krivičnog zakonika Crne Gore, pa je kao olakšavajuće okolnosti na strani okrivljenog cijenio njegovu porodičnost, njegove imovinske prilike - loše imovno stanje, činjenicu koju je sud utvrdio u toku</span><span class="span1"> postupka da je do predmetne saobraćajne nezgode došlo obostranim propustima kako okrivljenog, tako i oštećenog, kao pješaka,</span><span class="span1"> kao i njegovu raniju neosuđivanost, </span><span class="span1">utvrđenu izvodom iz kaznene evidencije, dok od otežavajućih okolnosti na strani okrivljenog, sud nije našao, </span><span class="span1">pa mu je sud utvrdio kaznu zatvora u trajanju od 4 (četiri)mjeseca, a zatim nalazeći da nije neophodno da okrivljeni utvrdjenu kaznu i efektivno izdržava, istu primjenom čl. 52, 53, 54 Krivičnog zakonika Crne Gore, uslovio sa rokom provjere u trajanju od 1 (jedne) godine. Sud je stanovišta da će se upravo ovako odmjerenom i uslovljenom kaznom zatvora, sa navedenim rokom provjere, u svemu ostvariti svrha izricanja uslovne osude iz čl. 52 Krivičnog zakonika Crne Gore, a u okviru opšte svrhe izricanja i propisivanja krivičnih sankcija iz čl. 4 st.2 Istog zakonika. </span>
</p>
<p>&nbsp;</p>
<p>
<span class="span1">Odluka o troškovima krivičnog postupka donijeta je shodno čl.226, 227 i 229 Zakonika o krivičnom postupku,</span><span class="span1"> pa je okrivljeni obavezan da na račun budžetskih </span><span class="span1">sredstava Crne Gore, na ime troškova krivičnog postupka plati ukupan iznos </span><span class="span1">od 187,00 eura, a koji troškovi se odnose na troškove pisane izrade nalaza i mišljenja po vještaku saobraćajne struke u iznosu od 82,50 eura, te njegovog neposrednog izjašnjenja na glavnom pretresu u iznosu od 44,00 eura, troškove pisane izrade nalaza i mišljenja vještaka medicinske struke u iznosu od 60,50 eura, dok je paušal u iznosu od 50.00 eura odmjeren shodno dužini trajanja postupka, složenosti predmeta i imovinskim prilikama okrivljenog. </span>
</p>
<p>&nbsp;</p>
<p>
<span class="span1">Sud je primjenom čl. 239 Zakonika o krivičnom postupku oštećenog F. D. uputio da svoje odštetni zahtjev ostvari u redovnom građanskom postupku, a ovo sa razloga jer dokazi provedeni u toku glavnog pretresa nijesu pružili sudu pouzdan osnov ni za djelimično, ni za potpuno utvrdjenje odštetnog zahtjeva, pa ni za donošenje odluke u tom dijelu.</span>
</p>
<p>&nbsp;</p>
<p>
<span class="span1">Na osnovu izloženog, a u smislu citiranih zakonskih odredbi, odlučeno je kao u izreci presude.</span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U PODGORICI</span>
</p>
<p style="text-align:center;">
<span class="span1">Dana, 24.03.2017.godine</span>
</p>
<p>&nbsp;</p>
<p>
<span class="span1">    </span><span class="span1">ZAPISNIČAR,                   </span><span class="span1"></span><span class="span1">                                       SUDIJA</span>
</p>
<p>
<span class="span1">Marina Sekulić </span><span class="span1">                       </span><span class="span1"></span><span class="span1"></span><span class="span1">Larisa Mijušković- Stamatović</span>
</p>
<p>&nbsp;</p>
<p>&nbsp;</p>
<p>
<span class="span1">DN-a: primjerak presude dostaviti: </span>
</p>
<p>
<span class="span1">- ODT Podgorica, </span>
</p>
<p>
<span class="span1">- Okrivljenom, </span>
</p>
<p>
<span class="span1">- Oštećenom nakon pravnosnažnosti presude,</span>
</p>
<p>
<span class="span1">- a/a</span>
</p>
<p>&nbsp;</p>
<p>
<span class="span1">S u d i j a</span>
</p>
<p>
<span class="span1">____________________</span>
</p>
<p>&nbsp;</p>
<p>
<span class="span1">Postupljeno dana ________2017.godine</span>
</p>
<p>
<span class="span1">Namještenik suda__________________</span>
</p>
<p>&nbsp;</p>
<p>&nbsp;</p>
</div>
</div>


</body>
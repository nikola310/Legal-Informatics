<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 0.75in 1.0in 1.125in;}
.s1{text-decoration:underline;}
.s2{font-weight:bold;}
.p1{text-align:end;hyphenate:auto;font-family:Arial;font-size:12pt;}
.p2{text-align:justify;hyphenate:auto;font-family:Arial;font-size:12pt;}
.p3{text-align:center;hyphenate:auto;font-family:Arial;font-size:12pt;}
.p4{text-align:justify;hyphenate:auto;keep-with-next.within-page:always;font-family:Arial;font-size:12pt;}
.p5{text-align:start;hyphenate:auto;font-family:Arial;font-size:12pt;}
.p6{text-align:center;hyphenate:auto;keep-with-next.within-page:always;font-family:Arial;font-size:12pt;}
.p7{text-indent:0.5in;text-align:justify;hyphenate:auto;font-family:Arial;font-size:12pt;}
.p8{text-align:start;hyphenate:auto;keep-with-next.within-page:always;font-family:Arial;font-size:12pt;}
.p9{text-align:justify;hyphenate:auto;font-family:Times New Roman;font-size:12pt;}
</style>
<meta content="ivan.adamovic" name="author">
</head>
<body class="b1 b2">
<p class="p1">
<span>	</span><span class="s1">K. br. 258/10</span>
</p>
<p class="p2"></p>
<p class="p2"></p>
<p class="p3">
<span>U IME NARODA</span>
</p>
<p class="p3"></p>
<p class="p2"></p>
<p class="p4">
<span>	OSNOVNI SUD U BIJELOM POLJU, kao krivični prvostepeni sud,  sudija Ivan Adamović, kao sudija pojedinac, uz učešće namještenika suda Draginje Bošković kao  zapisničara,  rješavajući po optužnom predlogu Osnovnog državnog tužilaštva u Bijelom Polju, Kt. br.62/10 od 13.04.2010. godine, podnijetom protiv okrivljenog V.M.a iz NJ.a, opština Bijelo Polje,  zbog krivičnog djela krađa iz čl. 239 st. 1 Krivičnog zakonika,  nakon održanog glavnog i javnog pretresa, u prisustvu  okrivljenog  a u odsustvu ODT-a u Bijelom Polju i predstavnika oštećene "E." u B.Polju, donio je i javno objavio, dana 14.05. 2010. godine, </span>
</p>
<p class="p5"></p>
<p class="p2"></p>
<p class="p6">
<span>P R E S U D U</span>
</p>
<p class="p2"></p>
<p class="p2">
<span class="s2">	</span><span>Okrivljeni</span><span class="s2"> </span><span>V.M., od oca V. i majke Z., rodjene R., rodjen .... godine u NJ.u opština Bijelo Polje, sa prebivalištem u mjestu NJ.o, opština Bijelo Polje, državljanin Crne Gore, Crnogorac oženjen otac troje djece, pismen, sa završenih četiri razreda osnovne školole,lošeg imovnog stanja, osudjivan presudama: Opštinskog suda u Bijelom Polju K.br 72/69 od 20.03.1969 zbog krivičnog djela iz člana 246 Krivičnog zakonika, na novčanu kaznu od 150,00 dinara i K br 134/83 od 10.04.1985 zbog krivičnog djela iz člana 161 st 1  Krivičnog zakonika, na novčanu kaznu od 3.000,00 dinara.</span>
</p>
<p class="p2"></p>
<p class="p2">
<span> </span>
</p>
<p class="p6">
<span>K  r  i  v     j  e</span>
</p>
<p class="p2"></p>
<p class="p5">
<span>	-što je:</span>
</p>
<p class="p2">
<span> 	-u periodu od 08. 09. 2009. do 08. 12. 2009 godine,  u svom stambenom objektu, u mjestu NJ.o, opština B.Polje, u namjeri da sebi pribavi protivpravnu imovinsku korist, neovlašćeno vršio potrošnju električne energije, na način što se na dovodni kabal koji dolazi od konzole do električnog brojila, prije električnog brojila, priključio kablom presjeke 2x 2,5 mm, koji kabal vodi do jednog osigurča od 45 ampera, a sa tog osigurača na električno brojilo, što mu je omogućilo da pritiskomna osigurač isključuje i uključuje brojilo, a sa kog kabla su se napajali svi potrošači električne energije u njegovom domaćinstvu i to bojiler, mašina za pranje veša, zamrzivač, električni šporet, mali bojiler, radijator i time nanio štetu »E.« u Bijelom Polju u iznosu od 300,40 €,</span>
</p>
<p class="p2"></p>
<p class="p5">
<span>	-čime je izvršio krivično djelo krađa iz čl. 239 st. 1 Krivičnog zakonika,</span>
</p>
<p class="p5"></p>
<p class="p7">
<span> -pa ga sud, primjenom citiranih zakonskih propisa, te čl. 2, 4, 5, 13, 15,  32, 39, 42 Krivičnog zakonika,  i čl. 199 st. 2, 212  i 364 Zakonika o krivičnom postupku,</span>
</p>
<p class="p6">
<span>O S U Đ U J E</span>
</p>
<p class="p5"></p>
<p class="p5"></p>
<p class="p2">
<span>	Na novčanu kaznu u iznosu od 1.200,00 €, (hiljaduidvijestotineeura),</span><span class="s2"> </span><span> koju je dužan platiti u roku od tri mjeseca, od dana pravosnažnosti presude, na račun br. 530-4149-79 – Depozita novčanih kazni, troškova postupka i paušala CG.</span>
</p>
<p class="p2"></p>
<p class="p2">
<span>	Ako osuđeni ne plati novčanu kaznu u određenom roku, sud će novčanu kaznu zamjeniti kaznom zatvora, tako što će za svakih započetih 25,00€ novčane kazne odrediti jedan dan zatvora, a ako osuđeni plati samo dio novčane kazne, sud će ostatak kazne srazmjerno zamjeniti kaznom zatvora, pa ako osuđeni isplati ostatak novčane kazne, izvršenje kazne zatvora će se obustaviti.</span>
</p>
<p class="p5"></p>
<p class="p2">
<span>	Okrivljeni se obavezuje da ovom sudu na ime paušala plati iznos od 30,00€,  a na ime troškova krivičnog postupka iznos od 55,00 €, koje iznose će uplatiti na račun br. 530-4149-79, u roku od 15 dana, po pravnosnažnosti presude.</span>
</p>
<p class="p2">
<span>	</span>
</p>
<p class="p2">
<span>	Okrivljeni se istovremeno obavezuje da oštećenoj »E.« u Bijelom Polju, na ime neovlašćene potrošnje električne energije, uplati iznos od 300,40 €, u roku od 15 dana, po pravosnažnosti presude, dok se za ostvarenje preostalog dijela postavljenog imovinsko-pravnog zahtjeva oštećena "E.a" u B. Polju upućuje se na parnični postupak.</span>
</p>
<p class="p2"></p>
<p class="p2"></p>
<p class="p6">
<span>O b r a z l o ž e nj e</span>
</p>
<p class="p2"></p>
<p class="p2">
<span>	Optužnim predlogom Osnovnog državnog tužilaštva u Bijelom Polju, Kt. br. 62/10 od 13. 04. 2010. godine, optužen je  V.M. iz NJ.a, opština Bijelo Polje, da je izvršio krivično djelo krađa iz čl. 239 st. 1 Krivičnog zakonika, s tim što je sud promijenio činjenični opis iz dispozitiva optužnog predloga u pogledu vremena izvršenja krivičnog djela i iznosa pričinjene štete i isto je sadržano u izreci presude.</span>
</p>
<p class="p2"></p>
<p class="p7">
<span>Glavni pretres je održan u prisustvu okrivljenog, a u odsusutvu, uredno pozvanih, ODT-a u Bijelom Polju i predstavnika oštećene "E." u Bijelom Polju, shodno članu 453 Zakonika o krivičnom postupku. </span><span class="s2"> </span>
</p>
<p class="p2">
<span>	Kako ODT u B.Polju i predstavnik oštećene nijesu pristupili glavnom pretresu, to je njihova završna riječ izostala. </span>
</p>
<p class="p2"></p>
<p class="p2">
<span>	Punomoćnik oštećene "E." u Bijelom Polju M.M.tokom postupka, pridružio se krivičnom gonjenju protiv okrivljenog i postavio je imovinsko pravni zahtjev u iznosu od 1.611,25€.</span>
</p>
<p class="p2">
<span>	</span>
</p>
<p class="p2">
<span>	Okrivljeni V.M., u svojoj odbrani u istražnom postupku negirao je izvršenje krivičnog djela navodeći da mu ništa nije poznato u vezi sa neovlašćenim preuzimanjem električne energije, iz razloga što se ne razumije u te poslove, a ostavio je mogućnost da je počinilac ovog djela njegov sin M.. U svojoj odbrani na glavnom pretresu okrivljeni je priznao izvršenje krivičnog djela stavljenog mu na teret optužnim predlogom, a negirao je da je predmetno djelo izvršio njegov sin.</span>
</p>
<p class="p2">
<span>	U završnoj riječi okrivljeni je priznao izvršenje krivičnog djela stavljenog mu na teret i molio je sud da ga što blaže kazni. </span>
</p>
<p class="p2"></p>
<p class="p7">
<span>Radi utvrđivanja odlučnih činjenica i donošenja pravilne i zakonite odluke, sud je izveo dokaze: saslušao u svojstvu svjedoka K.B.a i P.V.a, pročitao zapisnik o kontroli mjernog mjesta br. 8 od 08. 12. 2009. godine; pročitao obračun neovlašćeno preuzete električne energije br. 02427 od 08. 12. 2009. godine; pročitao nalaz i mišljenje vještaka elektro-struke R.G.od 21. 03. 2010. godine; i pročitao izvod iz kaznene evidencije na ime okrivljenog.   </span>
</p>
<p class="p7"></p>
<p class="p2">
<span>	Cijeneći odbranu okrivljenog i dokaze pojedinačno i u međusobnoj vezi, a shodno čl. 360  st. 2 Zakonika o krivičnom postupku, sud je utvrdio činjenično stanje i na osnovu istog zaključio da je okrivljeni izvršio krivično djelo krađe za koje je kriv.</span>
</p>
<p class="p2"></p>
<p class="p2">
<span>	Sud je odbranu okrivljenog datu na glavnom pretresu je cijenio kao potpuno jasno i nedvosmisleno priznanje izvršenja krivičnog djela stavljenog mu na teret optužnim predlogom, dok navode iz odbrane okrivljenog date u istražnom postupku da nije počinio krivično djelo stavljeno mu na teret već da je to učinio njegov sin M., sud nije prihvatio već ih  cijeni kao sračunate sa ciljem izbjegavanja sopstvene krivice. Naime, okrivljeni ne spori da živi u kući u kojoj je neovlašćeno preuzimana električna energija, pa je životno nelogično da okrivljeni nije znao da se u njegovom domaćinstvu vrši neovlašćena potrošnja električne energije a posebno imajući u vidu način na koji se vrši neovlašćena potrošnja električne energije. Takođe, navode iz odbrane okrivljenog da se on ne razumije u poslove električara, po ocjeni suda, ne oslobađaju odgovornosti okrivljenog iz razloga što je okrivljeni mogao da angažuje drugo lice da u njegovom domaćinstvu na elektro instalacijama izvrši prepravke koje mu omogućavaju da neovlašćeno preuzima električnu energiju, te sa navedenih razloga sud odbranu okrivljenog datu u istražnom postupku nije prihvatio. </span>
</p>
<p class="p2"></p>
<p class="p2">
<span>	Priznanje okrivljenog, na glavnom pretresu, potvrđeno je i izvedenim dokazhima tokom postupka. Naime, iz saglasnih iskaza svjedoka K.B.a i P.V.a, sud je utvrdio da se u kući V.M.a neovlašćeno preuzima električna energija na način što je na pomoćnoj tabli ugrađen automatski osigurač od 45 ampera, a kabal sa konzole 2x2,5 mm, koji je trebao da ide direktno na brojilo, presjekao i priključio na ulaz osigurača, a drugi kabal sa izlaza osigurača odveo direktno na brojilo. Drugi kabal sa ulaznog osigurača odveo je na osigurače i prespojio osigurače. Kada potrošač hoće da mu brojilo registruje potrošnju uključi automatski osigurač i potrošnja se registruje preko brojila, a kada ne želi da električno brojilo registruje potrošnju električne energije, isključi osigurač. U trenutku kontrole brojilo kod okrivljenog nije registrovalo potrošnju električne energije. Sud je iskaz ovih svjedoka u potpunosti prihvatio kao jasne i određene, a potvrđene i drugim izvedenim dokazima. </span>
</p>
<p class="p2"></p>
<p class="p2">
<span>	Sud je cijenio obračun neovlašćeno preuzete električne energije  broj 02427 od 08. 12. 2009. godine,  sud je utvrdio da je okrivljeni  neovlašćeno preuzeo električnu energiju u novčanoj protivvrijednosti od 1.611,25 €, s tim što je ovaj obračun sačinjen za period od jedne godine. Sud je cijenio, ali nije prihvatio, ovaj dokaz jer je u odnosu na novčanu protivvrijednost neovlašćeno potrošene el. energije prihvatio nalaz i mišljenje vještaka elektro-struke R.G.od 21. 03. 2010. godine u dijelu nalaza gdje je ovaj vještak izvršio obračun novčane protivvrijednosti neovlašćene potrošene električne energije za period od 3 mjeseca i to od  08. 09. 2009. godine do 08. 12. 2009. godine, pa šteta pričinjena "E." po osnovu neovlašćene potrošnje električne energije iznosi 300,40 €. Iz nalaza i mišljenja ovog vještaka sud je utvrdio da je neovlašćena potrošnja električne energije na način opisan u dispozitivu presude tehnički moguća. Nalaz i mišljenje vještaka u ovom dijelu sud je prihvatio jer je isti dat po osnovu pravila struke i nauke i ničim nije doveden u pitanje.</span>
</p>
<p class="p2"></p>
<p class="p2">
<span>	 Nalaz i mišljenje ovog vještaka u dijelu obračuna neovlašćeno preuzete električne energije za period od godinu dana sud nije prihvatio. Naime, u prelaznim i završnim odredbama Pravila za sanbdijevanja električnom energijom (Sl.List CG, br 54/09), odnosno članom 60 pomenutih Pravila, propisano je da se član 26 Pravila o snabdijevanju  električnom energijom ( Sl.List RCG br. 13/05),  ima primjenjivati do donošenja metodologije obračuna iz člana 59 stav 4 ovih pravila. Kako pomenuta metodologija nije donijeta to se za obračun neovlašćene potrošnje električne energije ima primjenjivati metodologija iz člana 26 Pravila o snabdijevanju  električnom energijom ( Sl.List RCG br. 13/05), dok se  za slučaj da se ne može tačno utvrditi početak neovlašćene potrošnje el. energije, po ocjeni ovog suda ima  primijeniti član 59 st.3 Pravila za snabdijevanje električnom energijom (Sl.list CG, br.54/09), kojim je prpoisano da , za slučaj da se ne može tačno utvrditi početak neovlašćene potrošnje el. energije uzeće se da ona traje od poslednjeg pregleda, i ne može biti obračunata za period duži od 3 tri mjeseca, te je sud promijenio činjenični opis iz dispozitiva  optužnog predloga u pogledu vremena izvršenja krivičnog djela i iznosa pričinjene štete i isto je sadržano u izreci presude.</span>
</p>
<p class="p2"></p>
<p class="p2">
<span>	Prema izvodu iz kaznene evidencije okrivljeni V.M. do sada     je osuđivan presudama: Opštinskog suda u Bijelom Polju K.br 72/69 od 20.03.1969 zbog krivičnog djela iz člana 246 Krivičnog zakonika, na novčanu kaznu od 150,00 dinara i K br 134/83 od 10.04.1985 zbog krivičnog djela iz člana 161 st 1  Krivičnog zakonika, na novčanu kaznu od 3.000,00 dinara.    </span>
</p>
<p class="p2"></p>
<p class="p2">
<span>	Na osnovu svih izvedenih dokaza i njihove brižljive ocjene, sud je utvrdio činjenično stanje koje odgovara činjeničnom opisu iz izreke presude, s obzirom da je na nesumnjiv način utvrdjeno da je okrivljeni u periodu od  08. 09. 2009. do 08. 12. 2009. godine,  u svom stambenom objektu  u mjestu NJ.o, opština Bijelo Polje, neovlašćeno vršio potrošnju električne energije na način što se na dovodni kabal koji dolazi od konzole do električnog brojila, prije električnog brojila, priključio kablom presjeka 2x2,5 mm, a koji kabal vodi do jednog osigurača od 45 ampera, a sa tog osigurača na brojilo, što mu je omogućavalo da pritiskom na osigurač uključuje i isključuje registrovanje utrošene električne energije, a da su se na navedeni način električnom energijom snabdijevali električni potrošači i to: bojler, mašina za pranje veša, zamrzivač, električni šporet, mali bojler i radijator, te se na taj način potrošnja električne energije nije mogla registrovati, i time nanio    E. u Bijelom Polju štetu u iznosu od 300,40 euro. Okrivljeni je na opisani način izvršio krivično djelo stavljeno mu na teret optužnim predlogom i za isto je kriv. Prema odredbi čl. 239 st. 1 Krivičnog zakonika, krivično djelo krađe se sastoji u oduzimanju tuđe pokretne stvari u namjeri da se njenim prisvajanjem pribavi, sebi ili drugom,  protivpravna imovinska korist. U konkretnom slučaju, električna energija predstavlja pokretnu stvar čijim je prisvajanjem, a u namjeri da sebi pribavi protivpravnu imovinsku korist,  okrivljeni ostvario elemente bića krivičnog djela u pitanju. Naime, umišljaj okrivljenog bio je usmjeren na oduzimanje električne energije na neograničeno vrijeme, odnosno dok bude u mogućnosti da isto čini, konkretno sve do momenta kada je prilikom kontrole zatečen u vršenju neovlašćene potrošnje električne energije. Za  učinioca ovog  krivičnog  djela  krađe predvidjena je novčana kazna ili kazna zatvora do 3 godine. </span>
</p>
<p class="p2">
<span>	</span>
</p>
<p class="p2">
<span>	Odlučujući u pogledu vrste i visine krivične sankcije, sud je cijenio sve okolnosti iz čl. 42 Krivičnog zakonika, pa je na strani okrivljenog od olakšavajućih okolnosti našao: da se radi o starijoj porodičnoj osobi, ocu troje djece, lošeg imovnog stanja,   stim što je sud cijenio raniju osuđivanost okrivljenog ali istu nije prihvatio kao otežavajuću okolnost s obzirom da je od ranije osude protekao duži vremenski period,  kao i da se ne radi o istovrsnim krivičnim djelima,  pa je mišljenja da se i sa minimalnom novčanom kaznom može postići svrha kažnjavanja predviđena u čl. 42 Krivičnog zakonika, te ostvariti svrha generalne i specijalne prevencije.   </span>
</p>
<p class="p2"></p>
<p class="p2">
<span>	Shodno čl. 199 st. 2 Zakonika o krivičnom postupku, odlučeno je u pogledu paušala u iznosu od 30,00 €, pri čemu je sud vodio računa o složenosti i trajanju krivičnog postupka, a shodno čl. 202 istog Zakonika u pogledu troškova krivičnog postupka, a isti troškovi se odnose na vještačenje vještaka elektro-struke isplaćenih iz predračunskih sredstava suda, u iznosu od 55,00 €.</span>
</p>
<p class="p2"></p>
<p class="p2">
<span>	Shodno čl. 212 Zakonika o krivičnom postupku, sud je okrivljenog obavezao da oštećenoj "E." u Bijelom Polju, na ime pričinjene štete, plati iznos od 300,40 €, dok se oštećena za razliku između utvrđenog i postavljenog imovinsko pravnog zahtjeva upućuje na parnični postupak.</span>
</p>
<p class="p2"></p>
<p class="p2">
<span>	Iz iznijetih razloga shodno čl. 364 Zakonika o krivičnom postupku , odlučeno je kao u izreci presude.</span>
</p>
<p class="p2"></p>
<p class="p6">
<span>OSNOVNI SUD U BIJELOM POLJU</span>
</p>
<p class="p3">
<span>dana 14. 05. 2010.godine,</span>
</p>
<p class="p3"></p>
<p class="p2">
<span>ZAPISNIČAR,								S U D I J A, </span>
</p>
<p class="p8">
<span>Draginja Bošković  s.r. 				                            	Ivan Adamović s.r.  </span>
</p>
<p class="p2"></p>
<p class="p2"></p>
<p class="p2"></p>
<p class="p2">
<span>									</span>
</p>
<p class="p9"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{color:#000000;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span></span><span class="span1">K. br. 546/17</span>
</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">Osnovni sud u Podgorici, sudija pojedinac Rade Ćetković, uz učešće Edine Kraje kao zapisničarke, u krivičnom postupku protiv okrivljenog V. M., zbog krivičnog djela skidanje i povreda službenog pečata i znaka iz čl. 381 st. 1 Krivičnog zakonika Crne Gore, nakon održanog javnog glavnog pretresa od 24.10.2017. godine, u prisustvu zastupnice optužbe J. D. - savjetnice u Osnovnom državnom tužilaštvu Podgorica i okrivljenog, istog dana izrekao je i objavio, </span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>&nbsp;</p>
<p>
<span class="span1">Okrivljeni: V. M., JMB ............., od oca D. i majke J., rođene M., rođen .. ..19.. godine u Pg, sa prebivalištem u Pg - B. bb, državljanin Crne Gore, razumije crnogorski jezik, koji je i njegov jezik, penzioner, oženjen, otac dvoje djece, pismen, završio srednju školu, lošeg imovnog stanja, ranije neosuđivan, protiv kojeg se ne vodi postupak za drugo krivično djelo.</span>
</p>
<p>
<span class="span1">&nbsp;</span>
</p>
<p style="text-align:center;">
<span class="span1">Kriv je</span>
</p>
<p>
<span class="span1">&nbsp;</span>
</p>
<p>
<span class="span1">Što je:</span>
</p>
<p>
<span class="span1">U toku februara 2016. godine, u Pg, u mjestu B., u svojoj kući, svjestan svoga djela, čije je izvršenje htio, znajući da je isto zabranjeno, na električnom brojilu marke "Iskra", broj 635875, skinuo službeni pečat - elektrodistributivnu plombu broj AB87987, koju su ovlašćena službena lica - radnici "C.e.s. Pg." postavili radi osiguranja isključenog brojila, u čemu je otkriven prilikom kontrole dana 18.03.2016. godine,</span>
</p>
<p>&nbsp;</p>
<p>
<span class="span1">- čime je izvršio krivično djelo skidanje i povreda službenog pečata i znaka iz čl. 381 st. 1 Krivičnog zakonika Crne Gore. </span>
</p>
<p>
<span class="span1">&nbsp;</span>
</p>
<p>
<span class="span1">Pa mu sud za navedeno krivično djelo primjenom čl. 4 st. 2, čl. 42 st. 1, čl. 52 st. 2, čl. 53 i čl. 54 Krivičnog zakonika Crne Gore i čl. 226, čl. 229 i čl. 374 Zakonika o krivičnom postupku, izriče&nbsp;</span>
</p>
<p>
<span class="span1">&nbsp;</span>
</p>
<p style="text-align:center;">
<span class="span1">USLOVNU OSUDU</span>
</p>
<p>
<span class="span1">&nbsp;</span>
</p>
<p>
<span class="span1">Kojom mu utvrđuje kaznu zatvora u trajanju od 30 (trideset) dana i istovremeno određuje da se ona neće izvršiti, ako okrivljeni u roku od 1 (jedne) godine po pravosnažnosti presude ne učini novo krivično djelo. </span>
</p>
<p>
<span class="span1">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; </span>
</p>
<p>
<span class="span1">Obavezuje se okrivljeni da plati na ime troškova krivičnog postupka iznos od 30,00 €, u roku od 15 dana po pravosnažnosti presude, pod prijetnjom prinudnog izvršenja.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>
<span class="span1">Optužnim predlogom Osnovnog državnog tužilaštva Podgorica Kt. br. 408/16 od 31.07.2017. godine, okrivljenom Vuku Mijoviću stavljeno je na teret da je učinio krivično djelo skidanje i povreda službenog pečata i znaka iz čl. 381 st. 1 Krivičnog zakonika Crne Gore. Zastupnica optužbe je u završnoj riječi ostala pri podnijetom optužnom predlogu, predlažući sudu da okrivljenog oglasi krivim i osudi po zakonu. </span>
</p>
<p>
<span class="span1">Okrivljeni je u odbrani datoj u prethodnom postupku i na glavnom pretresu saglasno priznao da je učinio krivično djelo i svoju krivicu, u bitnom navodeći da su tokom 2016. godine kod njega kući došli radnici E. i zbog duga za utrošenu električnu energiju mu isključili struju, nakon čega je on, imajući u vidu da nije imao novca da plati dug, a da nije mogao živjeti bez struje, priključio struju na brojilu kojom prilikom je vjerovatno otkinuo plombu. Nakon toga su radnici Elektrodistribucije opet došli kod njega kući, i nakon izvršene kontrole mu ponovo isključili struju. U završnoj riječi je naveo da mu je žao zbog učinjenog i obećao da se nešto slično sigurno neće ponoviti. </span>
</p>
<p>
<span class="span1">Sud je u dokaznom postupku saslušao svjedoka R. M.; na saglasan predlog stranaka pročitao iskaze svjedoka S. Č. i R. L., oba data u prethodnom postupku na zapisnicima Kt. br. 408/16 od 21.07.2016. godine; pročitao zapisnik "C. E. S." o kontroli mjernog mjesta br. 004829 od 23.02.2016. godine, zapisnik "Crnogorskog elektrodistributivnog sistema" o kontroli mjernog mjesta br. 004993 od 18.03.2016. godine i izvod iz registra kaznenih evidencija Ministarstva pravde KE 1302/2017 od 12.09.2017. godine.</span>
</p>
<p>
<span class="span1">Svjedok R. M. je u iskazu datom u prethodnom pstupku i na glavnom pretresu saglasno u bitnom navela da je krajem februara 2016. godine, u kući u kojoj živi sa svojim suprugom V. M., a koja se nalazi u selu B., zbog duga izvršena obustava isporuke električne energije. Kako nisu mogli da žive bez struje i kako nisu imali novca da plate dug, njen suprug je priključio struju, na način što je skinuo plombu i priključio kablove koji su radnici E. prethodno iskopčali, da bi nakon toga ponovo došli radici E. i isključili im struju.</span>
</p>
<p>
<span class="span1">Svjedoci S. Č. i R. L. su u iskazima datim u prethodnom, koji su na saglasan predlog stranaka pročitani na glavnom pretresu, u bitnom saglasno naveli da su tokom februara vršili kontrolu mjernog mjesta kod okrivljenog, u stambenom objektu koji se nalazi u mjestu B., u Pg. Tom prilikom su sa mreže isključili predmetno brojilo, koje se nalazi u kući, a nakon isključenja isto su plombirali. Okrivljeni je prisustvovao kontroli i potpisao je zapisnik o kontroli mjernog mjesta. Nakon ove kontrole nekoliko puta su obilazili predmetno mjerno mjesto, ali okrivljenog nisu zatekli na licu mjesta, te nisu mogli izvršiti novu kontrolu. Prilikom prve sledeće kontrole kada su zatekli okrivljenog u navedenom stambenom objektu, ustanovili su da je isti samovoljno skinuo distributivnu plombu sa brojila i objekat priključio na ED mrežu, o čemu su takođe sačinili zapisnik o kontroli mjernog mjesta.</span>
</p>
<p>
<span class="span1">Iz zapisnika "C. e. s." o kontroli mjernog mjesta br. 004829 od 23.02.2016. godine </span><span class="span2">proizilazi da su radnici E. CG AD Nk FC D. Pg S. Č. i R. L. izvršili kontrolu mjernog mjesta kod okrivljenog V. M. u mjestu B., na električnom brojilu marke Iskra, br. 635875. K. kupac je isključen sa mreže po nalogu FC Snadbijevanje zbog duga za utrošenu električnu energiju od 6.636,60 €, i to na brojilu, a mjerno mjesto je u objektu. Poslije kontrole brojilo je plombirano plombom AB87987, a zapisnik je potpisao potrošač V. M.</span>
</p>
<p>
<span class="span2">Iz </span><span class="span1">zapisnika "Crnogorskog elektrodistributivnog sistema" o kontroli mjernog mjesta br. 004993 od 18.03.2016. godine, proizilazi </span><span class="span2">da su radnici E. CG AD Nk FC D. Pg S. Č. i R. L. izvršili kontrolu mjernog mjesta kod okrivljenog V. M. u mjestu B., na električnom brojilu marke Iskra, br. 635875. Kontrolom je utvrđeno da je potrošač samovoljno priključio svoj objekat na ED mrežu nakon isključenja zbog duga za utrošenu električnu energiju, na način što je skinuo distributivnu plombu na brojilu i svoj objekat priključio na brojilo. Potrošač je ponovo isključen na brojilu, koje je poslije kontrole plombirano plombrom AB89436. Zapisnik je potpisao potrošač V. M.</span>
</p>
<p>
<span class="span2">Nakon </span><span class="span1">savjesne ocjene svakog dokaza pojedinačno i svih dokaza zajedno, dovodeći ih u vezu sa odbranom okrivljenog sud je nesumnjivo utvrdio da je okrivljeni izvršio krivično djelo u vrijeme, u mjestu i na način kako je to predstavljeno u izreci presude</span><span class="span1">.</span>
</p>
<p>
<span class="span1">Činjenično stanje sud je utvrdio iz odbrane okrivljenog V. M. koji je priznao da je nakon što su mu radnici E. zbog duga za utrošenu električnu energiju isključili struju, a imajući u vidu da nije imao novca da plati dug, kao i da nije mogao živjeti bez struje, priključio struju na brojilu kojom prilikom je vjerovatno otkinuo plombu, nakon čega su radnici E. opet došli kod njega kući, i nakon izvršene kontrole mu ponovo isključili struju. Priznanje okrivljenog je potvrđeno svim personalnim i materijalnim dokazima provedenim tokom postupka. Naime, svjedok R. M. je potvrdila da je u februaru 2016. godine u kući u kojoj živi sa okrivljenim, a koja se nalazi u selu B., zbog duga izvršena obustava isporuke električne energije od strane radnika E. koji su vršili kontrolu, nakon čega je okrivljeni skinuo distributivnu plombu i priključio struju. Takođe, svjedoci R. L. i S. Č. su se na međusobno saglasan način izjasnili o odlučnim činjenicama navodeći da su tokom februara 2016. godine vršili kontrolu mjernog mjesta kod okrivljenog, u stambenom objektu koji se nalazi u mjestu B., u Pg, kojom prilikom su sa mreže isključili brojilo okrivljenog, a nakon isključenja isto su plombirali, da bi prilikom naredne kontrole ustanovili da je okrivljeni samovoljno skinuo distributivnu plombu sa brojila i objekat priključio na ED mrežu, nakon čega su ga ponovo isključili, a o preduzetim radnjama su sačinili zapisnike o kontroli mjernog mjesta. Iskaze navedenih svjedoka sud je u cjelosti prihvatio, cijeneći ih kao istinite, budući da su isti, osim što su međusobno saglasni, saglasni i sa odbranom okrivljenog, te u potpunosti potvrđeni zapisnicima "C. E. s." o kontroli mjernog mjesta br. 004829 od 23.02.2016. godine i br. 004993 od 18.03.2016. godine. Iz navedenih zapisnika je utvrđeno da su radnici E. </span><span class="span1">C. G. AD Nk FC D. Pg,</span><span> </span><span class="span1">S. Č. i R. L. dana 23.02.2016. godine kontrolisali </span><span class="span2">brojilo marke Iskra, br. 635875, u mjestu B., u Pg, i tom prilikom su, po nalogu FC S., okrivljenog isključili sa distributivne mreže zbog duga za utrošenu električnu energiju, a brojilo su plombirali plombom broj AB87987, da bi prilikom vršenja kontrole dana 18.03.2016. godine utvrdili da je okrivljeni samovoljno priključio svoj objekat na ED mrežu, na način što je skinuo distributivnu plombu na brojilu i svoj objekat priključio na brojilo.</span><span> </span><span class="span1">Sud je prihvatio činjenice konstatovane navedenim zapisnicima, jer sadržina istih nije dovedena u sumnju nijednim provedenim dokazom, pritom imajući u vidu da stranke na sadržinu zapisnika nisu imale primjedbi.</span>
</p>
<p>
<span class="span2">Cijeneći psihički odnos okrivljenog prema izvršenom krivičnom djelu, sud je našao da je okrivljeni postupajući na naprijed opisani način bio svjestan da skida distributivnu plombu postavljenu od strane zaposlenih službenika EPCG FC D. Pg u cilju osiguranja predmeta, odnosno isključenog brojila, koja kao takva predstavlja službeni znak, te da je upravo to i htio, čime je postupao sa direktnim umišljajem kao oblikom vinosti, pa su se u njegovim radnjama pored objektivnih stekli i subjektivni elementi krivičnog djela skidanje i povreda službenog pečata i znaka iz čl. 381 st. 1 Krivičnog zakonika Crne Gore.</span>
</p>
<p>
<span class="span2">Imajući u vidu da je sud tokom postupka nesumnjivo utvrdio činjenicu da su zaposleni u EPCG AD Nk FC D. Pg, koji se shodno čl. 142 st. 3 tač. 3 Krivičnog zakonika Crne Gore smatraju službenim licima, postavili službeni pečat, odnosno elektrodistributivnu plombu, radi osiguranja predmeta, odnosno radi osiguranja predmetnog brojila okrivljenog koje su prethodno isključili sa elektro distributivne mreže, sud je precizirao činjenični opis u izreci presude, na način što je umjesto riječi "osiguranja ispravnosti brojila i tačnosti mjerenja utrošene električne energije", koje su bile navedene u optužbi, naveo da je predmetna plomba bila postavljena radi "osiguranja isključenog brojila". Ovo iz razloga što je okrivljeni isključen sa elektro mreže kako više ne bi mogao koristiti električnu energiju, pa je i sama elektrodistributivna plomba bila postavljena ne da bi osigurala ispravnost i tačnost mjerenja utrošene električne energije, jer se električna energija nakon isključenja nije mogla trošiti, već osiguranja isključenog brojila, </span><span class="span2">odnosno zaštite istog od neovlašćenog priključenja na elektro mrežu. Imajući u vidu da je sud shodno utvrđenom činjeničnom stanju samo precizirao činjenični opis u izreci presude, ostajući pritom u okviru istog događaja, ne stavljajući okrivljenom na teret više kriminalne djelatnosti u odnosu na optužbu, pa samim tim ni preciziranje ne utiče na teži krivično pravni položaj okrivljenog, te da je na taj način izreku presude učinio razumljivom, sud nalazi da time ne povrijeđuje identitet presude i optužbe u smislu čl. 446 u vezi čl. 369 st. 1 Zakonika o krivičnom postupku.</span>
</p>
<p>
<span class="span1">Prilikom odluke o krivičnoj sankciji, sud je u smislu čl. 42 st. 1 Krivičnog zakonika Crne Gore, cijenio sve okolnosti koje utiču na izbor krivične sankcije, pa je na strani okrivljenog kao olakšavajuće okolnosti cijenio njegove lične i porodične prilike, odnosno da je lošeg imovnog i zdravstvenog stanja, da je oženjen, otac dvoje djece, njegov raniji život i s tim u vezi raniju neosuđivanost, a što je utvrđeno iz izvoda iz registra kaznenih evidencija Ministarstva pravde KE 1302/2017 od 12.09.2017. godine, kao i njegov odnos prema izvršenom krivičnom djelu izražen kroz potpuno i jasno priznanje i prihvatanje odgovornosti, dok otežavajućih okolnosti nije bilo. Cijeneći sve navedene okolnosti sud je okrivljenom shodno čl. 53 i čl. 54 Krivičnog zakonika Crne Gore izrekao uslovnu osudu, kao u izreci presude, nalazeći da prema okrivljenom nije nužno primjeniti kaznu radi krivično pravne zaštite, jer se može očekivati da će se i sa upozorenjem uz prijetnju kazne zatvora u trajanju od trideset dana i vremenom provjeravanja u periodu od jedne godine, na okrivljenog, kao lice u starijoj životnoj dobi koje nije sklono kriminogenom ponašanju, u dovoljnoj mjeri uticati da ubuduće ne vrši krivična djela, čime će se sa uspjehom ostvariti svrha uslovne osude iz čl. 52 st. 2 Krivičnog zakonika Crne Gore, a u okviru opšte svrhe izricanja i propisivanja krivičnih sankcija u smislu čl. 4 st. 2 Krivičnog zakonika Crne Gore.</span>
</p>
<p>
<span class="span1">Kako je okrivljeni oglašen krivim, sud ga je obavezao da na ime troškova krivičnog postupka plati iznos od 30,00 eura, na ime paušala kao dijela troškova krivičnog postupka, koji iznos je srazmeran trajanju i složenosti postupka i imovnom stanju okrivljenog, a ovo shodno čl. 226 i čl. 229 Zakona o krivičnom postupku.</span>
</p>
<p>
<span class="span1">Sa svega izloženog, primjenom čl. 374 Zakonika o krivičnom postupku, odlučeno je kao u izreci presude. </span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U PODGORICI</span>
</p>
<p style="text-align:center;">
<span class="span1">Dana, 24.10.2017. godine</span>
</p>
<p>&nbsp;</p>
<p>
<span class="span1">ZAPISNIČARKA                                                                              S U D I J A </span>
</p>
<p>
<span class="span1"> Edina Kraja,s.r.                                                                           Rade Ćetković,s.r.</span>
</p>
<p>&nbsp;</p>
<p>
<span class="span1">     PRAVNA POUKA:  Protiv ove presude dozvoljena je</span>
</p>
<p>
<span class="span1"></span><span class="span1">               žalba u roku od 8 dana od dana </span>
</p>
<p>
<span class="span1"></span><span class="span1"></span><span class="span1">     prijema prepisa iste, Višem sudu</span>
</p>
<p>
<span class="span1"></span><span class="span1"></span><span class="span1">     u Podgorici, a preko ovog suda.</span>
</p>
<p>&nbsp;</p>
<p>&nbsp;</p>
<p>
<span class="span1"></span><span class="span1"></span><span class="span1"></span><span class="span1">         ZTO. Edina Kraja</span>
</p>
<p>&nbsp;</p>
</div>
</div>


</body>
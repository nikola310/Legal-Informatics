<div style="text-align: right">
	K.br.180/12<br>
	&nbsp;</div>
<div style="text-align: center">
	U IME CRNE GORE<br>
	&nbsp;</div>
<div style="text-align: justify">
	OSNOVNI SUD U PODGORICI, po sudiji Đuković Goranu,uz učešće namještenika suda Maraš Ane kao zapisničara,u krivičnom predmetu protiv okrivljenog Đ. G. iz P., zbog krivičnog djela krađa iz čl. 239 Krivičnog zakonika,odlučujući po optužnom predlogu Osnovnog državnog tužioca Kt.br. 1655/10 od 23.03.2011. godine (izmjenjenog na glavnom pretresu) koji je zastupala savjetnik Osnovnog državnog tužioca Španjević Slađana,nakon glavnog i javnog pretesa održanog dana 23.11.2012. godine u prisustvu stranaka izrekao je i istog dana javno objavio</div>
<div style="text-align: center">
	<br>
	PRESUDU</div>
<div style="text-align: center">
	&nbsp;</div>
<div>
	Okrivljeni:</div>
<div>
	&nbsp;</div>
<div style="text-align: justify">
	&nbsp;Đ.G.,od oca Č. i majke B., rođene B.,rođen .... godine u P., gdje i prebiva D.,državljanin CG,oženjen,otac dvoje djece, srednjeg imovnog stanja, neosuđivan</div>
<div style="text-align: justify">
	&nbsp;</div>
<div style="text-align: center">
	KRIV JE</div>
<div style="text-align: center">
	&nbsp;</div>
<div>
	Zato što je:</div>
<div>
	&nbsp;</div>
<div style="text-align: justify">
	Dana ....... godine u P.,D., svjestan svog djela čije je izvršenje htio u svom stambenom objektu,tuđu pokretnu stvar-električnu energiju oduzeo drugom u namjeri da njenim prisvajanjem sebi pribavi protivpravnu imovinsku korist u vrijednosti preko 150,00 eura,na način što je kablom 4x16 SKS priključio centralno grijanje, televizor i druge kućanske aparate mimo brojila, tako da se utrošak električne energije vlasništvo oštećene E. P. nije mogao registrovati,čime je sebi pribavio protivpravnu imovinsku korist u iznosu od 4,70 eura</div>
<div style="text-align: justify">
	<br>
	-čime je izvršio krivično djelo krađa iz čl. 239.st.1 Krivičnog zakonika<br>
	<br>
	Pa sud okrivljenom primjenom citiranog zakonskog propisa i čl. 3,4,5,13,15,32,42,52,53 i 54 Krivičnog zakonika i čl. 226,229,239 i 374 Zakonika o krivičnom postupku izriče:<br>
	&nbsp;</div>
<div style="text-align: center">
	&nbsp;</div>
<div style="text-align: center">
	USLOVNU OSUDU<br>
	&nbsp;</div>
<div style="text-align: justify">
	Kojom mu prethodno utvrđuje kaznu zatvora u trajanju od 60 (šezdeset) dana i istovremeno određuje da se utvrđena kazna neće izvršiti ukoliko okrivljeni u roku od 1(jedne) godine po pravosnažnosti presude ne izvrši novo krivično djelo.</div>
<div style="text-align: justify">
	<br>
	Djelimično se usvaja imovinsko pravni zahtjev oštećene E.P., pa se obavezuje okrivljeni da oštećenoj E. P. na ime naknade štete uplati novčani iznos od 4,70 eura u roku od dva mjeseca po pravosnažnosti presude, dok se za višak imovinsko pravnog zahtjeva oštećena upućuje na parnični postupak.<br>
	<br>
	Obavezuje se okrivljeni da ovom sudu na ime troškova postupka uplati novčani iznos od 66,00 eura,kao i 30,00 eura na ime paušala u roku od 15 dana po pravosnažnosti presude po prijetnjom prinudnog izvršenja<br>
	&nbsp;</div>
<div style="text-align: center">
	&nbsp;</div>
<div style="text-align: center">
	Obrazloženje<br>
	&nbsp;</div>
<div style="text-align: justify">
	Optužnim predlogom O.d.t. okrivljenom Đ.G.stavljeno je na teret izvršenje krivičnog djela krađa iz čl. 239.st.1 Krivičnog zakonika. Zastupnik optužbe je izmjenio činjenični opis optužnog akta, na način kao u izreci presude. U konačnom ostao je pri podnijetom optužnom predlogu i&nbsp; predložio je sudu da okrivljenog oglasi krivim i kazni u granicama propisanim zakonom.</div>
<div style="text-align: justify">
	<br>
	Okrivljeni Đ.G. tokom čitavog postupka branio se da je vlasnik kuće u mjestu D. kao i da je bio radnik oštećene E..Kritičnog dana nalazio se u pomoćnom objektu koji je lociran u dvorištu kuće kada je došla kontrola E.. Pojasnio je da je imao dva brojila i to jedno koje je registrovalo utrošak električne enegije u kući i koje je smješteno na distributivnom stubu u komšijskom dvorištu, i drugo koje nije bilo registrovano u momentu kontrole i koje se nalazilo u pomoćnom objektu. Brojilo u pomoćni obekat &nbsp;ugradio je prije kritičnog događaja i to je prijavio inkasantu da sačini zapisnik,a ne zna zašto to brojilo nije registrovano. Kontrola je prvo kontrolisala brojilo u pomoćnom objektu i tom prilikom konstatovala da je sa brojilom sve u redu. Nakon toga radnik E. M.I. je ušao sa njim u kuću, a zatim je kazao Š. da isključi brojilo koje se nalazilo na stubu i koje registruje utrošak električne energije za kuću.Tom prilikom M. je kazao da brojilo na stubu ne registruje potrošnju čitave električne energije, odnosno potrošnju za centralno grijanje.Pojasnio je da je utrošak električne energije za centralno grijanje registrovalo drugo brojilo-odnosno brojilo koje se nalazilo u pomoćnom objektu.Potpisao je zapisnik o kontroli mjernog mjesta ali isti nije pročitao.<br>
	<br>
	U završnoj riječi okrivljeni je izjavio da je sud u dokaznom postupku utvrdio da su iskazi svjedoka M. i Š. nesaglasni.Predložio je sudu da ga oslobodi od optužbe.<br>
	<br>
	Sud je u dokaznom postupku počitao &nbsp;zapisnik E. P. o kontroli mjernog mjesta broj: ..... od ..... godine,saslušao je svjedoka M.I.,na saglasan predlog stranaka pročitao je iskaze svjedoka: N.R.,Š.P. sa zapisnika o glavnom pretresu od ...... godine,pročitao je iskaz ovlašćenog predstavnika oštećene E. P. sa zapisnika u prethodnom postupku Kri.br........ od ...... godine,pročitao je suočenje svjedoka M.I. i Š.P. sa zapisnika o glavnom pretresu ..... godine i pročitao je izvod iz KE za okrivljenog izdat od Uprave policije PJ P. broj: ....., saslušao vještaka elektro struke M.B..<br>
	<br>
	Ocjenom navoda optužbe i odbrane, provedenim dokazima na glavnom pretresu,kako pojedinačno,tako &nbsp;u međusobnoj povezanosti u postupku je utvrđeno da je okrivljeni izvršio krivično djelo stavljeno mu na teret izmjenjenim optužnim aktom tužioca,na način,mjesto i vrijeme kao u izreci presude,pa je sud okrivljenog Đ.G. oglasio krivim i izrekao mu krivičnu sankciju kao u izreci presude iz sledećih razloga:<br>
	<br>
	Iz zapisnika E.P. broj ...... od ....... godine proizilazi &nbsp;da su ovlašćeni radnici oštećene istog dana kontrolisali kupca &nbsp;Đ.G. u mjestu D.. Kategorija potrošnje je-dom Konstatovano je da potrošač direktno mimo brojila napajao centralno grijanje kablom 4x16 SKS.Brojilo registruje potrošnju ostalih potrošača u kući. Mjerno mjesto potrošača se nalazi na stubu u MMRo-a, potrošač je doveo dodatni kabal kojim je napajao centralno grijanje i brojilo koje se ne vodi u evidenciji EP Podgorica. Ovo brojilo je povezano poslije centralnog grijanja, tako da ne registruje njegovu potrošnju, već samo potrošnju kuće u&nbsp; kojoj se nalazi štamparija.<br>
	<br>
	Saslušan u prethodnom postupku predstavnik oštećene E. P. &nbsp;pridružio se krivičnom gonjenju i postavio je imovinsko pravni zahtjev koji je precizirao na iznos 3.306,95 eura.<br>
	<br>
	Saslušan na glavnom pretresu svjedok N. R. izjavio je da se sjeća predmetne kontrole sa kolegama iz E.: M.I. i Š.P.. Tom prilikom sa kolegama je pošao da pokaže gdje se nalazi kuća Đ.G.. Nije ulazio u kuću potrošača,ali su kolege nakon što su izvršili kontrolu u &nbsp;kazali da Đ. neovlašćeno troši struju, u smislu da je centralno grijanje u kući priključio direktno na električnu mrežu mimo brojila.Zajedno sa kolegama je potpisao zapisnik koji je takođe potpisao i potrošač.<br>
	<br>
	Saslušan na glavnom pretresu svjedok Š. P. je posvjedočio da je kritičnog dana kao radnik E.P. zajedno sa kolegama M. i N. bio u kontroli mjernog mjesta potrošača Đ..G..Sva trojica su ušli u pomoćni objekat u kome se nalazio Đ..U pomoćnom objektu se nalazilo jedno brojilo za koje su utvrdili da nije registrovano i za koje je Đ. predočio da je u pripremi dokumentacija za njegovu registraciju.Iz pomoćnog objekta je pošao u dvorište komšije Đ. na kome se nalazi stub na koji je prikačeno brojilo koje registruje električnu energiju za kuću Đ..To brojilo je izmješteno na komšinski stub iz razloga jer je Đ. radio u E. ,a pravilo je da se skoro svim radnicima elektrodistribucije izmješta brojilo iz kuće.Brojilo sa stuba je isključio na osigurač.Za to vrijeme M.I. je zajedno sa Đ. ušao u kuću. Nakon što je isključio brojilo ušao je u kuću. U kući su konstatovali da je centralno grijanje radilo mimo brojila,odnosno da se nije očitavao utrošak električne energije sa centralnog grijanja na brojilu.Pojasnio je da su to predočili Đ. i da je u kući bila mučna atmosvera. Vidio je kabal prečenika 4x16 SKS koji je direktno sa stuba priključen na konzolu kuće.Taj kabal je povezivao stub sa centralnim grijanjem u kući. Sve to su zapisnički konstatovali i isključili potrošača.<br>
	<br>
	Saslušan u prethodnom postupku svjedok Š.P. je posvjedočio da je prije tri mjeseca sa kolegama M.I. i N.R. vršio kontrolu električnog brojila i električnih instalacija u kući kolege Đ.G. u naselju D.. Tom prilikom isključili su jedno električno brojilo koje se nalazilo u pomoćnom objektu pored kuće,nakon čega su isključili i brojilo koje se nalazilo ispred kuće na stubu,a sa kojeg je bila sprovedena struja za kuću,pa su nakon isključenja oba brojila utvrdili da dio kuće i dalje ostaje pod naponom,a u smislu da se centralno grijanje i dalje napajalo.Daljom kontrolom utvrdili su da se centralno grijanje napajalo direktno sa električne mreže mimo brojila kablom 4x16m2 SKS. Nakon utvrđenih nepravilnosti sačinili su zapisnik koji je sa kolegana potpisao.Zapisnik je potpisao i potrošač koga su isključili sa elektro mreže.<br>
	<br>
	Okrivljeni je prigovorio iskazu ovog svjedoka navodeći u bitnom da je isti neistinit.<br>
	<br>
	Saslušan na glavnom pretresu svjedok M.I. je posvjedočio da je kritičnog dana zajedno sa kolegama Š. i N. vršio kontrolu mjernog mjesta potrošača Đ.G.,koji je u to vrijeme bio radnik E..Zajedno sa kolegama ušao je u pomoćni objekat u kome su zatekli Đ..U pomoćnom objektu našli su jedno brojilo koje je bilo u lošem stanju i koje nijesu mogli isključiti.To brojilo nije imalo odobrenje elektrodistribucije što je provjerio u bazi podataka.Zatim je zajedno sa Š. i potrošačem ušao u kuću u kojoj je bila visoka temperatura za to doba godine.U kući je uključeno centralno grijanje,bojler ,tv i drugi kućanski aparati.Zatim je kazao Š. da isključi brojilo koje se nalazi na stubu u komšinkom dvorištu i tu je izmješteno iz razloga što u inkasanti imali problema sa očitavanjem struje kod Đ.,čija je potrošnja bila smiješno mala u odnosu na potrošače u kući. U trenutku kada je Š. trebao da izađe da isključi brojilo Đ.G. je kazao da za tim nema potrebe i da priznaje da je nelegalno koristio struju za centralno grijanje. Na njegovo pitanje gdje je to priključeno Đ. je odgovorio da je to priključeno negdje na krovu. Zatim je Š. ipak izašao i isključio brojilo,kada je konstatovao da u tom trenutku radi još nešto od aparata.Tom prilikom nijesu provjerili da li je centralno grijanje i dalje pod naponom.Tu činjenicu nijesu provjerili zato što je to Đ. kako kaže usmeno priznao i što je bio spreman da potpiše zapisnik u kome su navedene sve činjenice.<br>
	<br>
	Saslušan u prethodnom postupku svjedok M. I. je izjavio da se odlično seća predmetne kontrole koju je kao radnik E. izvršio zajedno sa kolegama N.R. i Š. P.. Prethodno su izvršili kontrolu brojila koje se nalazilo na stubu ispred kuće i u trenutku kada su isključili struju centralno grijanje kuće je i dalje bilo pod naponom kao i još nekoliko kućanskih aparata,pa su nakon toga daljom provjerom utvrdili da je centralno grijanje kao i navedeni aparati bili direktno priključeni na elektro mrežu mimo brojila kablom 4x16 sks,na koji način se potrošnja električne energije nije registrovala.Takođe, daljom provjerom utvrdili su da je jedan krak ovog kabla bio sproveden u pomoćni objekat koji se nalazi pored kuće,a u kom objektu se nalazila štamparija koja je radila u momentu kontrole&nbsp; &nbsp;čiji utrošak energije se registrovao preko jednog brojila koji se nalazio u pomoćnom objektu i za koje brojilo potrošaču nijesu dolazili računi. Nakon utvrđenih nepravilnosti potrošača su isključili sa mreže,a zatim sačinili zapisnik koji je potrošač potpisao.<br>
	Upitan da pojasni razlike u kazivanju na glavnom pretresu i u prethodnom postupku svjedok M. je izjavio da je u prethodnom postupku svjedočio kao na glavnom pretresu,a da je istražni sudija njegovo slobodno izlaganje unosio u zapisnik. Pojasnio je da nijesu provjeravali da li je nakon isključenja brojila centralno grijanje ostalo pod naponom, jer su tu činjenicu mogli utvrditi jedino ako bi se popeli na krov kuće.<br>
	<br>
	Iz suočenja svjedoka Š.P. i M.I. proizilazi da je svjedok Š. izjavio da kada je ušao u kuću okrivljenog nakon što je isključio brojilo na stubu u dvorištu komšiske kuće on i kolega M. nijesu provjeravali da li se očitavao utrošak električne energije sa centralnog grijanja na brojilu. Svjedok M.I. je izjavio da kritičnom prilikom nijesu provjeravali centralno grijanje zbog priznanja potrošača- okrivljenog Đ..Svjedok Š. je izjavio da je samo centralno grijanje išlo na potrošnju i da nije radio niti jedan drugi kućanski aparat nakon što su potrošača isključili sa brojila.<br>
	<br>
	Saslušan na glavnom pretresu sudski vještak elektro struke M.B. u bitnom je izjavio da imajući u vidu zapisnik o kontroli mjernog mjesta došao do podataka o mogućoj potrošnji električne energije koja se na osnovu parametara istaknutih u zapisniku mogla dogoditi kritičnog dana. Uz prosječno vrijeme korišćenja od 8 h, uz faktor jednovremenosti od 04,cijena za jedan dan iznosi 4,70 eura. U tom vremenskom intervalu potrošač je mogao oduzeti iz mreže isporučioca 153,52 kilovat časova za koju emergiju ostaje novčani ekvivalent od 4,70 eura.<br>
	<br>
	Iz citirnog izvoda iz KE za okrivljenog izdatog od Uprave policije PJ P. proizilazi da isti nije evidentiran u KE navedene Područne jedinice.<br>
	<br>
	Okrivljeni tokom čitavog postupka,kako u prethodnom postupku ,tako i na glavnom pretresu negirao izvršenje krivičnog djela,navodeći u bitnom da nije tačno da je direktno kablom priključio centralno grijanje te je na taj način spriječio registrovanje utroška električne energije,pojašnjavajući da se utrošak električne energije registrovao preko brojila koji se nalazio u pomoćnom objektu. &nbsp;Odbranu okrivljenog sud je cijenio kao neistinitu i sračunatu na izbjegavanje krivice. Naime, odbrana okrivljenog obesnažena je zapisnikom E. P. o kontroli mjernog mjesta broj .... od ....... godine iz koga je sud utvrdio da su ovlašćeni radnici Elektrodistribucije zvršili kontrolu mjernog mjesta potrošača Đ.G.-okrivljenog kojom prilikom su konstatovali da je potrošač direktno mimo brojila napajao centralno grijanje kablom 4x16SKS.Da se mjerno mjesto potrošača nalazi na stubu MMRO ,a da je potrošač doveo dodatni kabal kojim je napajao centralno grijanje i brojilo koje se ne vodi u evidenciji Elektrodistribucije.Odbrana okrivljenog obesnažena je saglasnim iskazima svjedoka M.I. i Š.P.&nbsp; u prethodnom postupku kojima sud poklanja vjeru.Naime, iz iskaza svjedoka Š. P. na zapisniku u prethodnom postupku sud je utvrdio da je kritične zgode sa kolegama M.I. i N.R.vršio kontrolu mjernog mjesta okrivljenog u mjestu D. i to elekričnog brojila i električnih instalacija. Tom prilikom su isključili jedno električno brojilo koje se nalazilo u pomoćnom objektu pored kuće,nakon čega su isključili i brojilo koje se nalazilo ispred kuće na stubu,a sa kojeg je bila sprovedena struja za kuću,pa su nakon isključenja oba brojila utvrdili da dio kuće &nbsp;ostaje pod naponom, a u smislu da se centralno grijanje i dalje napajalo.Daljom kontrolom su utvrdili da se centralno grijanje napajalo direktno sa električne mreže mimo brojila, kablom 4x16m2 SKS.Svjedok M.I. u prethodom postupku u bitnom je posvjedočio da je kritičnom prilikom sa kolegama N.R. i Š. P. izvršio kontrolu električnog brojila i instalacija u kući svog kolege Đ.G. u mjestu D..Prvo su izvršili kontrolu brojila koje se nalazilo na stubu isped kuće, i u trenutku kada su isključili struju na brojilu centralno grijanje u kući je i dalje bilo pod naponom, kao i još nekoliko kućnih aparata(televizor i dr),pa su nakon toga daljom provjerom utvrdili da su centralno grijanje i ovi aparati direktno priključeni na električnu mrežu, mimo brojila kablom 4x16 SKS,na koji način se potrošnja električne energije nije registrovala.Treba napomenuti da je sud iskaze svjedoka Š.P. i M.I. na glavnom pretresu takođe cijenio kao istinite, stim što&nbsp; valja istaći da postoje razlike u kazivanju svjedoka M.I. na glavnom pretresu i u prethodnom postupku a u odnosu na činjenicu kada je svjedok Š. P. isključio električno brojilo da li je provjeravao da li je centralno grijanje i dalje bilo pod naponom.Na glavnom pretresu je izjavio da tu činjenicu nije provjeravao iz razloga, jer je potrošač odnosno okrivljeni kazao da za tim nema potrebe i da „priznaje da nelegalno troši struju za centralno grijanje“,dok je u odnosu na tu činjenicu u prethodnom postupku kategorički tvrdio da je nakon što je isključeno centralno grijanje pored nekoliko kućanskih aparata isto i dalje bilo pod naponom,pa sud u tom djelu prihvata iskaz ovog svjedoka u prethodnom postupku kao bliži predmetnom događaju,i kada je svjedoku svježije sjećanje.Dakle,različitosti u kazivanju svjedoka M.I. na glavnom pretresu i u prethodnom postupku nijesu takvog karaktera da mogu uticati na vjerodostojnost njegovog iskaza. Odbrana okrivljenog je obesnažena i iskazom svjedoka N.R. kome je sud poklonio vjeru i koji se saslušan na glavnom pretresu određeno izjasnio da se sjeća predmetne kontrole kod potrošača Đ.G. koju je vršio sa kolegama M.I. i Š.P., da kritičnom prilikom nije ulazio u kuću potrošača,ali da su mu kolege nakon što su izvršili kontrolu kazali da Đ. neovlašćeno troši struju u smislu da je centralno grijanje u kući priključio direktno na &nbsp;elektro mrežu mimo brojila.<br>
	<br>
	Procjenjenu vrijednost protivpravno oduzete tuđe pokretne stvari- električne energije, sud je utvrdio na osnovu nalaza i mišljenja vještaka elektro struke M.B. koji cijenio kao stručan, jasan i objektivan.<br>
	<br>
	Postupjući na način kao u izreci presude okrivljeni je ostvario sva bitna obilježja bića krivičnog djela krađa iz čl. 239.st.1 Krivičnog zakonika.<br>
	<br>
	Valja istaći da to što vrijednost protivpravno otuđene tuđe pokretne stvari –električne energije ne prelazi iznos od 150,00 eura,ne utiče na durgačije zaključivanje suda u pogledu pravne kvalifikacije krivičnog djela,budući da okrivljeni u trenutku oduzimanja tuđe pokretne stvari nije znao vrijednost iste.<br>
	<br>
	Cjeneći subjektivni odnos okrivljenog prema izvršenom krivičnom djelu, sud je utvrdio da je isti bio svjestan krivičnog djela i htio je njegovo izvršenje,sve u namjeri da sebi pribavi protivpravnu imovinsku korist,pa je postupao sa oblikom vinosti koji se definiše kao direktan umišljaj,koji je sud kao i namjeru utvrdio na osnovu dokaza provedenih na glavnom pretresu kojima je poklonio vjeru.<br>
	<br>
	Prilikom izbora vrste i visine krivične sankcije sud je cijenio sve okolnosti iz čl. 42 Krivičnog zakonika koje utiču da kazna bude manja ili veća,pa je u odsustvu otežavajućih okolnosti, kao olakšavajuće okolnosti na strani okrivljenog cijenio: u okviru porodičnih prilika činjenicu da je oženjen i otac dvoje djece,u okviru ranijeg života njegovu raniju neosuđivanost koju je utvrdio iz izvoda iz KE Uprave policije PJ P. br................. od ........ godine,pa je sud okrivljenom izrekao uslovnu osudu kojom mu je prethodno utvrdio kaznu zatvora u trjanju od šezdeset dana i istovremeno odredio da se utvrđena kazna neće izvršiti ukoliko okrivljeni u roku od jedne godine po pravosnažnosti presude ne izvrši novo krivično djelo,u uvjerenju suda da radi krivičnopravne zaštite nije nužno da okrivljeni prethodno utvrđenu kaznu zatvora i efektivno izdržava,već da se i samim upozorenjem uz prijetnju kaznom uz navedeni rok probacije može ostvariti svrha uslovne osude iz čl. 52.st.2 Krivičnog zakonika u okviru opšte svrhe propisivanja i izricanja krivičnih sankcija iz čl. 4.st.2 Krivičnog zakonika.<br>
	<br>
	Sud je odluku o imovinsko pravnom zahtjevu temeljio na odredbi čl. 239.st.2 Zakonika o krivičnom postupku,pa je obavezao okrivljenog da oštećenoj Elektrodistribuciji Podgorica na ime naknade štete uplati novčani iznos od 4,70 (po nalazu vještaka elekto struke),u roku od dva mjeseca po pravosnžnosti presude,dok je za višak imovinsko pravnog zahtjeva na osnovu iste odredbe sud oštećenu uputio na parnični postupak.<br>
	<br>
	Sud je odluku o troškovima postupka temeljio na odredbi čl. 229.st.1 Zakonika o krivičnom postupku,pa je obavezao okrivljenog da ovom sudu na ime troškova postupka uplati novčani iznos od 66,00 eura(koji se odnosi na ime nagrade vejštaku elektro struke) u roku od 15 dana po pravosnažnosti presude,pod prijetnjom prinudnog izvršenja.Visinu paušala sud je odmjerio shodno: imovnom stanju okrivljenog,dužini trajanja i složenosti krivičnog postupka.<br>
	<br>
	Imajući u vidu navedeno,primjenom citirnih Zakonskih propisa,odlučeno je kao u izeci presude.</div>
<div style="text-align: center">
	<br>
	OSNOVNI SUD U PODGORICI</div>
<div style="text-align: center">
	Dana,&nbsp; 23.11.2012. godine<br>
	&nbsp;</div>
<div style="text-align: right">
	&nbsp;</div>
<div style="text-align: right">
	SUDIJA<br>
	Đuković Goran<br>
	<br>
	&nbsp;</div>
<br>

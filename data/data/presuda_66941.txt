<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.7875in 0.9847222in 0.49930555in 0.9847222in;}
.p1{text-align:justify;hyphenate:auto;font-family:Arial;font-size:12pt;}
.p2{text-indent:0.625in;text-align:center;hyphenate:auto;font-family:Arial;font-size:12pt;}
.p3{text-indent:0.625in;text-align:end;hyphenate:auto;font-family:Arial;font-size:12pt;}
.p4{text-align:center;hyphenate:auto;font-family:Arial;font-size:12pt;}
.p5{text-align:start;hyphenate:auto;font-family:Arial;font-size:12pt;}
.p6{text-indent:0.083333336in;text-align:justify;hyphenate:auto;font-family:Arial;font-size:12pt;}
.p7{text-align:center;hyphenate:auto;keep-with-next.within-page:always;font-family:Arial;font-size:12pt;}
.p8{text-indent:0.5in;text-align:justify;hyphenate:auto;font-family:Arial;font-size:12pt;}
.p9{text-indent:0.5in;text-align:center;hyphenate:auto;font-family:Arial;font-size:12pt;}
.p10{text-indent:0.5833333in;text-align:justify;hyphenate:auto;font-family:Arial;font-size:12pt;}
.p11{text-indent:0.5833333in;text-align:start;hyphenate:auto;font-family:Arial;font-size:12pt;}
</style>
<meta content="violeta.raicevic" name="author">
</head>
<body class="b1 b2">
<p class="p1">
<span>                                                                                                                                                                                                                   </span>
</p>
<p class="p2">
<!--Image link to '0.jpg' can be here-->
</p>
<p class="p3">
<span>K.br.170/12</span>
</p>
<p class="p4"></p>
<p class="p4">
<span>U IME CRNE GORE</span>
</p>
<p class="p5"></p>
<p class="p6"></p>
<p class="p1">
<span>	OSNOVNI SUD U BIJELOM POLJU,  sudija Raičević Violeta uz učešće namještenika suda  Ljiljana Joksimović, zapisničara, u krivičnom predmetu protiv  okrivljenog D. S.a iz Bijelog Polja, zbog krivičnog djela  sprečavanje službenog lica u vršenju službene radnje iz čl.375 st.3. u vezi st.1.KZ, po optužnom predlogu ODT-a u B.Polju Kt.br.123/12 od 09.04.2012 godine, nakon održanog  usmenog glavnog  i javnog pretresa u prisustvu zamjenika ODT-a Z.D.a i okrivljenog D. S., dana 28.02.2013.godine donio je i javno objavio:</span>
</p>
<p class="p6"></p>
<p class="p1"></p>
<p class="p7">
<span>P R E S U D U</span>
</p>
<p class="p1"></p>
<p class="p1"></p>
<p class="p8">
<span>Okrivljeni D. S., JMBG ..., od oca D. i majke D., rodjene B., rodjen  07.05.1980.godine u Bijelom Polju, sa prebivalištem u mjestu Pavino Polje bb, opština Bijelo Polje, državljanin Crne Gore, neoženjen, pismen, sa završenom srednjom školom, po zanimanju električar, srednjeg imovnog stanja, neosudjivan.</span>
</p>
<p class="p8"></p>
<p class="p7"></p>
<p class="p7">
<span>K R I V      J E </span>
</p>
<p class="p4"></p>
<p class="p1">
<span>	Što je:</span>
</p>
<p class="p8"></p>
<p class="p8">
<span>Dana,18.01.2012.godine u Prijepolju, Republika Srbija, silom spriječio službena lica, ovlašćene Policijske službenike Ispostave Prijepolje, K. D.a i K. M.a,  u vršenju poslova javne bezbjednosti - kontrole saobraćaja u mjestu Bare na raskrsnici magistralnog puta broj 8  i lokalnog puta za Kamanu Goru, koju preduzimaju  u okviru svojih ovlašćenja, na način što, upravljajući putničkim  motornim vozilom marke "Volkswagen Golf" reg.oznaka BP AT ... iz pravca mjesta Jabuke ka Prijepolju, na znak za zaustavljanje izdat od strane K. D.a, nije zaustavio vozilo, već je naglo skrenuo na lokalni put za Kamenu Goru i nastavio kretanje povećavši brzinu svog vozila, nakon čega su oštećeni ušli u službeno vozilo i uz upaljenu zvučnu i svjetlosnu signalizaciju krenuli za njim u namjeri da ga zaustave, pa pošto su ga sustigli on je povećao brzinu svog vozila nastojeći da pobjegne i vozilom prelazeći čas na lijevu čas na desnu stranu, spriječio  policajce da ga preteknu i zaustave,</span>
</p>
<p class="p8"></p>
<p class="p8"></p>
<p class="p8">
<span>- čime je izvršio krivično djelo  sprečavanje službenog lica u vršenju službene radnje iz čl.375.st.3. u vezi st.1. Krivičnog zakonika,</span>
</p>
<p class="p8"></p>
<p class="p6">
<span>	-pa mu  sud  primjenom citiranih zakonskih propisa i čl. 2, 4, 5, 13, 15, 32, 36, 42, 52, 53 i 54  Krivičnog zakonika Crne Gore /KZ/ i čl. 226, 239 i 374 Zakonika o krivičnom postupku /ZKP/,  i z r i č e</span>
</p>
<p class="p8"></p>
<p class="p8"></p>
<p class="p9">
<span>USLOVNU OSUDU</span>
</p>
<p class="p8"></p>
<p class="p8">
<span>Kojom mu utvrdjuje kaznu zatvora u trajanju od 6 /šest / mjeseci i istovremeno odredjuje da se kazna neće izvršiti ukoliko okrivljeni u roku od jedne godine od dana pravosnažnosti presude ne izvrši novo krivično djelo. </span>
</p>
<p class="p8"></p>
<p class="p8">
<span>Okrivljeni se obavezuje na plaćanje paušala  u iznosu od  30 /trideset eura / € na Depozit novčanih kazni, troškova postupka i paušala CG br. 832-151-35, u roku od 15 dana po pravosnažnosti presude, pod prijetnjom prinudnog izvršenja.</span>
</p>
<p class="p8"></p>
<p class="p8">
<span>Oštećeni K. D. i K. M.  se radi ostvarivanja imovinsko pravnog zahtjeva upućuju na parnični postupak.</span>
</p>
<p class="p6"></p>
<p class="p8"></p>
<p class="p4">
<span>O b r a z l o ž e nj e</span>
</p>
<p class="p4"></p>
<p class="p8"></p>
<p class="p8">
<span>Optužnim predlogom ODT-a u Bijelom Polju, Kt.br. 123/12 od 09.04.2012.godine godine, okrivljenom D. S.u  stavljeno je na teret izvršenje krivičnog  djela sprečavanje službenog lica u vršenju službene radnje iz čl.375.st.3. u vezi st.1. Krivičnog zakonika.</span>
</p>
<p class="p8"></p>
<p class="p8">
<span>Glavni pretres je  održan u prisustvu zamjenika ODT-a i okrivljenog.</span>
</p>
<p class="p8"></p>
<p class="p8">
<span>Zamjenik ODT-a u završnoj riječi je predložio sudu da okrivljenog oglasi krivim i izrekne mu uslovnu osudu.</span>
</p>
<p class="p8"></p>
<p class="p8">
<span>Okrivljeni Despotivć S.  u svojoj odbrani tokom postupka a na glavnom pretresu je istakao da je dana 18.01.2012.godine, upravljao vozilom  magistralnim putem Jabuka - Prijepolje,  a saputnik u vozilu je bio  G. V.o. Kada je došao na raskrsnicu magistralnog i lokalnog puta  i na skretanje za Kamenu Goru primijetio  je ispred svog vozila neko civilno vozilo "Pasat". Istakao je da nije vidio  ni policajce ni vozilo policije. Prošao je proed vozila "Pasat" i skrenuo u raskrsnicu  kada su ga poslije par kilometara vožnje  zaustavili  službenici policije koji su ga sustigli sa policijksim vozilom i tada mu se jedan od policajaca obratio riječima zašto nije stao kada ga je policajac zaustavljao. Tvrdio je da policiju nije vidio.  Pored toga istakao je da nije tačno da se vozilom kretao lijevo i desno kako bi spriječio policajce da ga preteknu i zaustave.U momentu kada je primijetio policijsko vozilo sa rotacijama  zaustavio se a čuo je i da je na policijskom vozilu bila uključena  zvučna signalizacija. Kretao se vozilom brzinom 50 km/h jer je bio snijeg. Tom prilikom od strane policije  je priveden i bio je zadržan 10  sati na otrežnjenju obzirom da je bio u alkoholisanom stanju te platio  prekršajnu kaznu. U završnoj riječi složio se sa predlogom tužioca da mu sud  izrekne uslovnu osudu.</span>
</p>
<p class="p8"></p>
<p class="p1">
<span>	Radi utvrđivanja odlučnih činjenica i krivične  odgovornosti okrivljenog, sud je u dokaznom postupku na glavnom pretresu izveo dokaze: uz saglasnost stranaka pročitao iskaze svjedoka K. D.a i K. M.a sa zapisnika o saslušanju svjedoka Osnovnog suda u Prijepolju Kri.br.5/13 od 29.01.2013.godine,  izvršio uvid u zapisnik o izvršenoj kontroli učesnika u saobraćaju Policijske  Ispostave u Prijepolju od 18.01.2012.godine, izvršio uvid u potvrdu o primjeni  posebnih mjera i ovlašćenja Policijske Ispostave Prijepolje i izvršio uvid u izvod iz KE na ime okrivljenog. Zamjenik ODT-a je odustao od predloga za izvodjenje dokaza saslušanjem svjedoka G. V.a obzirom da se istom poziv nije mogao uručiti pa je sud donio rješenje da se taj dokaz neće izvoditi, a takodje je sud  po  službenoj dužnosti odlučio da se ne izvodi dokaz  vršenjem uvida u službenu belešku PPU Prijepolje broj  KU 20/12 od 18.01.2012.godine, jer se ista ne može koristiti kao dokaz.  Drugih predloga za dopunu dokaznog postupka nije bilo.</span>
</p>
<p class="p1"></p>
<p class="p1">
<span>	Sud je cijeneći dokaze pojedinačno i u medjusobnoj povezanosti dovodeći ih u vezu sa navodima odbrane okrivljenog utvrdio činjenično stanje i na osnovu istog zaključio da je  okrivljeni  D. S. izvršio krivično djelo sprečavanje službenog lica u vršenju službene radnje iz čl.375.st.3. u vezi st.1. KZ zbog čega je kriv.</span>
</p>
<p class="p8"></p>
<p class="p8">
<span>Naime, sud je cijenio odbranu okrivljenog  kao neosnovanu i sračunatu na izbjegavanje krivične odgovornosti, pa istu nije prihvatio iz više razloga. Ovo posebno, što su njegovi navodi obezvrijedjeni kategoričnim iskazima oštećenih K. D.a i K. M.a koje je sud u potpunosti prihvatio obzirom da su bili saglasni u pogledu odlučnih činjenica  i  pri tom istakli  da su kritičnog dana bili radno angažovani  kao saobraćajni policijski službenici u Saobraćajnoj Policijskoj Ispostavi Prijepolje te su vršili kontrolu saobraćaja na magistralnom putu  Prijepolje - Pljevlja u mjestu Bare. U jednom momentu primijetili su iz pravca Pljevalja prema Prijepolju vozilo Golf bjelopljskih registarskih oznaka pa je  K. D. odgovarajućom lampom  dao znak vozaču da zaustavi vozilo  kako bi obavili kontrolu. Medjutim, vozač tog vozila se  nije zaustavio  već je naglo skrenuo desno  preko zemljanog proširenja  i nastavio ubrzano kretanje u pravcu Kamene Gore. Sjeli su u službeno vozilo  i krenuli za vozilom kojim  se kretao okrivljeni. Svjetlosnim i zvučnim signalima davali su znake vozaču da se zaustavi ali se on nije zaustavljao već se velikom brzinom kretao u pravcu mjesta Kamena Gora.Pored kolovoza je bilo dosta snijega ali su uprkos tome pokušali da preteknu vozilo  kojim je upravljao okrivljeni, medjutim, isti je skretao lijevo i desno i onemogućavao ih da ga zaustave.Nedugo zatim pošto jedan  dio puta nije  bio  očišćen i neprohodan za vozila  zaustavilo se i vozilo Golf kojem su prišli  i legitimisali lica koja su se nalazila u vozilu. Tom prilikom su utvrdili da je vozač D. S. pod uticajem alkohola pa mu je odredjena  mjera zadržavanja do istrježnjenja. Izloženo je potvrdjeno zapisnikom o izvršenoj  kontroli učesnika u saobraćaju Policijske Ispostave u Prijepolju od 18.01.2012.godine i potvrdom o primjeni  posebnih  mjera i ovlašćenja SPI Prijepolje.</span>
</p>
<p class="p8"></p>
<p class="p8">
<span>Imajući u vidu izloženo nedvosmisleno se zaključuje da je okrivljeni D. S.  dana,18.01.2012.godine u Prijepolju, Republika Srbija, silom spriječio službena lica, ovlašćene Policijske službenike Ispostave Prijepolje, K. D.a i K. M.a,  u vršenju poslova javne bezbjednosti - kontrole saobraćaja u mjestu Bare na raskrsnici magistralnog puta broj 8  i lokalnog puta za Kemanu Goru, koju preduzimaju  u okviru svojih ovlašćenja, na način što, upravljajući putničkim  motornim vozilom marke "Volkswagen Golf" reg.oznaka BP AT ... iz pravca mjesta Jabuke ka Prijepolju, na znak za zaustavljanje izdat od strane K. D.a, nije zaustavio vozilo, već je naglo skrenuo na lokalni put za Kamenu Goru i nastavio kretanje povećavši brzinu svog vozila, nakon čega su oštećeni ušli u službeno vozilo i uz upaljenu zvučnu i svjetlosnu signalizaciju krenuli za njim u namjeri da ga zaustave, pa pošto su ga sustigli on je povećao brzinu svog vozila nastojeći da pobjegne i vozilom prelazeći čas na lijevu čas na desnu stranu, spriječio  policajce da ga preteknu i zaustave.</span>
</p>
<p class="p8"></p>
<p class="p8">
<span>Da bi  postojalo krivično djelo sprečavanje službenog lica u vršenju službene radnje iz čl.375.st.3. u vezi st.1.KZ potrebno je da počinilac silom  ili prijetnjom da će neposredno upotrijebiti silu, spriječi  službeno lice u vršenju službene radnje koju preduzima u okviru svojih ovlašćenja ili ga na isti  način prinudi na vršenje službene radnje, a djelo je učinjeno izmedju ostalog  prema službenom licu u vršenju poslova javne  bezbjednosti.Pasivni subjekt je službeno lice  koje u konkretnom slučaju znači lice u vršenju poslova javne bezbjednosti.</span>
</p>
<p class="p10"></p>
<p class="p10">
<span>Postupajući na opisani način okrivljeni  je sprečavao silom oštećene, kao službena lica, tj. iste je onemogućavao da izvrše službenu radnju njegovog zaustavljanja i kontrole. </span>
</p>
<p class="p10"></p>
<p class="p10">
<span>Sud je na nesumnjiv način zaključio da je okrivljeni postupao sa umišljajem, svjestan da silom sprečava službena lica u vršenju poslova javne bezbjednosti - kontrole saobraćaja  koje su preduzeli oštećeni, koji su imali svojstvo službenog lica – kao pripadnici javne bezbijednosti, te da je isti bio svjestan da preduzete radnje ulaze u okvir službenih ovlašćenja službenih lica koja su postupala u konkretnom slučaju, pa je htio da primjenom sile službena radnja ne bude izvršena.</span>
</p>
<p class="p10"></p>
<p class="p10">
<span>Za krivično djelo sprečavanje službenog lica u vršenju službene radnje iz čl. 375 st. 3 u vezi st. 1 Krivičnog zakonika, propisana je kazna zatvora od šest mjeseci do pet godina.</span>
</p>
<p class="p10"></p>
<p class="p8">
<span>Prilikom odlučivanja o vrsti i visini kazne, sud je imao u vidu sve okolnosti iz čl. 42 KZ , pa je na strani okrivljenog od olakšavajućih okolnosti našao da se radi  o neosudjivanom licu što ide u prilog činjenici da nije sklon izvršenju krivičnih djela pa je u nenalaženju otežavajućih okolnosti okrivljenom  utvrdio kaznu zatvora u trajanju od  šest mjeseci i istovremeno odredio da se kazna neće izvršiti ukoliko okrivljeni  u roku od jedne godine od dana pravosnažnosti presude ne izivrši novo krivično djelo cijeneći da će se i uslovnom osudom kao mjerom upozorenja ostvariti svrha kažnjavanja iz čl.32.KZ, što podrzumijeva sprečavanje učinilaca da čine krivična djela uticaj na njih  da ubuduće ne vrše krivična djela  kao i uticaj na druge da ne vrše krivična djela, izražavanje društvene osude za krivično djelo i obaveze poštovanja zakona, jačanje morala i uticaj  na razvijanje društvene odgovornosti.</span>
</p>
<p class="p8"></p>
<p class="p8">
<span>Sud je obavezao okrivljenog na plaćanje paušala u iznosu od   30,00 €, koji paušal je određen obzirom na trajanje postupka i imovinske prilike okrivljenog, shodno čl. 226 ZKP.</span>
</p>
<p class="p6">
<span>	</span>
</p>
<p class="p6">
<span>	Oštećeni K. D. i K. M. se radi ostvarivanja imovinsko pravnog zahtjeva upućuju na parnični postupak, shodno čl.239.ZKP-a. </span>
</p>
<p class="p8"></p>
<p class="p8">
<span>Sa izloženog odlučeno je kao u izreci presude, shodno čl. 374 ZKP.</span>
</p>
<p class="p6"></p>
<p class="p4">
<span>OSNOVNI SUD U BIJELOM POLJU</span>
</p>
<p class="p11">
<span>                               Dana, 28.02.2013.godine</span>
</p>
<p class="p10"></p>
<p class="p1">
<span>ZAPISNIČAR, 				                             S U D I J A,</span>
</p>
<p class="p1">
<span>Ljiljana Joksimović s.r			                         Violeta Raičević s.r</span>
</p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p8"></p>
<p class="p5"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{;font-family:'Arial';font-weight:800}
.span3{color:#FF0000;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:center;">
<span class="span1"></span>
</p>
<p style="text-align:right">
<span class="span1">K.br. 114/2012</span>
</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">VIŠI SUD U PODGORICI,</span><span class="span2"> </span><span class="span1">kao prvostepeni krivični </span><span class="span1">u vijeću sastavljenom od sudije Tabaš Predraga, kao predsjednika vijeća i sudija Đurđić Katarine i Danilović Senke, kao članova vijeća</span><span class="span1">, uz učešće Novčić Slobodanke, kao zapisničara, u krivičnom predmetu protiv optuženog V. D., koga brani B. Z. advokat iz P..., zbog krivičnog djela teško djelo protiv bezbjednosti javnog saobraćaja iz čl.348. st.2. u vezi čl. 339. st.1. Krivičnog zakonika Crne Gore, odlučujući po optužnici Višeg državnog tužilaštva u Podgorici Kt.br. </span><span class="span1">47/12 od 04.09.2012.</span><span class="span1"> godine, koju je na glavnom pretresu zastupala J. M.-zamjenik VDT u Podgorici, nakon održanog glavnog i javnog pretresa, dana 19.02.2014. godine, u prisustvu zastupnika optužbe, optuženog i njegovog branioca, nakon tajnog vijećanja i glasanja, dana 28.02.2014. godine, donio je i istog dana javno objavio </span>
</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>
<span class="span1">Optuženi V. D., zvani "K...", JMBG ..., od oca M. i majke S., rodjene K., rodjen .... godine u P..., sa prebivalištem u D...-Ć..., državljanin C... G..., električar, oženjen, otac dvoje maloljetne djece, završio srednju elektro školu, zaposlen u "E..." P..., osudjivan i to:  presudom Vojnog suda Ljubljana, IK. br. 51/85 od 16.05.1985. godine, zbog izvršenja krivičnog djela iz čl. 165. KZ SR Slovenije i osudjen na kaznu zatvora u trajanju od 4 mjeseca i presudom Osnovni sud Danilovgrad, K.br. 40/94, od 02.08.1994. godine, zbog krivičnog djela nedozvoljeno držanje oružja ili eksplozivnih materija iz čl. 204. st. 1. KZ RCG, kojom presudom mu je izrečena uslovna osuda, 6 mjeseci zatvora, uslovno na 1 godinu, nalazio se u pritvoru od 09.06.2012. godine do 06.09.2012. godine. </span>
</p>
<p>&nbsp;</p>
<p style="text-align:center;">
<span class="span1">KRIV JE</span>
</p>
<p>
<span class="span1">Zato što je:</span>
</p>
<p>&nbsp;</p>
<p>
<span class="span1">Dana 08.06.2012. godine oko 21,00 časova, na magistralnom putu P...-D..., u mjestu L..., Opština P..., ne pridržavajući se saobraćajnih propisa iz čl. 27. stav 2. i 200. ZOBS-a na putevima, ugrozio saobraćaj i doveo u opasnost život i tijelo ljudi, na način što je u pijanom stanju, pod dejstvom alkohola, pri koncentraciji od 1,91promila apsolutnog alkohola u krvi, upravljao putničkim motornim vozilom marke "Z...", reg. oznaka ... u pravcu P..., a da vozilo u kretanju nije držao na propisnoj udaljenosti od desne ivice kolovoza da, s obzirom na brzinu kretanja vozila, uslove saobraćaja i stanje i osobine puta, ne ugrožava druge učesnike u saobraćaju i ne izlaže sebe opasnosti, usljed kojih propusta je izgubio kontrolu nad vozilom, prešao preko desne ivice kolovoza i udario u stabla drveća, kojom prilikom je njegov saputnik, oštećeni T. M. zadobio teške tjelesne povede usljed kojih je kod istog nastupila smrt, usljed iskrvarenja iz rascjepa aorte, pluća i jetre, te raskidanih krvnih sudova oko višestrukih </span><span class="span1">preloma kostiju, kojom prilikom je optuženi V. D. postupao sa eventualnim umišljajem, jer je bio svjestan da upravljajući vozilom pod dejstvom alkohola, u pijanom stanju i nedržanjem vozila na propisnoj udaljenosti od desne ivice kolovoza može ugroziti javni saobraćaj i tako dovesti u opasnost živote ljudi, pa je na to pristao, dok je u odnosu na težu posljedicu-smrt oštećenog T. M. postupao sa svjesnim nehatom, jer je znao da njegovim radnjama takva posljedica može nastupiti, ali je olako držao da do toga neće doći, </span>
</p>
<p>&nbsp;</p>
<p>
<span class="span1">                       - čime je izvršio krivično djelo teško djelo protiv bezbjednosti javnog saobraćaja iz čl. 348. st. 2. u vezi čl. 339. st. 1. Krivičnog zakonika Crne Gore.</span>
</p>
<p>&nbsp;</p>
<p>
<span class="span1">Pa ga sud, primjenom citiranih zakonskih odredbi, te odredbi čl. 4, 5, 6,7, 8, 14, 15, 32, 36, 42. i 51. Krivičnog zakonika Crne Gore, te odredbi čl. 226, 229. i 374. Zakonika o krivičnom postupku</span>
</p>
<p>&nbsp;</p>
<p style="text-align:center;">
<span class="span1">O S U Đ U J E</span>
</p>
<p>&nbsp;</p>
<p>
<span class="span1">Na kaznu zatvora u trajanju od 2 (dvije) godine, u koju kaznu mu se uračunava vrijeme provedeno u pritvoru počev od 09.06.2012. godine do 06.09.2012. godine.</span>
</p>
<p>&nbsp;</p>
<p>
<span class="span1">Dužan je optuženi da na ime troškova krivičnog postupka-sudskog paušala plati ovom sudu novčani iznos od 50,00 eura, te na ime troškova postupka za izvršena vještačenja po vještacima saobraćajne struke Č. G., plati novčani iznos od 192,5 eura i medicinske struke prof. dr. Š. M. novčani iznos od 192,50 eura, te da na ime nagrade i nužnih izdataka postavljenog mu branioca po službenoj dužnosti u pretkrivičnom postupku adv. Š. I., plati novčani iznos od 560,00 eura, te da na ime putnih troškova za svjedoke P. T. i V. B., novčani iznos od 120,00 eura, sve u roku od 15 dana po pravosnažnosti presude, pod prijetnjom prinudne naplate.</span>
</p>
<p>&nbsp;</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>
<span class="span1">Optužnicom Višeg državnog tužilaštva u Podgorici, Kt.br.47/12, od 04.09.2012. godine, optuženom </span><span class="span1">V. D.</span><span class="span1"> stavljeno je na teret izvršenje krivičnog djela </span><span class="span1">teško djelo protiv bezbjednosti javnog saobraćaja iz čl.348. st.2. u vezi čl. 339. st.1. Krivičnog zakonika Crne Gore. Zastupnik optužbe je u završnoj riječi izmijenio činjenične navode optužnice, na način kako je to bliže predstavljeno u izreci presude i pri tako izmijenjenoj optužnici u cjelosi ostao do završetka glavnog pretresa, predlažući sudu u završnoj riječi da optuženog oglasi krivim i osudi po zakonu.</span>
</p>
<p>&nbsp;</p>
<p>
<span class="span1">Optuženi V. D. </span><span class="span1">je u svojoj odbrani u prethodnom postupku naveo, da je dana </span><span class="span1">08.06.2012. godine oko 06,30 časova započeo radove na izgradnji krova na objektu koji je napravio na svom imanju, u mjestu Ć..., da su mu oko izgradnje objekta pomagali prijatelji, komšije i dva angažovana radnika iz M... čija imena nije znao, a koji su na imanje stigli oko 7,30 časova. Dalje navodi, da su radovi završeni oko 16,00 časova, nakon čega su ručali svi koji su pomagali na izgradnji objekta, pa i pokojni T. M.. Toga dana popio je oko 10 flaša "Nikšićko pivo", od 0,5 litara. Dalje je naveo, da su od kuće u pravcu Podgorice krenuli oko 20,15 časova, jer je dva makedonska radnika trebao da vrati u M..., gdje su bili smješteni, a T. M. da prebaci do grada. Tom prilikom ga je oštećeni T. M. zamolio da ga prebaci do grada. Kretali su se magistralnim putem D...-P..., koji je bio suv, dok je napolju bio sumrak, da bi </span><span class="span1">prolaskom skretanja za mjesto B... na dijelu puta gdje se po dužini od nekih 500 metara pruža pravac u padu sa svoje desne strane, tačnije sa lokalnog puta koji se uključuje na magistralni put iz pravca sela L..., primijetio je jedno vozilo marke "..." tamne boje, koje se kretalo ka magistrali i koje se na rastojanju od 4-5 metara od raskrsnice uključilo na magistralni put u pravcu P.... U namjeri da izbjegne to vozilo, pritisnuo je kočnicu,  zatim skrenuo na lijevu kolovoznu traku, kada je primijetio da mu u susret dolazi jedno vozilo koje mu je "ablendovalo". Uspio je nekako da se vrati na svoju saobraćajnu traku i pretekne "G...", ali je ubrzo izgubio kontrolu nad vozilom, prešao preko desne ivice kolovoza i udario u neko drveće koje se tu nalazilo, nakon čega se vozilo zaustavilo. Optuženi je objasnio, da se kritičnom prilikom kretao brzinom od oko 60-70 km/h, da mu je poznato da je na tom dijelu puta ograničenje brzine 80 km/h obzirom da tuda često prolazi.</span>
</p>
<p>&nbsp;</p>
<p>
<span class="span1">Na glavnom pretresu optuženi je ponovio svoju odbranu iz prethodnog postupka, s tim što je objasnio, da je vozilo "G..." koje je bilo kafene boje primijetio kako se sporednim putom približava magistrali, jer se taj put ukršta sa magistralom pod pravim uglom, dok je sama raskrsnica pregledna, da je mislio da će to vozilo propustiti njega, ali se ono naglo uključilo, te da se vozilo nakon izlijetanja za puta zaustavilo nekih 100-120 metara od te raskrsnice. Optuženi je izrazio žaljenje zbog smrti oštećenog T., navodeći, da je izgubio prijatelja i brata, obzirom da su bili familijarno vezani.</span>
</p>
<p>&nbsp;</p>
<p>
<span class="span1">Branilac optuženog je u završnoj riječi zamolio sud, da imajući u vidu okolnosti pod kojima se nezgoda desila, te činjenice da je u saobraćajnoj nezgodi stradao prijatelj optuženog, te okolnosti cijeni u njegovu korist i istog što blaže kazni.</span>
</p>
<p>&nbsp;</p>
<p>
<span class="span1">Sud je u dokaznom postupku proveo dokaze: na saglasan predlog stranaka pročitao iskaz ovlašćenog predstavnika oštećene porodice T., T. M. sa zapisnika o saslušanju svjedoka Kti.br. 42/12 od 12.06.2012. godine, iskaz svjedoka T. M., sa zapisnika o saslušanju svjedoka Kti.br. 42/12 od 21.06.2012. godine i zapisnika o glavnom pretresu od 06.12.2012. godine, svjedoka P. T., V. B. sa zapisnika o glavnom pretresu od 21.02.2013. godine, zapisnik o uviđaju Osnovnog državnog tužilaštva Podgorica Kt.br. 570/12 od 08.06.2012. godine, zapisnik o uviđaju saobraćajne nezgode Uprave policije PJ Podgorica br. 1434/2012 od 09.06.2012. godine, izvještaj o vanrednom tehničkom pregledu p.m.v. " Z..." reg.oznaka ... Automoto društvo " Bećo Lazović" DOO od 03.07.2012. godine i izvršio uvid u fotodokumentaciju koja je sastavni dio izvještaja, pročitao obdukcioni zapisnik KC CG S.br. 60/12 od 06.12.2010. godine, sačinjen od strane stalnog sudskog vještaka obducenta prof. dr. Š. M., te njegovo usmeno izjašnjenje sa zapisnika o glavnom pretresu od 21.02.2013. godine,</span><span class="span3"> </span><span class="span1">nalaz i mišljenje stalnog sudskog vještaka medicinske struke prof. dr. Š. M.  o koncentraciji alkohola u krvi optuženog V. D. te usmeno izjašnjenje ovog vještaka od 21.02.2012. godine, dva izvještaja KC CG o analizi alkohola u krvi kod optuženog V. D. br. 598 i 599 od 11.06.2012. godine, nalaz stalnog sudskog vještaka saobraćajne struke Č. G. od 21.08.2012. godine i dopunu istog od 04.07.2013. godine, te saslušao ovog vještaka neposredno na glavnom pretresu, izvršio uvid u skicu sa lica mjesta saobraćajne nezgode i fotodokumentaciju Uprave policije PJ Podgorica br. 1434/12 od 08.06.2012. godine i pročitao izvod iz kaznene evidencije za optuženog V. D. Uprave policije PJ Podgorica od 06.07.2012. godine.</span>
</p>
<p>&nbsp;</p>
<p>
<span class="span1">Ovlašćeni predstavnik oštećene porodice pok. T. M., T. M. se na zapisniku o </span><span class="span1">saslušanju svjedoka Kti.br. 42/12 od 12.06.2012.godine izjasnio, da se u ime oštećene porodice ne pridružuje krivičnom gonjenju protiv optuženog V. D., niti je u odnosu na njega postavio imovinsko pravni zahtjev.</span>
</p>
<p>&nbsp;</p>
<p>
<span class="span1">Svjedok T. M.</span><span class="span1"> </span><span class="span1">je u svom svjedočkom iskazu u prethodnom postupku navela, da je dana 08.06.2012. godine, bila kod optuženog u kući kako bi njegovoj supruzi pomogala jer su se izvodili radovi na njihovoj kući. Negdje oko 21,00 h, zajedno sa optuženim, T. M. i još dvojicom M..., koji su taj dan radili na kući optuženog, krenula je ka P... i to vozilom kojim je upravljao optuženi marke "Z...". Sjedjela je na mjestu suvozača, dok se iza nje nalazio oštećeni T. M. i dva makedonca. Dolaskom u mjesto L... sa desne strane iz pravca tog naselja uključilo se na glavni put vozilo marke "G..." bijele boje i usporilo kretanje, zbog čega je V. D. da bi izbjegao udar u to vozilo, koje mu se iznenada pojavilo, skrenuo ulijevo i otpočeo preticanje tog vozila, ali mu se tada iz suprotnog pravca velikom brzinom približavalo neko drugo vozilo sa upaljenim dugim svjetlima, pa je V. D., da bi izbjegao direktan udar sa tim vozilom, vozilom kojim je upravljao vratio u svoju kolovoznu traku, a nakon što je pretekao vozilo "G...". U tom trenutku vozilo u kome se nalazila počelo je da se zanosi i gubi kontrolu, a zatim je sletjelo sa kolovoza, nakon čega V. uspijeva da izbjegne dva kontejnera pored puta, ali desnim dijelom vozila zahvata kanal koji se tu nalazio, kreće se tim kanalom jedno vrijeme, sve do momenta dok nije udario u jedno stablo.  Dalje je navela, da su se u tom momentu zadnja vrata otvorila i da je oštećeni T. nekako ispao iz tog vozila. Zaustavila su se neka vozila, ali niko od njih T. nije htio da preveze u bolnicu, da bi nakon 45 minuta na lice mjesta došla i hitna pomoć, koja je T. prevezla u bolnicu. Svjedok je dalje navela, da ona u nezgodi nije zadobila nikakve povrede, a da nije primijetila ni da su makedonci koji su bili saputnici u vozilu zadobili neke povrede, osim što su bili uplašeni, te da se vozilo "G..." po njenoj procjeni sa sporednog puta uključilo na magistralni put na razdaljini od 3 metra ispred vozila kojim je upravljao optuženi.</span>
</p>
<p>&nbsp;</p>
<p>
<span class="span1">Na glavnom pretresu, ovaj svjedok je ponovila svoj iskaz iz prethodnog postupka, s tim što je dodala i objasnila, da se saobraćajna nezgoda desila na mjestu gdje sa lijeve strane puta postoji jedno stovarište, a sa desne strane kafana "101 sijalica", gledano iz pravca D..., da je vozilo "G..." sa sporednog puta izletjelo na nekih oko 5 metara ispred njih, moguće i manje i to iza jednog grma, koji se nalazio tačno na raskrsnici, odnosno, na mjestu gdje se ukršta sa magistralom, da je to vozilo "G..." bilo bijele boje, ušto je bila sigurna, jer je i pokušavala da pronadje vlasnika tog vozila, te da je do destabilizacije vozila došlo nakon što je optuženi sa svojim vozilom pretekao to vozilo "G...".</span>
</p>
<p>&nbsp;</p>
<p>
<span class="span1">Svjedok P. T. je u svom svjedočkom iskazu naveo, da je kritičnog dana radio na kući optuženog V. D. na izgradnji njegove kuće i postavljanju krova, da su toga dana čitav dan jeli i pili, da je sa njima radio i oštećeni sada pokojni T.. Dalje je naveo, da je optuženi krenuo da ih prebaci za P..., ali su najprije otišli do kuće oštećenog T., gdje se on istuširao i sredio, a zatim su vozilom "Z..." bijele boje kojim je upravljao optuženi V. D. krenuli za P.... Svjedok je naveo, </span><span class="span1">da je sjedio na zadnjem sjedištu vozila u sredini, da je sa jedne strane do njega sjedio oštećeni T., a sa druge strane njegov drug i kolega B., da su se normalno kretali putem brzinom od 60-70 km/h po njegovoj procjeni, da bi u jednom trenutku vidio vozilo "G..." plave boje, nije bio siguran, kako je izletjelo sa jednog sporednog puta i to sa lijeve strane, gledajući iz pravca njihovog kretanja. Zbog toga je optuženi V. D. sa vozilo prvo skrenuo desno, pa onda lijevo, kako bi izbjegao kontakt sa tim vozilom, a zatim se vratio u svoju traku i nakon što su prošli pored nekih kontejnera izbjegli su udar u njih, ali je D. uletio u neku zemlju, nakon čega je i glavnom udario najvjerovatno u oštećenog T., zbog čega se daljeg toga dogadjaja i ne sjeća. Ovaj svjedok je dalje objasnio, da je vozilo "G..." izletjelo ne više od 5 metara ispred vozila u kome se nalazio, te da je u trenutku kada je optuženi sa vozilom krenuo lijevo pa desno, primijetio jedno vozilo koje im je išlo u susret, te da je optuženi i sa tim vozilom izbjegavao kontakt. Dalje je naveo, da je nakon nezgode bio i na licu mjesta i to nakon dolaska policije i hitne, ali da se njemu niko nije obraćao, da bi potom naišao jedan makedonac iz S... automobilom, sa kojim su se on i B. prebacili do P....</span>
</p>
<p>&nbsp;</p>
<p>
<span class="span1"> Svjedok V. B. je u svom svjedočkom iskazu naveo, da je kritičnog dana zajedno sa T. izvodio radove na kući optuženog, da bi negdje izmedju 7 i 8 sati naveče optuženi krenuo da iz preveze do P..., da su sa njim u autu bili "M." koja je sjedjela na mjestu suvozača, dok je on sjedio na zadnjem sjedištu zajedno sa T., a do T. sada pokojni T.. Idući ka P... primijetio je da je sa jednog sporednog puta sa njihove desne strane izletjelo jedno vozilo tamne boje, zbog čega je optuženi da bi izbjegao kontakt sa tim vozilom, prešao u lijevu saobraćajnu traku, ali je u toj traci bilo jedno veliko vozilo, koje je blicalo, zbog čega je optuženi V. skrenuo desno, da bi nakon nekih predjenih 50-60 metara dalje u blizini nekih kontejnera udario u neku zemlju i smeće. Kada se vozilo zaustavilo, izašao je vani. Vidio je da je T. u nesvijesti. Iz vozila je izašao i optuženi, koji mu je pomogao da osvijeste T., a zatim su prišli oštećenom T., koji je bio sav obliven krvlju, koga je optuženi D. okrenuo na stranu da se ne bi ugušio. Zaustavila su se i vozila na putu, kada mu je prišao jedan čovjek i pitao je li povrijedjen, na što je on odgovorio da nije, da bi se nakon toga zaustavilo neko vozilo kojim je upravljao neki makedonac, sa kojim su on i T. sjeli u auto i odvezli se do P..., a sjutradan su otišli za M....</span>
</p>
<p>&nbsp;</p>
<p>
<span class="span1">Iz sadržine zapisnika o uviđaju Osnovnog državnog tužilaštva u Podgorici Kt.br. 570/12 od 08.06.2012. godine i  zapisnika o uviđaju saobraćajne nezgode Uprave policije PJ Podgorica br. 1434/2012 od 09.06.2012. godine proizilazi, da je lice mjesta u mjestu L..., Opština D..., na magistralnom putu M-18 P...-D..., da je put suv, prav i pregledan, te da na dijelu puta na kome se desila saobraćajna nezgoda ne postoji ulična rasvjeta. Iz zapisnika dalje proizilazi, da je kolovoz na konfliktnom dijelu puta asfaltni, širine 7,4 metra, podijeljen uzdužnom isprekidanom linijom na dvije saobraćajne trake, koje su oivičene žutom linijom, da se sa lijeve i desne strane nalazi zemljano proširenje, a nakon toga vegetacija, da na kolovozu nema konstruktivnih oštećenja i udarnih rupa, a da se na oko 100 metara prije mjesta kontakta sa desne strane, gledano iz pravca D... nalazi put koji sa predmetnog </span><span class="span1">magistralnog puta vodi prema naselju, dok je na samom m agistralnom putu za pravac kretanja vozila koje je učestvovalo u nezgodi brzina obraničena na 80 km/h postavljenim saobraćajnim znakom. Na licu mjesta zatečeno je p.m.v. marke "Z...", reg. oznaka ... sa desne strane kolovoza, gledano iz pravca D..., ukošeno i prednjim dijelom okrenuto prema stambenim objektima koji se nalaze sa desne strane kolovoza gledano iz istog pravca, kojim je upravljao V. D., rodjen .... godine u P..., sa prebivlištem u D..., Ć.... Na vozilu su uočena jača oštećenja i deformacija u zoni desne bočne strane i to zadnjih desnih vrata i krova po desnoj strani, poklopca prtljažnika i zadnjeg desnog blatobrana, te ispupmpan prednji desni pneumatik. Od materijalnih tragova na licu mjesta zatečeni su tragovi kretanja vozila na zemljanom proširenju sa desne strane kolovoza koje je prekriveno sitnim pijeskom-grezom i tragovi udara vozila u stablo drveća, koje se nalazilo u redu sa desne strane kolovoza, paralelno sa njim posmatrano iz pravca D.... Zadnji desni točak vozila bio je udaljen 1,70 metara od desne ivice kolovoza, a prednji desni točak 3,3 metra, sve posmatrano iz pravca D.... Mjesto dogadjaja je fotografisano i skicirano od strane krim tehničara, dok je povrijedjeni putnik T. M. prevezen u Klinički centar Crne Gore radi ukazivanja ljekarske pomoći. Dat je i nalog da se od vozača vozila V. D. uzme krv i urin radi analize na prisustvo alkohola u organizmu. Na licu mjesta saobraćajne nezgode zatečeno je lice T. M., dok su se prema podacima sa lica mjesta u vozilu nalazila još dva lica makedonski državljani, koji nijesu zatečeni prilikom uvidjaja i čiji identitet nije utvrdjen.</span>
</p>
<p>&nbsp;</p>
<p>
<span class="span1">Izgled lica mjesta, materijalni tragovi zatečeni na licu mjesta, odnosno tragovi kretanja vozila locirani na zemljišnom proširenju sa desne strane kolovoza, izgled puta i položaj vozila koji je učestvovao u saobraćajnoj nezgodi, vjerno je prikazan u skici lica mjesta saobraćajne nezgode i fotodokumentacije Uprave policije PJ Podgorica br. 1434/12 od 08.06.2012. godine, u koje je sud izvrši uvid na glavnom pretresu.</span>
</p>
<p>&nbsp;</p>
<p>
<span class="span1">Iz sadržine izvještaja o vanrednom tehničkom pregledu p.m.v. "Z..." reg.oznaka ... Automoto društvo "Bećo Lazović" DOO od 03.07.2012. godine i fotodokumentacije koja je sastavni dio izvještaja, proizilazi, da su vizuelnim pregledom navedenog vozila konstatovano da mehanizam za upravljanje ne funkcioniše, da su zazori na upravljaču i vješanje prednjh točkova izvan dozvoljenih granica, a da su prednji točkovi nepodešeni, da se kočioni sistem zbog velikih oštećenja nije mogao ispitati, jer se vozilo nije moglo uvesti na liniju za tehničke preglede, kao ni svjetlosna signalizacija, jer su farovi polomljeni, a u vozilu nije bilo kontakt ključa, dok je dubina šara na gumama i to prednjih točkova iznosila 0,5 cm, a zadnjih 0,4 cm.</span>
</p>
<p>&nbsp;</p>
<p>
<span class="span1">Iz sadržine obdukcionog zapisnika KC CG S.br. 60/12 od 06.12.2010. godine, sačinjenog od strane stalnog sudskog vještaka obducenta prof. dr. Š. M., te njegovog usmenog izjašnjenja na glavnom pretresu, utvrđeno je da je smrt oštećenog T. M. nasilna i da je nastupila usljed iskrvarenja iz rascjepa aorte, pluća i jetre, te raskidanih krvnih sudova oko višestrukih preloma kostiju, da su rascjepi aorte, pluća i jetre, prelomi kostiju, kao i druge, spolja i unutra opisane, povrede nanesene  tupim, teškim i jako zamahnutim mehaničkim oruđem, te da je u vrijeme umiranja kod oštećenog T. M. postojalo je stanje alkoholisanosti. </span>
</p>
<p>&nbsp;</p>
<p>
<span class="span1">Sud je obdukcioni nalaz, te usmeno izjašnjenje vještaka cijenio kao stručno, jasno, objektivno, zasnovano na pravilima struke i nauke, pa je isti u cjelosti prihvatio.</span>
</p>
<p>&nbsp;</p>
<p>
<span class="span1">Iz dva izvještaja KC CG o analizi alkohola u krvi kod optuženog V. D. br. 598 i 599 od 11.06.2012. godine, utvrđuje se, da je od optuženog nakon 170 minuta od predmetne saobraćajne nezgode uzeta krv na analizu i putem metode Widmark utvrdjena koncentracija od 1,54 gram promila apsolutnog alkohola u krvi, što klinički predstavlja pijano stanje, a potom i 240 minuta nakon saobraćajne nezgode, kada je istom metodom utvrdjena koncentracija apsolutnog alkohola u krvi od 1,16 gram promila, što klinički predstavlja pripito stanje.</span>
</p>
<p>&nbsp;</p>
<p>
<span class="span1">Iz nalaza i mišljenja stalnog sudskog vještaka sudske medicine prof. dr. Š. M.  o utvrdjivanju koncentracije alkohola u krvi kod optuženog V. D., te njegovog usmenog izjašnjenja na glavnom pretresu od 21.02.2013. godine, utvrđuje se da je taj vještak na osnovu izvještaja o analizi KC CG od 11.06.2012. godine, utvrdio, da je koncentracija apsolutnog alkohola u krvi kod optuženog u vrijeme odigravanja predmetne saobraćajne nezgode iznosila od 1,91 do 2,02 gram promila, što klinički predstavlja pijano stanje.</span>
</p>
<p>&nbsp;</p>
<p>
<span class="span1">Sud je nalaz i mišljenje i usmeno izjašnjenje vještaka sudske medicine cijenio kao stručan, jasan, objektivan i zasnovan na pravilima struke i nauke, pa je isti u cjelosti prihvatio.</span>
</p>
<p>&nbsp;</p>
<p>
<span class="span1">Iz nalaza i mišljenja stalnog sudskog vještaka saobraćajne struke Č. G. od 21.08.2012. godine i dopune istog od 04.07.2013. godine, utvrđuje se da je taj vještak na osnovu uviđajne dokumentacije, podataka o putu, analizom oštećenja na vozilu i tragovima nastalih u nezgodi utvrdio brzinu kretanja vozila "Z..." neposredno prije i u trenutku silaska sa kolovoza od 71 km/h, da je potreban zaustavni put tog vozila pri posjedovanoj brzini iznosio 47,99 metara, a potrebno vrijeme zaustavljanja 3,83 sekunde, da imajući u vidu pređeni put vozila od mjesta silaska sa asfaltne površine do mjesta udara u stablo drveta od 17,8 metara, vozač predmetnog vozila pri posjedovanoj brzini nije imao prostorno vremenskih mogućnosti da aktivira radnu kočnicu i zaustavi vozilo prije mjesta udara u stablo drveta, te da na putanji kretanja vozila prije mjesta udara nijesu na kolovozu kao ni na zemljanoj površini nastali trgovi karakteristični za slučaj iznenadnog loma ili otkaza nekog od uređaja na vozilu koji bi uticali na funkciju upravljivosti vozilom, zbog čega je zaključio, da je vozač predmetnog vozila pri posjedovanoj brzini i tehničkim karakteristikama puta i vozila imao sve tehničke uslove da zadrži pravac kretanja saobraćajnom trakom bez silaska sa iste.</span>
</p>
<p>&nbsp;</p>
<p>
<span class="span1">Iz dopune nalaza i mišljenja istog vještaka utvrđeno je, da je vozač vozila "Z..." koji se kretao desnom saobraćajnom trakom iz pravca D... u pravcu P... brzinom od oko 71 km/h u slučaju nailaska NN vozila sa njegove desne strane, u cilju izbjegavanja sudara sa tim vozilom, morao izmjestiti svoje vozilo najprije ulijevo za ne manje od 1 metar, a zatim udesno za 2 metra do silaska sa kolovoza, što znači da bi ukupno izmicanje iznosilo 3 metra. Pri posjedovanoj brzini vozila od 71 km/h, izmicanje ulijevo i udesno do mjesta silaska vozila sa kolovoza ovo vozilo bi prešlo put od  31,57 metara za vrijeme od 1,59 sekundi, da bi nakon silaska sa kolovoza vozilo nastavilo kretanje po zemljanoj površini do udara u stablo drveta u dužini od 29,5 metara, što znači da bi ukupan put koji bi bio na raspolaganju vozaču "Z..." od trenutka izmicanja ulijevo, a zatim udesno, a nakon toga kretanje van kolovoza zbog udara u stablo drveta iznosio 61,07  metara. Imajući u vidu potrebni zaustavni put </span><span class="span1">"Z..." vežene brzinom od 71,41 km/h, koji je iznosio 47,99 metara, te činjenice, da je put sa koga se eventualno uključilo NN vozilo na magistralni put udaljen od mjesta udara "Z..." u stablo drveta od 110 metara, to je vještak zaključio, da je vozač automobila "Z..." sa posjedovanom brzinom imao mogućnosti da aktiviranjem radne kočnice zaustavi svoje vozilo prije mjesta udara u stablo drveta.</span>
</p>
<p>&nbsp;</p>
<p>
<span class="span1">Na glavnom pretresu, vještak je u cjelosti ostao pri osnovnom nalazu i mišljenju i dopuni istog, s tim što je dodao i objasnio, da bi u slučaju izmještanja vozila "Z..." u lijevu saobraćajnu traku iz njegovog smjera kretanja cijelim gabaritima vozila put izmicanja najprije ulijevo, a zatim udesno do silaska sa kolovoza bio daleko veći, kada bi postojala i veća mogućnost za vozača da reaguje na uočenu opasnost.</span>
</p>
<p>&nbsp;</p>
<p>
<span class="span1">Sud je nalaz i mišljenje, dopunu istog i usmeno izjašnjenje vještaka saobraćajne struke Č. G. cijenio kao stručan, jasan, objektivan i zasnovan na pravilima struke i nauke, pa je isti u cjelosti prihvatio.</span>
</p>
<p>&nbsp;</p>
<p>
<span class="span1">Iz izvod kaznene evidencije za optuženog V. D. Uprave policije PJ Podgorica od 06.07.2012. godine, utvrđeno je da je optuženi osuđivan i to presudom Vojnog suda u Ljubljani  Ik.br. 51/85 od 16.05.1985. godine, zbog izvršenja krivičnog djela iz čl. 165 KZ SR Slovenije i osuđen na kaznu zatvora u trajanju od 4 mjeseca i presudom Osnovnog suda u Danilovgradu, K.br. 40/94 od 02.08.1994. godine, zbog krivičnog djela nedozvoljeno držanje oružja ili eksplozivnih materija iz čl.204. st.1. KZ RCG, kojom presudom mu je izrečena uslovna osuda, 6 mjeseci zatvora, uslovno na jednu godinu. </span>
</p>
<p>&nbsp;</p>
<p>
<span class="span1">Cijeneći rezultate cjelokupnog dokaznog postupka, navode optužbe i  odbrane optuženog, te svih provedenih dokaza, pojedinačno i u njihovoj medjusobnoj povezanosti, sud nalazi, da je optuženi V. D., izvšio krivično djelo teško djelo protiv bezbjednosti javnog saobraćaja </span><span class="span1">iz čl.348. st.2. u vezi čl. 339. st.1. Krivičnog zakonika Crne Gore</span><span class="span1">, u vrijeme, na način i mjesto kako je to predstavljeno u izreci presude.</span>
</p>
<p>&nbsp;</p>
<p>
<span class="span1">Naime, u postupku je nesumnjivo utvrdjeno, da se predmetna saobraćajna nezgoda dogodila dana </span><span class="span1">08.06.2012. godine, na magistralnom putu P...-D..., u mjestu L..., opština P..., na potezu magristralnog puta koji se u pravom pravcu pruža 500 metara na kojem je kolovoz od asfaltnog zastora ukupne širine 7,4 metra, podijeljen isprekidanom razdjelnom linijom na dvije kolovozne trake, na kom dijelu puta je brzina kretanja vozila iz pravca D... u pravcu P... ograničena na 80 km/h postavljenim saobraćajnim znakom. Nadalje, u postupku je nesumnjivo utvrdjeno, da je u predmetnoj saobraćajnoj nezgodi učestvovao optuženi V. D., koji je upravljao p.m.v. marke "Z...", reg. oznaka ..., sa kojim su se kao saputnici nalazili svjedok T. M., koja je sjedjela na mjestu suvozača, svjedoci P. T., V. B., kao i oštećeni T. M., koji su sjedjeli na zadnjem sjedištu, a koje činjenice je sud nesumnjivo utvrdio, kako iz sadržine materijalnih dokaza i to zapisnika o uvidjaju Osnovnog državnog tužilaštva u P..., Kt.br. 570/12 od 08.06.2012. godine, zapisnika o uvidjaju saobraćajne nezgode Uprave policije PJ Podgorica br. 1434/2012 od 14.05.2012. godine, te uvidom u skicu lica mjesta i fotodokumentaciju Uprave policije PJ Podgorica od 08.06.2012. godine, tako i odbranom optuženog V. D., te iskazima saslušanih svjedoka T. M., P. T. i V. B..</span>
</p>
<p>&nbsp;</p>
<p>
<span class="span1">U postupku je nesumnjivo utvrdjeno, da je optuženi V. D. kritičnom prilikom i na konfliktnoj dionici puta upravljao vozilom marke "Z..." pod dejstvom alkohola u pijanom stanju, pri koncentraciji ne manjoj od 1,91 gram promila apsolutnog alkohola u krvi, a koju činjenicu je sud nesumnjivo utvrdio, iz objektivnog i stručnog nalaza vještaka sudske medicine prof. dr. Š. M., koji nalaz je dat na osnovu analiza Kliničkog centra Crne Gore, A.br. 598 i 599 od 11.06.2012. godine, iz kojih nesumnjivo proizilazi, da su uzorci krvi za analizu uzeti od optuženog 170 minuta nakon predmetne saobraćajne nezgode, kada je metodom Widmark ustanovljena koncentracija apsolutnog alkohola u krvi od 1,54 gram promila, što predstavlja pijano stanje, odnosno 240 minuta nakon nezgode, kada je ustanovljena koncentracija od 1,16 gram promila apsolutnog alkohola, što predstavlja pripito stanje, a da je vještak na osnovu ustanovljenog stepena alkoholisanosti kod optuženog matematičkim preračunavanjem metodom Widmark na osnovu ustanovljene koncentracije predmetnim analizama utvrdio, da je u vrijeme odigravanja predmetne saobraćajne nezgode koncentracija apsolutnog alkohola u krvi kod optuženog V. D. iznosila od 1,91 do 2,02 gram promila, što klinički predstavlja pijano stanje.</span>
</p>
<p>&nbsp;</p>
<p>
<span class="span1">Nadalje, u postupku je nesumnjivo utvrdjeno, da optuženi V. D. koji je upravljao p.m.v. marke "Z..." u pijanom stanju, vozilo u kretanju nije držao na propisnoj udaljenosti od desne ivice kolovoza, da s obzirom na brzinu kretanja, uslove saobraćaja, stanja i osobine puta ne ugrožava druge učesnike u saobraćaju i ne izlaže sebe opasnosti, već je izgubio kontrolu nad vozilom i sa istim prešao preko desne ivice kolovoza, a zatim udario u stablo drveta koje se nalazilo po desnoj strani puta, gledano iz pravca kretanja vozila optuženog, kojom prilikom je saputnik u njegovom vozilu oštećeni T. M. zadobio teške tjelesne povrede, usled kojih je kod istog nastupila smrt, usljed iskrvavljenja iz rascjepa aorte, pluća i jetre, te raskidanih krvnih sudova oko višestrukih preloma kostiju, a koje činjenice je sud nesumnjivo utvrdio iz stručnog i objektivnog nalaza i mišljenja i usmenog izjašnjenja stalnog sudskog vještaka saobraćajne struke Č. G., koji je na osnovu analize svih okolnosti koje karakterišu nastanak i razvoj predmetne saobraćajne nezgode utvrdio, brzinu kretanja vozila kojim je upravljao optuženi od 71 km/h, te da pri toj brzini i tehničkim karakteristikama puta (put se pruža u pravcu više od 500 metara, suv kolovoz) i tehničkim karakteristikama vozila imao sve tehničke uslove da zadrži pravac kretanja saobraćajnom trakom bez silaska sa iste, tim prije, što na putanji kretanja vozila prije mjesta udara na kolovozu, kao ni na zemljanoj površini nijesu nastali tragovi karakteristični za slučaj iznenadnog loma ili otkaza nekog od uredjaja na vozilu, koji bi uticali na funkciju upravljivosti vozila, a kako je to konstatovano i u uvidjajnoj dokumentaciji. </span>
</p>
<p>&nbsp;</p>
<p>
<span class="span1">Činjenica da je saputnik u vozilu optuženog V. D., oštećeni T. M. u predmetnoj saobraćajnoj nezgodi zadobio teške i po život opasne tjelesne povrede, usljed kojih je kod istog nastupila smrt kao posledica iskrvarenja iz rascjepa aorte, pluća, jetre, raskidanih krvnih sudova oko višestrukih preloma kostiju, sud je nesumnjivo utvrdio iz sadržine obdukcionog zapisnika Kliničkog centra Crne Gore, S.60/12 od 09.06.2012. godine, sačinjenog od strane vještaka obducenta prof. dr. Š. M..</span>
</p>
<p>&nbsp;</p>
<p>
<span class="span1">Imajući u vidu naprijed izloženu činjeničnu gradju, sud je nesumnjivo utvrdio, da je optuženi V. D. kritičnom prilikom kao učesnik u saobraaćju upravljajući vozilo marke "Z..." reg. oznaka ..., postupao suprotno odredbi čl. 27. st. 2. ZOBS-a na putevima, kojom je propisano, da je vozač dužan da vozilo u kretanju drži na tolikoj udaljenosti </span><span class="span1">od desne ivice kolovoza, da s obzirom na brzinu kretanja vozila, uslove saobraćaja i stanje i karakteristike puta ne ugrožava druge učesnike u saobraćaju i ne izlaže sebe opasnosti i odredbi čl. 200. ZOBS-a na putevima, kojom je propisano da vozač nesmije da upravlja vozilom, ako je pod dejstvom alkohola, pa je optuženi postupajući suprotno citiranim zakonskim odredbama, ugrozio saobraćaj i doveo u opasnost život i tijelo ljudi, na način što je kritičnom prilikom na magistralnom putu P...-D... u mjestu L..., Opština P..., upravlja vozilom marke "Z..." reg. oznake ..., iz pravca D... u pravcu P... pod dejstvom alkohola u pijanom stanju, pri koncentracijom ne manjoj od 1,91 promila aposlunog alkohola u krvi i nije se sa vozilom u kretanju držao na propisnoj udaljenosti od desne ivice kolovoza, da s obzirom na brzinu kretanja vozila, uslove saobraćaja i stanje i osobine puta, ne ugrožava druge učesnike u saobraćaju i ne izlaže sebe opasnosti, usljed čega je izgubio kontrolu nad vozilom, prešao preko desne ivice kolovoza i udario u stablo drveta, koje se nalazilo pored puta, kojom prilikom je saputnik u njegovom vozilu, oštećeni T. M. zadobuio teške tjelesne povrede, usljed kojih je kod istog nastupila smrt.</span>
</p>
<p>&nbsp;</p>
<p>
<span class="span1">Postupajući na naprijed opisani način ne pridržavajući se odredbi iz čl. 27. st. 2. i čl. 200 ZOBS-a na putevima, upravljajući vozilom u saobraćaju pod dejstvom alkohola u pijanom stanju, pri koncentraciji ne manjoj od 1,91 promila apsolutnog alkohola u krvi, optuženi je bio svjestan da na taj način može ugroziti saobraćaj i dovesti u opasnost život i tijelo ljudi, ali je i pored toga na tako nešto i pristao, postupajući pritom u odnosu na osnovno krivično djelo ugrožavanje javnog saobraćaja iz čl. 339. st. 1. Krivičnog zakonika Crne Gore, sa eventualnim umišljajem. Kao posledica izvršenja osnovnog krivičnog djela nastupila je smrt oštećenog T. M., što predstavlja kvalifikatorno obilježje bića krivičnog djela iz čl. 348. st. 2. Krivičnog zakonika Crne Gore, koji stoje u vezi sa radnjama optuženog, pa je u odnosu na težu posledicu, smrt oštećenog, optuženi postupao iz nehata.</span>
</p>
<p>&nbsp;</p>
<p>
<span class="span1">Na osnovu svega izloženog, sud je zaključio, da su se u radnjama optuženog V. D. stekli svi subjektivni i objektivni elementi bića krivičnog djela teško djelo protiv bezbjednosti javnog saobraćaja iz čl. 348. st. 2. u vezi čl. 339. st. 1. Krivičnog zakonika Crne Gore.</span>
</p>
<p>&nbsp;</p>
<p>
<span class="span1">Sud je cijenio i navode odbrane optuženog, te iskaze saslušanih svjedoka T. M., P. T. i V. B., u kojima navode, da je na nekih 100 metara prije mjesta udara, sa sporednog puta, koji se nalazio sa desne strane magistralnog puta, gledano iz pravca njihovog kretanja, iznenada uključilo jedno vozilo marke "G...", zbog čega je optuženi s vozilom najprije kočio, a zatim sa vozilom skrenuo ulijevo, a nakon zaobilaženja tog vozila ponovo skrenuo udesno, kada je izgubio kontrolu nad vozilom i izletio po desnoj strani kolovoza, a zatim udario u drvo, pa sud nalazi, da navodi odbrane optuženog u tom dijelu, te iskazi saslušanih svjedoka nemaju utemeljenje u objektivnim činjenicama utvrdjenim provedenim dokazima na glavnom pretresu. Stoji činjenica, da je u uvidjajnoj dokumentaciji, odnosno, zapisniku o uvidjaju ODT P... konstatovano, da se na oko 100 metara od mjesta udesa nalazi priključenje za sporedni put ka naseljenom mjestu (L...) i to po desnoj strani kolovoza, gledano iz pravca D.... Medjutim, postojanje vozila marke "G..."  koje se sa tog sporednog puta uključilo na magistralni put neposredno ispred vozila kojim je upravljao optuženi, sud nije mogao na objektivan način utvrditi iskazima saslušanih svjedoka, jer su se ovi svjedoci različito izjašnjavali o toj činjenici. Tako je svjedok T. M. u svom iskazu bila decidna, da je vozilo marke "G..." bilo bijele boje, za razliku od odbrane optuženog, </span><span class="span1">koji se na istu okonost izjasnio, da je to vozilo bilo tamne boje, a svjedoci P.i T. i V. B. su se čak različito izjasnili i sa koje strane se to vozilo uključilo na magistralni put, pa se tako svjedok P. T. izjasnio, da se vozilo "G..." tamno-plave boje uključilo na magistralni put sa lijeve strane, gledano iz pravca njihovog kretanja, a svjedok V. B., sa desne strane. Medjutim, po ocjeni ovog suda, činjenica da li je postojalo vozilo "G..." koje se uklučilo sa sporednog puta iz pravca mjesta L..., kako je to optuženi naveo u svojoj odbrani, nije od uticaja za utvrdjivanje drugačijeg činjeničnog stanja u pogledu uzroka nastanka predmetne saobraćajne nezgode, a kod činjenica koje je sud nesumnjivo utvrdio, iz stručne i objektivne dopune nalaza vještaka saobraćajne struke Č. G., iz koje proizilazi, da u slučaju nailaska NN vozila sa desne strane, vozač automobila "Z..." bi u cilju izbjegavanja sudara sa tim vozilom pri posjedovanoj brzini od 71 km/h, morao izmjestiti svoje vozilo, najprije ulijevo za ne manje od 1 metar, a zatim udesno za 2 metra do silaska sa kolovoza, što znači da bi ukupno izmicanje iznosilo 3 metra, a predjeni put vozila bi 31,57 metara za vrijeme od 1,59 sekundi, da bi nakon silaska sa kolovoza vozilo nastavilo kretanje po zemljanoj površini do udara u stablo u dužini od 29,5 metara, što znači, da bi ukupan put koji je bio na raspolaganju vozaču vozila "Z..." od trenutka izmicanja ulijevo, a zatim udesno, a nakon toga kretanje van kolovoza do udara u stablo drveta iznosio 61,07 metara, pa je vještak imajući u vidu potrebni zaustavni put vozila pri brzini od 71 km/h, koji je iznosio 47,99 metara, te činjenice da je put sa koga se eventualno uključilo NN vozilo na magistralni put, udaren od mjesta udara u stablo drveta 110 metara, zaključio, da je vozač automobila "Z..." sa posjedovanom brzinom imao mogućnosti da aktiviranjem radne kočnice zaustavi svoje vozilo prije mjesta udara u stablo drveta.</span>
</p>
<p>&nbsp;</p>
<p>
<span class="span1">Odlučujući o kazni za optuženog, sud je najprije u smislu čl.42. Krivičnog zakonika, cijenio sve okolnosti od kojih zavisi da kazna bude manja ili veća (olakšavajuće i otežavajuće okolnosti), pa je od olakšavajućih okolnosti na strani optuženog cijenio  njegove lične i porodične prilike, da je oženjen, </span><span class="span1">otac dvoje maloljetne djece, izraženo žaljenje zbog izvršenja krivičnog djela, odnos prema oštećenoj porodici nakon izvršenja krivičnog djela, što je u krajnjem dovelo, da se predstavnik oštećene porodice ne pridruži krivičnom gonjenju, dok raniji život optuženog, tj. njegovu osudjivanost, a što je utvrdjeno iz izvoda iz KE za optuženog, sud nije cijenio kao otežavajuću okolnost, imajući u vidu činjenicu, da se ne radi o istim ili istovrsnim krivičnim djelima, kao i protek vremena od ranijih osuda, pa je sud cijeneći naprijed navedene olakšavajuće okolnosti, optuženog osudio na</span><span class="span1"> kaznu zatvora u trajanju od 2 (dvije) godine, nalazeći da je tako odmjerena kazna adekvatna stepenu krivice optuženog za izvršeno krivično djelo i težini počinjenog krivičnog djela, te da će se istom ostvariti svrha kažnjavanja iz čl.32 Krivičnog zakonika, da optuženi ubuduće ne vrši krivična djela, u okviru opšte svrhe propisivanja i izricanja krivičnih sankcija iz čl.4 st.2 Krivičnog zakonika.</span>
</p>
<p>&nbsp;</p>
<p>
<span class="span1">Shodno čl. 51. Krivičnog zakonika, sud je optuženom je u izrečenu kaznu zatvora uračunao i vrijeme provedeno u pritvoru i to počev od 09.06.2012. godine do 06.09.2012. godine.</span>
</p>
<p>&nbsp;</p>
<p>
<span class="span1">Kako je optuženi oglašen krivim sud u smislu čl.226 i 229 Zakonika o krivičnom postupku, obavezao na plaćanje troškova krivičnog postupka-sudskog paušala u iznosu od 50,00 eura, koji je odredjen shodno složenosti i dužini trajanja postupka i imovinskim prilikama optuženog, te da na ime troškova postupka za izvršena </span><span class="span1">vještačenja po vještacima saobraćajne struke Č. G., plati novčani iznos od 192,50 eura, i medicinske struke prof. dr. Š. M. novčani iznos od 192,50 eura, te da na ime nagrade i nužnih izdataka postavljenog mu branioca po službenoj dužnosti u pretkrivičnom postupku adv. Š. I., plati novčani iznos od 560,00 eura, i na ime putnih troškova za svjedoke P. T. i V. B., novčani iznos od 120,00 eura, sve u roku od 15 dana po pravosnažnosti presude, pod prijetnjom prinudne naplate.</span>
</p>
<p>&nbsp;</p>
<p>
<span class="span1">Na osnovu izloženog, odlučeno je kao u izreci presude.      </span>
</p>
<p>&nbsp;</p>
<p>&nbsp;</p>
<p>
<span class="span1"> </span>
</p>
<p style="text-align:center;">
<span class="span1">VIŠI SUD U PODGORICI</span>
</p>
<p style="text-align:center;">
<span class="span1">Dana, 28.02.2014. godine</span>
</p>
<p>&nbsp;</p>
<p>&nbsp;</p>
<p>
<span class="span1">Zapisničar                                                            PREDSJEDNIK VIJEĆA-SUDIJA</span>
</p>
<p>
<span class="span1">Novčić Slobodanka                                                          Predrag Tabaš </span>
</p>
<p>&nbsp;</p>
<p>&nbsp;</p>
<p>
<span class="span1">DN-a, po primjerak:</span>
</p>
<p>
<span class="span1">1. VDT Podgorica,</span>
</p>
<p>
<span class="span1">2. Optuženom,</span>
</p>
<p>
<span class="span1">3. Braniocu optuženog,</span>
</p>
<p>
<span class="span1">4. Punomoćniku oštećene porodice po pravosnažnosti presude, </span>
</p>
<p>
<span class="span1">5. A/A.</span>
</p>
<p>
<span class="span1">Postupljeno, dana _____________ godine</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
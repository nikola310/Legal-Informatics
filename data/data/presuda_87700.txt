<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span></span><span class="span1">K.br.14/95</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>&nbsp;</p>
<p>
<span class="span1">OSNOVNI SUD U PODGORICI, kao prvostepeni, krivični, po sudiji Larisi Mijušković Stamatović, uz učešće Valentine Vukašinović, kao zapisničara, u krivičnom postupku protiv okrivljenog R. M. iz P., zbog krivičnog djela laka tjelesna povreda iz člana 152 st. 2 u vezi st. 1 Krivičnog zakonika i okrivljenog B. Đ. iz P., zbog krivičnog djela teška tjelesna povreda iz člana 151 st.1 Krivičnog zakonika, odlučujući po optužnom predlogu ODT-a Podgorica Kt.br 1133/13 od 10.02.2014. godine koga je na glavnom pretresu zastupala Popović Nađa, savjetnik na radu kod ODT-a Podgorica, nakon glavnog i javnog pretresa, održanog dana 27.05.2014. godine u prisustvu stranaka, donio je, a dana 28.05.2014. godine i javno objavio, </span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>
<span class="span1">Okrivljeni:</span>
</p>
<p>&nbsp;</p>
<p>
<span class="span1">1. R. M., od oca M. i majke M., rođene V., rođen ... godine u P., gdje mu je i prebivalište – ..., Crnogorac, pismen, završio srednju trgovinsku školu, neoženjen, po zanimanju konobar, nezaposlen, srednjeg imovnog stanja, neosuđivan,</span>
</p>
<p>&nbsp;</p>
<p>
<span class="span1">2. B. Đ., od oca B. i majke D., rođene K., rođen ... godine u P., gdje mu je i prebivalište – ulica ..., student Ekonomskog fakulteta, nezaposlen, neoženjen, bez djece, lošeg imovnog stanja, neosuđivan,</span>
</p>
<p>
<span class="span1"> </span>
</p>
<p style="text-align:center;">
<span class="span1">K R I V I    S U</span>
</p>
<p>&nbsp;</p>
<p>
<span class="span1">Zato što su:</span>
</p>
<p>&nbsp;</p>
<p>
<span class="span1">Dana 20.08.2013. godine, oko 01:00 čas, u Podgorici, u ..., okrivljeni B. Đ. teško tjelesno povrijedio, a okrivljeni R. M. lako tjelesno povrijedio oštećenog D. N., na način što, nakon svađe između okrivljenog R. M. i oštećenog D. N., okrivljeni B. Đ. oštećenog je gađao ciglom i pogodio ga u predjelu lijeve šake, nanoseći mu tešku tjelesnu povredu u vidu preloma šiljastog nastavka lakatne kosti uz oštećenje trouglastog diska lijevog ručnog zgloba, a okrivljeni R. M. oštećenog je gađao stolicom i pogodio u predjelu desne podlaktice, nanoseći mu na taj način laku tjelesnu povredu u vidu oguljotine desne podlaktice, pri čemu je okrivljeni B. Đ. bio svjestan da može učiniti djelo pa je na to pristao, dok je R. M. bio svjestan svoga djela, čije je izvršenje htio,</span>
</p>
<p>&nbsp;</p>
<p>
<span class="span1"> - čime je okrivljeni B. Đ. izvršio krivično djelo teška tjelesna povreda iz člana 151 st. 1 Krivičnog zakonika, a okrivljeni R. M. krivično djelo laka tjelesna povreda iz člana 152 st. 2 u vezi st. 1 Krivičnog zakonika,</span>
</p>
<p>&nbsp;</p>
<p>
<span class="span1">- pa Sud okrivljenom Ražnatović Milošu primjenom citiranog zakonskog propisa te članova 3, 4, 5, 13, 15, 36, 42, 52, 53 i 54 Krivičnog zakonika, te čl. 226, 227, 229, 239 i 374 Zakonika o krivičnom postupku i z r i č e</span>
</p>
<p>
<span class="span1"></span>
</p>
<p style="text-align:center;">
<span class="span1">USLOVNU OSUDU</span>
</p>
<p>&nbsp;</p>
<p>&nbsp;</p>
<p>
<span class="span1">Kojom mu utvrdjuje kaznu zatvora u trajanju od 2 (dva) mjeseca i  istovremeno odredjuje da se ista neće izvršiti ako okrivljeni u roku od 1 (jedne) godine po pravnosnažnosti presude ne izvrši novo krivično djelo.</span>
</p>
<p>&nbsp;</p>
<p>
<span class="span1">Sud okrivljenom B. Đ. primjenom citiranog zakonskog propisa te članova  4, 5, 15, 36, 42, 52, 53 i 54 Krivičnog zakonika, te čl. 226, 227, 229, 239 i 374 Zakonika o krivičnom postupku izriče</span>
</p>
<p>
<span class="span1"></span>
</p>
<p style="text-align:center;">
<span class="span1">USLOVNU OSUDU</span>
</p>
<p>&nbsp;</p>
<p>&nbsp;</p>
<p>
<span class="span1">Kojom mu utvrdjuje kaznu zatvora u trajanju od 6 (šest) mjeseci i  istovremeno odredjuje da se ista neće izvršiti ako okrivljeni u roku od 2 (dvije) godine po pravnosnažnosti presude ne izvrši novo krivično djelo.</span>
</p>
<p>&nbsp;</p>
<p>
<span class="span1">Oštećeni D. N. se u pogledu postavljenog imovinsko pravnog zahtjeva upućuje na redovnu građansku parnicu.</span>
</p>
<p>&nbsp;</p>
<p>
<span class="span1">Obavezuju se okrivljeni da na ime troškova krivičnog postupka uplate na račun budžetskih sredstava Crne Gore solidarno iznos od 60,50 € (šezdeseteurapedesetcenti), kao i iznose od po 50,00 € (pedeseteura) na ime sudskog paušala, sve prednje u roku od 15 dana po pravnosnažnosti presude pod prijetnjom prinudne naplate.</span>
</p>
<p>&nbsp;</p>
<p style="text-align:center;">
<span class="span1">O b r a z l o ž e n j e</span>
</p>
<p>&nbsp;</p>
<p>
<span class="span1">Optužnim predlogom ODT-a Podgorica Kt.br 1133/13 od 10.02.2014. godine, koga je na glavnom pretresu zastupala Popović Nađa - savjetnik na radu kod ODT-a Podgorica, okrivljenom R. M. stavljeno je na teret da je izvršio krivično djelo laka tjelesna povreda iz člana 152 st. 2 u vezi st. 1 Krivičnog zakonika, a okrivljenom B. Đ. krivično djelo teška tjelesna povreda iz člana 151 st. 1 Krivičnog zakonika. Zastupnik optužbe je prije završne riječi precizirala pravnu kvalifikaciju krivičnog djela, pa je u završnoj riječi ostala u cjelosti pri tako izmijenjenom optužnom predlogu i predložila je Sudu da okrivljene oglasi krivim i osudi po zakonu.</span>
</p>
<p>&nbsp;</p>
<p>
<span class="span1">Okrivljeni R. M. je u odbrani tokom postupka naveo da je tačno da je kritičnom prilikom gađao taksistu stolicom i da ne želi više ništa da kaže o ovom događaju. </span>
</p>
<p>
<span class="span1">U završnoj riječi okrivljeni je naveo da ostaje pri navodima svoje odbrane i da nema više ništa dodati.</span>
</p>
<p>&nbsp;</p>
<p>
<span class="span1">Okrivljeni je B. Đ. je u odbrani na glavnom pretresu naveo da ne priznaje izvršenje krivičnog djela i da je predmetne noći bio u društvu sa R. M., još jednim momkom i A. D. u bašti kafića „C. M.“ gdje su igrali „zing“, pa kako su on i A. izgubili morali su da zovnu taksistu kako bi ih prevezao od početka do kraja ... ulice i vratio ih nazad, što su i uradili, pa im je taksista – oštećeni D. za tu uslugu naplatio 1 euro. R. M. i njegov drug su bili u pripitom stanju, pa kako im se nije svidjelo što im je taksista naplatio tu uslugu počeli su prepirku sa njim, da bi u jednom trenutku taksista uzeo pajser, izašao iz vozila i krenuo da ih juri, pa je tako napao i njega zbog čega je morao da se brani i uzeo je neki kamen i pogodio taksistu u predjelu desnog ramena sa prednje strane, a onda je pobjegao sa lica mjesta. Okrivljeni je dalje naveo da nije vidio da je neko fizički nasrtao na taksistu i da ga je udario nogom, vidio je samo prepirku koju je posmatrao sa A. sa udaljenosti od nekih 5-10 metara. </span>
</p>
<p>
<span class="span1">U završnoj riječi okrivljeni je naveo da ostaje pri svojoj odbrani i da se kaje zbog ovog događaja.</span>
</p>
<p>&nbsp;</p>
<p>
<span class="span1">Sud je u dokaznom postupku saslušao svjedoka oštećenog D. N., svjedoka D. A., pročitao medicinsku dokumentaciju na ime oštećenog i nalaz i mišljenje vještaka medicinske struke dr. Nemanje Radojevića Kt.br. 1133/13 od 26.09.2013. godine, pročitao izvod iz KE na ime okrivljenog R. M. izdat od strane UP CB Podgorica br. ... od ... godine i izvod iz KE za okrivljenog B. Đ. izdat od strane UP CB Podgorica br. ... od ... godine.</span>
</p>
<p>
<span class="span1"></span>
</p>
<p>
<span class="span1">Svjedok oštećeni D. N. je u iskazu u toku postupka naveo da je zaposlen kao vozač u taksi udruženju „H. T.“ i da su ga dana 20.08.2013. godine negdje oko 02:00 časa dok je prolazio ... ulicom iz kafića „C. M.“ zaustavili jedan momak i djevojka koji su rekli da ih vozi u ... ulicu, a kada to kažu mušterije u to doba onda to uobičajno znači da ih preveze do brze hrane koja se nalazi na kraju ... ulice, da ih sačeka i vrati ih na isto mjesto. Tako je i postupio, jer je morao da napravi cijeli krug i došao je na isto mjesto odakle je krenuo i tu vožnju je naplatio 1 euro, pa su ovaj momak i djevojka izašli iz auta. U tom trenutku za stolom gdje je ovaj par došao ustao je jedan visoki mršavi momak, za koga je kasnije saznao da se zove R. N., i probacio je glavu kroz prozor i unio mu se u lice govoreći da nije mogao ovako da postupi, da su njegovi prijatelji htjeli da se on vrati u rikverc, što nije bilo moguće jer je riječ o jednosmjernoj ulici, ali se ovaj momak nije dao urazumiti tako da je preko veze morao da potraži pomoć. R. mu se cijelo vrijeme unosio u lice, zbog čega je on morao da otvori vrata i da izađe iz auta, kada je R. pokušao da ga udari glavom, ali se on izmakao, u kom trenutku je sa istog stola došao jedan omanji crni momak koji je zamahnuo rukom da ga udari u glavu, ali kako se pomjerio samo ga je zakačio više desnog uva, zbog čega je nekako uspio da iz auta izvuče jednu metalnu šipku kako bi se odbranio i kada su to vidjeli ova dva momka su se malo povukla, ali je ipak R. uzeo jedniu stolicu i gađao ga i pogodio u desnu nadlakticu od čega i danas ima vidljivu povredu. Svjedok je dalje naveo da su ubrzo došle njegove kolege i da je čitava njihova pažnja bila usmjerena na ovog R. i da mu nijesu dozvoljavali da mu priđe, iako je to pokušavao, za koje vrijeme je ovaj drugi momak krenuo u njegovom pravcu i on u njegovom, pa kada je vidio da on ima šipku ovaj momak je počeo da odlazi od njega, ali je tada sa jednog gradilišta uzeo ciglu i sa njom ga gađao u predjelu glave, zbog čega je on podigao ruke i ta cigla ga je udarila u zglob lijeve šake. Tokom vožnje nije imao nikakvu svađu sa momkom kojeg je vozio, a tačno je i da ga je u toj gužvi R. udario nogom.</span>
</p>
<p>
<span class="span1">Oštećeni se u završnoj riječi pridružio krivičnom gonjenju i postavio je imovinsko pravni zahtjev koji nije mogao precizirati.</span>
</p>
<p>&nbsp;</p>
<p>
<span class="span1">Svjedok D. A. je u iskazu pred ODT-om Podgorica navela da je predmetnog dana bila u društvu R. M., B. N. i B. Đ. i da su se nalazili u ... ulici u blizini lokala „C. M.“ i u jednom momentu ona i Đ. B. su ušli u taksi vozilo i rekli su taksisti da ih odveze metar i da ih vrati, a taksista je upalio taksimetar i uhvatio krug ... ulicom, Bulevarom, ulicom Stanka Dragojevića i opet ih vratio ispred pomenutog lokala za šta im je naplatio jedan euro. Kada su izašli iz taksija R. ih je pitao da li im je taksista naplatio vožnju, pa kada su mu oni rekli da jeste prišao je taksisti i u pijanom stanju je vikao na njega, s tim što je ona bila udaljena na nekih 2-3 metra i nije čula tačno šta su jedan drugom pričali. U jednom trenutku taksista je izašao iz vozila i M. i taksista su se međusobno pogurali, kada ih je B. razdvojio, nakon čega je taksista ušao u vozilo i oni su se vratili u lokal gdje je bila i V. J. koja živi u ... ulici. Nakon nekih 5 minuta R. je ustao i uputio se u pravcu taksiste, otvorio je vrata i udario ga je pesnicom u predjelu glave, zbog čega je taksista izašao iz vozila i uzeo je metalnu palicu dužine oko pola metra do metar i sa palicom je krenuo ka Mi. zbog čega su mu prišli B. N. i B. Đ.. Taksista nije uspio da ih udari, jer su oni počeli da se povlače, a M. je uzeo jednu metalnu stolicu i sa njom je gađao u pravcu taksiste i pogodio ga je u predjelu ruke, zbog čega je taksista ponovo krenuo ka B. Đ. i dok se taksista nalazio na udaljenosti od oko metar od njega Đ. je uzeo sa poda jednu opeku veličine 10 </span><span class="span1">x 10 cm i sa njom gađao taksistu i pogodio ga je u predjelu podlaktice od kog udarca se opeka rasprsnula u komade. </span>
</p>
<p>
<span class="span1">U iskazu na glavnom pretresu svjedok je navela da je M., koji je bio u pripitom stanju, bio iznerviran što im je taksista naplatio ovu vožnju pa je pošao do taksiste, koji je sjedio u autu i tu su se nešto svađali, a nakon toga kod njih je došao Đ. koji ih je razdvojio i nekako je uspio da smiri M. i isti su se vratili u lokal. Poslije minut ipo taksista je opsovao nešto, pa se M. opet vratio put taksiste i nakon svađe je udario taksistu koji je sjedio u autu i to pesnicom u predjelu glave i tu su se oni potukli, a Đ. ih je razdvajao, da bi potom M. u jednom momentu otvorio vrata i udario taksistu nogom u predjelu glave. Svjedok je dalje navela da je Đ. pokušavao da ubijedi taksistu da ide, ali on to nije htio već je uporno htio da se svađa, pa je izvadio metalnu šipku ili pajser i krenuo je put njih, a onda je Nemanja – treći momak koji je bio sa njima uzeo jednu stolicu i da bio se odbranio od napada taksiste gađao ga je tom stolicom, da bi potom Đ. uzeo sa poda neki kamen ili opeku i sa njom je gađao taksistu koji je krenuo put njega i pogodio ga u predjelu desne ruke. Pojasnila je da nije gledala niti se sjeća da li je, nakon što je taksista izvadio šipku iz auta, M. nečim gađao taksistu, a N. i M. su bili jedan pored drugog i čini joj se da je N. gađao taksistu stolicom.</span>
</p>
<p>
<span class="span1">Nakon što joj je ukazana razlika u kazivanju na zapsiniku pred ODT-om i sa glavnog pretresa, svjedok je pojasnila da je precizniji iskaz koji je dala pred tužiocem.</span>
</p>
<p>&nbsp;</p>
<p>
<span class="span1">Iz medicinske dokumentacije i nalaza i mišljenja vještaka medicinske struke dr. Nemanje Radojevića Kt.br.1133/13 od 26.09.2013. godine proizilazi da je u predmetnom događaju oštećeni D. N. zadobio prelom šiljastog nastavka lakatne kosti uz oštećenje trouglastog diska lijevog ručnog zgloba i navedena povreda je posljedica dejstva tupine mehaničke slile, odnosno mogla je nastati usljed direktnog dejstva tupine aktivno zamahnutog ili bačenog mehaničkog oruđa – udarca, moguće i ciglom i kvalifikuje se kao teška tjelesna povreda, dok je povreda u vidu oguljotine desne podlaktice nastala kao posljedica dejstva tupine mehaničke sile, odnosno mogla je nastati usljed direktnog dejstva tupine aktivno zamahnutog mehaničkog oruđa – udarca, moguće i stolicom i ista se kvalifikuje kao laka tjelesna povreda.   </span>
</p>
<p>&nbsp;</p>
<p>
<span class="span1">Iz izvoda iz KE na ime okrivljenog R. M., koji je izdat od strane UP CB Podgorica br. ... od ... godine proizilazi da isti ranije nije osuđivan.</span>
</p>
<p>&nbsp;</p>
<p>
<span class="span1">Iz izvoda iz KE za okrivljenog B. Đ., koji je izdat od strane UP CB Podgorica br. ... od ... godine, proizilazi da isti ranije nije osuđivan. </span>
</p>
<p>&nbsp;</p>
<p>
<span class="span1">Sud je nakon ocjene navoda optužbe, odbrane okrivljenih, te ostalih provedenih dokaza, kako pojedinačno, tako i u njihovoj ukupnosti, utvrdio da su okrivljeni izvršili krivična djela stavljena im na teret na način u vrijeme i na mjestu kako je to predstavljeno izrekom presude.</span>
</p>
<p>&nbsp;</p>
<p>
<span class="span1">U postupku je utvrđeno da je dana 20.08.2013. godine, oko 01:00 čas, u Podgorici, u ... ulici, okrivljeni B. Đ. teško tjelesno povrijedio, a okrivljeni R. M. lako tjelesno povrijedio oštećenog D. N., na način što, nakon svađe između okrivljenog R. i oštećenog D.  okrivljeni B. Đ. oštećenog gađao ciglom i pogodio ga u predjelu lijeve šake, nanoseći mu tešku tjelesnu povredu u vidu preloma šiljastog nastavka lakatne kosti uz oštećenje trouglastog diska lijevog ručnog zgloba, a okrivljeni R. M. oštećenog je gađao stolicom i pogodio u predjelu desne podlaktice, nanoseći mu na taj način laku tjelesnu povredu u vidu oguljotine desne podlaktice. Naime, iz iskaza svjedoka oštećenog D. N. proizilazi da su ga predmetne večeri dok je prolazio ... ulicom zaustavili jedan momak i djevojka kojima je vožnju naplatio jedan euro jer po njihovom zahtjevu autom napravio krug i vratio ih na isto mjesto, kada je sa njihovog stola došao  jedan visoki mršavi momak za koga je kasnije saznao da se zove R. N. i probacio je glavu kroz prozor i unio mu se u lice </span><span class="span1">govoreći da nije mogao ovako da postupi, da su njegovi prijatelji htjeli da se on vrati u rikverc, pa kada je on otvorio vrata i da izašao iz auta, R. pokušao da ga udari glavom, a onda je sa istog stola došao jedan omanji crni momak koji je zamahnuo rukom da ga udari u glavu, zbog čega je nekako uspio da iz auta izvuče jednu metalnu šipku kako bi se odbranio, ali je ipak R. uzeo jednu stolicu, gađao ga i pogodio u desnu nadlakticu, a malo kasnije je ovaj drugi momak uzeo ciglu i sa njom ga gađao u predjelu glave, zbog čega je on podigao ruke i ta cigla ga je udarila u zglob lijeve šake. </span><span class="span1">Ovakav iskaz oštećenog sud je u bitnom cijenio kao istinit i objektivan, obzirom da je isti u dijelu vrste, težine i mehanizma nastanka povreda u potpunosti pokrijepljen medicinskom dokumentacijom, odnosno nalazom i mišljenjem vještaka medicinske struke </span><span class="span1">dr. Nemanje Radojevića iz koga proizilazi da je u predmetnom događaju oštećeni D. N. zadobio prelom šiljastog nastavka lakatne kosti uz oštećenje trouglastog diska lijevog ručnog zgloba koja povreda je mogla je nastati usljed direktnog dejstva tupine aktivno zamahnutog ili bačenog mehaničkog oruđa – udarca, moguće i ciglom i kvalifikuje se kao teška tjelesna povreda, dok je povreda u vidu oguljotine desne podlaktice mogla nastati usljed direktnog dejstva tupine aktivno zamahnutog mehaničkog oruđa – udarca, moguće i stolicom i ista se kvalifikuje kao laka tjelesna povreda, a koji nalaz je Sud cijenio kao stručan i objektivan, izrađen u skladu sa pravilima struke. Takođe, kada se ovi dokazi dovedu u vezu sa iskazom svjedoka D. A., i to onog datog u prethodnom postupku, kada je izričito navela da je okrivljeni R. u pijanom stanju prišao taksisti i vikao na njega, a kasnije i pokušao da ga udari pesnicom u predjelu glave, da bi ga, kada je oštećeni izašao iz auta i uzeo jednu metalnu palicu, okrivljeni R. gađao i pogodio jedom metalnom stolicom u predjelu ruke, a B. ga potom jednom opekom pogodio u predjelu podlaktice,</span><span class="span1"> to Sud nesumnjivo zaključuje da je oštećeni laku tjelesnu povredu u predjelu desne podlaktice i tešku tjelesnu povredu lijeve šake zadobio upravo na način bliže opisan u izreci presude.</span><span class="span1">   </span>
</p>
<p>&nbsp;</p>
<p>
<span class="span1">Okrivljeni R. nije sporio da je predmetnom prilikom gađao taksistu stolicom, dok je okrivljeni B. naveo da se samo branio i da je gađao taksistu kamenom jer je ovaj počeo da ga juri pajserom, ali Sud nije prihvatio ovakvu odbranu smatrajući je neuvjerljivom i ista ne odgovara utvrđenom činjeničnom stanju. Naime, nesporno je da je oštećeni D. u jednom momentu izašao iz auta i da je imao metalnu šipku u rukama, ali se nikako ne može zanemariti činjenica da je neposredno prije ovoga okrivljeni R. probacio glavu kroz prozor i da je vikao na oštećenog, a zatim i pokušao da ga udari pesnicom u predjelu glave i to sve u pijanom stanju, što je potvrdio i okrivljeni B. i svjedok D., tako da je ponašanje oštećenog bilo usmjereno isključivo u cilju odbrane od napada koji je bio u toku, a iz iskaza oštećenog nesumnjivo proizilazi da on sa šipkom u rukama nije išao za okrivljenim B., već da je ovaj sam počeo da povlači i da je sa jednog gradilišta uzeo ciglu i njom ga pogodio u predjelu šaku, pa Sud nesumnjivo zaključuje da </span><span class="span1">udarcu okrivljenog B. nije prethodio napad od strane oštećenog, pa samim tim okrivljeni nije ni djelovao u nužnoj odbrani, niti se u konkretnom slučaju branio od oštećenog, kako je to naveo u svojoj odbrani.</span><span class="span1">  </span>
</p>
<p>&nbsp;</p>
<p>
<span class="span1">Na drugačiji zaključak Suda u pogledu odlučnih činjenica ne utiče ni iskaz svjedoka D. A. sa glavnog pretresa kada je tvrdila da je oštećeni, kada se situacija smirila, opsovao nešto što je izazvalo okrivljenog R. da mu priđe i da ga udari i da je oštećenog Dulovića treći momak koji je bio sa njima – N., gađao stolicom, a ne da su to uradili okrivljeni R. i B., jer je sasvim očigledno da je ovakav iskaz usmjeren na ovakšavanje položaja okrivljenih u postupku, naročito kod činjenice da je ista u prethodnom postupku, kada joj je događaj bio znatno svježiji, izričito navela da je upravo okrivljeni R. stolicom gađao i pogodio oštećenog (što u krajnjem nije sporio ni sam okrivljeni), a da je posliije toga okrivljeni B. opekom pogodio taksistu u predjelu podlaktice, što je i sam oštećeni na ubjedljiv i uvjerljiv način detaljno opisao u svom iskazu u koji Sud nije imao niti jednog razloga da sumnja.</span>
</p>
<p>
<span class="span1">Cijeneći subjektivni odnos okrivljenog B. prema učinjenom krivičnom djelu Sud je našao da je okrivljeni postupao sa eventualnim umišljajem kao oblikom krivice, jer iz utvrdjenog činjeničnog stanja proizilazi da je isti preduzimajući radnje bliže opisane u izreci presude bio svjestan da gađajući oštećenog ciglom istom može nanijeti tešku tjelesnu povredu, pa je na to očigledno i pristao, u čijim radnjama su se ostvarila i sva subjektivna obilježja bića krivičnog djela teška tjelesna povreda iz člana 151 st. 1 Krivičnog zakonika, dok je okrivljeni R. postupao sa direktnim umišljajem, jer je isti bio svjestan da gađajući oštećenog stolicom, kao sredstvom podobnim da tijelo teško povrijedi ili zdravlje teško, istom može nanijeti laku tjelesnu povredu, što je isti i htio, pa su se u njegovim radnjama pored objektivnih stekla i sva subjektivna obilježja bića krivičnog djela laka tjelesna povreda iz člana 152 st. 2 u vezi st. 1 Krivičnog zakonika.</span>
</p>
<p>
<span class="span1">Prilikom odlučivanja o vrsti i visine krivične sankcije Sud je cijenio sve okolnosti iz čl. 42 Krivičnog zakonika, pa je od olakšavajućih okolnosti na strani okrivljenog R. M. cijenio njegove lične i porodične prilike – nezaposlenost, njegovu mladost i raniju neosuđivanost što je Sud utvrdio uvidom u izvod iz KE na ime okrivljenog, dok otežavajućih okolnosti nije bilo, dok je u odnosu na okrivljenog B. od olakšavajućih okolnosti cijenio njegove lične i porodične prilike – loše imovno stanje, njegovu mladost i raniju neosuđivanost što je Sud utvrdio uvidom u izvod iz KE na ime okrivljenog, dok otežavajućih okolnosti nije bilo, pa je imajući uz navedeno u vidu i stepen krivice okrivljenih, sud mišljenja da radi krivično pravne zaštite prema okrivljenima nije nužno primijeniti kaznu, već da će se samim upozorenjem uz prijetnju kaznom kao u izreci presude i rokom provjeravanja od 1 godine u odnosu na okrivljenog R., odnosno 2 godine u odnosu na okrivljenog B., na okrivljene u dovoljnoj mjeri uticati da ubuduće ne vrše krivična djela, čime će u potpunosti biti ostvarena svrha izricanja uslovne osude iz čl. 52 Krivičnog zakonika CG, a u okviru opšte svrhe izricanja krivičnih sankcija iz čl. 4 st. 2 Krivičnog zakonika CG.</span>
</p>
<p>
<span class="span1">Shodno članu 239 ZKP-a Sud je oštećenog D. N. u pogledu postavljenog imovinsko pravnog zahtjeva uputio na redovnu građansku parnicu, obzirom da činjenice utvrđene u ovom postupku ne pružaju osnova ni za potpuno ni za djelimično presuđenje, a utvrđivanje istih bi vodilo znatnom odugovlačenju postupka.</span>
</p>
<p>
<span class="span1">Odluku o troškovima krivičnog postupka Sud je donio primjenom odredbi člana 226, 227 i 229 ZKP-a i okrivljene je obavezao da uplate solidarno iznos od 60,50     eura na ime nagrade vještaku medicinske struke za dati nalaz i mišljenje, kao i iznos od po 50,00 eura na ime sudskog paušala, koji iznos je odredjen imajući u vidu složenost predmeta, trajanje postupka i imovinske prilike okrivljenih.</span>
</p>
<p>
<span class="span1">Na osnovu izloženog, primjenom odredbi člana 374 ZKP-a odlučeno je kao u izreci presude.</span>
</p>
<p style="text-align:center;">
<span class="span1">OSNOVNI SUD U PODGORICI</span>
</p>
<p style="text-align:center;">
<span class="span1">Dana 28.05.2014. godine</span>
</p>
<p>&nbsp;</p>
<p>
<span class="span1"></span>
</p>
<p>&nbsp;</p>
<p>
<span class="span1">      ZAPISNIČAR</span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1">SUDIJA</span>
</p>
<p>
<span class="span1">Valentina Vukašinović, s.r.</span><span class="span1"></span><span class="span1"></span><span class="span1"></span><span class="span1">     Larisa Mijušković Stamatović, s.r.                                                                               </span>
</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1">Pravna pouka:</span>
</p>
<p>&nbsp;</p>
<p>
<span class="span1">Protiv ove presude može se izjaviti žalba </span>
</p>
<p>
<span class="span1">u roku od 8 (osam) dana od dana prijema </span>
</p>
<p>
<span class="span1">pismenog otpravka, Višem sudu u Podgorici, </span>
</p>
<p>
<span class="span1">a preko ovog Suda.</span>
</p>
<p>&nbsp;</p>
<p style="text-align:center;">
<span class="span1">ZTO: Valentina Vukašinović</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.625in 1.0in 1.0in 1.0in;}
.s1{font-size:14pt;}
.p1{text-align:justify;hyphenate:auto;font-family:Times New Roman;font-size:12pt;}
.p2{text-align:justify;hyphenate:auto;font-family:Times New Roman;font-size:14pt;}
.p3{text-align:justify;hyphenate:auto;font-family:Arial;font-size:12pt;}
.p4{text-align:start;hyphenate:auto;font-family:Arial;font-size:12pt;}
.p5{text-indent:0.5in;text-align:justify;hyphenate:auto;font-family:Arial;font-size:12pt;}
.p6{text-align:start;hyphenate:auto;font-family:Times New Roman;font-size:12pt;}
</style>
<meta content="PC" name="author">
</head>
<body class="b1 b2">
<p class="p1">
<span>					</span>
<!--Image link to '0.jpg' can be here--><span class="s1">    </span>
</p>
<p class="p2"></p>
<p class="p3">
<span>OSNOVNI SUD U ROŽAJAMA</span>
</p>
<p class="p3">
<span>K.br. 43/12.</span>
</p>
<p class="p3">
<span>				U IME CRNE GORE	</span>
</p>
<p class="p3"></p>
<p class="p3">
<span>	OSNOVNI SUD U ROŽAJAMA i to Predsjednik suda Camić Zahit, kao sudija pojedinac, sa zapisničarem Burdžović Adisom, odlučujući po optužnom predlogu  Kt.br.31/11. od   05.3.2011. godine Osnovnog Državnog Tužilaštva iz Rožaja, protiv A. R. iz Rožaja, zbog krivičnog djela šumska kradja iz čl. 324.st.1. Krivičnog Zakonika, nakon održanog glavnog i javnog pretresa u prisustvu Zamjenika Osnovnog Državnog Tužioca Kalač Aldina iz Rožaja i okrivljenog, a u odsutnosti uredno pozvanog punomoćnika oštećenog advokata Kalač Nuša iz Rožaja, dana 26.3.2012.godine, donio je i javno objavio</span>
</p>
<p class="p3"></p>
<p class="p3">
<span>				P R E S U D U</span>
</p>
<p class="p3"></p>
<p class="p3">
<span>	Okrivljeni A. R. JMBG 0., od oca A. i majke H. rodj. K., rodjen ..g. u s. G. Vrbica, Opština Berane, živi u Rožajama, završio Osnovnu školu, oženjen, nezaposlen, korisnik socijalne pomoći, državljanin CG, maternji jezik crnogorski, slabog imovnog stanja, osudjivan presudom Opštinskog suda Rožaje K.br.578/75. od 24.10.1975.godine, zbog krivičnog djela šumska kradja iz čl. 246 a, st. 1. Krivičnog Zakonika na kaznu zatvora u trajanju od 20 dana ( osuda brisana ),  presudom Opštinskog suda Rožaje K.br.302/82. zbog krivičnog djela iz čl. 46. st.2. KZ SRCG na kaznu zatvora u trajanju od 120 dana uslovno za jednu godinu, presudom ovog suda K.br.29/99. od 11.3.1999.godine zbog krivičnog djela iz čl. 37.st.2. KZ RCG na novčanu kaznu u iznosu od 2.000 dinara (osuda brisana), presudom Opštinskog suda Sarajevo K.br.406/08. od 21.10.2008.godine zbog krivičnog djela iz čl.222.st.2. KZ u vezi čl. 55. KZ BiH, i čl. 373.st.1. KZ BiH, na kaznu zatvora u trajanju od 6 mjeseci.</span>
</p>
<p class="p4"></p>
<p class="p4">
<span>				K R I V    J E</span>
</p>
<p class="p5">
<span>Što je: </span>
</p>
<p class="p3">
<span>	Dana 20.02.2012.godine  oko 14,20 h, u mjestu zv. „Halj“ opština Rožaje, radi kradje oborio u državnoj šumi tri jelova stabla u kubnoj masi od 3,36 m3, pričinivši time štetu Upravi za šume Pljevlja PJ Rožaje,</span>
</p>
<p class="p3">
<span>	-čime je izvršio krivično djelo šumska kradja iz čl. 324.st.1. Krivičnog Zakonika.</span>
</p>
<p class="p3">
<span>	Pa ga sud na osnovu pomenutog zakonskog propisa, primjenom čl. 5.13.15.32.36.39.42. Krivičnog Zakonika,  čl. 229. st.4.  239.st.2. i 374. Zakonika o Krivičnom Postupku </span>
</p>
<p class="p3">
<span>				O S U DJ U J E</span>
</p>
<p class="p3"></p>
<p class="p3">
<span>	NA KAZNU ZATVORA u trajanju od 30 (trideset) dana,   i</span>
</p>
<p class="p5">
<span>NA NOVČANU KAZNU u iznosu od 200 (dvijestotine) eura, koju je osudjeni dužan da plati u roku od 15 dana po pravnosnažnosti ove presude. Ako osudjeni ne plati novčanu kaznu u ovom roku, sud će novčanu kaznu zamijeniti kaznom zatvora, tako što će za svakih započetih 25 eura novčane kazne odrediti jedan dan kazne zatvora.</span>
</p>
<p class="p3">
<span>	Okrivljeni se oslobadja plaćanja troškova krivčnog postupka – paušala usled slabog imovnog stanja.</span>
</p>
<p class="p3">
<span>	Oštečena Uprava za šume Pljevlja Područna jedinica Rožaje, radi ostvarivanja imovinsko pravnog zahtjeva upućuje se na gradjansku parnicu.</span>
</p>
<p class="p3"></p>
<p class="p3"></p>
<p class="p3">
<span>				O b r a z l o ž e n j e</span>
</p>
<p class="p3"></p>
<p class="p3">
<span>	ODT iz Rožaja podnio je optužni predlog Kt.br.31/12. od 05.3.2012.godine, protiv okrivljenog A. R. iz Rožaja, zbog krivičnog djela šumska kradja iz čl. 324.st.1. KZ.</span>
</p>
<p class="p3">
<span>	Na glavnom pretresu zamjenik ODT-a iz Rožaja istakao je:  da je nesumnjivo utvrdjeno da je okrivljeni izvršio krivično djelo koje mu se optužbom stavlja na teret.</span>
</p>
<p class="p3">
<span>	Predložio je da sud okrivljenog oglasi krivim za izvršeno krivično djelo i obzirom na njegovu raniju osudjivanost istog osudi na kaznu zatvora u trajanju od 45 dana i na novčanu kaznu u iznosu od 200 eura. </span>
</p>
<p class="p3">
<span>	Okrivljeni A. R. na glavnom pretresu izjavio je da priznaje izvršenje krivičnog djela i krivicu za krivično djelo za koje je optužen. </span>
</p>
<p class="p3">
<span>	Objasnio je:  da je korisnik materijalnog obezbjedjenja. Oženjen je. Kao socijalni slučaj na državnom zemljištu u naselju Carine postavio je drveni objekat koji je dobio na poklon od gradjana, a koji nije uslovan za stanovanje, i u istom stanuje. U objektu nema struju, ni vodu. U februaru mjesecu ove godine kada je proglašeno vanredno stanje nije imao drva, pa je koristio lamperiju koju je postavio na zidu za grijanje. Tražio je pomoć od Centra za socijalni rad Optšine Rožaje, koja mu nije dodijeljena. Pored objekta su bla tri suva jelova stabla koja je oborio da bi ista koristio za drva. Stabla su bila pored objekta i prijetila je opasnost da ne padnu na objekat. Šumar je došao na tom mjestu i našao panjeve od oborenih stabala koje je premjerio. Nije imao novca da kupi drva, jer od socijalne pomoći živi sa suprugom. Teško je obolio od karcinoma zbog čega je imao više operacija. Vrijednost stabala je znatno manja u odnosu na onu koja je označena u optužbi. </span>
</p>
<p class="p3">
<span>	Na glavnom pretresu sud je izveo dokaze: saslušanjem u svojstvu svjedoka S. Z., pročitao zapisnik o izvršenom premjeru čuvara šuma od 20.02.2012.godine i pročitao izvod iz kaznene evidencije na ime okrivljenog.  </span>
</p>
<p class="p3">
<span>	Sud je cijeneći priznanje okrivljenog za izvršeno krivično djelo i dato objašnjenje istog, izvedene dokaze pojedinačno i u vezi sa ostalim izvedenim dokazima, pa je na osnovu takve ocjene utvrdio činjenično stanje kao u izreci presude. </span>
</p>
<p class="p3">
<span>	Utvrdjeno činjenično stanje proizilazi iz priznanja okrivljenog za izvršeno krivično djelo, čije je priznanje sud u svemu prihvatio i isto uzeo kao dokaz jer je u svemu potvrdjeno izvedenim dokazima. </span>
</p>
<p class="p3">
<span>	Pravnom ocjenom utvrdjenog činjeničnog stanja sud je našao da su  uradnjama okrivljenog sadržani svi bitni elementi krivčnog djeal šumska kradja iz čl. 324.st.1. KZ. Naime, okrivljeni je pomenutog dana nemajući odobrenje nadležnog organa, u namjeri kradje u državnoj šumi u mjestu zv. „Halj“ opština Rožaje, oborio tri jelova stabla u kubnoj masi od 3,36 m3.</span>
</p>
<p class="p3">
<span>	Cijeneći psihički odnos okrivljenog prema izvršenom krivičnom djelu sud je našao da je okrivljeni u konkretnom slučaju bio svjestan da obaranje pomenutih stabala vrši u državnoj šumi bez odobrenja, a u namjeri kradje, na šta je i pristao, te je na ovaj način postupao sa direktnim umišljajem u izvršenju predmetnog krivičnog djela. Za izvršeno krivično djelo okrivljeni je krivično pravno odgovoran te ga je sud za isto oglasio krivim pošto je našao da nema elemenata koji bi isljučivali njegovu krivično pravnu odgovornost i imajući u vidu kumulativnu propisanost kazni u Krivičnom Zakoniku za ovo krivično djelo istog osudio na kaznu zatvora u trajanju od 30 dana i na novčanu kaznu u iznosu od  200 eura.</span>
</p>
<p class="p3">
<span>	Prilikom odmjeravanja kazne u granicama Zakonom propisanih za ovo krivično djelo, imajući u vidu svrhu kažnjavanja i uzimajući u obzir sve okolnosti iz čl. 42. KZ, koje utiču da kazna bude manja ili veća (olakšavajuće i  otežavajuće) okolnosti, sud je kao olakšavajuće okolnosti okrivljenom uzeo u obzir njegovo potpuno priznanje za izvršeno krivično djelo, pobude iz kojih je djelo izvršio, njegove lične i porodične prilike, njegovo imovno stanje, dok mu je kao otežavajuću okolnost uzeo to što je do sada osudjivan, pa ga je sud u tom smislu imajući u vidu stepen nastupjele posledice izvršenog krivičnog djela, osudio na kaznu zatvora u trajanju od 30 dana i na novčanu kaznu u iznosu od 200 erua, ubijedjen da će se sa istima postići svrha kažnjavanja iz čl. 4. u vezi čl. 32. KZ.</span>
</p>
<p class="p3">
<span>	U smislu čl. 229. st.4. ZKP , sud je okrivljenog oslobodio plaćanja troškova krivčnog postupka – paušala, usled njegovog slabog imovnog stanja, jer bi plaćanjem istog bilo dovedeno u pitanje njegovo izdržavanje i izdržavanje njegove supruge.</span>
</p>
<p class="p3">
<span>	U smislu čl. 239.st.2. ZKP, sud je oštećenu Upravu za šume Pljevlja PJ Rožaje, radi ostvarivanja imovinsko pravnog zahtjeva uputio na gradjansku parnicu. Ovo sa razloga što činjenice koje su utvrdjen na glavnom pretresu  nijesu pružile pouzdan osnov za dosudjenje istog, a utvrdjivanje istih vodilo bi samo ka odugovlačenju postupka.</span>
</p>
<p class="p3"></p>
<p class="p3"></p>
<p class="p3">
<span>	OSNOVNI SUD U ROŽAJAMA, dana 26.3.2012.godine.</span>
</p>
<p class="p3"></p>
<p class="p3"></p>
<p class="p3">
<span>ZAPISNIČAR						PREDSJEDNIK SUDA</span>
</p>
<p class="p3">
<span>Burdžović Adisa s.r.							Camić Zahit s.r.</span>
</p>
<p class="p3"></p>
<p class="p3"></p>
<p class="p3"></p>
<p class="p3">
<span>PRAVNA POUKA: Protiv ove presude može se </span>
</p>
<p class="p3">
<span>izjaviti žalba u roku od 8 dana od dana prijema</span>
</p>
<p class="p3">
<span>iste i to Višem sudu u Bijelom Polju, a preko ovog suda.</span>
</p>
<p class="p4">
<span>			</span>
</p>
<p class="p6"></p>


</body>
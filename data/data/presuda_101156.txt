<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 0.125in 1.25in;}
.p1{text-indent:0.5in;margin-left:3.0in;text-align:start;hyphenate:auto;keep-with-next.within-page:always;font-family:Arial;font-size:12pt;}
.p2{text-align:start;hyphenate:auto;font-family:Arial;font-size:12pt;}
.p3{text-align:center;hyphenate:auto;font-family:Arial;font-size:12pt;}
.p4{text-align:justify;hyphenate:auto;font-family:Arial;font-size:12pt;}
.p5{text-indent:0.5in;margin-left:1.5in;text-align:start;hyphenate:auto;keep-with-next.within-page:always;font-family:Arial;font-size:12pt;}
.p6{text-indent:0.5in;text-align:justify;hyphenate:auto;font-family:Arial;font-size:12pt;}
.p7{text-indent:0.25in;margin-left:0.25in;text-align:justify;hyphenate:auto;font-family:Arial;font-size:12pt;}
.p8{text-indent:0.5in;text-align:center;hyphenate:auto;font-family:Arial;font-size:12pt;}
.p9{text-indent:0.5in;margin-left:1.5in;text-align:justify;hyphenate:auto;font-family:Arial;font-size:12pt;}
.p10{text-align:start;hyphenate:auto;font-family:Times New Roman;font-size:12pt;}
</style>
<title>K</title>
<meta content="vesna.kovacevic" name="author">
</head>
<body class="b1 b2">
<p class="p1">
<span>                Posl.br.K.140/12</span>
</p>
<p class="p2"></p>
<p class="p2"></p>
<p class="p3">
<!--Image link to '0.jpg' can be here-->
</p>
<p class="p3"></p>
<p class="p3">
<span>U IME CRNE GORE</span>
</p>
<p class="p2"></p>
<p class="p2"></p>
<p class="p2"></p>
<p class="p4">
<span>	OSNOVNI SUD U NIKŠIĆU, kao prvostepeni krivični po sudiji Babović D.u, uz sudjelovanje Krištof Stanke kao zapisničara, u krivičnom predmetu protiv okrivljenog V. Z.a , zbog krivičnog djela ugrožvanje javnog saobraćaja iz čl.339.st.1. KZ, po optužnom predlogu ODT Nikšić Kt. br. 243/11  od 08.02.2012. god., nakon održanog glavnog i javnog pretresa, dana 09.05.2012.godine u prisustvu zastupnika ODT iz Nikšića  Djurišić Radovana , okrivljenog V. Z.a i njegovog branioca Stanišić D.a adv. iz Nikšića, istog dana donio je i javno objavio </span>
</p>
<p class="p4"></p>
<p class="p4"></p>
<p class="p5">
<span>      P R E S U D U</span>
</p>
<p class="p4"></p>
<p class="p6">
<span>Optuženi;</span>
</p>
<p class="p4">
<span>	V. Z., od oca P   i majke J , rodjene Š rodjen xxxxx. godine u N  sa prebivalištem u xxxxx ,  državljanin CG, po zanimanju penzioner, oženjen, otac dvoje djece, završio srednju školu,  slabog imovnog stanja, ranije neosudjivan.</span>
</p>
<p class="p4"></p>
<p class="p4"></p>
<p class="p5">
<span>        K r i v   j e</span>
</p>
<p class="p4"></p>
<p class="p7">
<span>Što je:</span>
</p>
<p class="p7"></p>
<p class="p6">
<span>Dana 06.03.2011.godine u 11,30 časova u  Nikšiću u ul. Njegoševoj, ne pridržavajući se saobraćajnih propisa upravljao pod dejstvom alkohola pri koncentraciji 0,615 promila apsolutnog alkohola u krvi, putničkim motornim vozilom marke »Hyundai« reg. br. xxxxx, i time tako ugrozio saobraćaj da je doveo u opasnost život i tijelo oštećene B. D.e, na način što se kretao ulicom Njegoševom od grada prema naselju Dragova Luka brzinom od 70 km/h iako je dozvoljena brzina kretanja vozila u naseljenom mjestu 50 km/h, usled čega je vozeći ovako protivno odredbi čl.200 i čl. 32.st.1. Zakona o bezbijednosti saobraćaja na putevima, nije uspio blagovremeno zaustaviti vozilo, već je prednjim dijelom svog vozila udario u zadnji dio put.mot.vozila marke »Audi« reg.br. xxxxx, kojim se B. D. kretao ulicom Njegoševom u pravcu Dragove Luke, a u momentu kada je B. D. smanjio brzinu kretanja svog vozila, kojom prilikom je saputnik u vozilu B. D.a, B. D.a zadobila laku tjelesnu povredu u vidu nagnječenja poglavine u tjemenom dijelu sa desne strane, </span>
</p>
<p class="p4"></p>
<p class="p4">
<span>-  čime je izvršio krivično djelo ugrožavanje javnog saobraćaja iz čl.339. st.1. Krivičnog zakonika. </span>
</p>
<p class="p6"></p>
<p class="p6">
<span>Pa sud optuženom shodno čl.4.st.2. čl.42. čl.52, 53, i 54. Krivičnog zakonika i čl. 226. 229. i 374 Zakonika o krivičnom postupku  i z r i č e:</span>
</p>
<p class="p6"></p>
<p class="p8"></p>
<p class="p8">
<span>USLOVNU OSUDU</span>
</p>
<p class="p6"></p>
<p class="p6"></p>
<p class="p6">
<span>Sa kojom mu utvrdjuje kaznu zatvora u trajanju od 90 /devedeset/ dana, i ujedno odredjuje da se ova kazna neće izvršiti ukoliko optuženi u roku od 1 /jedne/ godine po pravosnažnosti presude ne učini novo krivično djelo.</span>
</p>
<p class="p6">
<span>Obavezuje se okrivljeni da na ime troškova krivičnog postupka plati iznos od 206,oo eura u roku od 15 dana  po pravosnažnosti presude na žiro račun ovog suda br. 832-152-32,  pod prijetnjom prinudnog izvršenja.</span>
</p>
<p class="p6"></p>
<p class="p6">
<span>Na osnovu čl.74. Krivičnog zakonika , optuženom se izriče mjera bezbijednosti zabrana upravljanja motornim vozilom »B« kategorije u trajanju od 3 /tri/ mjeseca.</span>
</p>
<p class="p6">
<span>                              </span>
</p>
<p class="p6"></p>
<p class="p3">
<span>O b r a z l o ž e nj e</span>
</p>
<p class="p2"></p>
<p class="p4"></p>
<p class="p4">
<span>	ODT iz Nikšića, optužnim predlogom Kt. br. 243/11 od 08.02.2012.godine, stavljeno je na teret okrivljenom V. Z.u  izvršenje krivičnog djela ugrožvanje javnog saobraćaja iz čl.339.st.1. Krivičnog zakonika  koje je činjenično i pravno opisano u izreci presude, pa je zastupnik ODT – a  Djurišić Radovan zastupajući optužni akt na glavnom pretresu isti precizirao u pogledu vremena nastanka saobraćajne nezgode, te je  ostao pri tako preciziranom optužnom aktu, te predložio sudu da okrivljenog oglasi krivim i izrekne sankciju u skladu sa zakonom, te da mu izrekne mjeru bezbijednosti zabranu upravljanja motornim vozilom “B” kategorije.</span>
</p>
<p class="p4"></p>
<p class="p4">
<span>	Okrivljeni V. Z.  u svojoj odbrani je u bitnom naveo, da je dana 06.03.2011.godine oko 11,30 časova upravljao svojim put.mot.vozilom marke „Hyndai“, reg. oznaka xxxxx, i krtao se ulicom Njegoševom prema naselju Dragova Luka. Konkretne prilike je žurio da poveze svog sina i njegovog druga na neku utakmicu koja je trebala da se odigra u Kotoru, te je malo brže vozio, u jednom momentu na mostu na Bistrici primijetio je da vozilo „Audi“ bijele boje usporava, te je on počeo da koči, ali nije uspio da zaustavi vozilo, jer mu kočnice nijesu bile u redu, te je udario ovo vozilo i to prednjim dijelom svog vozila u zadnji dio vozila „Audi“. Naknadno je saznao da je B. D.a koja se nalazila u vozilu marke „Audi“ zadobila laku tjelesnu povredu. Dalje je naveo da je kritičnom prilikom bio u pripitom stanju, te da je popio pet, šest „Beks“ piva. U završnoj riječi istakao je da mu je žao što je došlo do nezgode, a posebno što je B. D.a zadobila povrede pa i ako su lake prirode, te je molio sud da ga što blaže kazni.</span>
</p>
<p class="p4"></p>
<p class="p6">
<span>Branilac okrivljenog u završnoj riječi je istakao da sobzirom na jasno priznanje od strane njegovog branjenika, te da se radi o licu koje ranije nije kažnjavano i licu koje je lošeg materijalnog stanja, te je mišljenja da će se i sa uslovnom osudom ostvariti svrha kažnjavanja. </span>
</p>
<p class="p4"></p>
<p class="p6">
<span>Sud je u dokaznom postupku saslušao svjedoka B. D.a, na saglasan predlog stranaka pročitao iskaz svjedoka oštećene B. D.e, nalaz i mišljenje vještaka medicinske struke, nalaz i mišljenje vještaka saobraćajne struke, te nalaz i mišljenje vještaka neuropsihijatra, pročitao zapisnik o uvidjaju UP PJ Nikšić Ku.br. 127 od 22.03.2011.godine, te izvršio uvid u skicu lica mjesta, pročitao izvještaj KC CG Odjeljenja za sudsku medicinu Uz br. 328 od 15.03.2011.godine, te pročitao izvod iz kaznene evidencije na ime okrivljenog.</span>
</p>
<p class="p6"></p>
<p class="p6">
<span>Svjedok oštećena B. D.a  u bitnom je istakla da se dana 06.03.2011.godine nalazila u putničkom motornom vozilu zajedno sa svojim suprugom koji je upravljao vozilom, dok je ona bila na mjestu suvozača. Kretali su se od pravca grada u pravcu Dragove Luke gdje inače žive, te u momentu kad su trebali vozilom da se spuste na most na rijeci Bistrici, njen suprug D. je usporio brzinu vozila da bi bezbjedno stupio na most, pa je u tom momentu čula škripu auta, a zatim jak udar u zadnji dio njihovog vozila. U tom trenutku je udarila desnom stranom glave u metalni okvir od vrata i osjetila jak bol, mučninu i na kratko izgubila svijest. Nakon toga njen svekar je došao i povezao je u bolnicu, a suprug je ostao sa ovim čovjekom koji ih je udario radi uvidjaja. Dodala je da nije imala većih povreda, osim što osjeća česte glavobolje. U završnoj riječi se nije pridružila krivičnom gonjenju i nije ispostavila imovinsko pravni zahtjev.</span>
</p>
<p class="p6"></p>
<p class="p6">
<span>Svjedok B. D. u bitnom je istakao da je dana 06.03.2011.godine oko 11,30 časova upravljao svojim putničkim motornim vozilom marke „Audi“, reg. oznaka xxxxx, ulicom Njegoševom iz pravca grada u pravcu Dragove Luke gdje živi. Neposredno u blizini mosta na rijeci Bistrici smanjio je brzinu kretanja vozila da bi  što bezbjednije stupio na most, koji inače nije u ravni sa ulicom, te nakon što je smanjio brzinu kretanja,a u fazi prelaska vozilom na most, čuo je škripu kočnica, a zatim osjetio jak udar u zadnji dio vozila, te je na retrovizoru u tom trenutku primijetio jedno vozilo za koje pretpostavlja da se kretalo većom brzinom, a koje je udarilo svojim prednjim dijelom vozila u zadnji dio njegovog vozila, a kretalo se istom saobraćajnom trakom kao i on, a radilo se o desnoj saobraćajnoj traci gledano iz njegovog pravca kretanja. Od udara, on i njegova supruga, koja je sjedjela na mjestu suvozača, posrnula unazad tako da je njegova supruga udarila glavom u metalni dio vozila izmedju dvoje vrata, te je na kratno izgubila svijest, a zatim je njegov otac povezao u bolnicu da joj se ukaže pomoć, a on je ostao sa okrivljenim V. Z.om , a što je kasnije saznao da se tako zove, na lice mjesta da sačeka policiju da se izvrši uvidjaj. Dodao je da je tom prilikom njegova supruga zadobila tjelesne povrede, a da on nije imao nikakvih povreda. </span>
</p>
<p class="p6"></p>
<p class="p6">
<span>Iz zapisnika o uvidjaju Uprave policije PJ Nikšić, kao i skice lica mjesta utvrdjeno je da su učesnici ove nezgode V. Z. koji je upravljao putničkim motornim vozilom „Hyndai“, reg. oznaka xxxxx, i B. D. koji je upravljao putničkim motornim vozilom marke „Audi“, reg. oznaka xxxxx. Predmetna saobraćajna nezgoda dogodila se 06.03.2011.godine u 11,30 časova u ul. Njegoševoj kod Pivare Trebjesa. U užoj prostornoj zoni nezgode ulica Njegoševa se prostire u pravoj liniji, a lokalitet nezgode se nalazi u široj zoni ove ulice i ulice Krsta Kostića. Kolovoz ulice je od asvaltnog zastora , širine 8,7m, oivičen ivičnjacima standardne visine, a površina kolovoza u vrijeme nastanka nezgode bila je suva. Do nezgode je došlo u dnevnim uslovima vožnje. Putničko motorno vozilo „Audi“, reg. oznaka xxxxx, zatečeno je neposredno na početku mosta prednjim točkovima ispred početka, a na distanci 2,4m, od desne ivice kolovoza puta, odnosno reperne tačke 4,80m. Ovo vozilo ostavilo je trag kočenja desnih točkova u dužini 15,30m, a lijevih točkova u dužini 16,10m. Ispred prednjeg kraja ovog vozila na prostoru kolovoza koncentrisani su materijalni tragovi fizičkog kontakta udaljeni od desne ivice kolovoza 2,9m, gledano u smjeru kretanja. Putničko motorno vozilo marke „Hyndai“, reg. oznaka, nalazilo se na prostoru desne strane kolovoza i zauzimalo je prostornu poziciju: prednji desni točak vozila udaljen od desne ivice puta 1,3m, a zadnji 1,50m, odnosno od prednjeg desnog točka vozila marke „Audi“ 17m, a od reperne tačke 18,50m.</span>
</p>
<p class="p6"></p>
<p class="p6">
<span>Iz nalaza i mišljenja vještaka saobraćajne struke Š  ing. M , proizilazi da je do ove nezgode došlo usled propusta u vožnji od strane vozača putničkog motornog vozila marke „Hyndai“ , reg. oznaka xxxx, koje  se kretalo brzinom oko 70 km/h, dok je motorno vozilo marke „Audi“ reg. oznaka xxxxx posjedovalo brzinu kretanja do 28 km/h. Prednje se ogleda u tome što vozač „Hyndaia“ nije održavao bezbjedno ostojanje vozila, kojim je upravljao od putničkog motornog vozila marke „Audi“, reg. oznaka xxxx, koje se kretalo ispred vozila marke „Hyndai“ istom saobraćajnicom, već je usled prekoračenja dozvoljene brzine kretanja u naseljenom mjestu došlo do nalijetanja prednjeg kraja ovog vozila na zadnji kraj vozila marke „Audi“, na prostoru desne kolovozne trake, smjera kretanja neposredno prilikom stupanja vozila marke „Audi“ na most preko rijeke Bistrice, nakon čega je vozilo „Audi“ potisnuto unaprijed da bi se zaustavilo na oko 20m, poslije fizičkog kontakta, pa je ovom prilikom B. D.a, koja se nalazila kao saputnik u vozilu marke „Audi“ zadobila laku tjelesnu povredu.</span>
</p>
<p class="p6"></p>
<p class="p6">
<span>Iz nalaza i mišljenja vještaka medicinske struke B  dr. V , sud utvrdjuje da je kod oštećene B. D.e došlo do povreda zadobijenih u ovoj saobraćajnoj nezgodi koje su po svojoj prirodi lake prirode, a ogledaju se u nagnječenju poglavine u tjemenom dijelu sa desne strane.</span>
</p>
<p class="p6"></p>
<p class="p6">
<span>Iz nalaza i mišljenja vještaka neuropsihijatra Z  dr. N  od 22.12.2011.godine utvrdjeno je da je okrivljeni u vrijeme saobraćajne nezgode u svojoj krvi imao najmanje 0,615, a najviše 0,645 promila apsolutnog alkohola i nalazio se u fazi lakog pijanstva – pripitom stanju.</span>
</p>
<p class="p6"></p>
<p class="p6">
<span>Date nalaze sud je cijenio kao stručne i jasne, date po pravilima struke i nauke.</span>
</p>
<p class="p6"></p>
<p class="p6">
<span>Iz izvještaja KC CG – Podgorica Uz.br. 328 od 15.03.2011.godine, sud utvrdjuje da je okrivljenom izvadjena krv, 1 čas  i 30 minuta nakon nezgode, kao i urin, te da je okrivljeni imao u svojoj krvi 0,42 promila apsolutnog alkohola u krvi, a u urinu 1,05 promila apsolutnog alkohola.</span>
</p>
<p class="p6"></p>
<p class="p6">
<span>Imajući u vidu odbranu okrivljenog V. Z.a , te istu dovodeći u vezu sa svim provedenim dokazima, sud utvrdjuje da je okrivljeni dana 06.03.2011.godine u Nikšiću u ul. Njegoševoj, ne pridržavajući se saobraćajnih propisa upravljao pod dejstvom alkohola pri koncentraciji 0,615 promila apsolutnog alkohola u krivi, putničkim motornim vozilom marke »Hyundai« reg. br. xxxx, i time tako ugrozio saobraćaj da je doveo u opasnost život i tijelo oštećene B. D.e, na način što se kretao ulicom Njegoševom od grada prema naselju Dragova Luka brzinom od 70 km/h iako je dozvoljena brzina kretanja vozila u naseljenom mjestu 50 km/h, usled čega je vozeći ovako protivno odredbi čl.200 i čl. 32.st.1. Zakona o bezbijednosti saobraćaja na putevima, nije uspio blagovremeno zaustaviti vozilo, već je prednjim dijelom svog vozila udario u zadnji dio put.mot.vozila marke »Audi« reg.br. xxxx, kojim se B. D. kretao ulicom Njegoševom u pravcu Dragove Luke, a u momentu kada je B. D. smanjio brzinu kretanja svog vozila, kojom prilikom je saputnik u vozilu B. D.a, B. D.a zadobila laku tjelesnu povredu u vidu nagnječenja poglavine u tjemenom dijelu sa desne strane, kojim radnjama je optuženi ostvario sva bitna obilježja krivičnog djela ugrožavanje javnog saobraćaja iz čl.339.st.1. Krivičnog zakonika.</span>
</p>
<p class="p6"></p>
<p class="p6">
<span>Činjenično stanje iz izreke presude utvrdjeno je provedenim dokazima. Uvidjajnom dokumentacijom,  nalazom i mišljenjem vještaka saobraćajne i medicinske i neuropsihijatrijske struke, te iskazima svjedoka B. D.a i B. D.e, iz citiranog nalaza  i mišljenja vještaka neuropsihijatra , nesumnjivo je utvrdjeno da se okrivljeni kritičnom prilikom nije pridržavao odredbi čl.200. ZOBS-a na putevima shodno kojoj odredbi vozač ne smije da upravlja vozilom u saobraćaju na putu , niti da otpočne upravljanje vozilom ako je pod dejstvom alkohola, kao ni odredbi čl.32.st.1. ZOBS-a na putevima shodno kojoj odredbi je odredjeno, da na putu u naselju vozač ne smije da se kreće brzinom većom od 50 km/h, odnosno brzinom većom od brzine dozvoljene postavljenim saobraćajnim znakom za cijelo naselje ili jedan njegov dio. Postupajući na način opisan izrekom presude, optuženi se nije pridržavao saobraćajnih propisa, već je upravljao vozilom pod dejstvom alkohola i time dozvolio da se kreće brzinom od  70 km/h  iako je dozvoljena brzina kretanja vozila u naseljenom mjestu 50 km/h, usled čega nije uspio blagovremeno zaustaviti vozilo, već je prednjim dijelom svog vozila udario u zadnji dio put.mot.vozila marke „Audi“, reg. br. xxxxx, a u trenitku kada je ovo vozilo smanjilo brzinu, radi prelaska preko mosta na Bistrici, pa je postupajući na ovakav način protivno citiranim zakonskim odredbama imalo za posledicu povredjivanje oštećene koja je zadobila laku tjelesnu povredu naprijed opisanu. Kritičnom prilikom okrivljeni je bio svjestan da svojim nepropisnim postupanjem u saobraćaju na prednje opisani način može ugroziti javni saobraćaj i dovesti u opasnost život i tijelo ljudi našto je i pristao upuštajući se u vožnju, tako da se na subjektivnom planu stanje svijesti optuženog manifestuje u eventualnom umišljaju , usled čega je nastupila laka tjelesna povreda kod oštećene B. D.e, kao objektivni uslov inkriminacije.</span>
</p>
<p class="p6"></p>
<p class="p6">
<span>Sud je cijenio izvještaj KC CG Odjeljenje za sudsku medicinu br. 328 od 15.03.2011.godine, u kojem je konstatovano da je analizom krvi koja je uradjena sat i trideset minuta  nakon nezgode kod okrivljenog nadjeno 0,42 promila apsolutnog alkohola u krvi, te analizom urina nadjeno 1,05 promila alkohola kod okrivljenog, a sobzriom da je vršeno vještačenje od strane vještaka neuropsihijatra u kome je konstatovano da je okrivljeni u svojoj krvi imao najmanje 0,615, a najviše 0,645 promila apsolutnog alkohola u vrijeme saobraćajne nezgode što je sud cijenio relevantnim i prihvatio nalaz i mišljenje vještaka o koncentraciji alkohola u krvi, a na koji stranke nijesu imale primjedbi. </span>
</p>
<p class="p6"></p>
<p class="p6">
<span>Prilikom utvrdjivanja krivične sankcije , sud je na strani okrivljenog u smislu čl.42. KZ, kao olakšavajuće okolnosti cijenio njegovo iskreno kajanje, porodičnost, da je  otac dvoje djece, ranije dobro vladanje, kao i njegovu raniju neosudjivanost, što je utvrdjeno uvidom u izvod iz kaznene evidencije kao  i loše imovno stanje, kao i da se oštećena nije pridružila krivičnom gonjenju, dok otežavajućih okolnosti nije našao, pa je cijeneći prednje primjenom čl.53. i čl.54. KZ, okrivljenom izrekao uslovnu osudu nalazeći da će se sa prijetnjom izvršenja utvrdjene kazne zatvora, te provjerom ponašanja okrivljenog u periodu od 1 godine u dovoljnoj  mjeri uticati na njega da ubuduće ne čini nova krivična djela, čime će se sa uspjehom ostvariti svrha uslovne osude iz čl.52. KZ, u okviru opšte svrhe izricanja krivičnih sankcija u smislu čl.4. st.2. KZ.</span>
</p>
<p class="p6"></p>
<p class="p6">
<span>Na osnovu čl.74. KZ optuženom je izrečena mjera bezbijednosti zabrana upravljanja motornim vozilom “B” kategorije u trajanju od 3 mjeseca, a ovo iz razloga što je optuženi kritičnom prilikom upravljao vozilom “B” kategorije, pri tom cijeneći okolnosti pod kojima se desila saobraćajna nezgoda , kao i činjenicu da je okrivljeni upravljao vozilom pod dejstvom alkohola pri koncentraciji  od 0,615 promila apsolutnog alkohola u krvi.</span>
</p>
<p class="p6"></p>
<p class="p6">
<span>Kako je okrivljeni oglašen krivim, sud ga je obavezao da na ime troškova krivičnog postupka plati iznos od 206,oo eura, od čega na ime naknade za vještačenje vještaku saobraćajne struke Š  ing. M  88,oo eura, vještaku medicinske struke B  dr. V  iznos od 44,oo eura, vještaku neuropsihijatru iznos od 44,oo eura,  a iznos od 30,oo eura na ime paušala, kao dijela troškova krivičnog postupka, a koji troškovi krivičnog postupka su srazmjerni trajanju I složenosti krivičnog postupka, kao I imovnim prilikama optuženog, shodno čl.229. u vezi čl.226. ZKP-a.</span>
</p>
<p class="p6"></p>
<p class="p4">
<span>Sa izloženog a primjenom čl.374. ZKP-a odlučeno je kao u izreci.</span>
</p>
<p class="p4"></p>
<p class="p4"></p>
<p class="p4">
<span>	OSNOVNI SUD U NIKŠIĆU, dana ,09.05.2012.godine.</span>
</p>
<p class="p4"></p>
<p class="p4"></p>
<p class="p4">
<span>Zapisničar,                                                               SUDIJA,</span>
</p>
<p class="p4">
<span>Krištof  Stanka,s.r.                                           Babović D., s.r.</span>
</p>
<p class="p4"></p>
<p class="p4"></p>
<p class="p9">
<span>Za tačnost otpravki tvrdi i ovjerava;</span>
</p>
<p class="p4">
<span>                                                           Službenik Suda.</span>
</p>
<p class="p4"></p>
<p class="p4"></p>
<p class="p4">
<span>PRAVNA POUKA: Protiv ove presude nezadovoljna stranka ima pravo</span>
</p>
<p class="p4">
<span>                                  žalbe u roku od 8 dana, od dana prijema iste,</span>
</p>
<p class="p4">
<span>                                   preko ovog Suda, Višem sudu Podgorici.</span>
</p>
<p class="p4"></p>
<p class="p4"></p>
<p class="p10"></p>


</body>
<div style="text-align: justify">
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</div>
<div style="text-align: right">
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; K.br. 101/11</div>
<div style="text-align: justify">
	&nbsp;<br>
	&nbsp;</div>
<div style="text-align: center">
	U IME CRNE GORE</div>
<div style="text-align: justify">
	&nbsp;<br>
	&nbsp;&nbsp;&nbsp;&nbsp;&nbsp; OSNOVNI SUD U DANILOVGRADU kao krivični, po sudiji Vladimiru Novoviću, kao pojedincu, uz učešće Ane Ivanović kao zapisničara, u krivičnom predmetu protiv okrivljenog S.M. iz D., zbog krivičnog djela krađa iz čl. 239 st. 1 KZ, odlučujući po optužnom predlogu Osnovnog državnog tužilaštva iz Podgorice Kt.br. 69/11 od 17.08.2011.godine, koji je na glavnom pretresu zastupao Ivan Petrović, zamjenik ODT-a iz Podgorice, nakon održanog glavnog i javnog pretresa dana 21.12.2011.godine u prisustvu zastupnika optužbe i okrivljenog, donio je dana 21.12.2011. godine i istog dana javno objavio<br>
	&nbsp;<br>
	PRESUDU<br>
	&nbsp;<br>
	Okrivljeni S.M., od oca N. i majke K., rodjene U.,&nbsp; rodjen ...godine u mjestu H. - M. - BiH, sa mjestom prebivališta u D.u - Z. - J. (podstanar u kući pok. S.M.2), radnik gradjevinar, razveden, otac jednog djeteta, pismen, po zanimanju KV tesar, vojsku služio u K. 1977.godine, vodi se u vojnoj evidenciji u M., lošeg imovnog stanja, neosudjivan.<br>
	&nbsp;</div>
<div style="text-align: center">
	Kriv je</div>
<div style="text-align: justify">
	&nbsp;<br>
	Što je:<br>
	&nbsp;<br>
	Dana 12.11.2010.godine, u mjestu J., opština D., oduzeo drugom tudju pokretnu stvar - električnu energiju, vlasništvo oštećenog preduzeća "E." P. u namjeri da njenim prisvajanjem sebi pribavi protivpravnu imovinsku korist u iznosu od preko 150,00 eura, na način što je u stambenom objektu pok. S.M.2, gdje živi kao podstanar, mimo mjernog mjesta kablom PGP 3x1,5 mm priključio frižider, zamrzivač i dvije sijalice, direktno na elektrodistributivnu mrežu, tako da se utrošak električne energije nije mogao registrovati, u čemu je otkriven kontrolom od strane ovlašćenih radnika oštećenog preduzeća,<br>
	&nbsp;<br>
	- čime je počinio krivično djelo kradja iz čl.239 st.1 KZ. &nbsp;<br>
	&nbsp;<br>
	Pa sud okrivljenom primjenom citiranog zakonskog propisa, te čl. 4, 5, 15, 36, 42, 52, 53 i 54 KZ i čl.226, 229 i 374 ZKP-a, i z r i č e<br>
	&nbsp;</div>
<div style="text-align: center">
	USLOVNU OSUDU</div>
<div style="text-align: justify">
	&nbsp;<br>
	Kojom mu utvrdjuje kaznu zatvora u trajanju od 30 (trideset) dana i istovremeno odredjuje da se ista neće izvršiti ako okrivljeni za vrijeme od 1 (jedne)&nbsp; godine po pravosnažnosti presude ne učini novo krivično djelo.<br>
	&nbsp;<br>
	Dužan je okrivljeni da na ime troškova krivičnog postupka - sudskog paušala uplati ovom sudu iznos od 30,00 eura, u roku&nbsp; od 15 dana po pravosnažnosti presude.<br>
	&nbsp;<br>
	Na osnovu čl.239 st.2 ZKP-a, oštećena E. P. se radi ostvarivanja imovinsko-pravnog zahtjeva upućuje na parnični postupak.<br>
	&nbsp;</div>
<div style="text-align: center">
	O b r a z l o ž e nj e</div>
<div style="text-align: justify">
	&nbsp;<br>
	Optužnim predlogom ODT Podgorica Kt. br. 69/11 od 17.08.2011.godine, stavljeno je na teret okrivljenom S.M. da je izvršio krivično djelo&nbsp; krađa iz čl. 239 st. 1 KZ. Zastupnik optužnog predloga je na glavnom pretresu u završnoj riječi precizirao činjenični opis krivičnog djela iz optužnog predloga, na način kako je to činjenično predstavljeno u izreci presude, dok je pravna kvalifikacija ostala ista. Predložio je da sud okrivljenog oglasi krivim i osudi po zakonu. &nbsp;&nbsp;<br>
	&nbsp;<br>
	Okrivljeni S.M. je u odbrani datoj u istražnom postupku i na glavnom pretresu priznao izvršenje krivičnog djela. U bitnom je naveo da je tačno da je dana 12.11.2010.godine, u mjestu J., opština D., oduzeo drugom tudju pokretnu stvar, električnu energiju, vlasništvo oštećenog preduzeća E. P. u namjeri da njenim prisvajanjem pribavi sebi protivpravnu imovinsku korist u iznosu od preko 150,00 eura, na način što je u stambenom objektu pok. S.M.2, gdje živi kao podstanar, mimo mjernog mjesta kablom PGP 3x 1,5 mm priključio frižider, zamrzivač i dvije sijalice, direktno na elektrodistributivnu mrežu, tako da se utrošak električne energije nije mogao registrovati, u čemu je otkriven kontrolom od strane ovlašćenih radnika oštećenog preduzeća. U završnoj riječi je kazao da se kaje zbog učinjenog.<br>
	&nbsp;<br>
	Sud je na glavnom pretresu u dokaznom postupku saslušao ovlašćenog predstavnika oštećene E. P. M.S. i pročitao zapisnik o kontroli mjernog mjesta E. P. br.04872 od 12.11.2010.godine. &nbsp;<br>
	&nbsp;<br>
	Ovlašćeni predstavnik oštećene E. P. M.S. u iskazu datom na glavnom pretresu naveo je da se pridružuje krivičnom gonjenju protiv okrivljenog i da postavlja imovinsko-pravni zahtjev u iznosu od 135,30 eura.<br>
	&nbsp;<br>
	Iz sadržine zapisnika o kontroli mjernog mjesta E. P. br.04872 od 12.11.2010.godine, utvrđuje se da su ovlašćeni radnici E. u trenutku vršenja kontrole brojila marke „Iskra“ br. 2632445, koje se vodi na S.M.2, u mjestu J. u D.u, gdje kao podstanar živi okrivljeni S.M., zatekli da je potrošač mimo mjernog mjesta priključen sa konzole kablom 3x1,5 mm. Na kablu su bili priključeni frižider, zamrzivač i dvije sijalice.<br>
	&nbsp;<br>
	Na osnovu naprijed izložene činjenične građe, koja proizilazi iz sadržine dokaza provedenih na glavnom pretresu, ovaj sud je nesumnjivo zaključio, da su se u radnjama okrivljenog S.M. stekla sva obilježja bića krivičnog djela krađa iz čl.239 st.1 KZ. Naime, okrivljeni je dana 12.11.2010.godine, u mjestu J., opština D., oduzeo drugom tudju pokretnu stvar - električnu energiju, vlasništvo oštećenog preduzeća "E." P. u namjeri da njenim prisvajanjem sebi pribavi protivpravnu imovinsku korist u iznosu od preko 150,00 eura, na način što je u stambenom objektu pok. S.M.2, gdje živi kao podstanar, mimo mjernog mjesta kablom PGP 3x1,5 mm priključio frižider, zamrzivač i dvije sijalice, direktno na elektrodistributivnu mrežu, tako da se utrošak električne energije nije mogao registrovati, u čemu je otkriven kontrolom od strane ovlašćenih radnika oštećenog preduzeća,<br>
	&nbsp;<br>
	Sve naprijed navedene činjenice utvrđene su iz odbrane okrivljenog S.M. date u istražnom postupku i na glavnom pretresu i zapisnika o kontroli mjernog mjesta E. Podgorica br.04872 od 12.11.2010.godine.<br>
	&nbsp;<br>
	Naime, iz odbrane okrivljenog S.M. iz istražnog postupka i sa glavnog pretresa, koja ima kvalitet priznanja, utvrđuje se da je isti dana 12.11.2010.godine, u mjestu J., opština D., oduzeo drugom tudju pokretnu stvar, električnu energiju, vlasništvo oštećenog preduzeća E. Podgorica u namjeri da njenim prisvajanjem pribavi sebi protivpravnu imovinsku korist u iznosu od preko 150,00 eura, na način što je u stambenom objektu pok. S.M.2, gdje živi kao podstanar, mimo mjernog mjesta kablom PGP 3x 1,5 mm priključio frižider, zamrzivač i dvije sijalice, direktno na elektrodistributivnu mrežu, tako da se utrošak električne energije nije mogao registrovati, u čemu je otkriven kontrolom od strane ovlašćenih radnika oštećenog preduzeća.<br>
	&nbsp;<br>
	Ovakvo priznanje okrivljenog sud je cijenio kao istinito, potpuno, jasno, dato svjesno i dobrovoljno, uz razumijevanje posljedica datog priznanja.<br>
	&nbsp;<br>
	Priznanje okrivljenog stoji u skladnoj vezi sa zapisnikom o kontroli mjernog mjesta E. P. br.04872 od 12.11.2010.godine.<br>
	&nbsp;<br>
	Krivično djelo krađa iz čl.239 st.1 KZ čini onaj ko tuđu pokretnu stvar oduzme drugome u namjeri da njenim prisvajanjem sebi ili drugom pribavi protivpravnu imovinsku korist. Iz provedenih dokaza koji su već analizirani, proizilazi da namjera okrivljenog nije bila da pribavi malu imovinsku korist, jer učinilac koji krade struju, na način što priključuje električnu instalaciju na električnu mrežu mimo brojila, odnosno što struju dovodi do potrošačkih tačaka, tako da se njen utrošak ne registruje preko brojila, ima namjeru da to čini dok god bude u mogućnosti.<br>
	&nbsp;<br>
	Sud nalazi da je okrivljeni imajući u vidu sve okolnosti konkretnog slučaja, navedeno krivično djelo učinio sa direktnim umišljajem, jer je bio svjestan svog djela i htio je njegovo izvršenje, a sa namjerom pribavljanja protivpravne imovinske koristi preko 150,00 eura. Zbog toga se u njegovim radnjama stiču sva bitna obilježja bića krivičnog djela krađa iz čl.239 st.1 KZ, pa je istog valjalo oglasiti krivim i izreći mu krivičnu sankciju.<br>
	&nbsp;<br>
	Zastupnik optužbe je na glavnom pretresu odustao od saslušanja svjedoka V.D. i S.Lj., te pribavljanja izvoda iz kaznene evidencije za okrivljenog. Imajući u vidu da je zastupnik optužbe odustao od pribavljanja izvoda iz kaznene evidencije za okrivljenog, sud je u smislu čl.3 st.3 ZKP-a izveo zaključak da je okrivljeni neosudjivano lice.<br>
	&nbsp;<br>
	Sud je prilikom odlučivanja o vrsti i visini krivične sankcije za okrivljenog, imao u vidu sve okolnosti na strani okrivljenog koje su od značaja za izbor i visinu u smislu čl. 42 KZ, pa je od olakšavajućih okolnosti na strani okrivljenog našao da je isti priznao izvršenje krivičnog djela, da je neosuđivan, te da je otac jednog djeteta, dok otežavajućih okolnosti nije bilo, pa je sud okrivljenom izrekao uslovnu osudu, kojom mu je utvrdio kaznu zatvora u trajanju od 30 (trideset) dana i istovremeno odredio rok provjeravanja od 1 (jedne) godine, odnosno da se utvrđena kazna neće izvršiti ako okrivljeni za vrijeme od 1 godine po pravosnažnosti presude ne izvrši novo krivično djelo. Sud je našao da se u konkretnom slučaju, a imajući u vidu naprijed navedene olakšavajuće okolnosti može očekivati da će se upozorenjem uz prijetnju kaznom uticati na okrivljenog da ubuduće ne vrši krivična djela, te da nije nužno da se kazna primijeni radi krivično pravne zaštite, pa sud nalazi da će se uslovnom osudom iz izreke ove presude u potpunosti ostvariti svrha izricanja ove krivične sankcije iz čl. 52 KZ u okviru opšte svrhe propisivanja i izricanja krivičnih sankcija iz čl. 4 st. 2 KZ.<br>
	&nbsp;<br>
	O troškovima krivičnog postupka odlučeno je na osnovu čl. 226 i 229 ZKP-a, pa kako je okrivljeni oglašen krivim, isti je obavezan da plati ovom sudu na ime troškova krivičnog postupka – sudskog paušala iznos od 30,00 eura, koji iznos je odmjeren srazmjerno trajanju, složenosti ovog postupka i imovnom stanju okrivljenog. Navedeni iznos okrivljeni je dužan platiti u roku od 15 dana po pravosnažnosti presude.<br>
	&nbsp;<br>
	Shodno čl.239 st.2 ZKP-a sud je oštećenu E.P. radi ostvarivanja imovinsko-pravnog zahtjeva uputio na parnični postupak, obzirom da podaci krivičnog postupka nijesu pružali pouzdan osnov ni za potpuno ni za djelimično presudjenje, a pribavljanje dokaza o tome vodilo je nepotrebnom odugovlačenju postupka.<br>
	&nbsp;<br>
	Sa iznijetog, a primjenom čl. 374 ZKP-a, odlučeno je kao u izreci ove presude.<br>
	&nbsp;<br>
	&nbsp;<br>
	ZAPISNIČAR,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; S U D I J A,<br>
	Ana Ivanović, s.r&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Vladimir Novović,s.r.<br>
	&nbsp;<br>
	&nbsp;<br>
	&nbsp;<br>
	<u>PRAVNA POUKA:</u> Protiv ove presude može se izjaviti žalba Višem sudu u Podgorici u roku od 8 dana od dana prijema pismenog otpravka, a preko ovog suda.<br>
	&nbsp;</div>
<div style="text-align: center">
	&nbsp;</div>

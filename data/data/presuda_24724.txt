<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.9840278in 0.9840278in 0.9840278in 0.9840278in;}
.s1{font-family:Arial;}
.s2{color:black;}
.p1{text-indent:0.15138888in;margin-right:-0.13541667in;text-align:end;hyphenate:auto;font-family:Times New Roman;font-size:12pt;}
.p2{text-indent:0.15138888in;margin-right:-0.13541667in;text-align:end;hyphenate:auto;font-family:Arial;font-size:12pt;}
.p3{text-indent:0.15138888in;margin-right:-0.13541667in;text-align:center;hyphenate:auto;font-family:Arial;font-size:12pt;}
.p4{margin-right:-0.13541667in;text-align:start;hyphenate:auto;font-family:Arial;font-size:12pt;}
.p5{text-indent:0.15138888in;margin-right:-0.13541667in;text-align:justify;hyphenate:auto;font-family:Arial;font-size:12pt;}
.p6{text-indent:0.15138888in;margin-right:-0.13541667in;text-align:start;hyphenate:auto;font-family:Arial;font-size:12pt;}
.p7{margin-right:-0.13541667in;text-align:justify;hyphenate:auto;font-family:Times New Roman;font-size:12pt;}
.p8{margin-right:-0.13541667in;text-align:justify;hyphenate:auto;font-family:Arial;font-size:12pt;}
.td1{width:2.7in;padding-start:0.075in;padding-end:0.075in;}
.td2{width:3.75in;padding-start:0.075in;padding-end:0.075in;}
.td3{width:1.95in;padding-start:0.075in;padding-end:0.075in;}
.td4{width:3.5in;padding-start:0.075in;padding-end:0.075in;}
.r1{keep-together:always;}
.t1{table-layout:fixed;border-collapse:collapse;border-spacing:0;}
</style>
<title>K</title>
<meta content="sudnica.ct" name="author">
</head>
<body class="b1 b2">
<p class="p1">
<span> HYPERLINK "http://sr.wikipedia.org/wiki/%D0%A1%D0%BB%D0%B8%D0%BA%D0%B0:Coat_of_arms_of_Montenegro.svg" </span><span class="s1">K. br. 98/13</span>
</p>
<p class="p2">
<a href="http://sr.wikipedia.org/wiki/%D0%A1%D0%BB%D0%B8%D0%BA%D0%B0:Coat_of_arms_of_Montenegro.svg"></a>
</p>
<p class="p3">
<span>U IME CRNE GORE</span>
</p>
<p class="p4"></p>
<p class="p5">
<span>	OSNOVNI SUD U CETINJU, kao prvostepeni, krivični, po sudiji Jovović Željki, uz učešće Jovićević Vjere kao zapisničara, u krivičnom predmetu protiv okrivljenog F. V. iz Cetinja, zbog krivičnog djela teška tjelesna povreda iz čl. 151 st. 1 Krivičnog zakonika, rješavajući po optužnom predlogu ODT-a u Cetinju Kt. br. 57/13 od 04. 06. 2013. godine, nakon završenog glavnog, javnog pretresa održanog dana </span><span class="s2">12. 07. 2013. godine</span><span>, u prisustvu zastupnika ODT-a R. S. i odsustvu uredno pozvanog okrivljenog, donio je i istog dana javno objavio,</span>
</p>
<p class="p3"></p>
<p class="p3">
<span>P R E S U D U</span>
</p>
<p class="p6"></p>
<p class="p5">
<span>	Okrivljeni</span>
</p>
<p class="p5">
<span>	F.I V. JMB ... od oca Đ. i majke M. rođene K. rođenog .... godine u Cetinju, gdje i prebiva,  državljanina Crne Gore, zaposlenog, neoženjenog, pismenog, sa završenom Višom optičkom školom, osuđivanog Presudom Osnovnog suda u Cetinju K. br. 38/04 od 17. 05. 2004. godine, zbog krivičnog djela krađa iz člana 239.st.1. Krivičnog zakonika, na kaznu zatvora u trajanju od 3 mjeseca, uslovno na jednu godinu, koja presuda je preinačena Presudom Višeg suda u Podgorici Kž.674/04, u pogledu kazne i izrečena bezuslovna kazna zatvora u trajanju od 3 mjeseca; Presudom Osnovnog suda u Cetinju K.br.43/05 od 17. 12. 2005. godine, zbog krivičnog djela razbojništvo iz člana 242.st.1. u vezi čl.20. Krivičnog zakonika, na kaznu zatvora u trajanju od 2 godine, Presudom Osnovnog suda u Cetinju K.br.33/05 od 09. 05. 2007. godine, zbog krivičnog djela teška krađa iz člana 240.st.1.tač.1. Krivičnog zakonika, na kaznu zatvora u trajanju od 6 mjeseci; Presudom Osnovnog suda u Cetinju K.br.65/09 od 05. 01. 2010. godine, zbog krivičnog djela napad na službeno lice u vršenju službene dužnosti iz člana 376. i krivičnog djela teška krađa iz člana 240. Krivičnog zakonika, na kaznu zatvora u trajanju od 10 mjeseci; Presudom Osnovnog suda u Cetinju K.br.388/09 od 02. 09. 2009. godine, zbog krivičnog djela prevara iz člana 244. Krivičnog zakonika, na kaznu zatvora u trajanju od 60 dana i Presudom Osnovnog suda u Cetinju K.br.193/11 od 25. 11. 2011. godine, zbog krivičnog djela krađa iz člana 239.st.1. Krivičnog zakonika, na kaznu zatvora u trajanju od 30 dana</span>
</p>
<p class="p5">
<span>      </span>
</p>
<p class="p3">
<span>Kriv je</span>
</p>
<p class="p5"></p>
<p class="p5">
<span>	Što je:</span>
</p>
<p class="p5">
<span>	Dana 08. aprila 2013. godine, oko 11,30 časova, u ulici „Bulevar crnogorskih junaka“ br. .... u Cetinju, iako svijestan da udarcima stisnutom pesnicom u predjelu glave drugog lica, isto može teško tjelesno povrijediti, voljno, bez ikakvog povoda, fizički napao oštećenog M. D. iz Cetinja, na način što je istom zadao više udaraca stisnutom pesnicom u predjelu glave, nanoseći mu tom prilikom tešku tjelesnu povredu u vidu iščašenja 31-og i 41-og zuba (obje jedinice) u donjoj vilici, rane oguljotine sa otokom u lijevom jagodičnom predjelu prečnika 1,5 cm, rane razderotine u predjelu desne strane brade i otoka obje usne, </span>
</p>
<p class="p5">
<span>	- čime je izvršio krivično djelo teška tjelesna povreda iz čl. 151 st. 1 Krivičnog zakonika.</span>
</p>
<p class="p5">
<span>   Pa ga  Sud na osnovu čl. 4. st. 2, 32, 36, 42 st.1 Krivičnog zakonika, te čl. 226, 229 i 374 Zakonika o krivičnom postupku, </span>
</p>
<p class="p3"></p>
<p class="p3">
<span>O S U Đ U J E</span>
</p>
<p class="p3"></p>
<p class="p5">
<span> 	Na kaznu zatvora u trajanju od 7 (sedam) mjeseci, koju ima izdržati po pravosnažnosti presude.  </span>
</p>
<p class="p5">
<span>	Obavezuje se okrivljeni da plati po osnovu troškova krivičnog postupka iznos od  129,00€, u roku od 15 dana po pravosnažnosti presude, pod prijetnjom prinudnog izvršenja. </span>
</p>
<p class="p5">
<span>	</span>
</p>
<p class="p3">
<span>O b r a z l o ž e nj e</span>
</p>
<p class="p3"></p>
<p class="p5">
<span>	Optužnim predlogom Osnovnog državnog tužioca Cetinje Kt. br. 57/13 od 04. 06. 2013. godine, stavljeno je na teret okrivljenom F. V. izvršenje krivičnog djela teška tjelesna povreda iz čl. 151 st. 1 Krivičnog zakonika, pa je zastupnik ODT-a R. S. u završnoj riječi u cjelosti ostala pri podnijetom optužnom predlogu, nalazeći da je provedenim dokazima utvrđeno da je okrivljeni izvršio predmetno krivično djelo i predložila da se okrivljeni oglasi krivim i osudi po zakonu.</span>
</p>
<p class="p7">
<span>        </span><span class="s1">Na osnovu čl. 457 Zakonika o krivičnom postupku, glavni pretres je održan u odsustvu uredno pozvanog okrivljenog F. V. koji je saslušan u predhodnom postupku, pa sud nalazi da njegovo prisustvo na glavnom pretresu nije nužno.</span>
</p>
<p class="p5">
<span>	Okrivljeni F. V. je u svojoj odbrani datoj na zapisniku od 15. 05. 2013. godine pred ODT Cetinje, u bitnom naveo da je dana 08. 04. 2013. godine oko 09,00 časova dobio praznu poruku od M. D. zv. P. koji je bio prijatelj sa njegovim ocem i sa kojim se ranije nije družio, nakon čega ga je pozvao putem telefona i pitao ga zašto mu šalje praznu poruku, na šta ga je M.  pitao da li može da mu donese kutiju cigara. Odmah je pošao kod M. D. koji ga je ponudio rakijom koju nije popio, jer ne konzumira alkohol, nakon čega je počela prepirka među njima, jer je M. bio u alkoholisanom stanju a i isti mu je opsovao majku prethodne noći. M. je počeo da ga psuje i vuče za rukav, pa mu se trznuo, a tada se on savio ispod stola i iz neke ladice izvadio nož skakavac. Kada je to vidio refleksno je udario M. dva puta otvorenom šakom u predjelu lica, nakon čega je M.  pao, jer je bio u alkoholisanom stanju i ispao mu je nož iz ruke. Kako se nije odmah ustao, polio ga je „koka kolom“ iz limenke koja je bila na stolu a kada je vidio da se M. osvijestio, izašao je iz objekta da završi svoje obaveze i da se prijavi u policiju da kaže da je M. udario dva puta. U kući, osim njih dvojice, nije bio niko. Žao mu je što je udario M. dva puta, jer je stariji čovjek i družio sa njegovim pokojnim ocem, ali je sve ovo bio refleks, na nož koji je M. izvadio. Navodi da tom prilikom od M. nije tražio novac, pošto zna da nema novca i da živi siromašno, a takođe nije tačno da ga je on častio tom prilikom 10,00 eura, niti bi ih uzeo od njega, pošto zna da ga je ostavila žena. Nakon podnošenja krivične prijave, razgovarao je sa M. D. poslije nekoliko dana i isti mu je rekao da je u svojoj kući ispod stola pronašao pare i to 10,00 ili 12,00 eura. </span>
</p>
<p class="p5">
<span> 	U dokaznom postupku sud je saslušao svjedoka oštećenog M. D. izvršio uvid u medicinsku dokumentaciju na ime oštećenog, po saglasnom predlogu stranaka pročitao nalaz i mišljenje sudskog vještaka medicinske struke dr. Č. D. Kt.br. 57/13 od 03. 06. 2013. godine i pročitao Izvještaj Uprave policije PJ Cetinje iz kaznene evidencije  na ime okrivljenog F. V. od 11. 04. 2013. godine.</span>
</p>
<p class="p5">
<span>   			Svjedok oštećeni M. D. u svom iskazu datom na zapisnik od 16. 05. 2013. godine i na glavnom pretresu navodi da je dana 08. 04. 2013. oko 11,30 časova u njegovu kuću došao F. V.  kojeg poznaje od ranije, jer je učio sa njegovom majkom i podigao se sa njegovim ocem, sa kojim je popio 2-3 rakije. Ne sjeća se da li ga je pozvao da dođe ili je došao samoinicijativno. Sjedjeli su i vodili normalan razgovor, nijesu se svađali, niti ga je vrijeđao i imao povoda za istim, pošto je F.  mnogo mlađi i jači od njega. U jednom momentu F. je počeo iz čista mira da ga udara stisnutim pesnicama i tom prilikom mu zadao više udaraca, od kojih je pao i bio bez svijesti sigurno 5 minuta, da bi kada se osvijestio vidio policajca S. kojeg je neko pozvao sa njegovog mobilnog telefona. Navodi da je dok su razgovarali, na stolu bilo 12,00 eura, ali mu V. nije tražio pare i nije ga izudarao zbog para, koje je pronašao ispod stola kada se vratio iz bolnice. Dalje navodi da ima nož, koji kao i svaka porodica koristi za kidanje hljeba, a nije tačno da je izvadio nož skakavac na F. niti ga je zvao da mu donese kutiju cigara, jer uvjek ima cigare kod sebe. Interesuje ga samo ko je poslao F. da izbije njega od 52 godine, uz koje još boluje od šećerne bolesti i  dugo godina je bolovao od epilepsije. Pojasnio je da popije 2-3 rakije u toku dana a tom prilikom nije bio u pripitom stanju, i ne zna razlog ovakvog F. ponašanja, pošto je isti znao u ranijem periodu da svrati kod njega. Kritičnom prilikom, od udaraca su mu polomljena dva prednja zuba u donjoj vilici, koji su bili zdravi. Ističe da kritičnom prilikom sigurno nije vadio nikakav nož, ima 53 godine i ima sina a tako nešto ne bi uradio sinu svoga prijatelja. Nije se pridružio krivičnom gonjenju i nije postavio imovinsko pravni zahtjev. </span>
</p>
<p class="p5">
<span>			Iz nalaza i mišljenja vještaka medicinske struke Dr. Č. D. datom na zapisnik od 03. 06. 2013. godine i uvida u medicinsku dokumentaciju na ime oštećenog M. D. sud je utvrdio da je isti kritičnom prilikom zadobio sljedeće povrede: oguljotina sa otokom u lijevom jagodičnom predjelu okruglog oblika prečnika 1,5cm; rana razderina u predjelu brade sa desne strane; otok obje usne; iščašenje obje jedinice u donjoj vilici, koje povrede su posledica dejstva tupog zamahnutog mehaničkog oruđa, gdje spada i stisnuta pesnica, koja sila je djelovala najmanje dva puta, a moguće i više od dva puta. Vještak povrede u vrijeme nanošenja kvalifikuje kao običnu tešku tjelesnu povredu. </span>
</p>
<p class="p5">
<span>	 Cijeneći sve provedene dokaze, kako pojedinačno tako i u njihovoj međusobnoj vezi, i dovodeći ih u vezu sa odbranom okrivljenog, sud je utvrdio da je okrivljeni F. V. izvršio krivično djelo stavljeno mu na teret, na način, u vrijeme i na mjestu kako je to predstavljeno izrekom ove presude.    </span>
</p>
<p class="p5">
<span>      Naime, cijeneći iskaz svjedoka oštećenog M. D. u kome navodi da ga je kritičnom prilikom okrivljeni F. V. iz čista mira počeo da udara stisnutim pesnicama i dovodeći ga u vezu sa odbranom okrivljenog u kojoj ne spori da je oštećenom zadao udarce u predjelu lica, a sve dovodeći u vezu sa medicinskom dokumentacijom na ime oštećenog i nalazom i mišljenjem vještaka medicinske struke, sud je utvrdio da je okrivljeni F. V. dana 08. aprila 2013. godine, oko 11,30 časova, u ulici „Bulevar crnogorskih junaka“ br.... u Cetinju, iako svijestan da udarcima stisnutom pesnicom u predjelu glave drugog lica, isto može teško tjelesno povrijediti, voljno, bez ikakvog povoda, fizički napao oštećenog M. D. iz Cetinja, na način što je istom zadao više udaraca stisnutom pesnicom u predjelu glave, nanoseći mu tom prilikom tešku tjelesnu povredu u vidu iščašenja 31-og i 41-og zuba (obje jedinice) u donjoj vilici, rane oguljotine sa otokom u lijevom jagodičnom predjelu prečnika 1,5cm, rane razderotine u predjelu desne strane brade i otoka obje usne, koje povrede je sud utvrdio iz medicinske dokumentacije i nalaza i mišljenja sudskog vještaka medicinske struke, čiji nalaz je sud prihvatio kao stručan, jasan, zasnovan na pravilima struke.</span>
</p>
<p class="p5">
<span>		Sa svega izloženog ovaj sud nalazi da su se u radnjama okrivljenog  F. V. ostvarili svi elementi bića krivičnog djela teška tjelesna povreda iz čl.151 st.1 Krivičnog zakonika, jer je bio svjestan da postupajući na prethodno navedeni način oštećenog može teško tjelesno povrijediti pa je na to pristao, čime je postupao sa eventualnim umišljajem. </span>
</p>
<p class="p5">
<span>  	 Sud je cijenio odbranu okrivljenog u kojoj navodi da je oštećenog M. D. udario refleksno jer ga je psovao i vrijeđao, nakon čega je izvadio nož skakavac, pa sud istu nije prihvatio, ocijenivši je kao neubjedljivu i sračunato datu na izbjegavanje krivice, a ovo imajući u vidu jasan i određen iskaz svjedoka oštećenog u kome navodi da kritičnom prilikom sigurno nije vadio nikakav nož, sa V. je sjedio i vodili su normalan razgovor, nijesu se svađali, niti ga je vrijeđao a u jednom momentu F. je počeo iz čista mira da ga udara stisnutim pesnicama i tom prilikom mu zadao više udaraca. Ovakav iskaz svjedoka oštećenog sud je u potpunosti prihvatio, ocijenivši ga kao logičan i životno prihvatljiv, a ovo tim prije što se radi o čovjeku u zreloj životnoj dobi, drugu pokojnog oca okrivljenog, koji nije imao ni jedan motiv da lažno optuži okrivljenog, a ovo i kod činjenice da se nije pridružio krivičnom gonjenju, niti je postavio imovinsko pravni zahtjev prema okrivljenom. </span>
</p>
<p class="p8">
<span>        Odlučujući o kazni koju će izreći okrivljenom, sud je u smislu čl. 42 st. 1 Krivičnog zakonika, cijenio sve okolnosti od uticaja na njen izbor i visinu, pa je na strani okrivljenog kao olakšavajuće okolnosti cijenio stav oštećenog koji se nije pridružio krivičnom gonjenju, dok je od otežavajućih okolnosti sud cijenio njegovu raniju višestruku osuđivanost, što je sud utvdio uvidom u kaznenu evidenciju na ime okrivljenog, pa je okrivljenog osudio na kaznu zatvora u trajanju od 7 (sedam) mjeseci, nalazeći da će se ovakvom kaznom u okviru  opšte svrhe  krivičnih sankcija iz čl. 4 st.2 Krivičnog zakonika postići posebna svrha kažnjavanja iz čl. 32 Krivičnog zakonika, da okrivljeni ubuduće ne vrši ovakva ili slična krivična djela, te da je ovakva kazna srazmjerna stepenu krivice okrivljenog i težini izvršenog krivičnog djela.</span>
</p>
<p class="p5">
<span>	Odluku o troškovima krivičnog postupka sud je donio shodno čl. 226 i 229 Zakonika o krivičnom postupku i obavezao okrivljenog da na ime troškova krivičnog postupka plati iznos od 129,00€, a koji troškovi se odnose na naknadu za izvršeno vještačenje od strane vještaka medicinske struke u iznosu od 99,00€, te iznos od 30,00€ na ime sudskog paušala, koji paušal je odmjeren shodno složenosti predmeta, dužini trajanja postupka i imovnim prilikama okrivljenog. </span>
</p>
<p class="p5">
<span>	Sa svega izloženog, primjenom čl. 374 Zakonika o krivičnom postupku, odlučeno je kao u izreci presude. </span>
</p>
<p class="p5"></p>
<p class="p3">
<span class="s2">OSNOVNI SUD U CETINJU, dana 12. 07. 2013. godine.</span>
</p>
<p class="p3"></p>
<table class="t1">
<tbody>
<tr class="r1">
<td class="td1" colspan="2">
<p class="p6">
<span>             ZAPISNIČAR:</span>
</p>
</td><td class="td2" colspan="2">
<p class="p3">
<span> SUDIJA:</span>
</p>
</td>
</tr>
<tr class="r1">
<td class="td1" colspan="2">
<p class="p3">
<span>Vjera Jovićević,s.r.</span>
</p>
<p class="p6"></p>
</td><td class="td2" colspan="2">
<p class="p3">
<span>Željka Jovović,s.r.</span>
</p>
<p class="p6"></p>
</td>
</tr>
<tr class="r1">
<td class="td3">
<p class="p4">
<span>PRAVNA POUKA::</span>
</p>
</td><td class="td4" colspan="2">
<p class="p4">
<span>Protiv ove presude dozvoljena je žalba u roku od 8 dana od dana prijema pismenog otpravka iste, preko ovog suda, Višem sudu u Podgorici. </span>
</p>
<p class="p3">
<span>ZTO Vjera Jovićević</span>
</p>
</td>
</tr>
</tbody>
</table>
<p class="p5"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>


</body>
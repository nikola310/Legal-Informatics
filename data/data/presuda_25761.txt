<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{margin-bottom:0.1388889in;text-align:end;hyphenate:auto;font-family:Arial;font-size:14pt;}
.p2{margin-bottom:0.1388889in;text-align:justify;hyphenate:auto;font-family:Arial;font-size:14pt;}
.p3{margin-bottom:0.1388889in;text-align:center;hyphenate:auto;font-family:Arial;font-size:14pt;}
.p4{text-align:start;hyphenate:auto;font-family:Times New Roman;font-size:14pt;}
.p5{text-align:justify;hyphenate:auto;font-family:Times New Roman;font-size:14pt;}
.p6{text-align:justify;hyphenate:auto;font-family:Arial;font-size:14pt;}
.p7{margin-bottom:0.083333336in;text-align:center;hyphenate:auto;font-family:Arial;font-size:14pt;}
.p8{text-indent:0.5in;margin-bottom:0.083333336in;text-align:justify;hyphenate:auto;font-family:Arial;font-size:14pt;}
.p9{text-indent:0.5in;margin-bottom:0.083333336in;text-align:center;hyphenate:auto;font-family:Arial;font-size:14pt;}
.p10{text-indent:0.5in;text-align:justify;hyphenate:auto;font-family:Arial;font-size:14pt;}
.p11{margin-left:2.0in;text-align:justify;hyphenate:auto;keep-with-next.within-page:always;font-family:Arial;font-size:14pt;}
.p12{margin-bottom:0.1388889in;text-align:start;hyphenate:auto;font-family:Arial;font-size:14pt;}
.p13{text-indent:0.5in;margin-bottom:0.1388889in;text-align:justify;hyphenate:auto;font-family:Arial;font-size:14pt;}
.p14{text-indent:-0.25in;margin-left:2.65625in;margin-bottom:0.1388889in;text-align:justify;hyphenate:auto;font-family:Arial;font-size:14pt;}
.s1{font-family:Arial;}
.s2{display: inline-block; text-indent: 0; min-width: 0.07986111in;}
</style>
<title>K</title>
<meta content="vesna.kovacevic" name="author">
</head>
<body class="b1 b2">
<p class="p1">
<span>Posl.br. K. 999/12 </span>
</p>
<p class="p2"></p>
<p class="p3">
<!--Image link to '0.png' can be here-->
</p>
<p class="p3"></p>
<p class="p3">
<span>U IME CRNE GORE</span>
</p>
<p class="p2">
<span>  </span>
</p>
<p class="p4"></p>
<p class="p5">
<span>   	</span><span class="s1">OSNOVNI SUD U NIKŠIĆU, kao prvostepeni krivični po sudiji   Babović Draganu, uz sudelovanje Krištof Stanke, kao zapisničara, u krivičnom predmetu protiv okrivljenog D. V., zbog krivičnog djela kradja iz čl.239 st.1KZ, rješavajući po optužnom predlogu ODT-a Nikšić Kt.br.774 od 16.11.2012.godine, dana 21.01.2013.godine, nakon dovršenog glavnog i javnog pretresa, u prisustvu zamjenika ODT-a iz Nikšića, S. V. i  okrivljenog donio je i javno objavio</span>
</p>
<p class="p6"></p>
<p class="p6"></p>
<p class="p2">
<span>                                                       P R E S U D U</span>
</p>
<p class="p2"></p>
<p class="p2">
<span>Okrivljeni: </span>
</p>
<p class="p6">
<span> D. V.,od oca M. i majke M. rodjene R., rodjen ...godine u Nikšiću, sa prebivalištem u mjestu rodjenja, ul. Nj. br., državljanin Crne Gore, nezaposlen, oženjen,  otac jednog djeteta pismen, sa zvršenom SSS, lošeg imovnog stanja, ranije osudjivan presudom Osnovnog suda Nikšić K.br. 807/08 od 11.12.2008.godine zbog kriv.djela iz čl. 168.st.1. KZ CG – 50 dana zatvora uslovno na 1 godinu, presudom Osnovnog suda Nikšić K.br. 360/09 od 23.10.2009.god. zbog kriv.djela iz čl. 240.st.1.tač.2 KZ CG u vezi čl. 49. KZ CG – 3 mjeseca zatvora, presudom Osnovnog suda Nikšić K.br. 195/07 od 09.01.2008.godine zbog kriv.djela iz čl. 412.KZ CG – 30 dana zatvora, presudom Osnovnog suda Nikšić K.br. 515/07 od 28.03.2009.godine zbog kriv.djela iz čl. 240.u vezi čl.49. KZ CG – 7 mjeseci zatvora, presudom Osnovnog suda Kotor K.br. 341/07 od 13.05.2009.godine zbog kriv.djela iz čl.240. st.1. tač.1 i 2. u vezi čl.20. KZ – 3 mjeseca zatvora, presudom Osnovnog suda Nikšić K.br. 122/09 od 18.03.2009.godine zbog kriv.djela iz čl. 246.st.1. KZ CG – 30 dana zatvora uslovno na 1 godinu, presudom Osnovnog suda Nikšić K.br. 45/10 od 19.04.2010.godine zbog kriv.djela iz čl. 246.st.1 i 2. KZ CG – 60 dana zatvora uslovno na 1 godinu, presudom Osnovnog suda u Nikšiću Kv.br. 374/10 od 17.12.2010.godine zbog kric.djela iz čl. 240.st.1.tač.2. u vezi čl.49. i čl.338.st.1. u vezi čl.327. st.3. i 1. KZ – 9 mjeseci zatvora, presudom Osnovnog suda Nikšić K.br. 319/09 od 18.01.2010.godine zbog kriv.djela iz čl. 338.st.1.u vezi čl.327.st.3/1. KZ CG – 6 mjeseci zatvora, presudom Osnovnog suda Nikšić K.br. 44/09 od 07.03.2011.godine zbog kriv.djela iz čl. 239.st.1. u vezi čl.49. KZ CG – 30 dana zatvora, presudom Osnovnog suda Nikšić K.br. 505/08 od 09.04.2009.godine zbog kriv.djela iz čl. 240.st.1. tač.2. u vezi čl.49. KZ CG – 4 mjeseca zatvora, presudom Osnovnog suda u Kotoru K.br. 231/11 od 21.11.2011.godine zbog kriv.djela iz čl.239.st.1. KZ CG – 3 mjeseca zatvora, </span>
</p>
<p class="p6"></p>
<p class="p2"></p>
<p class="p7">
<span>K r i v   j e</span>
</p>
<p class="p8"></p>
<p class="p8">
<span>Što je:</span>
</p>
<p class="p8">
<span>Dana 18.10.2012. godine, u Nikšiću iz porodične kuće oštećenog J. M., koja se nalazi u naselju R., iako je bio svjestan svog djela i htio njegovo izvršenje, u namjeri da sebi pribavi protivpravnu imovinsku korist, oduzeo elektro-motor od mješalice, vlasništvo V. N., motalicu sa elektro-kablom dužine 50 metara sa četiri utičnice, vlasništvo M. M. , četiri flaše lozove rakije „13 JUL“, jednu flašu „Vinjaka“ zapremine od po jednog litra , jednu flašu viskija  zapremine o,75 litara i dvije flaše bezalkoholnog pića „ Fanta“, zapremine od po dva litra, vlasništvo M. J., sve u ukupnoj vrijednosti od 181,80E, </span>
</p>
<p class="p8">
<span>- čime je izvršio krivično djelo kradja iz čl.239.st.1 Krivičnog zakonika.</span>
</p>
<p class="p8">
<span>  Pa ga sud za  isto primjenom, čl.4 stav 2, čl.32,36, 42. Krivičnog zakonika i čl.226. i 229. čl.374.Zakonika o krivičnom postupku </span>
</p>
<p class="p8"></p>
<p class="p9">
<span>O S U DJ U J E</span>
</p>
<p class="p8"></p>
<p class="p8">
<span>Na kaznu zatvora  u trajanju od 3 mjeseca, koju kaznu je okrivljeni dužan izdržati nakon pravosnažnosti presude.</span>
</p>
<p class="p8"></p>
<p class="p10">
<span>Obavezuju se okrivljeni da na ime troškova krivičnog postupka iznos od 74,00 eura,  u roku od 15 dana od dana pravosnažnosti presude pod prijetnjom prinudnog izvršenja na žiro račun Osnovnog suda u Nikšiću 832-152-32 i da sudu dostavi dokaz o izvršenoj uplati.</span>
</p>
<p class="p8"></p>
<p class="p8"></p>
<p class="p11">
<span>O b r a z l o ž e n j e</span>
</p>
<p class="p12"></p>
<p class="p13">
<span>Optužnim predlogom  ODT iz Nikšića Kt. br.774/12 od 16.11.2012.god. stavljeno je na teret okrivljenom D. V. izvršenje krivičnog djela, kradja iz čl.239 st.1KZ u,  koje je  činjenično i pravno  bliže opisano u izreci presude, pa je zamjenik ODT-a S.V.,  zastupajući optužbu na glavnom pretresu ostala pri istoj, te predložila da sud  okrivljenog oglasi krivim i osudi po zakonu.</span>
</p>
<p class="p13">
<span>Okrivljeni D. V. u svojoj odbrani u bitnom je istakao  da je dana 18.10.2012. godine  oko 11 časova pošao do mjesta R., u namjeri da obiđe kuću koja je bila vlasništvo njegove majke, kako bi pogledao da li u istoj ima nešto od njihovih stvari, koje bi uzeo iz kuće i prodao nekome da bi na taj način došao do novca da kupi narkotike. Navedenu kuću njegova majka je prodala M. J. prije tri godine, tako da se u toj kući i sada nalazi dio pokućstva njegove majke. Kako je znao da  su vrata od kuće  zaključana, prišao je prozoru koji se nalazio do ulaznih vrata kuće, koji je bio u zatvorenom položaju, odnosno krila od istog su bila priljubljena jedno uz drugo, ali se dobro vidjelo da ista ne dihtuju uz okvir prozora, već su prozorska krila bila samo pritvorena . Navedena krila je rukom odgurnuo , koja su se otvorila, nakon čega je kroz prozor uskočio u hodnik kuće , u kojem se nalazila stara  mješalica , pa je odlučio da demontira elektro motor, a kako su se u blizini nalazila neka kliješta, sa istima je odvidao šarafe i izvuko elektro motor iz ležišta . Iz hodnika je oduzeo i motalicu sa elektro kablom  sa četiri utičnice, koja je takođe bila stara. Dalje je naveo da je u hodniku navedene kuće bilo i neko piće , a misli da se radilo o tri flaše alkoholnog pića i to  jedna boca »Vinjak« i dvije boce domaće »Loze«. Iz hodnika je kroz prozor izbacio , elektromotor, motalicu sa elektro kablom i navedeno piće koje je prethodno stavio u veću kesu , nakon čega se uputio u pravcu grada i po dolasku u ulicu S. Š. , navedene stvari je prodao nepoznatom licu za iznos od 30 eura. Istakao je da je znao da stvari pripadaju M. J.u, te da nisu vlasništvo njegove majke.</span>
</p>
<p class="p2">
<span>U završnoj riječi je istakao, da se kaje zbog počinjenog krivičnog djela, te je molio sud da ga prilikom odmjeravanja kazne što blaže kazni.</span>
</p>
<p class="p2">
<span>	</span>
</p>
<p class="p13">
<span>Sud je u dokaznom postupku na saglasan predlog stranaka pročitao iskaz oštećenog – svjedoka M. J.,  nalaz i mišljenje vještaka ekonomsko-finansijske struke R. D., izvršio uvid u fotodokumentaciju UP PJ Nikšić br. 841/12,  te pročitao izvod iz kaznene evidencije UP PJ Nikšić br.2710 od 17.12.2012.godine na ime okrivljenog. </span>
</p>
<p class="p13">
<span>Ocjenom navoda optužbe, odbrane, te svih provedenih dokaza, kako pojedinačno tako i u njihovoj međusobnoj vezi, ovaj Sud je nesumnjivo utvrdio da je okrvljeni počinio krivično djelo koje mu je optužbom stavljeno  na teret, i to na način, mjesto i u vrijeme kako je to bliže opisano izrekom presude, pa ga je oglasio krivim i krivično pravno odgovornim.</span>
</p>
<p class="p13">
<span>Oštećeni – svjedok M. J.  u svom iskazu u bitnom istakao da je prije tri godine kupio kuću od D. M. , koja se nalazi u R., koju kuću povremeno obilazi i sjeća se da je poslednji put kad je bio u kući zatvorio prozor na dnevnom boravku. Navedeni prozor kad je u zatvorenom položaju stoji priljubljen uz okvir, tako da se isti samim guranjem u dijelu drvenog okvira , a bez vidnih oštećenja  i upotrebe nekog predmeta , ne može lako otvoriti. Naveo je da mu je poznato da je kasnije u njegovu kuću dolazila njegova sestra da nešto čisti , a da li je ona imala potrebu da otvara prozor ne zna. Po dobijenom obavještenju , da je neko ulazio u  njegovu kuću , obratio je pažnju na prozor koji je bio otvoren  i nije primijetio bilo kakva oštećenja , ali pretpostavlja da je kroz taj prozor neko uskočio, a na koji je način prozor otvorio ne zna. Dana 23.10.2012. godine, utvrdio je da mu iz hodnika nedostaju šest flaša alkoholnog pića , od čega četiri flaše zapremine od po jednog litra lozove rakije „13 Jul“, jedna flaša vinjaka, jedna flaša viskija  i dvije flaše bezalkoholnog pića „Fanta“, zapremine od po dva litra. Takođe je tom prilikom utvdio da mu je iz navedenog hodnika oduzet elektro motor, koji je skinut sa mješalice  za beton , a koja je bila vlasništvo V. N., te motalica sa elektro kablom dužine 50 metara, koja je bila vlasništvo njegovog brata od strica M. M., koji je kupio tri mjeseca prije nego što je otuđena. Dalje je naveo da prilikom obilaska kuće nije primijetio tragove premetačine, sem da su mu oduzete navedene stvari. U završnoj riječi se nije pridružio krivičnom gonjenju protiv okrivljenog.</span>
</p>
<p class="p13">
<span>.Iz nalaza i mišljenja sudskog vještaka finansijske struke R. D.  o protivprano oduzetim predmetima, utvrdjeno je da ukupna vrijednost   ovih predmeta 181, 80 eura .</span>
</p>
<p class="p13">
<span> Dati nalaz i mišljenje na koji stranke nijesu imale primjedbi sud je u cjelosti prihvatio kao stručan i u skladu sa pravilima struke.</span>
</p>
<p class="p13">
<span> Iz fotodokumentacije je utvrdjen blizi izgled lica mjesta -prozora kroz koji je okrivljeni ušao u navedenu kuću, te mješalica sa koje je oduzet elektromotor.</span>
</p>
<p class="p13">
<span>Činjenično stanje iz izreke presude utvrdjeno je provedenim dokazima. Naime, cijeneći  odbranu okrivljenog i istu dovodeći u vezu sa ostalim provedenim dokazima ,sud utvrdjuje  da je okrivljeni prisvojio tudje pokretne stvari, elektro-motor od mješalice, vlasništvo V. N., motalicu sa elektro-kablom dužine 50 metara sa četiri utičnice, vlasništvo M. M. , četiri flaše lozove rakije „13 JUL“, jednu flašu „Vinjaka“ zapremine od po jednog litra , jednu flašu viskija  zapremine o,75 litara i dvije flaše bezalkoholnog pića „ Fanta“, zapremine od po dva litra, u ukupnoj vrijednosti od 181,8o eura, a koju vrijednost je sud utvrdio iz nalaza i mišljenja  sudskog vještaka finansijske sruke R. D.. Shodno navedenom , okrivljeni D. V. opisanim radnjama, oduzeo je tudje pokretne stvari, u namjeri da sebi pribavi protivpravnu imovinsku korist. Dakle, u naprijed utvrđenim radnjama okrivljenog su se, po nalaženju ovog Suda, ostvarili svi subjektivni i objektivni elementi bića krivičnog djela krađa iz čl 239 st.1 KZ, u odnosu na koje je okrivljeni postupao sa direktnim  umišljajem,  sa razloga jer je bio svjestan svoga djela i htio njegovo izvršenje.</span>
</p>
<p class="p13">
<span>  Sud je cijenio odbranu okrivljenog, da je iz navedene kuće otuđio,  elektromotor, motalicu sa elektro kablom i četiri utičnice, te tri flaše alkoholnog pića, jednu bocu “Vinjaka” i dvije boce domaće “Loze”, a koja odbrana je opovrgnuta iskazom svjedoka oštećenog M. J., koji je kazao da mu je kritičnom prilikom otuđeno šest flaša alkoholnog pića , od čega četiri flaše zapremine od po jednog litra lozove rakije „13 Jul“, jedna flaša “Vinjaka”, jedna flaša viskija  i dvije flaše bezalkoholnog pića „Fanta“, zapremine od po dva litra, elektro motor, koji je skinut sa mješalice  za beton , a koja je bila vlasništvo V. N., te motalica sa elektro kablom dužine 50 metara, koja je bila vlasništvo njegovog brata od strica M. M., koji iskaz je sud cijenio kao jasan i  uvjerljiv u pogledu vrste i količine oduzetih stavari, te mu je poklonio punu vjeru. Iz svega navedenog jasno proizilazi, da je odbrana okrivljenog smišljena i sračunato data, radi umanjenja krivične odgovornosti, iz kog razloga je za sud neprihvatljiva.</span>
</p>
<p class="p13">
<span>Sud je cijenio i ostale provedene dokaze- fotodokumentaciju, koji po mišljenju suda nemaju uticaja na drugačiju odluku .</span>
</p>
<p class="p13">
<span>Prilikom izbora vrste i visine krivične sankcije sud je cijenio sve okolnosti iz čl.42. KZ  koje su od uticaja da kazna bude manja ili veća, pa je od olakšavajućih okolnosti na strani okrivljenog cijenio, njegovu porodičnost, da je oženjen,otac jednog djeteta,  nezaposlen, kao i činjenicu da se oštećeni nije pridružio krivičnom gonjenju, dok je od otežavajućih okolnosti cijenio raniju osudjivanost okrivljenog za istorodna krivična djela, utvrđenu iz izvoda iz kaznene evidencije na ime okrivljenog. Imajući uz navedeno u vidu i stepen društvene opasnosti učinjenog kriv.djela i krivične odgovornosti okrivljenog, sud ga je osudio na kaznu zatvora u trajanju od 3  mjeseca. Sud je mišljenja da je ovako odmjerena kazna zatvora neophodna i dovoljna za ostvarenje svrhe kažnjavanja, kako sa gledišta generalne, tako i sa gledišta specijalne prevencije, te da će uticati na okrivljenog da ubuduće ne vrši krivična djela, čime će u potpunosti biti ostvarena svrha kažnjavanja iz čl.32. KZ , a na osnovu opšte svrhe izricanja krivičnih sankcija iz čl.4.st.2. KZ</span>
</p>
<p class="p10">
<span>Odluku o troškovima krivičnog postupka Sud je donio primjenom odredbi čl. 229. ZKP-a koji se odnose na nagradu sudskom vještaku finansijske struke R. D. i odmjereni su u iznosu od 44,oo eura, a iznos 30,00 eura na ime paušala kao dijela troškova krivičnog postupka,   koji  iznosi su  odredjeni imajući u vidu složenost predmeta, trajanje postupka i imovne prilike okrivljenog.</span>
</p>
<p class="p13">
<span>Na osnovu svega izloženog, a u smislu čl.374. ZKP-a , odlučeno je kao u izreci presude.</span>
</p>
<p class="p2"></p>
<p class="p10">
<span>          </span>
</p>
<p class="p6">
<span>                       OSNOVNI SUD U NIKŠIĆU, dana, 21.01.2013.godine.</span>
</p>
<p class="p6"></p>
<p class="p6">
<span>            Zapisničar,                                                      S U D I J A,  </span>
</p>
<p class="p2">
<span>          Krištof Stanka, s.r.                                       Babović Dragan ,s. r.</span>
</p>
<p class="p2"></p>
<p class="p2"></p>
<p class="p2">
<span>                                  Za tačnost otpravki tvrdi i ovjerava:</span>
</p>
<p class="p2">
<span>                                                     radnik suda.</span>
</p>
<p class="p2"></p>
<p class="p2">
<span>PRAVNA POUKA: Protiv ove presude nezadovaljna stranka ima pravo žalbe u roku od 8 dana, od dana prijema iste, preko ovog Suda, Višem sudu Podgorica.</span>
</p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p2">
<span>					D-na, 21.021.2013.godine.</span>
</p>
<p class="p2">
<span>                                                      Presudu dostaviti:</span>
</p>
<p class="p14">
<span class="s2">-​&nbsp;</span><span>ODT-u Nikšić,</span>
</p>
<p class="p14">
<span class="s2">-​&nbsp;</span><span>Okrivljenom,</span>
</p>
<p class="p14">
<span class="s2">-​&nbsp;</span><span>U spise predmeta.</span>
</p>
<p class="p4"></p>


</body>
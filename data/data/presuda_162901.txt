<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.7875in 0.9847222in 0.49930555in 0.9847222in;}
.p1{text-indent:0.625in;text-align:center;hyphenate:auto;font-family:Verdana;font-size:12pt;}
.p2{text-indent:0.625in;text-align:end;hyphenate:auto;font-family:Verdana;font-size:12pt;}
.p3{text-align:center;hyphenate:auto;font-family:Verdana;font-size:12pt;}
.p4{text-align:start;hyphenate:auto;font-family:Verdana;font-size:12pt;}
.p5{text-indent:0.5in;text-align:justify;hyphenate:auto;font-family:Verdana;font-size:12pt;}
.p6{text-align:justify;hyphenate:auto;font-family:Verdana;font-size:12pt;}
.p7{text-indent:0.5in;text-align:center;hyphenate:auto;keep-with-next.within-page:always;font-family:Verdana;font-size:12pt;}
.p8{text-indent:0.5833333in;text-align:justify;hyphenate:auto;font-family:Verdana;font-size:12pt;}
.p9{text-align:center;hyphenate:auto;keep-with-next.within-page:always;font-family:Verdana;font-size:12pt;}
.p10{text-indent:0.5in;text-align:center;hyphenate:auto;font-family:Verdana;font-size:12pt;}
.p11{text-align:justify;hyphenate:auto;font-family:Verdana;font-size:10pt;}
.p12{text-align:start;hyphenate:auto;font-family:Times New Roman;font-size:12pt;}
.s1{font-weight:bold;}
</style>
<meta content="violeta.raicevic" name="author">
</head>
<body class="b1 b2">
<p class="p1">
<!--Image link to '0.jpg' can be here-->
</p>
<p class="p2">
<span>K.br.189/12</span>
</p>
<p class="p3"></p>
<p class="p3">
<span>U IME CRNE GORE</span>
</p>
<p class="p4"></p>
<p class="p5"></p>
<p class="p6">
<span>	OSNOVNI SUD U BIJELOM POLJU,  sudija Violeta Raičević  uz učešće namještenika suda  Joksimović Ljiljane kao zapisničara u krivičnom predmetu protiv  okrivljenog  M.D.a iz Bijelog Polja, zbog krivičnog djela  šumska kradja iz čl.324.st.1 KZ, po optužnom predlogu ODT-a u B.Polju Kt.br.119/12 od 14.05.2012.godine, nakon održanog  usmenog glavnog  i javnog pretresa  u prisustvu  zamjenika ODT-a Nišavić Tanje  i  okrivljenog M.D.a, a u odsustvu uredno pozvanog predstavnika oštećene U. za Š.P.a,  dana 21.06.2012.godine donio je i javno objavio:</span>
</p>
<p class="p5"></p>
<p class="p5"></p>
<p class="p7">
<span>P R E S U D U</span>
</p>
<p class="p5"></p>
<p class="p8"></p>
<p class="p6">
<span>	Okrivljeni M.D.E .., od oca od oca  V., rodjen ....godine u Podgorici, sa prebivalištem u mjestu  M.a opština B.Polje, po zanimanju  konobar, nezaposlen,  oženjen,  otac dvoje maloljetne djec, lošeg imovnog stanja, osudjivan. </span>
</p>
<p class="p4"></p>
<p class="p6"></p>
<p class="p7"></p>
<p class="p7">
<span>K R I V   J E </span>
</p>
<p class="p5"></p>
<p class="p5">
<span>Što je :</span>
</p>
<p class="p6"></p>
<p class="p6">
<span>	-  Neutvrdjenog dana u prvoj polovini marta mjeseca 2012.godine u B.Polju, u državnoj  šumi u mjestu zv, "Drvaska" u odljeljenju br.79 GJ Bjelasica, radi kradje oborio  8 bukovih stabala u ukupnoj drvnoj masi od 3,69 m3 i na taj način pričinio štetu oštećenoj U. za Š.P.a PJ B.Polje.</span>
</p>
<p class="p6">
<span>	</span>
</p>
<p class="p6">
<span>	- čime je izvršio krivično djelo šumska kradja iz čl.324. st.1.Krivičnog Zakonika.</span>
</p>
<p class="p5"></p>
<p class="p5">
<span>-pa ga sud primjenom citiranih  zakonskih propisa i čl. 2, 4, 5, 13, 15, 32,  36, 39 i  42 Krivičnog zakonika Crne Gore /KZ/  i čl. 226,  239 i 374 Zakonika o krivičnom postupku Crne Gore /ZKP/,  </span>
</p>
<p class="p5"></p>
<p class="p5"></p>
<p class="p9"></p>
<p class="p9"></p>
<p class="p9">
<span>O S U D J U J E</span>
</p>
<p class="p10"></p>
<p class="p5"></p>
<p class="p5">
<span>- Na kaznu zatvora  u trajanju od 30 /trideset/ dana - kao glavnu kaznu i</span>
</p>
<p class="p5"></p>
<p class="p5">
<span>- Na novčanu kaznu u iznosu od 200,00 € /dvije stotine eura/ - kao sporednu kaznu, </span>
</p>
<p class="p8"></p>
<p class="p8">
<span>Okrivljeni je dužan da plati novčanu kaznu u roku od 3 /tri/ mjeseca po pravosnažnosti presude na Depozit novčanih kazni, troškova postupka i paušala CG br.832-151-35, stim što  je dokaz o uplati dužan dostaviti krivičnoj pisarnici ovog suda. </span>
</p>
<p class="p8"></p>
<p class="p8">
<span>Ako okrivljeni ne plati novčanu kaznu u odredjenom roku ista će se zamijeniti tako što će se za svakih započetih 25,00 € novčane kazne odrediti jedan dan kazne zatvora; ako okrivljeni plati samo dio  novčane kazne, sud će ostatak kazne srazmjerno zamijeniti kaznom zatvora, a ako okrivljeni isplati ostatak novčane kazne izvršenje kazne zatvora će se obustaviti.</span>
</p>
<p class="p5"></p>
<p class="p5">
<span>Okrivljeni se obavezuje da na ime paušala plati novčani iznos od 30 € /trideset eura/  na račun  br.832-151-35, a u roku od 15 dana po pravosnažnosti presude pod prijetnjom prinudnog izvršenja.</span>
</p>
<p class="p5"></p>
<p class="p5">
<span>Oštećena U.a za Š.P.a, se radi ostvarivanja imovinsko-prvnog zahtejva upućuje na parnični postupak.</span>
</p>
<p class="p5"></p>
<p class="p7"></p>
<p class="p7">
<span>O b r a z l o ž e nj e</span>
</p>
<p class="p5"></p>
<p class="p5"></p>
<p class="p5">
<span>Optužnim predlogom ODT-a u Bijelom Polju Kt. br.119/12 od 14.05.2012.godine okrivljenom M.D.u, stavljeno je na teret izvršenje krivičnog djela šumska kradja iz čl. 324 st. 1 KZ.</span>
</p>
<p class="p5"></p>
<p class="p5">
<span>Glavni pretres je održan u prisustvu zamjenika ODT-a i okrivljenog, a u odsustvu uredno pozvanog predstavnika oštećene U. za Š.P.a.</span>
</p>
<p class="p5"></p>
<p class="p8">
<span>Okrivljeni M.D.e  u svojoj odbrani tokom postupka na glavnom pretresu nije priznao djelo koje mu je stavljeno na teret niti krivicu za isto  bliže  pojašnjavajući da je  čuo  kako je B.B.a  pričao  da  ga je u martu mjesecu tekuće godine   zatekao u vuči   bukovih stabala  koja  potiču iz  bespravne sječe  iz državne šume  " Drvarska " što  tvrdi da nije tačno jer u toj  šumi niti je sjekao, niti ga je B.B.a zatekao  u izvlačenju bukovih  trupaca , niti je razgovarao sa istim   bilo što u vezi   bespravne sječe.  Poznato mu je gdje se nalazi mjesto  "Drvarska" u  državnoj šumi obzirom  da je isto u blizini  mjesta  M.a  gdje on  živi, ali mu nije poznato  ko je izvršio   predmetnu sječu.Istakao je i to da  se  sreo sa B.B.om nakon što je  isti podnio prijavu na njega  a on mu je saopštio  da je njemu neko dojavio  da je on sjekao u državnoj šumi  te je to bio razlog  podnošenja prijave. </span>
</p>
<p class="p8"></p>
<p class="p8">
<span>U završnoj riječi je izjavio da se ne osjeća krivim.</span>
</p>
<p class="p8"></p>
<p class="p5">
<span>Sud je radi utvrdjivanja odlučnih činjenica i krivične odgovornosti, okrivljenog  na glavnom pretresu izveo dokaze: saslušao svjedoka B.B., pročitao zapisnik o izvršenom kontrolnom pregledu U. za Š.P.a pj B.Polje br.4/ 12 od 19.03.2012.godine,   i izvršio uvid u izvod iz  KE na ime okrivljenog.Drugih predloga za dopunu dokaznog postupka nije bilo.</span>
</p>
<p class="p5"></p>
<p class="p5">
<span>Sud je cijeneći sve dokaze pojedinačno i u medjusobnoj povezanosti, dovodeći ih u vezu sa odbranom okrivljenog, utvrdio činjenično stanje kako je to sadržano u izreci  i na  osnovu istog zaključio da je okrivljeni M.D.e  izvršio krivično djelo šumska kradja  iz čl.324. st.1. KZ zbog čega je kriv.</span>
</p>
<p class="p5"></p>
<p class="p5">
<span>Sud je cijenio odbranu okrivljenog kao neosnovanu i  sračunatu na izbjegavanje krivične odgovornosti pa istu nije prihvatio  iz više razloga. Ovo posebno  što je njegova  odbrana demantovana  iskazom  svjedoka  B.B.e  koji  je sud u potpunosti prihvatio  obzirom da je  bio  kategoričan  u pogledu odlučnih činjenica  i pri tom istakao  da je  dana  08.03.2012.godine,  postupajući kao reonski lugar  obilazio mjesto "Drvarskka" i u odjeljenju broj 79 u državnoj šumi  zatekao  M.D.a, kojeg inače  od ranije poznaje, kako  izvlači stabla  bukovog porijekla  iskraćena  na dužinu  od 1 do 3 metra. U neposrednoj blizini  na udaljenosti  od 100 m  postojala je  freška sječa  8 bukovih stabala. Obzirom da je bio snijeg  jasno i dobro  se vidio  trag vuče  i mjesto sječe. Izvršio je premjer  prečnika panjeva  od posječenih stabala, uporedio  ih sa dozemcima  obzirom da se sva sječa  nalazila  na licu mjesta  odnosno u njenoj neposrednoj  blizini na prečniku od 50-tak metara i utvrdio da se radi  o identičnim stablima. Obavio je razgovor  sa M.D.em  koji mu je rekao da nema drva  i da mora obezbijediti djeci ogrev.  Istakao je da je M.D.e  trupce izvlačio  nekim  konpcem do puta. O zatečenom stanju  sačinio  je zapisnik  i podnio prijavu.Poznato mu je da je  u ranijem periodu M.D.e kupio ovrške  u državnoj šumi "Drvarska " za ličnu upotrebu ali  to nije u vezi  sa predmetnom sječom. Drvni sortimenti su zaplijenjeni i ostali su u šumi.</span>
</p>
<p class="p5"></p>
<p class="p5">
<span>Izloženo je potvrdjeno zapisnikom  o izvršenom kontrolnom pregledu U. za Š.P.a br.4/12  od 08.03.2012.godine.</span>
</p>
<p class="p5"></p>
<p class="p5"></p>
<p class="p5">
<span>Iz izvoda iz KE na ime okrivljenog M.D.a  se utvrđuje da je osudjivan presudom Osnovnog suda u B.Polju K.br.194/05 od 29.09.2006.godine zbog krivičnog djela  šumska kradja iz čl.136.st.2. u vezi st.1.KZ 6 mjeseci zatvora uslovno za dvije godine i presudom istog suda K.br.39/07 od 18.03.2008.godine  zbog krivičnog djela teška kradja  iz čl.240.st.2. u vezi st.1.KZ tri mjeseca zatvora.</span>
</p>
<p class="p5"></p>
<p class="p6">
<span>	Kod ovako utvrdjenog  činjeničnog stanja  zaključuje se da je okrivljeni bez odobrenja  i saglasnosti oštećene U. za Š.P.a neutvrdjenog dana u prvoj polovini marta mjeseca 2012.godine u B.Polju, u državnoj  šumi u mjestu zv, "Drvaska" u odljeljenju br.79 GJ Bjelasica, radi kradje oborio  8 bukovih stabala u ukupnoj drvnoj masi od 3,69 m3 i na taj način pričinio štetu oštećenoj U. za Š.P.a PJ B.Polje.Postupajući na  opisan način u radnjama okrivljenog stekla su se sva obilježja krivičnog djela šumske kradje iz čl.324. st.1. KZ CG zbog čega je kriv.</span>
</p>
<p class="p5"></p>
<p class="p5">
<span>Okrivljeni je postupao  sa namjerom sticanja  protiv pravne imovinske koristi obzirom da je bio svjestan činjenice da  šuma u kojoj je izvršio  sječu ne pripada njemu, te svjestan činjenice da je  kubna masa oborenih stabala veća od 1 m3,  pa je  postupao sa umišljajem.</span>
</p>
<p class="p5"></p>
<p class="p5">
<span>Za krivično djelo šumska krađa iz čl. 324 st. 1 KZ  zaprijećena je novčana kazna i kazna zatvora do jedne godine.</span>
</p>
<p class="p5"></p>
<p class="p5">
<span>Odlučujući o vrsti i visini kazne okrivljenom, sud je cijenio sve okolnosti iz čl. 42 KZ, pa je na strani okrivljenog  od otežavajućih okolnosti  cijenio stepen krivice i njegovu raniju osudjivanost za istovrsno krivično djelo, a od olakšavajućih okolnosti je našao da se radi o čovjeku koji je lošeg imovnog  stanja, koji je porodičan, otac dvoje maloljetne djece, pa je okrivljenog osudio na kaznu zatvora u granicama propisanog minimuma u trajanju od 30 dana, cijeneći da je kazna srazmjerna izvršenom krivičnom djelom, nastupjelim posledicama i ličnosti učinioca.</span>
</p>
<p class="p5"></p>
<p class="p5">
<span>Obzirom da je  za krivično djelo šumske krađe prema važećem zakoniku kumulativno sa kaznom zatvora propisana i novčana kazna, to je sud okrivljenog osudio i na novčanu kaznu u iznosu od 200,00 eura, kao sporednu kaznu, cijeneći da je ista adektvatna izvršenom krivičnom djelu i nastupjelim posledicama, a pri tom je  posebno uzeo u obzir imovno stanje učinioca. </span>
</p>
<p class="p5"></p>
<p class="p5">
<span>Sud je mišljenja da će se izrečenim krivičnim sankcijama postići svrha kažnjavanja  koja podrazumijeva sprečavanje učinioca da čini krivična djela i uticanje na njega da ubuduće ne čini krivična djela, uticanje na druge da ne čine krivična djela, izražavanje društvene osude za krivično djelo i obaveze poštovanje zakona, jačanje morala i uticaj na razvijanje društvene odgovornosti,  shodno čl. 32 KZ.</span>
</p>
<p class="p5"></p>
<p class="p5">
<span> Sud je obavezao okrivljenog na plaćenje paušala u iznosu od 30 eura, koji paušal je određen obzirom na trajanje i složenost postupka, te imovno stanje okrivljenog, ovo shodno čl. 226 ZKP.</span>
</p>
<p class="p5"></p>
<p class="p5">
<span>Na osnovu čl. 239.ZKP oštećena U.a za Š.P.a se radi ostvarivanja imovinsko-pravnog zahtjeva upućuje na parnični postupak, jer bi utvrdjivanje visine  pričinjene  štete vodilo odugovlačenju i neekonomičnosti postupka.</span>
</p>
<p class="p5"></p>
<p class="p5">
<span>Sa iznijetih razloga odlučeno je kao u izreci presude, a ovo shodno čl. 374 ZKP.</span>
</p>
<p class="p5"></p>
<p class="p10">
<span>OSNOVNI SUD U BIJELOM POLJU</span>
</p>
<p class="p10">
<span>Dana, 21.06.2012. godine</span>
</p>
<p class="p5"></p>
<p class="p6">
<span>Zapisničar 						                            S u d i j a,</span>
</p>
<p class="p6">
<span>Ljiljana Joksimović s.r                                                   Violeta Raičević s.r</span>
</p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6">
<span>DN-a: Po primjerak  presude s </span>
</p>
<p class="p6">
<span>poukom o pravu na žalbu dostaviti:</span>
</p>
<p class="p6">
<span>- ODT-u - B.Polje</span>
</p>
<p class="p6">
<span>-okrivljenom M.D.u</span>
</p>
<p class="p6">
<span>-oštećenoj U. za šume-Pljevlja </span>
</p>
<p class="p6"></p>
<p class="p6">
<span class="s1">	       </span><span>S u d i j a,</span>
</p>
<p class="p6"></p>
<p class="p11"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p6"></p>
<p class="p11"></p>
<p class="p11"></p>
<p class="p11"></p>
<p class="p11"></p>
<p class="p11"></p>
<p class="p11"></p>
<p class="p11"></p>
<p class="p11"></p>
<p class="p11"></p>
<p class="p11"></p>
<p class="p11"></p>
<p class="p11"></p>
<p class="p11"></p>
<p class="p11"></p>
<p class="p11"></p>
<p class="p11"></p>
<p class="p11"></p>
<p class="p11"></p>
<p class="p11"></p>
<p class="p11"></p>
<p class="p6"></p>
<p class="p6"></p>
<p class="p11"></p>
<p class="p11"></p>
<p class="p11"></p>
<p class="p11"></p>
<p class="p11"></p>
<p class="p11"></p>
<p class="p11"></p>
<p class="p11"></p>
<p class="p11"></p>
<p class="p11"></p>
<p class="p11"></p>
<p class="p11"></p>
<p class="p11"></p>
<p class="p12"></p>


</body>
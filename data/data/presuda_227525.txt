<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;text-decoration:underline}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span class="span1">K. br. 24/17</span>
</p>
<p style="text-align:center;">
<span></span>
</p>
<p>&nbsp;</p>
<p style="text-align:center;">
<span>U IME CRNE GORE</span>
</p>
<p>&nbsp;</p>
<p>&nbsp;</p>
<p>
<span>OSNOVNI SUD U BIJELOM POLJU, sudija pojedinac Ivan Adamović, uz učešće samostalnog referenta zapisničara Draginje Bošković, rješavajući po optužnom predlogu Osnovnog državnog tužilaštva u Bijelom Polju, Kt. br. 21/17 od 15. 02. 2017. godine, podnijetom protiv okrivljenog </span><span>B.</span><span>a </span><span>K.</span><span>a iz </span><span>S.</span><span>a, opština Bijelo Polje, zbog krivičnog djela ugrožavanje javnog saobraćaja iz čl. 339 st. 3 u vezi st. 1 Krivičnog zakonika Crne Gore, nakon održanog glavnog i javnog pretresa, u prisustvu Državne tužiteljke Vesne Šćepanović, okrivljenog </span><span>B.</span><span>a </span><span>K.</span><span>a, oštećene </span><span>M.D.</span><span>, njenog punomoćnika </span><span>A.M.J.</span><span>i predstavnika oštećenog D</span><span>.</span><span> "F</span><span>.</span><span> c</span><span>.</span><span>" </span><span>B.M.</span><span>, dana 13. 03. 2017. godine, donio je i objavio,</span><span> </span>
</p>
<p>&nbsp;</p>
<p>&nbsp;</p>
<p style="text-align:center;">
<span>P R E S U D U</span>
</p>
<p>&nbsp;</p>
<p>&nbsp;</p>
<p>
<span>Okrivljeni</span><span> </span><span>B.</span><span> </span><span>K.</span><span>, JMBG-</span><span>...</span><span>, od oca S</span><span>.</span><span> i majke R</span><span>.</span><span>, rođene D</span><span>.</span><span>, rođen </span><span>.</span><span> </span><span>...</span><span> godine u Bijelom Polju, sa prebivalištem u mjestu rođenja - naselje </span><span>S.</span><span>, neoženjen, završio SSS, srednjeg imovnog stanja, neosuđivan, </span>
</p>
<p>&nbsp;</p>
<p>
<span> </span>
</p>
<p style="text-align:center;">
<span>K R I V    J E</span>
</p>
<p>&nbsp;</p>
<p>&nbsp;</p>
<p>
<span>-Zato što je:</span>
</p>
<p>&nbsp;</p>
<p>
<span>-Dana 09. 01. 2017. godine, oko 09:25h, ne pridržavajući se saobraćajnih propisa upravljao PMV marke "Toyota Prius", reg. oznka BP-BD-029, vlasništvo D</span><span>.</span><span> "F</span><span>.</span><span>-C</span><span>.</span><span>" u Bijelom Polju, Ulicom Mojkovačkom, iz pravca Bijelog Polja u pravcu Opšte bolnice u Bijelom Polju, te je dolaskom u neposrednu blizinu UO "Top 3", ugrozio saobraćaj i doveo u opasnost život i tijelo ljudi, na način što se protivno odredbi čl. 35 st. 1 ZOBS-a na putevima, kretao vozilom brzinom od oko 40 km/h, koja brzina nije bila prilagođena stanju puta i atmosferskim prilikama i što protivno odredbi čl. 17 st. 1 ZOBS-a na putevima, nije obratio pažnju na pješaka koji se nalazi na kolovozu, usled čega je u saobraćajnoj situaciji kada je pješak oštećena </span><span>M.</span><span>a </span><span>D.</span><span> iskoračila na lijevu stranu, na desnoj kolovoznoj traci, udario desnom stranom prednjeg branika vozila u lijevu nogu oštećene, usled čega je oštećena nabačena na desnu središnju stranu poklopca motora i dalje na donji desni središnji dio vjetrobranskog stakla u koji je udarila glavom nakon čega je odbačena na kolovoz, kojom prilikom je oštećena zadobila lake tjelesne povrede u vidu krvnog podliva veličine jajeta u potiljačnom dijelu glave desno, otoka veličine kestena na lijevoj strani čela, dvije manje ogrebotine na koži lica lijevo i lakšeg potresa mozga, iako je bio svjestan da upravljajući vozilom na ovakav način može </span><span>ugroziti javni saobraćaj i izazvati nastupanje zabranjene posledice za koju je olako držao da neće nastupiti ili da će je moći spriječiti,  </span>
</p>
<p>&nbsp;</p>
<p>
<span>-čime je izvršio krivično djelo ugrožavanje javnog saobraćaja iz čl. 339 st. 3 u vezi st. 1 Krivičnog zakonika Crne Gore, </span>
</p>
<p>
<span></span>
</p>
<p>
<span>-pa ga sud, primjenom citiranih zakonskih propisa, te čl. 2, 4, 5, 13, 16, 32 i 41Krivičnog zakonika Crne Gore (KZ-a CG) i čl. 226, 229, 239 i 374 Zakonika o krivičnom postupku Crne Gore (ZKP-a CG), </span><span> </span>
</p>
<p>&nbsp;</p>
<p>&nbsp;</p>
<p style="text-align:center;">
<span>O S U Đ U J E</span>
</p>
<p>&nbsp;</p>
<p>&nbsp;</p>
<p>
<span>Na kaznu rad u javnom interesu u trajanju od 80 (osamdeset) časova, koji rad će se obaviti u vremenskom periodu od 2 (dva) mjeseca po pravosnažnosti presude, s tim što rad ne može biti duži od 60 (šezdeset) časova u toku jednog mjeseca. </span>
</p>
<p>
<span>Ukoliko okrivljeni ne bude vršio rad u javnom interesu, kazna će se zamijeniti kaznom zatvora, tako što će se svakih započetih 60 (šezdeset) časova rada u javnom interesu, zamijeniti kaznom zatvora od 1 (jednog) mjeseca.</span>
</p>
<p>&nbsp;</p>
<p>
<span> Okrivljeni se obavezuje da plati ovom sudu na ime paušala iznos od 35,00€, kao i na ime ostalih troškova krivičnog postupka iznos od 260,50€, sve na račun Budžeta CG, br. 832-151-35, u roku od 15 dana, po pravosnažnosti presude, pod prijetnjom prinudnog izvršenja, s tim što je dokaze o uplati dužan dostaviti krivičnoj pisarnici ovog suda.</span>
</p>
<p>&nbsp;</p>
<p>
<span>Oštećena </span><span>M.</span><span>a </span><span>D.</span><span>, radi ostvarivanja imovinsko pravnog zahtjeva upućuje se na parnični postupak.  </span>
</p>
<p>&nbsp;</p>
<p>
<span> </span>
</p>
<p style="text-align:center;">
<span>O b r a z l o ž e nj e</span>
</p>
<p>&nbsp;</p>
<p>
<span>Optužnim predlogom Osnovnog državnog tužilaštva u Bijelom Polju, Kt. br. 21/17 od 15. 02. 2017. godine, optužen je </span><span>B.</span><span> </span><span>K.</span><span> iz </span><span>S.</span><span>a, opština Bijelo Polje, da je  izvršio krivično djelo ugrožavanje javnog saobraćaja  iz čl. 339 st. 3 u vezi st. 1 Krivičnog zakonika Crne Gore.</span>
</p>
<p>&nbsp;</p>
<p>
<span>Glavni pretres je održan i zaključen u prisustvu </span><span>Državne tužiteljke Vesne Šćepanović, okrivljenog </span><span>B.</span><span>a </span><span>K.</span><span>a, oštećene </span><span>M.D.</span><span>, njenog punomoćnika </span><span>A.M.J.</span><span>i predstavnika oštećenog D</span><span>.</span><span> "F</span><span>.</span><span> C</span><span>.</span><span>" </span><span>B.M.</span><span>.</span>
</p>
<p>&nbsp;</p>
<p>
<span>Državna tužiteljka Vesna Šćepanović u završnoj riječi je navela da ostaje pri podnijetom optužnom predlogu, jer je dokazima izvedenim na glavnom pretresu potvrđeno da je okrivljeni počinio djelo koje mu je stavljeno na teret. Odbrana okrivljenog da nije vozio oko 40 km/h, kako je to pokazao "GPS" uređaj u firmi D</span><span>.</span><span> "F</span><span>.</span><span>" t</span><span>.</span><span>, ne može bitnije uticati na odluku u ovoj pravnoj stvari jer je i 29 km/h više od cifre koju je vještak našao a to je 25 km/h, koja brzina vozila bi, po vještaku saobraćajne struke, dozvolila mogućnost izbjegavanja predmetne nezgode. Predložila je sudu da okrivljenog oglasi krivim i da ga osudi na kaznu po zakonu. </span>
</p>
<p>&nbsp;</p>
<p>
<span>Oštećena </span><span>M.</span><span>a </span><span>D.</span><span> u završnoj riječi je izjavila da se pridružuje krivičnom gonjenju protiv okrivljenog i da postavlja imovinsko-pravni zahtjev, prihvatajući završnu riječ svog punomoćnika advokata Miladina Joksimovića, koji je u istoj izjavio da je nesporno da je na dijelu kolovoza na kome se desila saobraćajna nezgoda bilo leda a da kolovoz sa desne strane, gledano u smjeru u kom se kretao okrivljeni i oštećena, nije bio očišćen, pa oštećena nije imala druge mogućnosti za kretanje. U takvoj situaciji kod zaleđenog kolovoza i saznanja da se nalazi medicinska ustanova sa jedne strane a sa druge strane ustanova za smještaj starih lica, okrivljeni je mogao očekivati čak i nekontrolisane reakcije, obzirom da se radilo o starijoj osobi, pa je bio dužan da upotrebom zvučnog signala oštećenu upozori na nailazak, a što nije učinio kako sam priznaje.</span>
</p>
<p>&nbsp;</p>
<p>
<span>Predstavnik oštećene D</span><span>.</span><span> "F</span><span>.</span><span>-C</span><span>.</span><span>" </span><span>B.M.</span><span>je izjavio da se ne pridružuje krivičnom gonjenju protiv okrivljenog i da ne postavlja imovinsko-pravni zahtjev, dodajući da firma u vozilima ima ugrađen "GPS" sistem pomoću koga prate iz baze kretanje njihovih vozila, kao i brzinu. U konkretnom slučaju postoje grafikoni koju pokazuju kojom brzinom se kretalo vozilo kojim je upravljao okrivljeni neposredno prije predmetne saobraćajne nezgode i što je sačuvano u njihovom kompjuteru. </span>
</p>
<p>&nbsp;</p>
<p>
<span>Okrivljeni </span><span>B.</span><span> </span><span>K.</span><span> u svojoj odbrani datoj u istražnom postupku u bitnom je naveo da je kritičnog dana, tj. 09. 01. 2017. godine, upravljao taksi vozilom marke "Toyota", vlasništvo D</span><span>.</span><span> "F</span><span>.</span><span>-C</span><span>.</span><span>" iz Bijelog Polja gdje je bio zaposlen. Kretao se izpravca grada prema bolnici i kada je bio u neposrednoj blizini kafea "Top 3" vidio je jednu stariju ženu kako ide desnom stranom kolovoza, u istom smjeru kao i on. Kada je stigao do te žene ona je odjednom krenula da pređe na lijevu stranu kolovoza ili se poklizala, obzirom da je po kolovozu bio led, tj. ona se odjednom obrela na njegovoj lijevoj strani. Pokušao je da je zaobiđe, ali kako su iz suprotnog smjera dolazila vozila nije uspio da je zaobiđe, nakon čega je došlo do kontakta vozila i pješakinje, od kojeg kontakta je ista pala na desnu stranu vozila. Zaustavio je vozilo, izašao i vidio ženu kako leži na asfaltu. Prišao je do nje ali nije smio da je pomjera, jer nije znao kakve je povrede zadobila, tj. da nije nešto polomila. Nakon nekih 15-20 sekundi stigao je njen sin i zajedno su je ponijeli do bolnice. Kazao je da je toga dana provejavao snijeg, po kolovozu je bilo leda, tako da se sa vozilom kretao sporo. </span>
</p>
<p>
<span>Na glavnom pretresu je izjavio da negira izvršenje krivičnog djela stavljenog mu na teret, ponovivši odbranu datu u istražnom postupku, pojašnjavajući  da se oštećena kretala u istom mjestu, dakle, od grada prema bolnici i da nije upotrebio zvučni signal da je upozori na svoj nailazak. Sa desne strane kolovoza postojala je pješačka staza koja nije bila očišćena od snijega, s tim što se vidjelo da su pješaci napravili stazu. </span>
</p>
<p>
<span>U završnoj riječi okrivljeni je izjavio da ostavlja sudu na ocjenu utvrđivanje njegove krivice, pa ako je nađe molio je sud da ga što blaže kazni i da je saglasan da mu sud izrekne kaznu rad u javnom interesu.</span>
</p>
<p>&nbsp;</p>
<p>
<span>Radi utvrđjivanja odlučnih činjenica i donošenja pravilne i zakonite odluke, sud je izveo dokaze: sasluša u svojstvu svjedoka oštećenu </span><span>M.</span><span>u </span><span>D.</span><span> i svjedoka </span><span>F.</span><span>a </span><span>B.</span><span>a; pročitao zapisnik o uviđaju saobraćajne nezgode Kt. br. 5/17 od 09. 01. 2017. godine; pročitao zapisnik o kontroli prisustva alkohola u organizmu na ime okrivljenog; pročitao zapisnik o tehničkom pregledu vozila D</span><span>.</span><span>"V</span><span>.</span><span>" Bijelo Polje za PMV marke "T</span><span>.</span><span> P</span><span>.</span><span>", reg. ozn. BP-BD-029; pročitao izvještaj ljekara specijaliste Urgentne medicinske pomoći br. 340 od 09. 01. 2017. godine, na ime oštećene; pročitao otpusnu listu sa epikrizom JZU OB Bijelo Polje, br. 66/2017 na ime </span><span>oštećene; pročitao nalaz i mišljenje vještaka medicinske struke dr </span><span>M.</span><span>a </span><span>S.</span><span>a, od 15. 02. 2017.g odine; pročitao nalaz i mišljenje vještaka saobraćajne struke Milenka Čabarkape, od 02. 02. 2017. godine i izvršio uvid u izvod iz registra kaznene evidencije na ime okrivljenog. </span>
</p>
<p>&nbsp;</p>
<p>
<span>Sud je cijenio iskaz oštećene </span><span>M.D.</span><span>, koja je u svom iskazu u istražnom postupku u bitnom navela da je kritičnog dana krenula u bolnicu, pa je sin dovezao do marketa "Roda" i produžio je dalje ka gradu a ona je krenula pješke prema bolnici. Kretala se desnom stranom kolovoza i kada se nalazila u blizini jednog kafića odjednom je osjetila udar u desnu nogu i više se ničega ne sjeća. Zatim je u bolnici boravila tri dana, nakon čega je puštena kući. U ovoj nezgodi zadobila je tjelesne povrede. </span>
</p>
<p>
<span>Na glavnom pretresu ponovila je iskaz dat u istrazi, dodajući da se svo vrijeme kretala desnom stranom kolovoza.  </span>
</p>
<p>&nbsp;</p>
<p>
<span>Sud je cijenio iskaz svjedoka </span><span>F.</span><span>a </span><span>B.</span><span>a, koji je u svom iskazu u istražnom postupku u bitnom naveo da je kritičnog dana upravljao vozilom prema bolnici ulicom Mojkovačkom a ispred njega se kretalo vozilo marke "Toyota" na udaljenosti od oko 5 metara. Kazao je da je kolovoz bio zaleđen a sa obje strane kolovoza su bili nanosi snijega. Kada su bili u blizini ugostiteljskog objekta "Top 3" vidio je jednu stariju žensku osobu koja se kretala desnom stranom kolovoza, u istom smjeru i u jednom trenutku navodi da je vidio kako se ta starija žena poklizala i bukvalno pala na auto koje je bilo ispred njegovog vozila. Vozač vozila ispred je pritegao kočnicu i tada je ta ženska osoba pala sa haube na kolovoz. Izašao je iz vozila da vidi može li šta da pomogne, a zatim je otrčao do bolnice kako bi ih obavijestio o događaju, pa su zatim iz bolnice krenuli on i još jedan čovjek, gurajući kolica, međutim, ispred službe Hitne pomoći vidio je kako lice koje je upravljalo vozilom kojim je udarena starija žena i još jedan čovjek nose povrijeđenu u bolnicu.</span>
</p>
<p>
<span>Na glavnom pretresu ponovio je iskaz dat u istrazi, pojašnjavajući da je, po njegovoj procjeni, od momenta kada je oštećena udarena pa do momenta kada je stavljena na kolica ispred Hitne pomoći, proteklo minut-dva.</span>
</p>
<p>&nbsp;</p>
<p>
<span>Iz zapisnika o kontroli prisustva alkohola u organizmu na ime okrivljenog, proizilazi da je kritičnog dana vozilom upravljao u trijeznom stanju. </span>
</p>
<p>&nbsp;</p>
<p>
<span>Iz zapisnika o tehničkom pregledu vozila D</span><span>.</span><span> "V</span><span>.</span><span>" Bijelo Polje za PMV marke "Toyota Prius", reg. ozn. BP-BD-029, proizilazi da je vozilo u vrijeme nezgode bilo tehnički ispravno. </span>
</p>
<p>&nbsp;</p>
<p>
<span>Po osnovu medicinske dokumentacije i to izvještaja ljekara specijaliste Urgentne medicinske pomoći br. 340 od 09. 01. 2017. godine, na ime oštećene i   otpusne liste sa epikrizom JZU OB Bijelo Polje, br. 66/2017 na ime oštećene, svoj nalaz i mišljenje dao je vještak medicinske struke dr </span><span>M.</span><span>e </span><span>S.</span><span>. U svom nalazu od 15. 02. 2017. godine, vještak navodi da su kod oštećene prilikom pregleda klinički objektivno bile vidljive sljedeće povrede i to: krvni podliv veličine jajeta u potiljačnom dijelu glave desno, otok veličine kestena na lijevoj strani čela, dvije manje ogrebotine na koži lica lijevo i lakši potres mozga. Ove povrede, po mišljenju vještaka, spadaju u laku tjelesnu povredu i mogle su nastati u saobraćajnoj nezgodi prilikom udara glavom o tupo-tvrdu površinu a neke i prilikom pada na zemlju i udara glavnom od tupo-tupu površinu. Nalaz i mišljenje vještaka sud je prihvatio. </span>
</p>
<p>&nbsp;</p>
<p>
<span>Po osnovu tragova konstatovanih u zapisniku o uviđaju saobraćajne nezgode Kt. br. 5/17 od 09. 01. 2017. godine, svoj nalaz i mišljenje dao je vještak saobraćajne struke </span><span>M.Č.</span><span>. U svom nalazu, od 02. 02. 2017. godine, vještak navodi da se saobraćajna nezgoda dogodila danju pri dobroj vidljivosti, pri mrazu i provijavanju sitnog snijega, koji se na kolovozu zadržavao u tankom sloju, na ulici gdje su objekti izgrađeni sa obje strane na prilazu u krug bolnice, gdje je ulica prava i pregledna. Kolovoz je bio očišćen od snijega u širini od 5,58m, do 5,70m, a izvan očišćene širine kolovoza sa obje strane su se nalazile naslage snijega, visine oko 0,40m. Nezgoda se dogodila u saobraćajnoj situaciji kada se vozilo "Toyota" kretalo kolovozom očišćenim od snijega, sustižući pješaka - stariju ženu, a iz suprotnog smjera su se kretala vozila. Kad je pješak - starija žena iz kretanja uz duž kolovozom, uz desnu ivicu, započela kretanje preko kolovoza ulice, sa desne na lijevu stranu, ispred i u blizini "Toyote", zbog čega je primarno došlo do udara desnom stranom prednjeg branika "Toyote" i lijeve noge pješaka a zatim o sekundarnoj fazi pješak starija žena je nabačena na desnu središnu stranu poklopca motora i dalje na donji desni središni dio vjetrobranskog stakla, u koji je udarila glavom i na kraju u tercijarnoj fazi pješak je odbačen na kolovoz ispred "Toyote". </span>
</p>
<p>
<span>Iznenadnim stupanjem ispred i u blizini "Toyote" iz kretanja uzduž kolovozom uz desnu ivicu u saobraćajnoj situaciji koja nije omogućavala da se to može učiniti na bezbjedan način pješak - starija žena je učinila propust koji je u vezi sa izazivanjem opasnosti i nastankom ove nezgode. U opisanoj saobraćajnoj situaciji vozač vozila "Toyota" upravljao je vozilom putanjom u širini kolovoza očišćenog od snijega, bočnom desnom stranom na udaljenosti oko 1,40m od desne ivice kolovoza a lijevim točkovima u širini lijeve kolovozne trake brzinom od oko 40 km/h. Vještak navodi da je vremensko-prostornom analizom mogućnost za izbjegavanje događanja ove nezgode našao da je moguće bilo izbjeći nezgodu preduzimanjem intenzivnog kočenja vozila "Toyota" pri brzini kretanja manjoj od 25 km/h. Propuštanjem da obrati naročitu pažnju na pješaka - stariju ženu, koja je ranjivi učesnik u saobraćaju i propuštanjem da "Toyotom" upravlja bezbjednom brzinom za date uslove na ulici i za opisanu saobraćajnu situaciju u kojoj učestvuju pješak - starija žena u kretanju, uz desnu ivicu kolovoza, i vozila iz suprotnog smjera u mimoiolaženju, vozač vozila "Toyote" je učinio propuste koji su u vezi sa nastankom ove nezgode a odnose se na propuštanje mogućnosti da se nezgoda izbjegne. Ako vozač "Toyote" nije dao zvučni znak upozorenja pješaku - starijoj ženi, kao moguću i potrebnu mjeru, rdi signaliziranja pješaku - starijoj ženi na opasnost od kretanja kolovozom ulice, u saobraćajnoj situaciji predstojećeg momoilaženja, vozač "Toyote" bi učino propust koji bi bio u vezi sa doprinosom za nastanak ove nezgode. Takođe, propuštanjem da se trotoar na prilazu bolnici očisti od snijega je propust u vezi sa održavanjem ulice, jer je onemogućeno pješacima da se kreću van kolovoza ulice, što je u vezi sa doprinosom nastanka ove nezgode. Nalaz i mišljenje vještaka sud je prihvatio. </span>
</p>
<p>&nbsp;</p>
<p>
<span>Iz izvoda iz registra kaznene evidencije na ime okrivljenog, sud je utvrdio da isti ranije nije osuđivan. </span>
</p>
<p>&nbsp;</p>
<p>
<span> Cijeneći odbranu okrivljenog i dokaze pojedinačno i u međusobnoj vezi, a shodno čl. 370 Zakonika o krivičnom postupku Crne Gore, sud je utvrdio činjenično stanje i na osnovu istog zaključio da je okrivljeni izvršio krivično djelo ugrožavanje javnog saobraćaja iz čl. 339 st. 3 u vezi st. 1 Krivičnog zakonika CG, za koje je kriv. </span>
</p>
<p>&nbsp;</p>
<p>
<span>Okrivljeni u svojoj odbrani ne priznaje izvršenje krivičnog djela staveljenog mu na teret, ne sporeći da je kritičnog dana upravljao vozilom te da je ostvario kontakt sa pješakinjom koja se kretala kolovozom u istom smjeru kao i on, zbog toga što je ona pješakinja odjednom krenula da pređe na lijevu stranu kolovoza ili se poklizala, a on je pokušao da je zaobiđe, međutim, zbog nailaska vozila iz suprotnog smjera nije uspio da je zaobiđe. </span>
</p>
<p>
<span>Okrivljeni ne spori da kritičnom prilikom nije dao zvučni signal upozorenja pješakinji, s tim što je kontakt ostvario sa pješakinjom zbog toga što je ona naglo skrenula na lijevu stranu, ili se poklizala, što takođe proizilazi i iz istalih izvedenih dokaza. </span>
</p>
<p>
<span>Naime, vještak saobraćajne struke u svom nalazu i mišljenju izjasnio se da je pješakinja odnosno oštećena </span><span>M.</span><span>a </span><span>D.</span><span>, iznenadnim stupanjem ispred i u blizini "Toyote" iz kretanja uzduž kolovozom uz desnu ivicu u saobraćajnoj situaciji koja nije omogućavala da se to može učiniti na bezbjedan način da je učinila propust koji je u vezi sa izazivanjem opasnosti i nastankom ove nezgode. Dakle, osnovni propust za nastanak predmetne saobraćajne nezgode je učinila oštećena </span><span>M.</span><span>a </span><span>D.</span><span>. </span>
</p>
<p>
<span>Međutim, okrivljeni </span><span>B.</span><span> </span><span>K.</span><span> u opisanoj saobraćajnoj situaciji, kako je to našao vještak saobraćajne struke, upravljao je vozilom putanjom u širini kolovoza očišćenog od snijega, bočnom desnom stranom na udaljenosti oko 1,40m od desne ivice kolovoza a lijevim točkovima u širini lijeve kolovozne trake brzinom od oko 40 km/h. Vještak navodi da je vremensko-prostornom analizom mogućnost za izbjegavanje događanja ove nezgode našao da je moguće bilo izbjeći nezgodu, preduzimanjem intenzivnog kočenja vozila "Toyota" pri brzini kretanja manjoj od 25 km/h. Propuštanjem da obrati naročitu pažnju na pješaka - stariju ženu, koja je ranjivi učesnik u saobraćaju i propuštanjem da "Toyotom" upravlja bezbjednom brzinom za date uslove na ulici i za opisanu saobraćajnu situaciju u kojoj učestvuju pješak - starija žena u kretanju, uz desnu ivicu kolovoza, i vozila iz suprotnog smjera u mimoiolaženju, vozač vozila "Toyote" je učinio propuste koji su u vezi sa nastankom ove nezgode a odnose se na propuštanje mogućnosti da se nezgoda izbjegne. </span>
</p>
<p>
<span>Dakle, zbog vožnje, odnosno upravljanja vozilom brzinom koja se ne može smatrati prilagođenom za opisano stanje kolovoza kritičnog dana, okrivljeni je postupio protivno odredbi čl. 35 st. 1 ZOBS-a na putevima, a takođe, kod činjenice da je vidio kretanje starije žene koja se kretala u istom smjeru, i zbog činjenice i da je primijetio naslage snijega na trotoaru, te kretanje starije žene po kolovozu, okrivljeni je bio dužan upozoriti je davanjem zvučnog signala, pa zbog činjenice da nije dao zvučni signal proizilazi da nije u dovoljnoj mjeri obratio pažnju na tog pješaka, pa je postupio i protivno odredbi čl. 17 st. 1 ZOBS-a na putevima. </span>
</p>
<p>
<span>Kao posledica predmetne saobraćajne nezgode oštećena je zadobila tjelesne povrede opisane u izreci presude, za koje se vještak izjasnio da spadaju u lake tjelesne povrede, pa je okrivljeni, zbog propusta prethodno opisanih odnosno nepostupanja u skladu sa odredbama članova 35 i 17 ZOBS-a na putevima, u svojim radnjama ostvario sva bitne obilježja bića krivičnog djela koje mu je optužbom i stavljeno na teret.  </span>
</p>
<p>&nbsp;</p>
<p>
<span>Okrivljeni je krivično djelo izvršio s nehatom jer je bio svjestan da vožnjom neprilagođenom brzinom i ne obraćajući dovoljno pažnje na pješaka stariju ženu koja se kretala u opisanim vremenskim uslovima kolovozom, da može ugroziti druge učesnike u saobraćaju i izazvati saobraćajnu nezgodu, ali je olako držao da do iste neće doći, ili da će eventualno saobraćajnu nezgodu moći spriječiti, a sa </span><span>nehatom je postupao i u odnosu na posledicu date saobraćajne nezgode, nastanak tjelesnih povreda kod oštećene </span><span>M.D.</span><span>.</span>
</p>
<p>&nbsp;</p>
<p>
<span>Odlučujući u pogledu vrste i visine krivične sankcije, sud je cijenio sve okolnosti iz čl. 42 Krivičnog zakonika Crne Gore, pa je na strani okrivljenog od olakšavajućih okolnosti našao, da se radi o licu relativno mlađe životne dobi, te da se radi o osobi koja do sada nije osuđivana. </span><span>Otežavajućih okolnosti na strani okrivljenog sud nije našao, pa se opredijelio da okrivljenog  osudi na kaznu rad u javnom interesu u trajanju od 80 časova, određujući da se rad obavi u vremenskom periodu od 2 mjeseca, cijeneći da će se izrečenom krivičnom sankcijom postići svrha kažnjavanja, </span><span>predviđena čl. 32 Krivičnog zakonika CG.</span>
</p>
<p>&nbsp;</p>
<p>
<span>Shodno čl. 226 i 229 Zakonika o krivičnom postupku, odlučeno je da okrivljeni  plati  sudu na ime  paušala, iznos od  35,00 €,  imajući u vidu složenost i trajanje krivičnog postupka, te imovinske prilike okrivljenog, kao i da plati sudu na ime ostalih troškova krivičnog postupka iznos od 260,50€, koji  troškovi se odnose na vještačenje  vještaka - medicinske i saobraćajne  struke, a koja sredstva su isplaćena iz predračunskih sredstava suda.</span>
</p>
<p>&nbsp;</p>
<p>
<span>Shodno čl. 239 ZKP-a CG sud je oštećenu </span><span>M.</span><span>u </span><span>D.</span><span>, za ostvarivanje imiovinsko pravnog zahtjeva, uputio na parnični postupak. </span>
</p>
<p>
<span>  </span>
</p>
<p>
<span>Sa iznijetih razloga, shodno čl. 374 Zakonika o krivičnom postupku, odlučeno je kao u izreci presude.</span>
</p>
<p>&nbsp;</p>
<p style="text-align:center;">
<span>OSNOVNI SUD U BIJELOM POLJU</span>
</p>
<p style="text-align:center;">
<span>Dana </span><span>13. 03. 2017.</span><span> godine,</span>
</p>
<p>&nbsp;</p>
<p>
<span>   ZAPISNIČAR,</span><span></span><span></span><span></span><span></span><span>                          S U D I J A,</span>
</p>
<p>
<span>Draginja Bošković s,r,</span><span></span><span>                     </span><span></span><span>          Ivan Adamović s,r,</span>
</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
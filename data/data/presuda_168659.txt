<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.p1{text-align:justify;hyphenate:auto;font-family:Verdana;font-size:11pt;}
.p2{text-align:center;hyphenate:auto;font-family:Verdana;font-size:11pt;}
.p3{text-align:start;hyphenate:auto;font-family:Verdana;font-size:11pt;}
.p4{text-indent:0.5in;text-align:justify;hyphenate:auto;font-family:Verdana;font-size:11pt;}
.p5{margin-left:0.25in;margin-bottom:0.083333336in;text-align:justify;hyphenate:auto;font-family:Verdana;font-size:11pt;}
.p6{text-indent:0.5in;text-align:center;hyphenate:auto;font-family:Verdana;font-size:11pt;}
.p7{text-indent:0.25in;margin-bottom:0.083333336in;text-align:justify;hyphenate:auto;font-family:Verdana;font-size:11pt;}
.p8{text-align:justify;hyphenate:auto;font-family:Verdana;font-size:12pt;}
.p9{text-align:justify;hyphenate:auto;font-family:Verdana;font-size:10pt;}
.p10{text-align:start;hyphenate:auto;font-family:Verdana;font-size:10pt;}
.p11{text-align:start;hyphenate:auto;font-family:Times New Roman;font-size:12pt;}
.s1{font-size:11pt;}
</style>
<meta content="violeta.raicevic" name="author">
</head>
<body class="b1 b2">
<p class="p1"></p>
<p class="p1">
<span>OSNOVNI SUD U BIJELOM POLJU </span>
</p>
<p class="p1">
<span>K.br.685/10</span>
</p>
<p class="p1"></p>
<p class="p1"></p>
<p class="p1">
<span>	Osnovni sud u Bijelom Polju,  i to  sudija Violeta Raičević,  kao sudija pojedinac, uz učešće zapisničara Joksimović Ljiljane, u krivičnom predmetu okrivljenog Ć.Z.a iz Mojkovca,  zbog krivičnog djela nasilje u porodici ili  u porodičnoj zajednici  iz čl.220.st.1. u vezi sa čl.49.Krivičnog zakonika Crne Gore, po optužnom predlogu  ODT-a u B.Polju Kt.br.612/10 od 06.12.2010.godine,  nakon održanog  usmenog, glavnog i javnog pretresa, u prisustvu zamjenika ODT-a u B.Polju Šćepanović Vesne,  okrivljenog Ć.Z.a i oštećene Ć.B., dana 27.01.2011.godine,  donio je i javno objavio </span>
</p>
<p class="p1"></p>
<p class="p1"></p>
<p class="p2">
<span>P R E S U D U</span>
</p>
<p class="p3"></p>
<p class="p3"></p>
<p class="p1">
<span>	Okrivljeni Ć.Z.O, od oca    R. i majke  A., rodjene M., rodjen ....godine u Mojkovcu, sa prebivalištem u mjestu B.NJ.a opština Mojkovac, državljanin Crne Gore, privatnik, otac dvoje djece, sa završenom srednjom školom, lošeg imovnog stanja, osudjivan.</span>
</p>
<p class="p1"></p>
<p class="p2">
<span>K R I V   J E</span>
</p>
<p class="p3"></p>
<p class="p3">
<span>	Što je:</span>
</p>
<p class="p3"></p>
<p class="p4">
<span>-dana 19.09.2010.godine, oko 04,00 h u mjestu B.NJ.a opština  Mojkovac, u porodičnoj kući, primjenom grubog nasilja narušio  duševni integritet člana svoje porodice - bivše supruge  Ć.B., na način što joj  je uputio riječi: " ubiću te, baciću ti bombu, uništiću te", kojom prilikom  je bacio mobilni telefon oštećene na pod, da bi  joj dana  23.09.2010.godine oko 07,00 h uputio riječi " ubiću te, uništiću te ako sjedneš ili progovoriš sa bilo kim".</span>
</p>
<p class="p4"></p>
<p class="p4">
<span>- čime je izvršio produženo   krivično djelo nasilje u porodici ili u porodičnoj zajednici iz  čl.220.st.1. u vezi čl.49. Krivičnog zakonika Crne Gore /KZ/</span>
</p>
<p class="p3"></p>
<p class="p1">
<span>	-pa mu  sud primjenom tog zakonskog propisa i čl. 2, 4, 5, 13, 15, 32, 36, 42, 52,53 i 54  Krivičnog zakonika Crne Gore, te čl. 199, 212 i 364 Zakonika o krivičnom postupku  Crne Gore /ZKP /i z r i č e: </span>
</p>
<p class="p1"></p>
<p class="p1"></p>
<p class="p2">
<span>USLOVNU OSUDU</span>
</p>
<p class="p1"></p>
<p class="p4">
<span>Kojom mu utvrdjuje  kaznu zatvora  u trajanju  od 2  /dva/ mjeseca i  istovremeno   odredjuje da se ista neće izvršiti ukoliko okrivljeni u roku od 1 /jedne/ godine dana ne učini novo krivično djelo. </span>
</p>
<p class="p1"></p>
<p class="p1">
<span>	</span>
</p>
<p class="p5">
<span>	Okrivljeni se obavezuje na plaćanje paušala  u iznosu od 30 € /trideset eura/,  u roku od 15 dana po pravosnažnosti presude, pod prijetnjom prinudnog izvršenja na račun Depozita novčanih kazni, troškova postupka i paušala CG br. 831-151-35.</span>
</p>
<p class="p1">
<span>	Oštećena Ć.B.a  se radi ostvarivanja imovinsko pravnog zahtjeva upućuje na parnični postupak.</span>
</p>
<p class="p1"></p>
<p class="p1"></p>
<p class="p6">
<span>O b r a z l o ž e n je</span>
</p>
<p class="p3"></p>
<p class="p3"></p>
<p class="p1">
<span>	Optužnim predlogom ODT-a u B.Polju Kt.br.612/10 od 06.12.2010.godine,  okrivljenom Ć.Z.u, stavljeno je na teret izvršenje  produženog krivičnog djela nasilje u porodici  ili u porodičnoj zajednici  iz čl.220.stav 1. u vezi čl.49.Krivičnog  zakonika CG,</span>
</p>
<p class="p1"></p>
<p class="p1">
<span>	Glavni pretres je održan u prisustvu zamjenika  ODT-a, okrivljenog i oštećene.</span>
</p>
<p class="p1"></p>
<p class="p1">
<span>	Zamjenik ODT-a je prije davanja završne riječi precizirala činjenični opis optužnog predloga na način a kako je to sadržano u izreci presude.  U završnoj riječi ostala je pri preciziranom  optužnom predlogu i predložila sudu da okrivljenog oglasi krivim i osudi  na kaznu po zakonu.</span>
</p>
<p class="p1"></p>
<p class="p1">
<span>	Oštećena Ć.B.a  se tokom postupka pridružila krivičnom gonjenju protiv okrivljenog i istakla da će imovinsko pravni zahtjev ostvariti  u parničnom postupku.</span>
</p>
<p class="p1"></p>
<p class="p1">
<span>	Okrivljeni Ć.Z.o  u svojoj odbrani  tokom postupka je istakao da se sa suprugom B. razveo dana 24.06.2010.godine,  stim što su se dogovorili da stanuju u istoj kući njegovog oca a u  zasebnim prostorijama, i da sa njima žive dvoje maloljetne djece. Negira da je prema  B.i vršio nasilje  ali  istakao je da je bilo svadje medju njima  i to većinom iz razloga koje je izvazivala B.a. Dana 18.09.2010.godine nalazio se u jednoj kafani u Mojkovcu gdje je  B.a zaposlena  i gdje je isprovociran njenim ponašanjem bio prinudjen da se sa istom posvadja. Medjutim, istakao je da tom prilikom  B.i nije prijetio i nije ispoljavao nasilje prema  njoj , a ona ga je prijavila policiji zbog čega je zadržan u prostorijama policije  do jutarnjih  časova narednog dana. Kada se vratio kući u mjestu B.NJ.a  oko 04,00 h, a pošto je bio iznerviran, uzeo je od B.e telefon  i polomio ga. Medjutim, tom prilikom  joj nije rekao da će je ubiti, uništiti  i baciti bombu, te da nije ulazio u sobu kroz prozor, već je kroz prozor ušao u svoju sobu iz razloga što mu je  B.a predhodno zaključala ulazna vrata kuće.Priznaje da je dana 23.09.2010.godine,  oko 07,00 hh, kada se B.a spremala da ide na posao  istoj rekao da ne smije  ni sa kim da sjedi  i da razgovara,  jer ga  je predhodno isprovocirala porukama  koje je dobijala na svoj telefon. Tom prilikom joj nije rekao da će je ubiti i uništiti.Konačno je istakao da je jako  ljubomoran na B.u i da ne može da dozvoli da ona ima slobodan život jer mu smeta  kada sa nekim stane i razgovara, a sve to ne može da podnese  i ako su razvedeni, jer je ona majka njegove djece.</span>
</p>
<p class="p1"></p>
<p class="p1"></p>
<p class="p1">
<span>  </span>
</p>
<p class="p1">
<span>	U završnoj riječi  je izjavio da se djelimično osjeća krivim  ali njegovo  ponašanja  isprovocirala je  Ć.B.a.</span>
</p>
<p class="p1"></p>
<p class="p1">
<span>	Radi utvrjdivanja odlučnih činjenica i krivične  odgovnosti na strani okrivljenog sud je na glavnom pretresu izveo dokaze: saslušao  oštećenu Ć.B.u u svojstvu svjedoka, saslušao svjedoke mldb. Ć.B.a i mldb. Ć.I.a u prisustvu zakonskog zastupnika, izvršio uvid u  izvod iz KE na ime okrivljenog. Drugih predloga za dopunu dokaznog postupka nije bilo.</span>
</p>
<p class="p1"></p>
<p class="p1">
<span>	Sud je cijeneći dokaze  pojedinačno i u medjusobnoj povezanosti, utvrdio činjenično stanje i na osnovu istog zaključio da je okrivljeni Ć.Z.o izvršio produženo  krivično djelo nasilje u porodici ili u porodičnoj zajednici iz čl.220.st.1. u vezi čl.49. KZ zbog čega je kriv i krivično odgovoran.</span>
</p>
<p class="p1"></p>
<p class="p1">
<span>	Naime, sud je cijenio odbranu okrivljenog kao djelimično priznanje izvršenja krivičnog djela  koje mu je optužbom stavljeno na teret obzirom  da isti nije sporio  da je  dana 19.09.2010.godine,   oštećenoj uzeo telefon i slomio ga te da joj je dana 23.09.2010.godine, rekao da ne smije ni sakim da sjedi i da razgovara,  da je ljubomoran na B.u  i da bez obzira na to što su razvedeni  ne može da dozvoli da B.a ima slobodan život jer mu jako smeta kada stane sa nekim i razgovara.Medjutim, navode koje je istakao u pogledu okolnosti da  B.i pri tom nije uputio riječi da će je ubiti i uništiti  te  baciti bombu sud cijeni sračunatim na olakšavanje svog krivičnog položaja, pa ih ne prihvata iz više razloga.Ovo posebno  što je njegova odbrana  u tom dijelu  demantovana iskazom oštećene  Ć.B.  koja je saslušana u svojstvu svjedoka, a čiji iskaz je sud u potpunosti prihvatio obzirom da je bila  kategorična u pogledu odlučnih činjenica i pri tom istakla da je bivša supruga  Ć.Z.a sa kojim je bila u braku  16 godina.  U toku braka imala je problema sa okrivljenim Ć.Z.om jer je isti fizički i  psihički maltretirao na razne načine što je  činio i poslije razvoda. Dana 19.09.2010.godine, oko 04,00 h  dok se nalazila u kući gdje je spavala, kroz prozor od sobe ušao je  Ć.Z.o, probudio je prepadom  a zatim joj uputio  riječi "ubiću te, baciću ti  bombu, uništiću te". Potom je uzeo telefon bacio ga na pod i polomio ga. Sa takvim ponašanjem nastavio je i narednih dana pa joj  je i dana 23.09.2010.godine, oko 07,00 h  rekao "ubiću te, uništiću te ako sjedneš ili progovoriš sa bilo kim". Istakla je da se  zbog takvog ponašanja Ć.Z.a nije osjećala sigurnom u svojoj kući, bojala se za svoj život i  život svoje djece ali  i daljih rekacija svog bivšeg supruga, jer nikada  ne zna kada će i kako reagovati i šta će joj  sledeće učiniti,  obzirom da  je Z. i dalje nastavio da maltretira i prijeti zbog čega se osjeća uplašeno i uznemireno.</span>
</p>
<p class="p1"></p>
<p class="p1">
<span>	Iskaz oštećene ima utemeljenje u iskazima svjedoka  malodobnih  Ć.B.a i Ć.I.a  koji su saglasno posvjedočili  da je  njihov otac  Ć.Z.o  u toku braka  sa njihovom majkom Ć.B.om više puta  prema istoj ispoljavao nasilje  a što je činio  više puta i nakon razvoda braka. Pri tom je svjedok Ć.B.  istakao da je bio prisutan dana 19.09.2010.godine, u jutarnjim časovima  kada ga je  probudio vrisak majke  Ć.  B.e i sa bratom je ušao u sobu gdje je vidio i čuo kako njegov otac Ć.  Z. govori  oštećenoj  Ć.B.i  " da će je ubiti, baciti bombu i uništiti". Istakao je da ih  nakon toga Ć.Z.o nije ostavljao na miru  već je i dalje prijetio kako njihovoj macji tako  i njemu i njegovom bratu zbog čega su trpjeli veliki strah. Nadalje je istakao da je zbog ponašanja njegovog oca Z.a, prema majci  B.i,  istog više puta htio da prijavi policiji  ali ga je majka u tome sprječavala u nadi da će se promijeniti. Svjedok malodobni Ć.I. je  takodje bio kategoričan  da je okrivljeni Ć.Z.o koji mu je otac  više puta vrijedjao i maltretirao njegovu majku oštećenu Ć.B.u mada se nije mogao konkretno sjetiti svih detalja vezano za kritične dogadjaje  ali je tvrdio da su se prijetnje uglavnom odnosile na to da će  majku Ć.B.u ubiti, baciti joj  bombu i to je svakodnevno govorio, ničim izazvan i ničim isprovociran. </span>
</p>
<p class="p1"></p>
<p class="p1">
<span>	Iz izvoda iz kaznene evidencije na ime okrivljenog sud  je utvrdio da je isti osudjivan presudom Osnovnog suda u B.Polju K.br.120/93 od 25.05.1993.godine  zbog krivičnog djela  ugrožavanje javnog saobraćaja iz čl.185.st.3/1 kažnjen 30 dana zatvora uslovno za jednu godinu.</span>
</p>
<p class="p1"></p>
<p class="p1">
<span>	Krivično djelo  nasilje u porodici ili u porodičnoj zajednici iz čl.220.st.1. KZ postoji kada  počinilac primjenom  grubog nasilja naruši tjelesni ili duševni integritet člana svoje porodice ili porodične zajednice. Radnja ovog krikvičnog djela odredjena je posledicom  kao narušavanje spokojstva tjelesnog ili duševnog stanja člana svoje porodice.Narušavanje obuhvata one djelatnosti kojima se stvara mogućnost povrede odredjenih dobara ili vrijednosti. Kod ovog krivičnog djela  narušava se tjelesni integritet i duševno stanje. Pojam tjelesnog integriteta nije sporan. Spokojstvo označava  po pravilu  osjećanje psihičke i fizičke sigurnosti, odsustvo straha, uznemiravanja od strane nekog lica, uvjerenje da ne prijeti nikakva opasnost.Grubo nasilje označava  nasilje jačeg inteziteta koje podrazumijeva nanošenje težih bolova i patnji. Pasivni subjekat je član porodice  ili porodičnog domaćinstva.U smislu zakonskog propisa  porodicom ili  porodičnom zajednicom  smatraju se i bivši supružnici.</span>
</p>
<p class="p1"></p>
<p class="p4">
<span>Imajući u vidu izloženo i to iskaz oštećene  Ć.  B.e, iskaze svjedoka  Ć.B.a i I.a sud je  utvrdio činjenično stanje  i na osnovu istog  zaključio da je  okrivljeni  Ć.Z.o -dana 19.09.2010.godine, oko 04,00 h u mjestu B.NJ.a opština  Mojkovac, u porodičnoj kući, primjenom grubog nasilja narušio  duševni integritet člana svoje porodice - bivše supruge  Ć.B., na način što joj  je uputio riječi: " ubiću te, baciću ti bombu, uništiću te", kojom prilikom  je bacio mobilni telefon oštećene na pod, da bi dana  23.09.2010.godine oko 07,00 h uputio riječi " ubiću te, uništiću te ako sjedneš ili progovoriš sa bilo kim".</span>
</p>
<p class="p4"></p>
<p class="p7">
<span>	Postupajući na opisani način u radnjama okrivljenog Ć.Z.a , stekla su se sva obilježja krivičnog djela za koje je oglašen krivim.Naime, okrivljeni je primjenom grubog nasilja,   narušio duševni integritet oštećene Ć.B.,   svjestan da opisanim radnjama  - narušava  duševni integritet člana svoje porodice, bivše  supruge koja ima svojstvo  pasivnog  subjekta, pa je to i htio. Činjenicu da je okrivljeni svojim postupanjem ugrozio duševni integritet bivše supruge sud je  utvrdio iz iskaza  oštećene Ć.B. koja se u svom iskazu  izjasnila da  se  kritičnom prilikom  uplašila  ponašanjem okrivljenog i osjećala veliku uznemirenost i nesigurnost  usled njegovih postupaka.  U radnjama okrivljenog  stekla su se obilježja naznačenog krivičnog djela u produženom trajanju obzirom da se  u konkretnom slučaju radi o  istim krivičnim djelima  preduzetim od strane istog učinioca  u vremenskom kontiniutetu gdje postoji istovjetnost oštećene,  pri čemu je kod učinioca postojao jedinstven umišljaj.</span>
</p>
<p class="p8"></p>
<p class="p8">
<span>	</span><span class="s1">Za predmetno krivično djelo u Krivičnom zakoniku  je zaprijećena novčana kazna ili kazna zatvora do jedne godine.</span>
</p>
<p class="p1"></p>
<p class="p4">
<span>Prilikom odlučivanja o vrsti i visini kazne  okrivljenom sud je cijenio sve okolnosti na strani istog iz čl.42.KZ, pa je od olakšavajućih okolnosti cijenio  njegovo loše imovno stanje i činjenicu da je otac dvoje maloljetne djece koje je u obavezi   da izdržava. Sud je cijenio raniju osudjivanost okrivljenog, ali kako je isti osudjivan zbog neistovrsnog krivičnog djela  i to krivičnog djela učinjenog iz nehata, sud ovoj činjenici nije  pridavao poseban  značaj a posebno što je od ranije osudjivanosti protekao dug vremenski period. Stoga je sud okrivljenom utvrdio kaznu zatvora u trajanju od dva mjeseca  i istovremeno odredio da se ista neće izvršiti ukoliko u roku od jedne godine dana ne učini novo krivično djelo, u ubjedjenju da će se i sa uslovnom osudom kao mjerom upozorenja, obzirom na težinu djela i nastale  posledice, postići svrha kažnjavanja u okviru opšte svrhe izricanja krivičnih sankcija, i uticati na okrivljenog da u buduće ne vrši krivična djela, a time ostvariti ciljevi specijalne i generalne prevencije, shodno čl. 32 KZ.</span>
</p>
<p class="p1"></p>
<p class="p1">
<span>	Sud je obavezao okrivljenog na plaćanje paušala u iznosu od 30,00 €, koji paušal je odredjen s obzirom na  imovinske prilike okrivljenog trajanje i složenost krivičnog postupka, shodno čl.199.ZKP.</span>
</p>
<p class="p1"></p>
<p class="p1">
<span>	Oštećena Ć.B.a se  upućuje na parnični postupak radi ostvarivanja imovinsko pravno zahtjeva shodno čl.212.ZKP-a.</span>
</p>
<p class="p1">
<span>	</span>
</p>
<p class="p1">
<span>	Sa izloženog odlučeno je kao u izreci presude shodno čl.364.ZKP.</span>
</p>
<p class="p1"></p>
<p class="p2">
<span>OSNOVNI SUD U BIJELOM POLJU</span>
</p>
<p class="p2">
<span>Dana,27.01.2011.godine,</span>
</p>
<p class="p1">
<span>Zapisničar,                                                                         S u d i j a,</span>
</p>
<p class="p1">
<span>Ljiljana Joksimović s.r                                                    Violeta Raičević s.r </span>
</p>
<p class="p1"></p>
<p class="p9"></p>
<p class="p9"></p>
<p class="p1">
<span>                                                                                          </span>
</p>
<p class="p1"></p>
<p class="p10"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p11"></p>


</body>
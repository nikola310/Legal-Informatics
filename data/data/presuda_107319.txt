<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{color:#0000FF;font-family:'Arial';font-weight:800}
.span2{;font-size:12pt;font-family:'Arial';font-weight:800}
.span3{;font-size:12pt;font-family:'Arial'}
.span4{;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p>
<span>                                                                                </span><span class="span1"></span><span class="span2">  </span><span class="span2"></span><span class="span2">                    </span><span class="span3">K.br.164/14</span>
</p>
<p>
<span class="span3">U IME CRNE GORE</span><span class="span3"></span>
</p>
<p>
<span class="span3">OSNOVNI SUD U ULCINJU, po sudiji Đokaj Amiru, uz učešće namještenika suda Markoč Roze, kao zapisničara, u krivičnom predmetu protiv optuženog Đ.V., iz Ulcinja, kojeg brani R.M.,advokat iz U.,zbog krivičnog djela teško djelo protiv bezbjednosti javnog saobraćaja iz čl.348 st.1 u vezi čl.339 st.1 Krivičnog zakonika, u sticaju sa krivičnim djelom nepružanje pomoći licu povrjeđenom u saobraćajnoj nezgodi iz čl.347 st.1 Krivičnog zakonika, odlučujući po optužnici Osnovnog državnog tužilaštva u Ulcinju Kt.br.56/12 od 23.07.2012.godine koju je na glavnom pretresu zatupao zamjenik Osnovnog državnog tužioca u Ulcinju Savović Vladimir, nakon održanog glavnog i javnog pretresa dana 26.01.2015.godine u prisustvu zastupnika optužbe, optuženog i njegovog branioca, donio je, a dana 30.01.2015. godine javno objavio:</span>
</p>
<p>&nbsp;</p>
<p style="text-align:center;">
<span class="span3">P R E S U D U</span>
</p>
<p>&nbsp;</p>
<p>
<span class="span3">Optuženi Đ.V., JMBG xxxxxxxxxxxxx, od oca J. i majke D., rođene Ž., rođen xx xx xxxxx .godine u U. gdje i prebiva, M., ul. V.M. br.xxx, državljanin Crne Gore, pismen, završio srednju školu, instruktor vožnje, oženjen, otac dvoje djece, od kojih je jedno maloljetno, srednjeg imovnog stanja, neosuđivan.</span>
</p>
<p>&nbsp;</p>
<p style="text-align:center;">
<span class="span3">K R I V    J E</span>
</p>
<p>
<span class="span3">Što je:</span>
</p>
<p>
<span class="span3">Dana 04.05.2012.godine, oko 15,20 časova, u ul. I. M., u Ulcinju, upravljajući u saobraćaju PMV marke “Z.” koral 1,1 reg.oznaka XX XX XXXX, vlasništvo XXXX U. iz pravca P. banke, u pravcu hotela M-, svjestan da svojom radnjom može izvršiti krivično djelo, pa je na to pristao, ne pridržavajući se saobraćajnih propisa ugrozio saobraćaj i doveo u opasnost život oštećene H.E. iz Ulcinja, na način što suprotno odredbama čl.27 st.2 i čl.171 st.2 Zakona o bezbjednosti saobraćaja na putevima, vozilo nije držao što bliže desnoj ivici kolovoza i na tolikoj udaljenosti od nje da s obzirom na uslove saobraćaja i stanje i osobine puta ne ugrožava druge učesnike u saobrćaju i ne izlaže </span><span class="span3">sebe opasnosti, vozilom upravljao smjerom u kome je zabranjeno odvijanje saobraćaja na osnovu postavljenog saobraćajnog znaka izričitih naredbi “zabrana saobraćaja u jednom smjeru”, usled kojih propusta je u fazi mimoilaženja sa motociklom marke “P.b.” reg.oznaka XX XXX  XXX , kojim je iz suprotnog smjera upravljao H.A., svojim vozilom zahvatio prostor lijeve strane kolovoza u smjeru kretanja i prednjim lijevim krajem vozila sa kojim je upravljao ostvario kontakt sa prednjom lijevom regijom motocikla marke “P.B.”, nakon čega je nastupila destabilizacija, a potom i pad motocikla i oštećene H.E. na površinu kolovoza, kojom prilikom je oštećena zadobila tešku tjelesnu povredu i to: otvoreni prelom kostiju lijeve potkoljenice-lijeve goljenjače i lijeve lišnjače sa gubitkom kože u predjelu lijeve potkoljenice, nakon čega je, svjestan svoga djela čiji je izvršenje htio, napustio lice mjesta i ostavio bez pomoći oštećenu H.E.,čiju je povredu svojim vozilom prouzrokovao, </span>
</p>
<p>
<span class="span3">čime je izvršio krivično djelo teško djelo protiv bezbjednosti javnog saobraćaja iz čl.348 st.1 u vezi čl.339 st.1 Krivičnog zakonika,u sticaju sa krivičnim djelom nepružanje pomoći licu povrjeđenom u saobraćajnoj nezgodi iz čl.347.st.1 Krivičnog zakonika.</span>
</p>
<p>
<span class="span3">Pa sud optuženom primjenom citiranih zakonskih propisa i na osnovu  čl. 4, 5, 8, 13, 15, 36, 42, 45, 46 i 48. st.1. Krivičnog zakonika, prethodno utvrđuje,                          </span>
</p>
<p>
<span class="span3">- za krivično djelo </span><span class="span3">teško djelo protiv bezbjednosti javnog saobraćaja iz čl.348 st.1 u vezi čl.339 st.1 Krivičnog zakonika, kaznu zatvora u trajanju od 6 (šest) mjeseci,</span>
</p>
<p>
<span class="span3">- za krivično djelo nepružanje pomoći licu povrjeđenom u saobraćajnoj nezgodi iz čl.347.st.1 Krivičnog zakonik </span><span class="span3">kaznu zatvora u trajanju od 2 (dva) mjeseca.</span><span class="span3">                                                                                                                     </span>
</p>
<p>
<span class="span3">Sud optuženom primjenom citiranih zakonskih propisa, i odredbi čl. 48 st.2 tač.2, 52, 53 i 54. Krivičnog zakonika, te čl. 226, 229 i 374 Zakonika o krivičnom postupku, i z r i č e</span>
</p>
<p style="text-align:center;">
<span class="span3">USLOVNU OSUDU</span>
</p>
<p>
<span class="span3">Kojom mu utvrđuje jedinstvenu kaznu zatvora u trajanju od 7 (sedam) mjeseci i istovremeno određuje da se utvrđena kazna neće izvršiti ako okrivljeni u roku od 3 (tri) godine po pravosnažnosti presude ne učini neko novo krivično djelo.</span>
</p>
<p>
<span class="span4"></span><span class="span3">Obavezuju se optuženi da na ime troškova krivičnog postupka uplati sudu novčani iznos od 521,95 eura, a na ime paušala iznos od 50,00 eura,  sve u roku od 15 dana od dana pravosnažnosti presude, pod prijetnjom prinudnog izvršenja.</span>
</p>
<p style="text-align:center;">
<span class="span3">O b r a z l o ž e nj e</span>
</p>
<p>
<span class="span3">Optužnicom ODT-a u Ulcinju, Kt.br.56/12 od 23.07.2012.godine, optuženom Đ.V.    u stavljeno je na teret izvršenje krivičnog djela teško djelo protiv bezbjednosti javnog </span><span class="span3">saobraćaja iz čl.348 st.1 u vezi čl.339 st.1 Krivičnog zakonika u sticaju sa krivičnim djelom nepružanje pomoći licu povrjeđenom u saobraćajnoj nezgodi iz čl.347 st.1 Krivičnog zakonika. Zastupnik optužbe je do kraja glavnog pretresa ostao pri podignutoj i na glavnom pretresu preciziranoj optužnici, te u završnoj riječi je predložio sudu da optuženog oglasi krivim i osudi po zakonu.</span>
</p>
<p>
<span class="span3">Optuženi Đ.V. je u svojoj odbrani pred ovlašćenim tužiocem ODT-a u Ulcinju, a pri kojoj odbrani je ostao i na glavnom pretresu naveo da je kritičnog dana oko 15,00 časova upravljao vozilom marke „J.“ reg.oznaka XX XX XXX, vlasništvo AMD Ulcinj, a kretao se iz pravca D. z. U. prema P., a potom je skrenuo prema kući K. Đ. – Baka i strmom ulicom spustio se prema spomeniku, pa se uključio u ul.I. M. i pošao u pravcu „P. b.“. Međutim u neposrednoj blizini kuće K. M., bio je postavljen znak da je saobraćaj zabranjen prema putu koji vodi ka pijaci, pa je iz tih razloga okrenuo auto i pošao opet ulicom I. M. i to prema hotelu „M.“Nailaskom na okuku u neposrednoj blizini hotela „M.“ odjednom je osjetio da je udario u neki motocikl, ali ga prethodno nije vidio, i u jednom momentu se sasvim izgubio, nije umio objasniti to stanje, ali ničeg se ne sjeća poslije tog udara u motocikl. Ne zna zašto je nastavio put prema hotelu „G.“ i zašto nije zaustavio vozilo nakon kontakta sa motociklom. Nije primjetio ko se tom prilikom nalazio na motociklu, niti se sjeća da li su motocikl ili lica koja su se nalazila na njemu pala na asvalt. Nakon ovoga, svojim vozilom je došao kući, kako bi se odmorio. Neposredno prije ove nezgode, negdje oko 14,30 časova u svojoj firmi popio je dvije čaše rakije od 0,03l, a nekih sat vremena prije toga popio je jednu tabletu „B.“ od 3mg, a da prethodno ništa nije jeo. Istog dana oko 14,50 časova kada je sa službenicima Uprve polcije i to Š. S. i H. Na. odveden u Dom zdravlja radi uzimanja krvi na analizu on je dežurnom ljekaru kazao da ako može da mu ne uzima krv radi nalaza na alkohol, ali nije odbijao da da urin za istu tu analizu, zbog čega mu krv nije uzeta, niti je dežurni ljekar od njega zahtjevao da pristane da da krv, i dok se sve to dešavalo bili su prisutni i navedeni službenici policije, koji su sve ovo mogli čuti. Dalje je naveo da dežurnom ljekaru nije kazo da neće da da krv za analizu, a kasnije nakon što su ga službenici policije vratili u prostorije Ispostave, niko ga od policijskih službeniia nije ponovo pitao da da krv, radi ustanovljenja prisustva alkohola u krvi. Zaista mu je žao što je došlo do ove saobraćajne nezgode, a posebo je istakao da mu je drago da se oštećena ne nalazi u životnoj opasnosti i da joj je sada zdravstveno stanje stabilno. </span>
</p>
<p>
<span class="span3">Na glavnom pretresu je još dodao da nije stao nakon što je ostvaren kontak sa motociklom ali nije primjetio da je došlo do obaranja motocikla i pada ošećenih, jer da je to primjetio sigurno bi stao i pružio im pomoć, posebno jer poznaje supruga oštećeni koji je istog tog dana bio u Auto moto društvo da registruje vozilo, a gdje je inače on zaposlen više od 25 godina kao instruktor vožnje. Dalje je naveo da se kritičnog dana radila kaldrma na početku ul. I. M. u blizini P. B. C. G.i htio je da prođe tom ulicom u smjeru koji je dozvoljen, ali su ga radnici koji su postavljali kaldrmu vratili, jer nije mogao </span><span class="span3">proći s obzirom da su se izvodili radovi pa se okrenuo i put nastavio ul.I. M. u smjeru koji nije dozvoljen. Pokušao je da ostvari kontakt sa porodicom oštećene i njegova supruga je išla u bolinicu u B., kao i kući kod njih da posjeti oštećenu, a on je takođe htio da ide u posjetu, ali je suprug oštećene smatrao da je rano da se posjećuju obzirom na sve što se dogodilo. Dalje je naveo da se kritičnog događaja ne sjeća, a da je zadnje čega se sjeća to da je prošao spomenik koji se nalazi sa desne strane ulice kojom se on kretao iz pravca P.B. u pravcu hotela „M.“, te da se ne sjeća da je udario motocikl, niti je u tom trenutku znao ko je bio na motociklu, već je sve to saznao kada je kod njega kući došla policija, a nakon tog događaja je bio u bolnici u B.,gdje se liječio od srčanih problema koji su vjerovatno bili posljedica stresa. Prije nego što je krenuo u pravcu Doma zdravlja prema P., u vremenskom periodu od sat i po prije, popio je u kancelariji svog kolege tri čašice od 0,03l loza, odnosno ukupno 0,09l a inače lozu nikada ne pije, jer je ne podnosi. Nešto prije toga popio je i jednu tabletu „bensedina“. </span>
</p>
<p>
<span class="span3">Upitan da pojasni ralike u kazivanju između onoga što je rekao u prethodnom postupka i na glavnom pretresu optuženi je izjavio da se ne sjeća da je pred tužiocem rekao da je nailaskom na okuku u neposrednoj blizini hotela „M.“ odjednom osjetio da je udario u neki motocikl, ali da ga prethodno nije vidio, s obzirom da se ničega ne sjeća, tako da postoji mogućnost da je pogrešno shvaćen i ne zna zbog čega je tako unijeto u zapisnik kod tužioca, jer sigurno da je znao da je ostvario kontakt sa motociklom, stao bi da vidi o čemu se radi i eventualno povrijeđenima bi pružio pomoć. Ne sjeća se kako je stigao kući, samo se sjeća trenutka kada ga je žena probluduli u trenutku kada je došla policija. </span>
</p>
<p>
<span class="span3">U dokaznom postupku sud je saslušao svjedoka-oštećenu H.E., svjedoka H.A.a, pročitao zapisnik o uviđaju ODT-a Ulcinj od 05.05.2012.godine, pročitao dopis Sekretarijata za komunalnu djelatnost i zaštitu ambijenta O. U.  broj 06-2916/2-13 od 23.05.2013.godine, pročitao nalaz i mišljenja vještaka saobraćajne struke Š.M.od maja 2012.godine, te saslušao vještaka saobraćajne struke Š.M., pročitao nalaze i mišljenja vještaka vještaka mašinske struke J. B. od 09.05.2012.godine, pročitao nalaz i mišljenja vještaka vještaka medicinske struke dr N.K. od 10.07.2012.godine, te saslušao vještaka medicinske struke dr Nikolić Krsta, izvršio uvid u fotoelaborat sa skicom lica mjesta saobraćajne nezgode Uprave polcije-Ispostave Ulcinj br.98/12 od 04.05.2012. godine, te pročitao izvod iz KE za optuženog Đ.V. izdat od Uprave policije-Ispostave Ulcinj 28 br.03-245-2566/2 od 18.10.2012.godine. </span>
</p>
<p>
<span class="span3">Svjedok-oštećena H.E. je izjavila da je kritičnog dana oko 15,00 časova motorom marke „P.B.“ reg.oznake XX XX XX , kojim je upravljao njen suprug H.A. ,a na koji su se nalazili ona, njena maloljetna kćerka A., stara šest godina, pošli su iz pravca Pristana u pravcu hotela „M.“, kako bi nastavili put prema pijaci, a potom prema njihovoj kući, koja se nalazi u naselju T. Njen suprug je motorom upravljao brzinom ne većom od 30 km/h i to krećući se desnom stranom smjera kretanja, na dijelu puta kojom je saobraćaj </span><span class="span3">dozvoljen samo iz smjera bivšeg hotela „G.“ prema pijaci. Nailaskom naspram ulaska na parking hotela „M.“, odjednom je primjetila da iz suprotnog pravca, zabranjenog smjera, nailazi jedno putničko vozilo crvene boje marke „J.“, koji se po njenoj procjeni kretao brzinom od oko 50 km/h, a u kretanju je zahvatio dio kolovoza kojim su se oni kretali. Kada je njen suprug vidio da to vozilo ide direktno na njihov motocikl, pokušao je da sa motociklom skrene još malo u desno, kako bi izbjegao kontakt sa ovim vozilom, međutim kako je upravo na tom mjestu lijeva krivina, koja je dosta nepregledna, do kontakta je ipak došlo, jer je to pmv. prešlo na njihovu stranu kretanja i sa svojom prednjom lijevom stranom udarilo u lijevu stranu motora u predjelu lijevog filtera zraka motora i to na onoj strani gdje je ona lijevu nogu prislonila na gazište motora. To vozilo je direktno udarilo baš na lijevu stranu i to gdje joj se noga nalazila, pa je u tom udesu zadobila prelom lijeve noge u predjelu golenjače, i od tih povreda liječena je u KBC Podgorica skoro dva mjeseca. U nastaloj saobraćajnoj nezgodi njen suprug i njena mldb. kćerka nisu zadobili povrede. Dodala je i to da nakon nezgode,  lice koje je upravljalo pmv marke „J.“ nastavilo je sa vožnjom, krećući se istom brzinom i to krivudavo po asvaltu, zbog čega je mogla zaključiti da je to lice u pijanom stanju upravljalo vozilom. Iako je vozač vozila marke „J.“ vidio da su svi sa motora pali na asvalt i da je zadobila povrede, nije stao već je nastavio vožnju. U bolnici i kod kuće posjećivala ju je supruga optuženog Đ.V., a on nije obzirom da mu je to zabranio njen suprug. Kao oštećena nije se pridružila krivičnom gonjenju, a navela je da imovinsko pravni zahtjev će ostvariti u parničnom postupku.</span>
</p>
<p>
<span class="span3">Svjedok H.A.je izjavio da je kritičnog dana oko 15,00 časova njegovim motorom, na kome je sem njega bila i njegova supruga E. i maloljetna kćerka A., pošao je iz pravca P. prema hotelu „M. “, a ovo kako bi put nastavili prema pijaci, a potom ka njihovoj kući u naselju T.. Motorom je upravljao brzinom od oko 30 km/h i to krećući se njegovom desnom stranom smjera kretanja, na dijelu puta na kojem je saobraćaj dozvoljen samo iz smjera bivšeg hotela „G“ prema pijaci. Motorom je upravljao manjom brzinom, jer su sa njim bile žena i kćerka, a sa dužnom pažnjom je pratio i situaciju na kolovozu. Nailaskom naspram ulaza na parking hotela „M. “, odjednom je primjetio da iz suprotnog, zabranjenog smjera, nailazi jedno putničko vozilo crvene boje, a zna da se radilo o vozilu marke „J. “ AMD-a Ulcinj, koje se po njegovoj procjeni kretalo brzinom od oko 50 km/h, a u kretanju je zahvatio dio kolovoza kojim se i on kretao. Kada je vidio da to vozilo ide direktno na njegov motocikl, pokušao je da skrene još malo udesno, kako bi izbjegao kontakt sa ovim vozilom, međutim, kako je uprvo na tom mjestu lijeva krivina, koja je dosta nepregledna, do kontakta je ipak došlo, jer je vozilo prešlo na njegovu stranu kretanja i sa prednjom lijevom stranom udarilo lijevu stranu motora u predjelu lijevog filtera zraka motora i to na onoj strani gdje je njegova supruga lijevu nogu prislonila na gazište motora, što znači da je to vozilo direktno udarilo u nogu njegove supruge, koja je zadobila prelom lijeve noge u predjelu golenjače, i od tih povreda liječila se u Podgorici skoro dva mjeseca. U nastaloj saobraćajnoj nezgodi on i njegova kćerka </span><span class="span3">nisu zadobili povrede. Dalje je naveo da je lice koje je upravljalo pmv marke „J.“ nastavilo sa vožnjom, krećući se istom brzinom i to u cik-cak položaju, zbog čega je zaključio da je to lice u pijanom stanju upravljalo vozilom. Iako je vidio da su svi sa motora pali i da je njegova supruga zadobila povrede, vozač tog vozila ipak nije stao, već je nastavio kretanje. Kako poznaje vozača vozila marke „J“, koje je kritičnom prilikom udarilo u njihov motocikl, stoga zna da se isti zove Đ.V., jer je upravo toga dana oko 13,00 časova bio u prostorije AMD- Ulcinj, radi registracije kombi vozila i tada je vidio Đ.V. Istakao je da je optuženi vidio kada je udario u njegov motocikl, obzirom da to nije bio mali udarac. Da je supruga optuženog posjećivala njegovu suprugu u bolnici i interesovali su se za njeno zdravlje, a optuženom on nije dozvolio, zbog posljedica saobraćajne nezgode. </span>
</p>
<p>
<span class="span3">Iz zapisnika o uviđaju Kt.br.56/12 od 05.05.2012.godine sačinjenom od strane zamjenika ODT-a u Ulcinju dana 04.05.2012.godine proizilazi da je do nezgode došlo u ul. I.M., u blizini hotela „M. “ i to na dijelu skretališta pema hotelu i pravca puta koji vodi od M.P.   prema centru grada. Nakon nezgode pmv marke „Z. K. 1.1.“ reg.oznakaXX XX XX X  je napustilo lice mjesta, dok je motocikl marke „P.B“ reg. oznake XX XX XX  zatečen na točkovima na samom početku proširenja koji se odvaja od puta i vodi ka hotelu „M. “.Lice mjesta je krivina sa smjerom u lijevo gledano iz pravca puta Mala plaža. Na ovom dijelu saobraćaj se odvija u jednom smjeru, sa istaknutim saobraćajnim znakom koji je postavljen na raskršću puta kod bivšeg hotela „G. “, pa se saobraćaj odvija jednim smjerom iz pravca puta M.P.i puta koji vodi od P. u pravcu grada. Gledano iz ovog pravca sa lijeve strane puta sagrađen je oivičeni trotoar za pješake širine oko 1m. Sa desne strane puta do dolaska za skretanje za hotel „M. “ je pozicija kompleksa hotela. Kao fiksna tačka ove nezgode uzet je električni stub rasvjete, koji je lociran u blizini skretališta za hotel unaprijed, sve ove opisane mjere uzete su gledano iz pravca puta koji dolazi od M. p.Na samom početku proširenja koji se odvaja od puta i vodi ka hotelu „M.“ zatečen je motocikl u položaju na točkovima, tako da je prednji desni točak udaljen od fiksne tačke za 16,60m, a zadnji točak od iste tačke za 17,00 metara. Zadnji točak udaljen je od zadnje ivice puta za 10,67m. U neposrednoj blizini položaja motocikla uočena je manja lokva krvi nepravilnog izgleda udaljeno od fiksne tačke  za 17,40m, a od lijeve ivice puta za 9,80m. Takođe, u blizini motocikla unaprijed prema putu pobliže desnoj ivici uočen je trag krzanja i trenja metala motocikla u svom početku udaljen od lijeve ivice kolovoza za 6,50m a od fiksne tačke za 15,10 m, vidno izražen na asvaltu po dužini od 0,40m i trag se nastavlja prema položaju zaustavljanja motora u svojoj cjeloj dužini za 3,30m. Pobliže opisanom početku ovog traga na desnoj strani puta uočena je zatamljena mrlja trenja plastike po asvaltu, koja je udaljena od lijeve ivice puta za 4,90m, a od fiksne tačke za 15,60m. Pobliže desnoj ivici puta i proširenju koji vodi ka hotelu „M.“, zatečen je polomljeni dio branika udaljen od lijeve ivice puta 7,40m a od fiksne tačke za 18,20m. Od opisanog lica mjesta po desnoj strani puta prema fiksnoj tački uočeni su pokretni tragovi od oplate plastike i djelova promjera 3/10m u svom </span><span class="span3">izraženom početku udaljen 12,60m od lijeve ivice puta za 4,90. Širina ulice puta na mjestu saobraćajne nezgode iznosi 9,20m. Osim ovih tragova, drugi tragova tokom uviđaja na licu mjesta nijesu nađeni. U nezgodi su učestvovali pmv marke „Z.K. 1.1“ reg.oznake   XX XX XXXX kojim je upravljao Đ.V. i  i motociklo marke „P.B. “ reg.oznake XX XX XX , kojim je upravljao H.A., a na kojem su se kao saputnici nalazili H.E.  i mldb.H. A.. Na motociklu marke „P.B.“ reg.oznake XX XX XX, polomljen je filter vazduha PVC ugrađen u zadnjem dijelu motocikla ispod kufera, polomljeno je kućište, nogohvat saputnika, desna strana nosača plastika, zadnje štop svijetlo sa pokazivačem pravca i prednja ukrasna maska. Na putničkom vozilu marke „Z.K. 1.1“ reg.oznake  XX XX XXX prednja lijeva strana branika PVC je polomljena, prednji lijevi blatobran je ulubljen, prednji lijevi žmigavac i poziciono svijetlo ugrađeno u PVC branik su polomljeni. </span>
</p>
<p>
<span class="span3">Uvidom u fotoelaborat i skicu lica mjesta saobraćajne nezgode utvrđuje se da su isti u svemu saglasni sa zapisnikom o uviđaju saobraćajne nezgode čiji su sastavni dio.</span>
</p>
<p>
<span class="span3">Iz dopisa Sekretarijata za komunalnu djelatnost i zaštitu ambijenta Opštine Ulcinj broj 06-2916/2-13 od 23.05.2013.godine prizilazi da su dana 04.05.2013.godine izvođeni radovi na snaciji kaldrme u djelu ulice „26. Novembra“ kod filijale „Prve banke“ u periodu od 07,00 časova do 15,00 časova, te da je u periodu izvođenja radova postojao znak zabrane prolaza iz ulice „I.M.“ u ulicu „XX  N. “, dok na izlasku pristupnog puta koji vodi iz ulice „K. “ do ulice „I.M.“ nije postojao znak zabrane upravljanja. Da ulica „I.M. “ je u režimu jednosmjernog saobraćaja sa smjerom kretanja od hotela „G. “ ka „Prvoj banci“ u periodu od 01. maja do 30. septembra (član 26 st.1 alineja 8 Odluke o regulisanju saobraćaja na teritoriji Opštine Ulcinj „Službeni list CG – opštinski propisi“ br.40/2009 i 16/2012.). </span>
</p>
<p>
<span class="span3">Iz nalaza i mišljenja vještaka saobraćajne struke Š.M. od maja 2012.godine proizilazi da je fizički kontakt između p.m.v. „Z.K.1.1“ reg.oznake XX XX XXX  i motocikla marke „P.B.“ reg.oznake XX XX XX  ostvaren na prostoru desne strane kolovoza smjera kretanja motocikla, odnosno na prostoru lijeve strane puta, smjera kretanja p.m.v. marke „Z.“, a u prostornoj zoni „skretanja“ na lijevo, gledano u smjeru kretanja putničkog vozila. Do kontakta je došlo između prednje lijeve strane motocikla i prednje lijeve strane putničkog vozila, nakon čega je nastupila destabilizacija, a zatim klizanje motocikla na desno u smjeru kretanja, da bi došlo do prevrtanja istog, a nakon toga pada vozača i suvozača na površinu kolovoza, kojom prilikom je suvozač H.E., zadobila tjelesnu povredu. Putničko motorno vozilo marke „Z.K. 1.1“ reg.oznakeXX XX XX X  voženo je brzinom do 30 km/h, a motociklo marke „P.B. “ reg.oznake XX XX XX  brzinom oko 45 km/h. Vozač sa motociklom marke „P.B. “ reg.oznake XX XX XX  nalazio se na prostornoj udaljenosti oko 21m prije tačke fizičkog kontakta u trenutku stvorene incidentne situacije, kada je vozač motocikla mogao shvatiti potencijalnu opasnost koja je rezultirala iz smjera i načina kretanja putničkog vozila, pa je isti mogao izbjeći nezgodu uz uslov da se sa motociklom kretao brzinom do 40 km/h. Vozač </span><span class="span3">putničkog motornog vozila marke „Z.“ kretao se zabranjenim smjerom kretanja, koji je označen vertikalnim saobraćajnim znakom izričitih naredbi ( II – 4), a isti nije održavao bezbjedan smjer kretanja vozila desnom stranom kolovoza na bezbjednoj distanci od desne ivice puta u smjeru kretanja, već je sa vozilom zahvatio prostor lijeve strane kolovoza u fazi mimoilaženja sa motociklom, u trenutku kada je između vozila i motocikla bila kritična prostorna udaljenost, što je dovelo do fizičkog kontakta putničkog vozila i motocikla na lijevoj strani kolovoza smjera kretanja putničkog vozila. Ovaj propust u vožnji od strane vozača putničkog vozila stoji u uzročnoj vezi sa nastalom nezgodom. Vozač putničkog vozila marke „Z.“ morao je održavati bezbjedni smjer kretanja vozila desnom stranom kolovoza na bezbjednoj distanci od desne ivice puta oko 0,22m, što u datoj situaciji nije postupio. Vještak je mišljenja da je do ove nezgode došlo usljed propusta u vožnji od strane vozača pmv marke „Z.K.    1.1“ reg.oznake XX XX XXX, a što se ogleda u tome što se isti kretao zabranjenim smjerom ul. I.M.     od Prve banke prema hotelu „M. “ i nije održavao bezbjedan smjer kretanja vozila desnom stranom kolovoza, usljed čega je u fazi mimoilaženja sa motociklom marke „P.B.“ reg.oznake XX XX XX zahvatio vozilom prostor lijeve strane kolovoza u smjeru kretanja, što je dovelo do fizičkog kontakta prednjeg lijevog kraja putničkog vozila i prednje lijeve regije motocikla na prostoru lijeve strane puta, smjera kretanja ovog putničkog vozila, nakon čega je nastupila destabilizacija, a zatim prevrtanje motocikla i pad vozača i suvozača na površinu kolovoza kojom prilikom je H.E., koja se nalazila kao suvozač na motociklu zadobila tjelesnu povredu. </span>
</p>
<p>
<span class="span3">Saslušan na glavnom pretresu vještak je u cjelosti ostao pri nalazu i mišljenju, a pojasnio je da su ovlašćena lica za davanje saobraćajnih znakova službena lica koja vrše javno regulisanje saobraćaja, a to su službenici policije, dok druga lica koja su angažovana od strane izvođača radova su pomoćna lica koja daju odgovarajuće informacije o saobraćajnoj situaciji na putu i ta lica nemaju adekvatna znanja da bi dali instrukcije vozačima, tj. da li se radi o ulici sa režimom jednosmjernog ili dvosmjernog saobraćaja, pa vozač ne smije da sluša instrukcije lica koja izvode radove na putu, već  je dužan da se sam uvjeri u datoj saobraćajnoj situaciju može li do kraja obaviti neku radnju, a dužan je da se povinuje samo naredbama ovlašćenih službenih lica tj. službenicima saobraćajne policije ili odgovarajućoj saobraćajnoj signalizaciji koja je tu locirana. Dalje je naveo da ovlašćena lica koja izvode radove mogu biti opunomoćena od saobraćajne policije da postave određene znakove na putu gdje se izvode radovi, ali uz nadzor službenika policije obučenog za regulisanje saobraćaja, ali ta lica koji izvode radove ne mogu vršiti regulisanje saobraćaja, niti usmjeravanje, zbog toga se optuženi Đ.V.kretao pravilno i propisno jednosmjernom ul.”I.M.” do mjesta gdje su se izvodili radovi, a nakon što je naišao na radove i rampu na kraju ulice “I.M.”, nije smio da se vozilom kreće zabranjenim smjerom, odnosno da se vrati nazad saobraćajnicom kojom je došao, obzirom da je ta ulica u tom periodu bila u režimu jednosmjernog saobraćaja, te da je tako postupio u konkretnom slučaju nebi došlo do predmetne saobraćajne </span><span class="span3">nezgode, a to znači da propust optuženog stoji u uzročnoj vezi sa nastankom predmetne  saobraćajne nezgode. Da optuženi Đ.V.je u datoj situaciji trebao da postupi na sledeći način: kada je naišao na fizičku prepreku, trebao je da vozilo zaustavi, a zatim preduzme mjere u pravcu bezbjednog vraćanja vozila u poziciji odakle je došao, a to se može uraditi na način što se može obratiti izvođaču radova, komunalnoj inspekciji i nadležnoj saobraćajnoj policiji da mu obezbjede adekvatnu pratnju da bi se vozilom vratio na mjesto, odnosno saobraćajnicu gdje je saobraćaj dozvoljen, jer vraćanjem vozilom zabranjenim smjerom ul.“I. M.” na način kako je to uradio, morao je djelovati kao faktor iznenađenja za druge učesnike u saobraćaju. </span>
</p>
<p>
<span class="span3">Sud je cijenio nalaz i mišljenje vještaka saobraćajne struke, sa dodatnim pojašnjenjem datom na glavnom pretresu, kao stručan, jasan i argumentovan, zasnovan na pravilima struke i nauke, pa je iz tih razloga isti u cijelosti i prihvatio.</span>
</p>
<p>
<span class="span3">Iz nalaza i mišljenja vještaka mašinske struke J.B. od 09.05.2012.godine proizilazi da na bazi rezultata ispitivanja sa vanrednog tehničkog pregleda i detaljnog pregleda pmv marke „Z.K. 1.1“ reg.oznaka XX XX XXX, svi uređaji na vozilu su ispravni i funkcionalni za bezbjedno učešće u saobraćaju, a sva oštećenja na vozilu potiču od nezgode.</span>
</p>
<p>
<span class="span3">Sud je cijenio nalaz i mišljenje vještaka mašinske struke kao stručan, jasan i argumentovan, zasnovan na pravilima struke i nauke, pa je iz tih razloga isti u cijelosti i prihvatio.</span>
</p>
<p>
<span class="span3">Iz nalaza i mišljenja vještaka medicinske struke dr N. K. od 10.07.2012. godine proizilazi da je oštećena H.E.u saobraćajnoj nezgodi koja se desila dana 04.05.2012.godine u 15,10 časova u ulici I.M. u U., zadobila povrede u vidu otvorenog preloma kostiju lijeve potkoljenice (lijeve goljenjače i lijeve lišnjače) sa gubitkom kože u predjelu lijeve potkoljenice, da navedena povreda predstavlja u vrijeme nanošenja tešku tjelesnu povredu i nastala je usljed direktnog kontakta H.E. , odnosno, usljed direktnog kontakta njene lijeve potkoljenice i nailazećeg putničkog predmetnog motornog vozila marke “J. ” reg. oznaka XX XX XXX. Iz nalaza i mišljenja dalje proizilazi da je Đ.V. kao muškarac star 54 godine i 19 dana, koji je navodno, 100 minuta prije odigravanja predmetne saobraćajne nezgode popio jednu tabletu Bensedina od 3mg i koji je navodno, 40 minuta prije odigravanja predmetne saobraćajne nezgode popio “dvije rakije od po 0,3”- odnosno navodno 60 ml rakije – tj. 60 ml “žestokog” alkoholnog pića jačine 40 vol.%, te koji ništa nije jeo prije toga, se u vrijeme odigravanja predmetne saobraćajne nezgode nalazio u trijeznom stanju, sa mogućom koncentracijom apsolutnog alkohola u krvi u iznosu u rasponu od 0,27 promila do 0,39 promila, odnosno u rasponu od 6,052 milimola u litru do 8,645 milimola u litru, a koji raspon se odnosi na raspon tjelesne mase-tjelesne težine muškarca od 70kg do 100 kg. Saslušan na glavnom pretresu ovaj vještak je ostao pri datom nalazu i mišljenju, a nakon što je </span><span class="span3">obavio razgovor sa optuženim koji mu je saopštio da je u vrijeme predmetne saobraćajne nezgode, kao i danas imao istu kilažu, oko 100 kg, konstatovao je da se okrivljeni Đ.V.u vrijeme odigravanja predmetne saobraćajne nezgode nalazio u trijeznom stanju, sa apsulutnom koncentracijom  alkohola u  krvi u iznosu od  0,27 promila ili  6,052 milimola u litru, a u slučaju da je pod istim okolnostima okrivljeni Đ.V., popio 3 čaše rakije od po 0,3ml odnosno 90 mililitra žestokog alkoholnog pića-rakije, jačine 40 vol.%, isti se u vrijeme odigravanja predmetne saobraćajne nezgode, opet nalazio u trijeznom stanju, sa koncenrtracijom apsulutnog alkohola  u krivi u iznosu od 0,40 promila, ili  8,790 milimola  po litru.</span>
</p>
<p>
<span class="span3">Sud je cijenio nalaz i mišljenje vještaka medicinske struke dr K.N. , sa dodatnim pojašnjenjem datom na glavnom pretresu, kao stručan, jasan i argumentovan, zasnovan na pravilima struke i nauke, pa ga je iz tih razloga u cijelosti i prihvatio.</span>
</p>
<p>
<span class="span4"></span><span class="span3">Iz izvoda iz</span><span class="span4"> KE </span><span class="span3">za optuženog Đ.V. izdat od Uprave policije-Ispostave Ulcinj 28 br.03-245-2566/2 od 18.10.2012.godine proizilazi da isti nije ranije osuđivan.</span>
</p>
<p>
<span class="span3"></span><span class="span3">Cijeneći navode optužbe i odbrane okrivljenog, te sve izvedene dokaze kako pojedinačno tako i u njihovoj međusobnoj povezanosti, ovaj sud nalazi da je optuženi Đ.V.izvršio krivično djelo </span><span class="span3">teško djelo protiv bezbjednosti javnog saobraćaja iz čl.348 st.1 u vezi čl.339 st.1 Krivičnog zakonika, u sticaju sa krivičnim djelom nepružanje pomoći licu povrijeđenom u saobraćajnoj nezgodi iz čl.347 st.1 Krivičnog zakonika</span><span class="span3">, na način, u vrijeme i mjesto kako je to bliže predstavljeno izrekom ove presude.</span>
</p>
<p>
<span class="span3">Naime, u postupku je nesumnjivo utvrđeno da je optuženi Đ.V.dana 04.05.2012.godine, oko 15,20 časova, u ul. I.M., u U., upravljajući u saobraćaju PMV marke “Z.” k. 1,1 reg.oznake XX XX XXX, vlasništvo AMD U. iz pravca Prve banke, u pravcu hotela M. , svjestan da svojom radnjom može izvršiti krivično djelo, pa je na to pristao, ne pridržavajući se saobraćajnih propisa ugrozio saobraćaj i doveo u opasnost život oštećene H.E.iz U., na način što vozilo nije držao što bliže desnoj ivici kolovoza i na tolikoj udaljenosti od nje da s obzirom na uslove saobraćaja i stanje i osobine puta ne ugrožava druge učesnike u saobrćaju i ne izlaže sebe opasnosti, vozilom upravljao smjerom u kome je zabranjeno odvijanje saobraćaja na osnovu postavljenog saobraćajnog znaka izričitih naredbi “zabrana saobraćaja u jednom smjeru”, usled kojih propusta je u fazi mimoilaženja sa motociklom marke “P.B.” reg.oznaka XX XX XX , kojim je iz suprotnog smjera upravljao H.A., svojim vozilom zahvatio prostor lijeve strane kolovoza u  smjeru kretanja i prednjim lijevim krajem vozila sa kojim je upravljao ostvario kontakt sa prednjom lijevom regijom motocikla marke “P.B. ”, nakon čega je nastupila destabilizacija, a potom i pad motocikla i oštećene H.E. na površinu kolovoza, kojom prilikom je oštećena zadobila tešku tjelesnu povredu i to: otvoreni prelom kostiju lijeve potkoljenice-lijeve goljenjače i lijeve lišnjače sa gubitkom kože u predjelu lijeve </span><span class="span3">potkoljenice, nakon čega je, svjestan svoga djela čiji je izvršenje htio, napustio lice mjesta i ostavio bez pomoći oštećenu H.E.,čiju je povredu svojim vozilom prouzrokovao. </span>
</p>
<p>
<span class="span3">Prednje činjenično stanje sud je utvrdio iz saglasnih iskaza svjedoka oštećene H.E. i svjedoka H.A., koji su u svojim iskazima jasno i dosljedno tokom čitavog postupka opisali kritični događaj, navodeći da su kritičnog dana oko 15,00 časova krenuli svojim motociklom marke “P.B.” reg.oznaka XX XX XX , kojim je upravljao svjedok H.A., a na njemu su još bili oštećena H.E.  i njihova mldb. kćerka, te da su pošli </span><span class="span3">iz pravca Pristana u pravcu hotela „M.“, kako bi nastavili put prema pijaci, a potom prema njihovoj kući, koja se nalazi u naselju T., da je </span><span class="span3">H.A.</span><span class="span3">motorom upravljao krećući se desnom stranom smjera kretanja, na dijelu puta kojim je saobraćaj dozvoljen samo iz smjera bivšeg hotela „G.“ prema pijaci, te da su nailaskom naspram ulaska na parking hotela „M.“, odjednom primjetili da iz suprotnog pravca, zabranjenog smjera, nailazi jedno putničko vozilo crvene boje marke „J.“, koje je u kretanju zahvatilo dio kolovoza kojim su se oni kretali. Svjedok H.A. je prepoznao vozača tog vozila kao Đ.V., obzirom da je za istog znao da radi u AMD, jer je upravo tog dana bio kod njega da registruje svoje vozilo. Kada je svjedok H.A. vidio da to vozilo ide direktno na njihov motocikl, pokušao je da sa motociklom skrene još malo u desno, kako bi izbjegao kontakt sa ovim vozilom, međutim kako je upravo na tom mjestu lijeva krivina, koja je dosta nepregledna, do kontakta je ipak došlo, jer je to vozilo prešlo na njihovu stranu puta kojim su se kretali i sa svojom prednjom lijevom stranom udarilo u lijevu stranu motora u predjelu lijevog filtera zraka motora i to na onoj strani gdje je oštećena lijevu nogu prislonila na gazište motora, zbog čega je zadobila prelom lijeve noge u predjelu golenjače. Sud je iz njihovih iskaza, takođe, utvrdio da je optuženi Đ.V. nakon nezgode, nastavio sa vožnjom, krećući se istom brzinom, iako je vidio da su svi sa motora pali na asvalt i da je oštećena zadobila povrede. Iskaze ovih svjedoka </span><span class="span3">sud je cijenio kao jasne, uvjerljive i objektivne iz kojih razloga im je i poklonio punu vjeru i u potpunosti ih prihvatio, tim prije što su potvrđeni uviđajnom dokumentacijom, zapisnikom o uviđaju saobraćajne nezgode ODT-a Ulcinj Kt.br.56/12 od 05.05.2012.godine,skicom lica mjesta i fotoelaboratom, koje je sud cijenio kao vjerodostojne jer su sačinjeni od strane službenih lica, u skladu sa njihovim zakonskim ovlašćenjima, a na osnovu njihovog neposrednog zapažanja na licu mjesta, kao i nalazom i mišljenjem vještaka saobraćajne struke Š.M.od maja 2012.godine, te njegovog izjašnjenja datog na glavnom pretresu, a iz kojeg je sud nesumnjivo utvrdio, da je do predmetne  nezgode došlo usled propusta </span><span class="span3">u vožnji od strane vozača pmv marke „Z.K.1.1“ reg.oznake XX XX XXX, i to zato što se isti kretao zabranjenim smjerom ul. I.M.od Prve banke prema hotelu „M.“ i nije održavao bezbjedan smjer kretanja vozila desnom stranom kolovoza, usljed čega je u fazi mimoilaženja sa motociklom marke „P.B. “ reg.oznake XX XX XX  zahvatio vozilom prostor lijeve strane kolovoza u smjeru kretanja, što je dovelo do fizičkog kontakta prednjeg lijevog kraja putničkog vozila i prednje lijeve regije motocikla na prostoru lijeve strane puta, smjera kretanja ovog putničkog vozila, nakon čega je nastupila destabilizacija, a zatim </span><span class="span3">prevrtanje motocikla i pad vozača i suvozača na površinu kolovoza. Da se optuženi Đ.V.kretao zabranjenim smjerom ul. I.M. sud je utvrdio iz dopisa Sekretarijata za komunalnu djelatnost i zaštitu ambijenta Opštine Ulcinj broj 06-2916/2-13 od 23.05.2013. godine u kome je navedeno da je ulica „I.M.“ u režimu jednosmjernog saobraćaja sa smjerom kretanja od hotela „G“ ka „Prvoj banci“ u periodu od 01. maja do 20. septembra, a što je određeno članom 26 st.1 alineja 8 Odluke o regulisanju saobraćaja na teritoriji O. U. „Službeni list CG – opštinski propisi“ br.40/2009 i 16/2012, dakle i u periodu u kome se desila predmetna nezgoda. Kako je ovaj materijalni dokaz izdat od strane nadležnog organa Opštine Ulcinj, to ga je sud cjenio kao vjerodostojan i kao takvom mu poklonio vjeru. </span><span class="span3">Vrstu i težinu tjelesne povrede, kao i mehanizam nastanka iste, koju je oštećena</span><span class="span3"> H.E.  </span><span class="span3">zadobila u predmetnoj saobraćajnoj nezgodi, sud je utvrdio na osnovu nalaza i mišljenja vještaka medicinske struke </span><span class="span3">dr K.N.</span><span class="span3">od 10.07.2012. godine</span><span class="span3">.Sud je, takođe, utvrdio da su na putničkom motornom vozilu marke „Z.K.1.1“ reg.oznakeXX XX XX X  svi uređaji bili ispravni </span><span class="span3">i funkcionalni za bezbjedno učešće u saobraćaju i to iz </span><span class="span3">nalaza i mišljenja vještaka mašinske struke J. B. </span>
</p>
<p>
<span class="span3">Da je optuženi znao da je prouzrokovao predmetnu saobraćajnu nezgodu, te da je oštećena zadobila povrede pored iskaza oštećene i svjedoka H.A., koji su jasno i saglasno naveli da je optuženi vidio da su svi pali sa motora i da je oštećena zadobila povrede, te da optuženi nije stao, već je nastavio sa kretanjem, upućuje i činjenica da je od posledica fizičkog kontakta vozila kojim je upravljao optuženi i motocikla kojim je upravljao svjedok H.A.,na vozilu kojim je upravljao optuženi marke „Z.K.1.1“ reg.oznake XX XX XX X  prednja lijeva strana branika PVC je polomljena, prednji lijevi blatobran je ulubljen, prednji lijevi žmigavac i poziciono svijetlo ugrađeno u PVC branik su polomljeni, što jasno ukazuje da je optuženi morao da primjeti takav fiziki kontakt koji je ostvario sa vozilom kojim je upravljao, imajući u vidu štetu nastalu na vozilu kojim je upravljao, a što nesumnjivo može nastati samo usled fizikog kontakta takvog intenziteta da se nesumnjivo čuje i primjeti od učesnika u nezgodi. </span>
</p>
<p>
<span class="span3">Takođe u postupku je nesumnjivo utvrđeno da je optuženi ne zaustavivši svoje vozilo, te napustivši lice mjesta nakon nezgode, ostavio bez pomoći oštećenu H.E., koja</span><span class="span3"> je u </span><span class="span3">predmetnoj saobraćajnoj nezgodi </span><span class="span3">zadobila tešku tjelesnu povredu, a koju je povredu svojim vozilom prouzrokovao </span><span class="span3">upravo optuženi, kada je </span><span class="span3">prednjim lijevim krajem vozila </span><span class="span3">marke „Z.K.1.1“ reg.oznake XX XX XXX</span><span class="span3">, kojim je upravljao </span><span class="span3">ostvario kontakt sa prednjom lijevom regijom motocikla marke “P.B”,nakon čega je nastupila destabilizacija, a potom i pad motocikla i oštećene H.E. na površinu kolovoza, kojom prilikom je oštećena zadobila tešku tjelesnu povredu, jer su oštećena </span><span class="span3">H.E.  i svjedok </span><span class="span3">H.A, u svojim iskazima jasno naveli da nakon ostvarenog kontakta, odnosno pada</span><span class="span3"> oštećene na površinu kolovoza,</span><span class="span3"> optuženi nije stao sa vozilom kojim je upravljao, već je nastavio sa kretanjem, i udaljio se sa mjesta nezgode.</span>
</p>
<p>
<span class="span3">Krivično djelo nepružanje </span><span class="span3">pomoći licu povrjeđenom u saobraćajnoj nezgodi iz čl.347.st.1 Krivičnog zakonika, čini vozač motornog vozila ili drugog prevoznog sredstva koji ostavi bez pomoći lice koje je tim prevoznim sredstvom povrijeđeno ili čiju je povredu tim sredstvom prouzrokovao. Radnja ovog krivičnog djla je ostavljanje bez pomoći lica koje je povrijeđeno u saobraćajnoj nezgodi od strane vozača koji je tu nezgodu prouzrokovao. To je postupanje suprotno zakonskoj obavezi vozača da ukaže pomoć povrijeđenom, a može se manifestovati na razne načine, kao nap.: nezaustavljanje vozila, bjekstvo sa mjesta događaja, nepozivanje ljekara ili drugog lica da povrijeđenom pruže pomoć, propuštanje da se povrijeđeni prenese u zdravstvenu ustanovu i sl. Uvjerenje vozača da povrijeđenom nije neophodno pružanje pomoći ili da on nije stručan da pomoć ukaže, ne oslobađa ga krivice za ovo djelo. Isto tako, okolnost da su se na mjestu nesreće zatekla i druga lica koja su mogla pružiti pomoć, ne isključuje krivicu vozača koji je poslije saobraćajne nezgode napustio mjesto događaja. Povreda kod oštećenog može biti prouzrokovana neposredno od vozača prevoznim sredstvom kojim on upravlja ili posredno, kada vozač svojom nepropisnom vožnjom doprinese da drugi vozač povrijedi neko lice. U saobraćajnoj nezgodi treba da je neko lice povrijeđeno i pod tim treba razumjeti svaku povredu tjelesnog integriteta, laku ili tešku. Osnovno je, međutim, da nije prouzrokovana smrt drugog lica, u vrijeme izvršenja ovog djela pasivni subjekat mora biti živ. Krivica za ovo djelo zasniva se na umišljaju učinioca, koji obuhvata svijest da je neposredno ili posredno prouzrokovao povredu nekog lica, pri tome nije bitno kakva je predstava učinioca o prirodi prouzrokovane povrede.</span>
</p>
<p>
<span class="span3">Cijenjeći naprijed utvrđeno činjenično stanje, sud nalazi da su se u radnjama optuženog Đ.V.a stekli svi bitni elementi bića krivičnog djela teško djelo protiv bezbjednosti javnog saobraćaja iz čl.348 st.1 u vezi čl.339 st.1 Krivičnog zakonika, u sticaju sa krivičnim djelom nepružanje pomoći licu povrjeđenom u saobraćajnoj nezgodi iz čl.347.st.1 Krivičnog zakonika, jer je optuženi postupajući na naprijed opisani način, postupao suprotno čl. 27 st.2 Zakona o bezbjednost saobraćaja na putevima kojim je propisano da »vozač je dužan da vozilo u kretanju drži što bliže desnoj ivici kolovoza i na tolikoj udaljenosti od nje da, s obzirom na brzinu kretanja vozila, uslove saobraćaja i stanje i karakteristike puta, ne ugrožava druge učesnike u saobraćaju i ne izlaže sebe opasnosti, te suprotno čl.171 st.2 istog zakona, kojim je propisano da »znakovi izričitih naredbi stavljaju do znanja učesnicima saobraćaja na putu zabrane, ograničenja i obaveze kojih se moraju pridržavati«,</span><span class="span4"> </span><span class="span3">pa je optuženi postupajući suprotno citiranim zakonskim odredbama, ugrozio saobraćaj i doveo u opasnost život i tijelo ljudi prouzrokujući saobraćajnu nezgodu u kojoj je oštećena </span><span class="span3">H.E.zadobila tešku tjelesnu povredu. </span>
</p>
<p>
<span class="span3"></span><span class="span3">Optuženi je bio svjestan da postupajući na naprijed navedeni način, upravljajući vozilom smjerom u kome je zabranjeno odvijanje saobraćaja na osnovu postavljenog </span><span class="span3">saobraćajnog znaka izričitih naredbi “zabrana saobraćaja u jednom smjeru”, te ne držeći vozilo što bliže desnoj ivici kolovoza i na tolikoj udaljenosti od nje da s obzirom na uslove saobraćaja i stanje i osobine puta ne ugrožava druge učesnike u saobrćaju i ne izlaže sebe opasnosti, može ugroziti saobraćaj i dovesti u opasnost život i tijelo ljudi, pa je na to i pristao, iz čega proizilazi da se u radnjama optuženog kao subjektivni element krivičnog djela manifestuje njegov eventualni umišljaj,</span><span class="span3"> dok u odnosu na posledicu, odnosno na tešku tjelesnu povredu koju je u nezgodi zadobila oštećena, kao objektivni uslov inkriminacije, postupao iz nehata, dok se u pogledu krivičnog djela nepružanje pomoći licu povrijeđenom u saobraćajnoj nezgodi iz čl.347 st.1 Krivičnog zakonika, njegov oblik vinosti manifestuje kao direktan umišljaj, jer je optuženi bio svjestan svoga djela, odnosno svjestan činjenice da je napustio lice mjesta saobraćajne nezgode koju je prouzrokovao, te ostavio ošećenu bez pomoći čiju je povredu vozilom kojim je upravljao prouzrokovao, pa je to i htio. </span>
</p>
<p>
<span class="span3">Sa druge strane, optuženi je svoju odbranu mijenjao tokom postupka, pa su njegovi navodi odbrane išli od toga da je osjetio da je udario neki motocikl, a da ga prethodno nije vidio, pa da se u tom momentu sasvim izgubio, što nije umio objasniti, ali se više ničeg ne sjeća od tog trenutka, do toga da je zadnje čega se sjeća to da je prošao spomenik, koji se nalazi sa desne strane ulice, kojom se on kretao iz pravca Prve banke u pravcu hotela „M. “, te da se uopšte ne sjeća da je udario motocik, niti je u tom trenutku znao ko je bio na njemu, već je o događaju saznao tek pošto je policija došla kod njega kući, objašnjavajući svoje prethodno stanje na način što je nekih 45 min prije kritičnog događaja popio 2 ili 3 čašice rakije od po 0,3l ( i u ovom pogledu odbrana optuženog nije dosljedna), a da je sat vremena prije toga popio jednu tabletu „Bensedin“ od 3mg. Ovakvu odbranu optuženog sud nije prihvatio, jer je u potpunosti </span><span class="span3">opovrgnuta i obezvrijeđena nalazom i mišljenjem vještaka medicinskog dr Nikolić Krsta, koji se vrlo jasno izjasnio da u svakom slučaju, dakle iako je popio 2 ili 3 čašice rakije, odnosno 60-</span><span class="span3">90 mililitra žestokog alkoholnog pića-rakije, jačine 40 vol.%, optuženi se u vrijeme odigravanja predmetne saobraćajne nezgode, nalazio u trijeznom stanju, sa koncenrtracijom apsulutnog alkohola  u krivi u iznosu u rasponu od 0,27 promila ili  6,052 milimola u litru od 0,40 promila, ili  8,790 milimola po litru, što ne može biti razlog njegovog “gubljenja” i kratkoročne amnezije. Takođe, sud je imao u vidu i navode odbrane koji se odnose na to da se optuženi kretao ulicom “I.M.” u dozvoljenom smjeru, ali su ga radnici koji su postavljali kaldrmu vratili, jer nije mogao proći s obzirom da su se izvodili radovi, pa se okrenuo i nastavio put ul. I.M.u smjeru koji nije dozvoljen. Pri ocjeni ovih navoda odbrane sud je imao u vidu izjašnjenje vještaka saobraćajne struke Š.M. dato na glavnom pretresu koji je veoma detaljno objasnio na koji način se reguliše saobraćaj u slučaju izvođenja radova, da saobraćaj mogu regulisati samo službena lica koja vrše javno regulisanje saobraćaja, a to su službenici  policije, dok druga lica  koja su angažovana  od  strane izvođača radova su pomoćna lica koja daju odgovarajuće informacije o saobraćajnoj situaciji na putu i ta lica nemaju adekvatna znanja da bi dala </span><span class="span3">instrukcije vozačima, tj. da li se radi o ulici sa režimom jednosmjernog ili dvosmjernog saobraćaja, pa vozač ne smije da sluša instrukcije lica koja izvode radove na putu, te da ovlašćena lica koja izvode radove mogu biti opunomoćena od saobraćajne  policije da postave određene znakove na putu gdje se izvode radovi, ali uz nadzor službenika policije obučenog za regulisanje saobraćaja, ali ta lica koji izvode radove ne mogu vršiti regulisanje saobraćaja, niti usmjeravanje, zbog toga se Đ.V. kretao pravilno i propisno jednosmjernom ul.”I.M.”</span><span class="span3"> </span><span class="span3">do mjesta gdje su se izvodili radovi, a nakon što je naišao na radove i rampu na kraju ulice “I.M.”, nije smio da se vozilom kreće zabranjenim smjerom, odnosno da se  vrati nazad saobraćajnicom kojom je došao, obzirom da je ta ulica u tom periodu bila u režimu jednosmjernog saobraćaja, te da je tako postupio u konkretnom mslučaju nebi došlo do predmetne saobraćajne nezgode. I ove navode odbrane optuženog sud nije prihvatio, jer ih je cjenio kao sračunate na izbjegavanje krivične odogovornosti, tim prije ako se ima u vidu da je optuženi instruktor vožnje više od 25 godina, kome je svakako moralo biti poznato kako se reguliše saobraćaj prilikom izvođenja radova na putu, te da ne smije preduzimati bilo kakve radnje, a da prethodno ne dobije odobrenje od ovlašćenog lica, a pogotovo ne da se kreće ulicom u smjeru koji nije dozvoljen.</span>
</p>
<p>
<span class="span3">Odlučujući o vrsti i visini krivične sankcije za optuženog, sud je cijenio sve okolnosti iz čl. 42. Krivičnog zakonika (olakšavajuće i otežavajuće okolnosti), pa je na strani optuženog od olakšavajućih okolnosti cijenio njegovu neosuđivanost, što je sud utvrdio iz izvoda iz KE za optuženog,</span><span class="span3"> izdat od Uprave policije-Ispostave Ulcinj 28 br.03-245-2566/2 od 18.10.2012.godine,</span><span class="span3"> njegove porodične prilike, da je oženjen i otac jednog maloljetnog djeteta, kao i činjenicu da se oštećena nije pridružila krivičnom gonjenju protiv optuženog, dok otežavajućih okolnosti nije bilo. Imajući u vidu ličnost optuženog, težinu izvršenih krivičnih dijela, te prethodno navedene olakšavajuće okolnosti koje stoje na strani optuženog, </span><span class="span3">a koje okolnosti pojedinačno i u svom zbiru imaju karakter naročito olakšavjućih okolnosti, sud je optuženom primjenom čl.45 i 46 Krivičnog zakonika, te čl.48 st.1 </span><span class="span3">Krivičnog zakonika</span><span class="span3"> </span><span class="span3">prethodno utvrdio pojedinačne kazne zatvora i to za krivično djelo </span><span class="span3">teško djelo protiv bezbjednosti javnog saobraćaja iz čl.348 st.1 u vezi čl.339 st.1 Krivičnog zakonika, kaznu zatvora u trajanju od 6 (šest) mjeseci, </span><span class="span3">dok je za krivično djelo </span><span class="span3">nepružanje pomoći licu povrjeđenom u saobraćajnoj nezgodi iz čl.347.st.1 Krivičnog zakonika </span><span class="span3">kaznu zatvora u trajanju od 2 (dva) mjeseca, </span><span class="span3">pa je sud primjenom odredbe čl.48 st.2 tač.2 Krivičnog zakonika, optuženom utvrdio jedinstvenu kaznu zatvora u trajanju od 7 (sedam) mjeseci i istovremeno odredio sa se ista neće izvršiti ukoliko optuženi u roku od tri godine po pravosnažnosti presude ne učini neko novo krivično dijelo.</span><span class="span3"> </span><span class="span3">Sud je stanovišta i uvjerenja da će se navedenom uslovnom osudom, kao mjerom upozorenja, dovoljno uticati na optuženog da ubuduće ne vrši krivična djela i na eventualne druge učinioce krivičnih djela, smatrajući da će se i upozorenjem uz prijetnju kaznom postići svrha izricanja uslovne osude iz čl. 52. Krivičnog zakonika, a u okviru opšte svrhe propisivanja i izricanja krivičnih sankcija iz čl. 4 st. 2 Krivičnog zakonika.  </span>
</p>
<p>
<span class="span3">Kako je optuženi oglašen krivim, to ga je sud na osnovu čl.226 i 229 ZKP-a, obavezao da na ime troškova krivičnog postupka sudu uplati novčani iznosu od 521,95 eura, a koji se odnose na ime nagrade za izvršeno vještačenje vještaku saobraćajne struke Š.M.u iznosu od 104,50 eura, i na ime pristupa na glavnom pretresu i razjašnjenja nalaza vještaku saobračajne struke iznos od 111,70 eura, na ime nagrade za izvršeno vještačenje vještaku</span><span class="span3"> medicinske struke dr N.K. u iznosu od 99,00 eura, i </span><span class="span3">na ime pristupa na glavnom pretresu i razjašnjenja nalaza vještaku</span><span class="span3"> medicinske struke </span><span class="span3">iznos od 107,25 eura, te na ime nagrade za izvršeno vještačenje vještaku </span><span class="span3">mašinske struke J.B. u iznosu od 99,50 eura,</span><span class="span3"> kao i na ime pušala iznos od 50 eura, a koji je određen s obzirom na složenost i trajanje postupka, te imovno stanje optuženog.</span><span class="span3"> </span>
</p>
<p>
<span class="span3">Sa iznijetih razloga, a na osnovu čl.374 Zakonika o krivičnom psotupku, odlučeno je kao u izreci ove presude. </span>
</p>
<p>&nbsp;</p>
<p style="text-align:center;">
<span class="span3">OSNOVNI SUD U ULCINJU</span>
</p>
<p style="text-align:center;">
<span class="span3">Dana 30.01.2015.godine.</span>
</p>
<p>&nbsp;</p>
<p>&nbsp;</p>
<p>
<span class="span3">ZAPISNIČAR,</span><span class="span3"></span><span class="span3"></span><span class="span3"></span><span class="span3"></span><span class="span3"></span><span class="span3"></span><span class="span3"></span><span class="span3">            S U D I J A,</span>
</p>
<p>
<span class="span3">Markoč Roza</span><span class="span3"></span><span class="span3"></span><span class="span3"></span><span class="span3"></span><span class="span3"></span><span class="span3"></span><span class="span3"></span><span class="span3"></span><span class="span3">            Amir Đokaj</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span3">PRAVNA POUKA:</span>
</p>
<p>
<span class="span3">Protiv  ove  presude  dozvoljena  je  žalba, u </span>
</p>
<p>
<span class="span3">roku od 15 dana od dana prijema prepise iste,</span>
</p>
<p>
<span class="span3">Višem  sudu u  Podgorici, a preko ovog suda.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span3">DN-a:</span>
</p>
<p>
<span class="span3">- ODT-u Ulcinj</span>
</p>
<p>
<span class="span3">- optuženom Đ.V. </span>
</p>
<p>
<span class="span3">- braniocu optuženog adv. R.M.  u iz Ulcinja</span>
</p>
<p>
<span class="span3">- u spise</span>
</p>
<p>
<span class="span3">- oštećenoj H. E.nakon pravosnažnosti</span>
</p>
<p>&nbsp;</p>
</div>
</div>


</body>
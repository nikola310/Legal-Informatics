<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{margin-right:-0.125in;text-align:center;hyphenate:auto;font-family:Times New Roman;font-size:12pt;}
.p2{margin-right:-0.125in;text-align:center;hyphenate:auto;font-family:Arial;font-size:12pt;}
.p3{margin-right:-0.125in;text-align:end;hyphenate:auto;font-family:Arial;font-size:12pt;}
.p4{margin-right:-0.125in;text-align:justify;hyphenate:auto;font-family:Arial;font-size:12pt;}
.p5{text-indent:0.5in;margin-right:-0.125in;text-align:center;hyphenate:auto;font-family:Arial;font-size:12pt;}
.p6{text-align:justify;hyphenate:auto;font-family:Arial;font-size:12pt;}
.p7{text-align:start;hyphenate:auto;font-family:Times New Roman;font-size:12pt;}
.td1{width:3.0486112in;padding-start:0.048611112in;padding-end:0.048611112in;}
.r1{keep-together:always;}
.t1{table-layout:fixed;border-collapse:collapse;border-spacing:0;}
</style>
<title>K</title>
<meta content="vesna.kovacevic" name="author">
</head>
<body class="b1 b2">
<p class="p1">
<!--Image link to '0.jpg' can be here-->
</p>
<p class="p2"></p>
<p class="p2">
<span>U   I M E   C R N E   G O R E</span>
</p>
<p class="p2"></p>
<p class="p3">
<span>K. br. 534/12</span>
</p>
<p class="p4"></p>
<p class="p4">
<span>OSNOVNI SUD U NIKŠIĆU kao prvostepeni krivični, sudija Babović Dragan uz sudjelovanje Krištof StA. kao zapisničara, u krivičnom predmetu protiv optuženog Ć. M. zbog krivičnih djela iz čl. 240 st. 1 tač. 1 KZ i čl. 388 st. 4 KZ i optuženog T. S. zbog krivičnog djela iz čl. 240 st. 1 tač. 1 KZ, postupajući po optužnici ODT-a Nikšić Kt. br. 81/11 od 08. 05. 2012. godine, nakon dovršenog javnog glavnog pretresa dana 24. 01. 2013. godine u prisustvu zamjenika ODT-a K.D. i optuženih Ć. M. i T. S., donio je, a dana  28.01.2013.godine,  javno objavio</span>
</p>
<p class="p4"></p>
<p class="p4"></p>
<p class="p2">
<span>P R E S U D U</span>
</p>
<p class="p2"></p>
<p class="p4">
<span>Optuženi: </span>
</p>
<p class="p4"></p>
<p class="p4">
<span>Ć. M. od oca R. i majke M.rođene M., rođen ... godine u Nikšiću, s prebivalištem u Nikšiću – Naselje B. T. br. .., državljanin Crne Gore, nezaposlen, oženjen – otac jednog djeteta, pismen – završio srednju školu, srednjeg imovnog stanja, ranije neosuđivan, </span>
</p>
<p class="p4"></p>
<p class="p4">
<span>T. S. od oca Lj. i majke V. rođene K., rođen ... godine u Nikšiću, s prebivalištem u Nikšiću – Naselje B. T. bb, državljanin Crne Gore, nezaposlen, neoženjen, pismen – završio osnovnu školu, srednjeg imovnog stanja, ranije osuđivan presudom Osnovnog suda Nikšić K. 556/10 od 17. 12. 2010. godine zbog krivičnog djela iz čl. 168 st. 1 KZ – 40 dana zatvora uslovno na jednu godinu; presudom Osnovnog suda Nikšić K. 100/11 od 18. 04. 2011. godine zbog krivičnog djela iz čl. 248 st. 1 KZ u vezi čl. 23 KZ – 60 dana zatvora; presudom Osnovnog suda Nikšić K. 226/11 zbog krivičnog djela iz čl. 151 st. 1 KZ – 2 mjeseca zatvora; presudom Osnovnog suda Nikšić Kv. 60/12 od 14. 03. 2012. godine preinačene presude K. 10/11 i K. 226/11 i izrečena jedinstvena kazna zatvora u trajanju od 105 dana, kaznu izdržao od 27. 02. 2012. godine do 19. 05. 2012. godine uz uslovni otpust,</span>
</p>
<p class="p4"></p>
<p class="p4"></p>
<p class="p2">
<span>K r i v i   s u</span>
</p>
<p class="p2"></p>
<p class="p4">
<span>Što su:</span>
</p>
<p class="p4">
<span>U noći 06/07. 01. 2011. godine, po prethodnom dogovoru, a u namjeri da sebi pribave protivpravnu imovinsku korist, obili stan S. A. u ulici V. K. – naselje T. u Nikšiću, na način što je optuženi Ć. M. nožem pokidao zaštitnu mrežu na prozoru, a potom nasilno otvorili isti i ušli u stan, te tom prilikom oduzeli jednu plinsku bocu i jedan polovni usisivač marke „Fisher“, a sve u ukupnoj vrijednosti od 173,00 €, </span>
</p>
<p class="p4"></p>
<p class="p4">
<span>- čime su učinili krivično djelo teška krađa iz čl. 240 st. 1 tač. 1 Krivičnog zakonika, </span>
</p>
<p class="p4"></p>
<p class="p4">
<span>A optuženi Ć. M.: </span>
</p>
<p class="p4"></p>
<p class="p4">
<span>Dana 11. 01. 2011. godine u Nikšiću, telefonskim putem prijavio ovlašćenom policijskom službeniku Uprave policije – PJ Nikšić, Ž. F. da je učinjeno krivično djelo teško krađa iz čl. 240 st. 1 tač 1 Krivičnog zakonika, koje se goni po službenoj dužnosti, tako što je naznačenog dana saopštio navedenom policijskom službeniku da mu je istog dana u periodu od 18 do 21,20 časova NN lice izvršilo obijanje njegovog stana u naselju T. u ulici V. K., na način što je nasilno otvorilo prozor, a potom iz satna oduzelo muzički stub marke „Sony“, televizor marke „Vivax“, mesoreznicu marke „Boss“ i mikrotalasnu pećnicu marke „Daewoo“, iako je znao da navedeno krivično djelo nije učinjeno, </span>
</p>
<p class="p4"></p>
<p class="p4">
<span>- čime je učinio krivično djelo lažno prijavljivanje iz čl. 388  st.4 Krivičnog zakonika,</span>
</p>
<p class="p4"></p>
<p class="p4"></p>
<p class="p2"></p>
<p class="p4">
<span>- pa sud optuženom Ć. M., primjenom čl.4.st.2, čl .32,36,42,45 i 46.  Krivičnog zakonika, za krivično djelo teška krađa iz čl. 240 st. 1 tač. 1 Krivičnog zakonika utvrdjuje kaznu zatvora u trajanju od 3 (tri) mjeseca, a za krivično djelo lažno prijavljivanje iz čl. 388 st. 4 Krivičnog zakonika primjenom čl.4.st.2, 32,36 i 42 KZ utvrdjuje kaznu zatvora u tR.ju od 2 (dva) mjeseca,  pa ga primjenom čl.48. KZ i čl.229 i 374. ZKP-a,</span>
</p>
<p class="p4"></p>
<p class="p2">
<span>O S U Đ U J E</span>
</p>
<p class="p4"></p>
<p class="p4">
<span>Na jedinstvenu kaznu zatvora u trajanju od 4 (četiri) mjeseca koju je optuženi Ć. M. dužan izdržati nakon pravosnažnosti presude. </span>
</p>
<p class="p4"></p>
<p class="p4"></p>
<p class="p4"></p>
<p class="p4">
<span>- A optuženog T. S. sud za krivično djelo teška krađa iz čl. 240 st. 1 tač. 1 Krivičnog zakonika, primjenom čl. 4 st. 2, čl. 32, 36, 42,45 i 46 Krivičnog zakonika i čl.229 i 374 Zakonika o krivičnom postupku </span>
</p>
<p class="p4"></p>
<p class="p2">
<span>O S U Đ U J E</span>
</p>
<p class="p4"></p>
<p class="p4">
<span>Na kaznu zatvora u trajanju od 6 (šest) mjeseci, koju je dužan izdržati nakon pravosnažnosti presude. </span>
</p>
<p class="p4"></p>
<p class="p4"></p>
<p class="p4">
<span>Dužni su optuženi na ime troškova krivičnog postupka solidarno uplatiti na žiro račun ovoga suda broj ... iznos od 44,00 €, te svaki pojedinačno iznos od po 30,00 € na ime sudskog paušala, a sve u roku od 15 dana po pravosnažnosti presude pod prijetnjom prinudnog izvršenja. </span>
</p>
<p class="p4"></p>
<p class="p4"></p>
<p class="p5">
<span>O b r a z l o ž e nj e</span>
</p>
<p class="p5"></p>
<p class="p4">
<span>ODT iz Nikšića optužnicom Kt. br. 86/11 od 08. 05. 2012. godine stavio je na teret optuženom Ć. M. izvršenje krivičnih djela iz čl. 240 st. 1 tač. 1 KZ i čl. 388 st 4 KZ, a optuženom T. S. izvršenje krivičnog djela iz čl. 240 st. 1 tač. 1 KZ, pa je zamjenik ODT-a K. D. u završnoj riječi ostao pri podnijetom optužnom aktu, predlažući sudu da optužene oglasi krivim i osudi ih po zakonu.</span>
</p>
<p class="p4"></p>
<p class="p4">
<span>Optuženi Ć. M. u svojoj odbrani je naveo da je tačno da je telefonom pozvao dežurnu službu stanice policije Nikšić dana 11. 01. 2011. godine kojom prilikom je lažno prijavio da mu je navodno neko pokrao iz stana u naselju T. mesoreznicu, muzičku liniju i televizor. Isto tako je lažno prijavio da je na svom stanu zatekao otvoren prozor i grafite po zidovima sa prijetećim porukama. Te stvari nijesu ukradene, nego ih je on pethodnog dana svojevoljno dao nekim ljudima. Na taj način htio da prikrije krađu iz stana S. A., koji se nalazi u njegovom komšiluku, a iz koga su on i T. S. u noći između 06/07. 01. 2011. godine oduzeli usisivač i plinsku bocu. Te noći su on i T.S. pokidali zaštitnu mrežu na prozoru, a prozor je bio otvoren i kroz isti su ušli u stan S. A. i oduzeli navedene stvari. T. S. te stvari prodao R. R., a prodao mu je u dogovoru sa njim i njegov televizor i muzičku liniju, a on je za sebe ostavio plinsku bocu. U završnoj riječi optuženi Ć. M. izrazio je kajanje zbog učinjenih djela, obećao da to više neće ponoviti i zamolio sud da ga što je moguće blaže kazni.</span>
</p>
<p class="p4"></p>
<p class="p4">
<span>Optuženi T. S. naveo je u svojoj odbrani da su u noći 06/07. 01. 2011. godine on i Ć. M. prolazili pored kuće S. A., a inače su nih obojica sa S. A. komšije, pa je Ć. M. prišao prozoru njene kuće, malo ga jače gurnuo i taj prozor se otvorio. Prozor nije bio zaključan pa je onda Ć. M. ušao u unutrašnjost kuće, a on za njim, u kući nije bilo nikoga, pa su oni iz iste zajedno otudjili jedan usisivač i jednu plinsku bocu, koje su stvari ostavili kod Ć. M. u garaži. Nakon dva tri dana od ovoga dogadjaja njih je pozvala policija zbog navedenog krivičnog djela. Navedene stvari on je prodao R. R.. U završnoj riječi optuženi T. S. izrazio je kajanje zbog učinjenog djela i zamolio sud da ga što je moguće blaže kazni.</span>
</p>
<p class="p4"></p>
<p class="p4">
<span>Sud je u dokaznom postupku saslušao svjedoka D. V., na saglasan predlog stranaka pročitao iskaz svjedoka oštećene S. A., iskaz svjedoka R. R. i nalaz i mišljenje sudskog vještaka aktuara ing. Š. M., pročitao zapisnike o uvidjaju UP PJ Nikšić Ku.br. 11 i 12 od 12.01.2011.godine, potrdu o privremenom oduzimanju predmeta Ku.br. 11 i 12 od  12.01.2011.godine, potvrdu o privremenom oduzimanju predmeta Ku.br. 11 i 12 od  13.01.2011.godine, potvrdu o privremenom oduzimanju predmeta Ku.br. 11 i 12 od 19.01.2011.godine, potvrdu o vraćanju privremeno oduzetih predmeta Ku.br. 11 i 12 od 13.01.2011.godine, potvrdu o vraćanju privremeno oduzetih predmeta Ku.br. 11 i 12 od 19.01.2011.godine i potvrdu o vraćanju privremeno oduzetih predmeta Ku.br. 11 i 12 od 20.01.2011.godine, te pročitao izvod iz KE za okrivljene izdat od UP PJ Nikšić.</span>
</p>
<p class="p4"></p>
<p class="p4">
<span>Svjedok D. V. navela je u svom iskazu na glavnom pretresu i u prethodnom postupku da je od ranije držala prodavnicu mješovite robe u mejstu Ž., a da je tu prodavnicu zatvorila zbog lošeg poslovanja. U prvoj polovini 2011.godine nalazila se u svojoj radnji kada je kod nje došao njen komšija R. R. i donio joj je jedan usisivač marke „ fisher“, neraspakovan, mesoreznicu njoj nepoznate marke sa garancijom i mikro talasnu pećnicu koja je takodje bila neraspakovana. R. R. joj je rekao da su to njegove stvari, da je imao udes i da treba da popravi kola, zbog čega mu je potreban novac, pa s toga prodaje njegove kućne stvari, koje je prethodno kupio da bi ih koristio u svom stanu. Ona mu je povjerovala i te tri stvari je kupila od R. Te stvari je držala u prodavnici. Ona je stvari kupila za sebe, a ne da bi ih prodala. Nije joj poznato koliko je te stvari platila R. R.. Nekoliko dana kasnije kod nje je došla policija pitajući je da li je kupila neke stvari, a ona im je ispričala sve kako se dogodilo.</span>
</p>
<p class="p4"></p>
<p class="p4">
<span>Svjedok oštećena S. A. navela je u iskazu datom pred istražnim sudijom dana 07. 07. 2011. godine da ima stan u barakama koje se nalaze u ul. V. K. – Naselje T.. Početkom 2011.godine otišla je kod rođaka, stan je naravno zaključala, zabravila prozore, a takođe zaključala i ulazna vrata. Kada se desetak dana kasnije vratila kući, zatekla je obijen stan i viđela je da je neko podesnim sredstvom pokidao zaštitnu mrežu na prozoru, a taj se prozor nalazi na visini od oko 1,5 m od zemlje, pa joj je odmah bilo jasno da je neko ulazio u taj stan. Kada je ušla u stan vidjela je da joj nedostaje jedan usisivač marke “ fisher“ i velika plilnska boca za štednjak, što je prijavila policiji. Nije se pridružila krivičnom gonjenu protiv optuženih.</span>
</p>
<p class="p4"></p>
<p class="p4">
<span>Svjedok R. R. naveo je u iskazu datom pred istražnim sudijom dana 07.07.2011.godine da se ne sjeća kada se tačno dogodio kritični događaj ali mu se čini da je to bilo poslije Božića 2011. godine. On je tada otišao kod svog poznanika Ć. M. u naselju T. i tada mu je Ć. ponudio da mu proda jedan televizor njemu nepoznate marke, jednu muzičku liniju, jednu plinsku bocu i jedan polovni usisivač. On je kupio od Ć. M. dio tih stvari za iznos od 60,00 €, a za plinsku bocu i usisivač  je obećao Ć. M. da će mu naći kupca. Ć. M. je njemu saopštio da su te stvari njegovo vlasništvo, a da mu je novac dobijen prodajom tih stvari potrebno za liječenje djeteta, što je on i povjerovao.On je nakon toga svojoj komšinici M. V.ispričao da Ć. M. prodaje usisivač, a M. V. je rekla da je usisivač zanima, nakon ćega je on pozvao Ć.a da donese usisivač koji je M.V. i kupila.</span>
</p>
<p class="p4"></p>
<p class="p4">
<span>Nalazom i mišljenjem sudskog vještaka aktuara ing. Š. M. navedeno je da vrijednost protivpravno oduzete plinske boce za štednjak i usisivača marke „fisher“ iznosi 173,00 €.</span>
</p>
<p class="p4"></p>
<p class="p4">
<span>Zapisnikom o uviđaju UP PJ Nikšić Ku.br. 11 od 14. 01. 2011. godine konstatuje se da je Ć. M. obavijestio dežurnu službu PJ Nikšić  da mu je NN lice izvršilo provalu stana koji se nalazi  u naselju T.  ul. V. K. dana 11. 01. 2011. godine, u periodu od 18-21,20 h, te da mu je tom prilikom iz stana otudjen jedan televizor marke „Vivas“, muzički stub marke „Sony“ i mesoreznica marke „Bosch“. Takodje se u zapisniku konstatuje da su ulaskom u navedeni stan službenici PJ Nikšić utvrdili da se navedeni stan nalazi sa lijeve strane hodnika u baraci i da se sastoji od jedne prostorije koja je po sredini pregradjena zavjesom. Sa suprotne strane ulaznih vrata u navedenom stanu nalazi se prozor koji je u trenutku dolaska službenika PJ Nikšić na lice mjesta bio otvoren i na istom nijesu vidljivi tragovi nasilnog otvaranja niti je isti bio polomljen. Pregledom unutrašnjosti navedene prostorije tj. stana   konstatovano je da su po zidovima i sudoperi crnom olovkom bili ispisani grafiti i to na zidu s desne strane od ulaznih vrata bio je ispisan grafit „pičko nećeš još dugo ovdje biti“, dok je na sudoperi bilo ispisano „nešto nedostaje ovdje“ a na zidu pored sudopere bilo je ispisano „konjino“. </span>
</p>
<p class="p4"></p>
<p class="p4">
<span>Zapisnikom o uvidjaju Ku. br. 12 od 14. 01. 2011. godine konstatuje se da su  ovlašćeni policijski službenici PJ Nikšić izlaskom na lice mjesta u stanu S. A. koji se nalazi u ul. V. K. – naselje T. utvrdili da se na istočnoj strani navedenog stana nalazi dvokrilni prozor, na visini od 1,20 cm, na čijoj se spoljašnjoj strani nalazila plastificirana mreža za komarce, koja je pocijepana u donjem dijelu, a dvokrilni prozor je pronađen otvoren i na istom nijesu uočeni tragovi nasilnog obijanja, a provjerom sistema za zatvaranje prozora utvrđeno je da isti nije u funkciji.</span>
</p>
<p class="p4"></p>
<p class="p4">
<span>Potvrdom o privremenom oduzimanju predmeta Ku. br. 11 i 12 od 12. 01. 2011. godine konstatuje se da je ovlašćeno službeno lice izivršilo privremeno oduzimanje jedne plinske boce žute boje zapremine 35 litara i jednog usisivača marke „Fisher“ od Ć. M..</span>
</p>
<p class="p4"></p>
<p class="p4">
<span>Potvrdom o privremenom oduzimanju predmeta Ku. br. 11 i 12 od 13. 01. 2011. godine konstatuje se da je ovlašćeno službeno lice izvršilo privremeno oduzimanje jednog usisivača marke „fisher“ crvene boje, jedne mesoreznice marke „bosch“ i mikrotalasne pećnice marke „daewoo“ od D. V.</span>
</p>
<p class="p4"></p>
<p class="p4">
<span>Potvrdom o vraćanju privremeno oduzetih predmeta Ku. br. 11 i 12 od 13. 01. 2011. godine konstatuje se da je ovlašćeno službeno lice izvršilo vraćanje privremeno oduzetih stvari: usisivača marke „fisher“ i plinske boce žute boje zapremine 35 litara S. A.</span>
</p>
<p class="p4"></p>
<p class="p4">
<span>Potvrdom o vraćanju privremeno oduzeetih predmeta Ku. br. 11 i 12 od 20. 01. 2011. godine  navodi se da je ovlašćeno slulžbeno lice izvršilo vraćanje privremeno oduzetih stvari: muzičke linije marke „sony“, mesoreznice marke „bosch“ i  mikrotalasne pećnice marke „dawoo“ Ć. D.</span>
</p>
<p class="p4"></p>
<p class="p4">
<span>Imajući u vidu izvedene dokaze sud je nesumnjivo utvrdio da su optuženi Ć. M. i T. S. u noći 06/07. 01. 2011. godine, po prethodnom dogovoru, a u namjeri da sebi pribave protivpravnu imovinsku korist, obili stan S. A. u ulici V. K. – naselje T. u Nikšiću, na način što je optuženi Ć. M. nožem pokidao zaštitnu mrežu na prozoru, a potom nasilno otvorili isti i ušli u stan, te tom prilikom oduzeli jednu plinsku bocu i jedan polovni usisivač marke „Fisher“, a sve u ukupnoj vrijednosti od 173,00 €, čime su učinili krivično djelo teška krađa iz čl. 240 st. 1 tač. 1 Krivičnog zakonika, a optuženi Ć. M. dana 11. 01. 2011. godine u Nikšiću, telefonskim putem prijavio ovlašćenom policijskom službeniku Uprave policije – PJ Nikšić, Ž. F. da je učinjeno krivično djelo teško krađa iz čl. 240 st. 1 tač 1 Krivičnog zakonika, koje se goni po službenoj dužnosti, tako što je naznačenog dana saopštio navedenom policijskom službeniku da mu je istog dana u periodu od 18 do 21,20 časova NN lice izvršilo obijanje njegovog stana u naselju T. u ulici V. K., na način što je nasilno otvorilo prozor, a potom iz satna oduzelo muzički stub marke „Sony“, televizor marke „Vivax“, mesoreznicu marke „Boss“ i mikrotalasnu pećnicu marke „Daewoo“, iako je zano da navedeno krivično djelo nije učinjeno, čime  je učinio krivično djelo lažno prijavljivanje iz čl. 388  st.4 Krivičnog zakonika.</span>
</p>
<p class="p4"></p>
<p class="p4">
<span>Naime, iz dokaza proizilazi da su optuženi Ć. M. i T. S., koristeći odsutnost oštećene S. A. ušli u njen stan, provaljujući kroz zatvoren prozor i iz tog stana otuđili  usisivač marke „fischer “ i plinsku bocu za štednjak. Prednje navedeno potvrđuju iskaz svjedoka oštećene S. A., koja navodi da je prilikom odlaska kod rođaka zatvorila prozore na stanu i zaključala vrata, kao i konstatacije zapisnika o uviđaju UP PJ Nikšić Ku. br. 12 od 14. 01. 2011. godine, u kome se navodi da su službenici PJ Nikšić zatekli pocijepanu plastificiranu mrežu, koja se nalazila na prozoru stana oštećene, i otvoren prozor na kome je mehanizam za zatvaranje bio neispravan. </span>
</p>
<p class="p4"></p>
<p class="p4">
<span>Optuženi ne spore da su za vrijeme odsustva oštećene provalili u njen stan i otuđili plinsku bocu i usisivač, ali sud njihove odbrA. u dijelu koji se odnosi na način kako su kritičnom prilikom ušli u stan oštećene sud smatra međusobno nesaglasnim. Dakle, optuženi Ć. M. tvrdi da se kritičnom prilikom na prozoru stana oštećene nalazila plastificirana mreža, koju su on i optuženi T. S. pocijepali, a da je prozor bio otvoren i da su tako ušli u stan da bi otuđili predmetne stvari, dok optuženi T. S. tvrdi da je kritičnom prilikom optuženi Ć. M. „jače gurnuo“ prozor na stanu oštećene, koji se usljed toga otvorio, nakon čega je optuženi Ć. ušao u stan a za njim i on, ne pominjući pri tom nikakvu plastificiranu mrežu. Iz prednjeg proizilazi da su optuženi, pošto su pocijepali mrežu na prozoru stana oštećene, otvorili prozor podesnim sredstvom da bi ušli u stan, na što jasno ukazuju navodi zapisnika o uviđaju da su službenici policije na predmetnom prozoru konstatovali neispravnost mehanizma za zatvaranje, a oštećena S. A. navodi da je, pri odlasku iz stana, zatvorila prozore. </span>
</p>
<p class="p4"></p>
<p class="p4">
<span>Nadalje, utvrđenom stanju stoje u prilog konstatacije potvrde o privremenom oduzimanju predmeta Ku. br. 11 i 12 od 12. 01. 2011. godine te iskaz svjedoka R. R., koji navodi da mu je optuženi Ć. M. prodavao usisivač i plinsku bocu, kao i iskaz svjedoka D. V., koja navodi da je od R. R. kupila usisivač marke „fisher“, mesoreznicu i mikrotalasnu peć.</span>
</p>
<p class="p4"></p>
<p class="p4">
<span>Takođe, iz zapisnika o uviđaju UP PJ Nikšić Ku. br. 11 od 14. 01. 2011. godine proizilazi da su službenici policije izašli na lice mjesta – u stanu Ć. M., jer ih je optuženi Ć. M. obavijestio da mu je NN lice izvršilo provalu stana i da su mu navodno iz stana otuđeni televizor, mesoreznica i muzička linija. Sam optuženi Ć. M. jasno navodi da je to lažno prijavio da bi prikrio krađu koju su on i T. S. izvršili u stanu S. A.. </span>
</p>
<p class="p4"></p>
<p class="p4">
<span>Budući da su optuženi Ć. M. i T. S. bili svjesni da provaljivanjem ulaze u tuđ stan i da iz njega protivpravno oduzimaju tuđe pokretne stvari, ali su u konkretnom slučaju to i htjeli, jasno je da su postupali s direktnim umišljajem, a takođe optuženi Ć. M. je bio svjestan da prijavljuje nepostojeće krivično djelo u namjeri da prikrije drugo, što je očigledno i htio, pa se i iz te radnje optuženog Ć. M. očituje direktan umišljaj.  </span>
</p>
<p class="p4"></p>
<p class="p6">
<span>Pri odlučivanju o krivičnoj sankciji, sud je shodno čl. 42 KZ, kao olakšavajuće okolnosti optuženim cijenio nezaposlenost, izraženo kajanje, činjenicu da se oštećena nije pridružila krivičnom gonjenju, optuženom Ć. M. i porodičnost – isti je oženjen i otac jednog djeteta i raniju neosuđivanost utvrđenu na osnovu izvoda iz kaznene evidencije za optuženog Ć. M., a optuženom T. S. relativnu mladost u vrijeme izvršenja djela (20 godina), dok otežavajućih okolnosti na strani optuženog Ć. M. sud nije našao, a kao otežavajuću okolnost optuženom T. S. sud je cijenio raniju osuđivanost utvrđenu na osnovu izvoda iz kaznene evidencije za optuženog T. S.. Sud je imajući u vidu navedene okolnosti optuženima Ć. M. i T. S. primjenom čl.45 i 46. KZ, ublažio kaznu ispod najmanje mjere propisA. za krivično djelo teška kradja, te je osudio T. S. na kaznu zatvora u tR.ju 6 mjeseci, dok je optuženog Ć. M. za kriv.djelo teška kradja osudio na kaznu zatvora u tR.ju od 3 mjeseca, a za kriv.djelo lažno prijavljivanje na kaznu zatvora u tR.ju od 2 mjeseca, s tim što ga je primjenom čl.48. KZ, osudio na jedinstvenu kaznu zatvora u trajanju od 4 mjeseca, koje kazne su optuženi dužni izdržati nakon pravosnažnosti presude, a sud je  mišljenja da će se ovim kaznama na optužene dovoljno uticati da ubuduće ne čine krivična djela, te da će se time prema njima postići svrha kažnjavanja iz čl. 32 KZ, a u okviru opšte svrhe propisivanja i izricanja krivičnih sankcija iz čl. 4 st. 2 KZ. </span>
</p>
<p class="p6"></p>
<p class="p6">
<span>Sud je optužene, shodno čl. 226 i 229 ZKP, obavezao da solidarno plate troškove krivičnog postupka u iznosu od po 44,00 €, što se odnosi na nagradu sudskom vještaku aktuaru za urađeni nalaz i mišljenje, te da svaki ponaosob plate sudski paušal u iznosu od po 30,00 €, a što je srazmjerno složenosti i trajanju krivičnog postupka i imovnom stanju optuženih. </span>
</p>
<p class="p4"></p>
<p class="p4">
<span>Na osnovu iznijetog, shodno čl. 374 ZKP-a, odlučeno je kao u izreci. </span>
</p>
<p class="p4"></p>
<p class="p2">
<span>OSNOVNI SUD U NIKŠIĆU, dana 28. 01. 2013. godine.</span>
</p>
<p class="p4"></p>
<table class="t1">
<tbody>
<tr class="r1">
<td class="td1">
<p class="p2">
<span>Zapisničar,</span>
</p>
<p class="p2">
<span>Krištof StA., s.r.</span>
</p>
</td><td class="td1">
<p class="p2">
<span>SUDIJA,</span>
</p>
<p class="p2">
<span>Babović Dragan, s.r.</span>
</p>
</td>
</tr>
</tbody>
</table>
<p class="p4"></p>
<p class="p6">
<span>PRAVNA POUKA: Protiv ove presude nezadovoljna strA. ima pravo žalbe u roku od 15 dana od dana prijema iste preko ovog suda, Višem sudu u Podgorici.</span>
</p>
<p class="p4"></p>
<p class="p7"></p>


</body>
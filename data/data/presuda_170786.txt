<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.0in 1.0in 1.125in;}
.s1{font-family:Arial;}
.s2{font-weight:bold;}
.s3{font-size:12pt;}
.p1{text-align:end;hyphenate:auto;font-family:Times New Roman;font-size:12pt;}
.p2{text-align:end;hyphenate:auto;font-family:Arial;font-size:12pt;}
.p3{text-align:justify;hyphenate:auto;font-family:Arial;font-size:12pt;}
.p4{text-align:center;hyphenate:auto;keep-with-next.within-page:always;font-family:Arial;font-size:12pt;}
.p5{text-align:start;hyphenate:auto;font-family:Arial;font-size:12pt;}
.p6{text-indent:0.5in;text-align:justify;hyphenate:auto;font-family:Arial;font-size:12pt;}
.p7{text-align:center;hyphenate:auto;font-family:Arial;font-size:12pt;}
.p8{text-indent:0.5in;text-align:center;hyphenate:auto;font-family:Arial;font-size:12pt;}
.p9{margin-bottom:0.083333336in;text-align:center;hyphenate:auto;font-family:Arial;font-size:12pt;}
.p10{margin-bottom:0.083333336in;text-align:justify;hyphenate:auto;font-family:Arial;font-size:12pt;}
.p11{text-align:justify;hyphenate:auto;font-family:Arial;font-size:14pt;}
.p12{text-indent:0.5in;text-align:start;hyphenate:auto;font-family:Arial;font-size:12pt;}
.p13{text-align:start;hyphenate:auto;font-family:Times New Roman;font-size:12pt;}
</style>
<meta content="milorad.rovcanin" name="author">
</head>
<body class="b1 b2">
<p class="p1">
<span class="s1">	</span>
</p>
<p class="p2"></p>
<p class="p2"></p>
<p class="p2">
<span class="s2">K.br. 33/12</span>
</p>
<p class="p3"></p>
<p class="p4">
<span class="s2">U  IME CRNE GORE</span>
</p>
<p class="p5"></p>
<p class="p6">
<span>Viši sud u Bijelom Polju sudija Bošković Vukomir, uz učešće namještenika suda Duborija Radmile, kao zapisničara, u krivičnom predmetu optuženih K. I. i K. A, oba iz P, zbog krivičnog djela neovlašćena proizvodnja, držanje i stavljanje u promet opojnih droga iz čl. 300 st. 1 Krivičnog zakonika  Crne Gore, po optužnici Višeg državnog tužilaštva Kt. br. 20/12 od 13.08.2012 godine, nakon održanog usmenog, javnog i glavnog pretresa u prisustvu zamjenika Višeg državog tužioca B. N, optuženog K. I, njegovog branioca H. L, optuženog K. A, njegovog branioca S. J, donio je 02.10.2012 godine, i javno objavio 04.10.2012 godine, </span>
</p>
<p class="p7"></p>
<p class="p4">
<span class="s2">    P  R  E  S  U  D  U</span>
</p>
<p class="p3"></p>
<p class="p3">
<span>	Optuženi </span><span class="s2">K. I</span><span>, JMBG ...., od oca I. i majke S, rođene L, rođen .... godine, u G, sa stalnim boravkom u mjestu rođenja selo K, opština P, državljanin Crne Gore, završio SSS - smjer automehaničar, taksista, oženjen, otac jednog maloljetnog djeteta, lošeg imovnog stanja, osuđivan, nalazio se u pritvoru od 21.07.2012 godine, do 04.10.2012 godine. </span>
</p>
<p class="p3"></p>
<p class="p3">
<span>	Optuženi </span><span class="s2">K. A</span><span>, JMBG ..., zv. "P", od oca S. i majke I, rođene K, rođen ... godine, u B, sa stalnim boravkom u G, ul. Č, opština P, državljanin Crne Gore, pismen, sa završenom SSS - Gimnazija, student Više poslovne škole u B. - Republika Srbija, srednjeg imovnog stanja, osuđivan, nalazio se u pritvoru od 21.07.2012 godine, do 04.10.2012 godine. </span>
</p>
<p class="p3"></p>
<p class="p8">
<span class="s2">K r i v i   s u</span>
</p>
<p class="p8"></p>
<p class="p6">
<span>Što su:</span>
</p>
<p class="p6">
<span>U  noći 20/21.07.2012 godine, na magistralnom pustu između P. i G, u blizini restorana "A" u prtljažniku parkiranog putničkog motornog vozila marke "C" reg. oznake ..., kojim je prethodno upravljao okrivljeni K. I, neovlašćeno radi prodaje nepoznatom licu, držali 10365 grama opojne droge - marihuahe, supstance koja je Rješenjem o utvrđivanju opojnih droga ( Sl. SRJ, br. 44/02), proglašena za opojnu drogu, zapakovanu u 11 većih pvc zamotuljaka, koju drogu su 21.07.2012 godine, oko 02,00 h. pokušali da prebace iz prtljažnika u drugo nepoznato putničko vozilo, u čemu su spriječeni od strane ovlašćenih lica Uprave policije - Odsjeka za borbu protiv droge i krijumčarenja - Grupa za suzbijanje droga B, B. P. i P, koji su im u tom momentu prišli, kada se NN putničko vozilo udaljilo sa lica mjesta u nepoznatom pravcu, kojom prilikom su ovlašćeni službenici pregledom u prtljažniku putničkog vozila "C" pronašli predmetnu opojnu drogu i istu oduzeli, </span>
</p>
<p class="p6"></p>
<p class="p6">
<span>- Čime su kao saizvršioci izvršili krivično djelo neovlašćena proizvodnja, držanje i stavljanje u promet opojnih droga iz čl. 300 st. 1 Krivičnog zakonika Crne Gore, </span>
</p>
<p class="p6"></p>
<p class="p6">
<span>Pa ih sud primjenom citiranih zakonskih propisa te čl. 14, 15, 23, 32, 36, 42, 51, te čl. 66, 75 st. 3. i 300 st. 6 u vezi st. 1 Kz i čl. 226, 229 i 374 Zkp (Zakonika o krivičnom postupku) </span>
</p>
<p class="p6"></p>
<p class="p9">
<span class="s2">O s u đ u j e</span>
</p>
<p class="p6">
<span>Optuženog K. I. na kaznu zatvora u trajanju od 2 (dvije) godine i 8 (osam) mjeseci, a optuženog K. A. na kaznu zatvora u trajanju od 2 (dvije) godine, u koje kazne im se ima uračunati vrijeme provedeno u pritvoru od 21.07.2012 godine, do 04.10.2012 godine. </span>
</p>
<p class="p10"></p>
<p class="p6">
<span>Optuženi se obavezuju na plaćanje paušala u iznosu od po 100,00 €, na žiro račun br.530-12927-32, u roku od 15 dana po pravosnažnosti presude, pod prijetnjom prinudnog izvršenja. </span>
</p>
<p class="p6"></p>
<p class="p6">
<span>Troškovi postupka biće određeni posebnim rješenjem kada budu prikupljeni potpuniji podaci. </span>
</p>
<p class="p6"></p>
<p class="p6">
<span>Privremeno oduzeta droga-marihuana od optuženog K.I.  u količini od 10365 g. oduzima se i ista se ima uništiti.  	</span>
</p>
<p class="p7"></p>
<p class="p7">
<span class="s2">O b r a z l o ž e n j e</span>
</p>
<p class="p3">
<span>	 </span>
</p>
<p class="p6">
<span>Više državno tužilaštvo u Bijelom Polju podnijelo je ovom sudu optužnicu Kt.br. 20/12 od 13.08.2012 godine, protiv K. I. i K. A, oba iz P, zbog krivičnog djela neovlašćena proizvodnja, držanje i stavljanje u promet opojnih droga iz čl. 300 st. 1 Krivičnog zakonika Crne Gore.</span>
</p>
<p class="p3"></p>
<p class="p6">
<span>U završnoj riječi tužilac je istakao da izvedeni dokazi tokom postupka ukazuju da su optuženi izvršili krivično djelo stavljeno im na teret, na način, mjesto i vrijeme kako je to opisano optuženicom, pa je zatražio od suda da se optuženi oglase krivim i kazne na kaznu  po zakonu. </span>
</p>
<p class="p6"></p>
<p class="p3">
<span>	Optuženi K. I. u istrazi nije iznosio odbranu. </span>
</p>
<p class="p3"></p>
<p class="p3">
<span>	Na pretresu je uz negiranje izvršenja krivičnog djela i krivice istakao da radi kao taksista, te da ga je dan prije ovog događaja pozvao K. A, tražeći da dođe do njega jer treba da preveze neka lica. Kada je došao u lokal gdje radi K, u isti su se nalazili Š. R, lice koje zna po nadimku "Đ" i K. A, koji je radio kao konobar. Tada mu je Š. predložio da preveze neku robu od A. i. do restorana "A" koji se nalazi na putu G. - P. </span>
</p>
<p class="p3"></p>
<p class="p3">
<span>	Narednog dana Đ. ga je pozvao, govoreći mu da treba te večeri da preveze robu. Došao je u lokal u kojem je radio K. Dok su razgovarali, K. nije bio prisutan jer je služio goste u kafani. Dogovorili su se da tu robu za koju su mu kazali da je droga - marihuana, preveze za iznos od 300,00 €. Istakao je da mu je poznato da se Š. družio sa K. Dok je prevozio robu svojim vozilom marke "C" bio je sam u vozilu. Kada je došao na dogovoreno mjesto zapazio je na tom mjestu crno vozilo marke "G.III". Pored vozila su se nalazili taj Đ. i još jedno nepoznato  lice. Zaustavio je svoje vozilo ispred "G" i po njegovom zapažanju, "G" se nije mogao udaljiti sa tog mjesta, jer je bilo zaustavljeno njegovo vozilo ispred. Kada je prišao zapazio je da je na vozilu "G" bila otvorena hauba. Otvorio je gepek na svom vozilu, pošto mu je prethodno Đ. zatražio šrafciger, a pošto isti nije imao u vozilu, Đ. je zatražio da pozove K. kako bi od njega uzeo šrafciger. Upravo dok je pozivao K, sa kojim nije uspostavio vezu, isti je naišao vozilom, te je na traženje Đ, zaustavio svoje vozilo. K. nije prilazio vozilu "C" bliže od 15 metara. U razgovoru sa Đ. isti mu je tada kazao da ga je do tog mjesta dovezao K. A. U momentu kada je K. zatvarao gepek na vozilu, došla je policija i njega i K. lišila slobode. Oborili su ga na asfalt, stavili mu lisice. Tada je neko od policajaca pomjerio vozilo "C", a njega su povukli za noge kako ga vozilo "G" ne bi pregazilo, jer se u tom momentu udaljilo sa tog mjesta. U tom vozilu su se nalazili Đ. i to nepoznato lice. Tvrdi da Đ. sa kojim ga je prethodne večeri upoznao Š, nije davao broj telefona, niti da ga je bilo kada pozivao. Nagradu za usluge prevoza robe trebao je da mu da Đ. Tvrdi da K. nije sjedio zajedno sa njima za stolom dok su ugovarali poslove u vezi sa drogom. </span>
</p>
<p class="p3"></p>
<p class="p3">
<span>	Dalje je naveo da je tačno da ga je K. pozvao telefonom. Đ. je govorio da mu je vozilo u kvaru, i da je to razlog zbog čega ga je K. odvezao do tog vozila. K. je nakon toga pošao za P, nakon čega se odmah vratio. Kada je K. naišao u povratku, prtljažnik na njegovom vozilu je bio otvoren, te pošto je K. izašao iz vozila, on je prtljažnik pritvorio, kako K. ne bi vidio šta se nalazi u vozilu. </span>
</p>
<p class="p3"></p>
<p class="p6">
<span>U završnoj riječi branilac optuženog K. I, adv. H. L, je istakao da je činjenica da je u vozilu optuženog K. koji radi kao taksista, nađena droga. Međutim, isti je vršio uslugu prevoza, za koju uslugu je posredno upotrijebljen od strane policije. Branilac ukazuje na olakšavajuće okolnosti i zatražio je da se isti što blaže kazni. </span>
</p>
<p class="p6"></p>
<p class="p6">
<span>Optuženi K. I. je u potpunosti prihvatio završnu riječ svog branioca.  </span>
</p>
<p class="p6"></p>
<p class="p3">
<span>	Optuženi K. A. tokom postupka ne priznaje izvršenje krivičnog djela, niti krivicu. </span>
</p>
<p class="p3"></p>
<p class="p3">
<span>	U istrazi je naveo da radi kao konobar u kafiću "G" u G. Dana, 20.07.2012 godine, radio je u smjeni od 16,00 h. do 01,00 h. Oko 22,30 h. u kafić su došla dva lica, od kojih jedno poznaje po nadimku "Đ", kojeg je upoznao prethodne večeri, a drugo lice nije poznavao. Tada je Đ. tražio da mu da broj telefona K. I. ili da ga pozove telefonom da dođe na piće. Pozvao je K. sa svog broja ... na broj ..... Po proteku oko 20 minuta K. je došao, pa su zajedno sa Đ. i još jednim nepoznatim licem sjeli za sto. On je povremeno dolazio za njihov sto, nakon što bi uslužio goste. Popili su po dva pića, pa je K. po proteku oko 20 minuta, napustio lokal po pozivu. Dok se nalazio za njihovim stolom nije čuo šta su govorili. Po završetku smjene oko 01,00 h. zajedno sa Đ. i tim licem izašli su iz lokala, i tada ga je Đ. zamolio da ga povede do njegovog vozila koje mu je ostalo u kvaru na putu između P. i G, što je on i učinio. Povezao ih je do mjesta zv. "L. Š" gdje se nalazilo njihovo vozilo, a on je vozilom produžio do P, odakle se odmah vratio za G. U povratku je zapazio da se Đ, to lice kao i K, nalaze pored vozila "G". Zapazio je da se ispred tog vozila nalazilo vozilo "C" na kojem se nalazila taksi firma. Opisuje da je na "G" bila podignuta hauba, te kada je prolazio pored njih, Đ. je podizanjem ruke zatražio da stane. Prošao je 10-tak metara, zaustavio vozilo i iz istog izašao, nakon čega je Đ. od njega zatražio šrafciger. Šrafciger je potražio u dijelu prednjeg škafa, a potom izašao iz vozila i ponudio se da ih šlepa, u kojem momentu je neko izgovorio riječi "stoj, policija", nakon čega je podigao ruke i stao mirno. Po naređenje je legao na asfalt, nakon čega su mu stavili sredstva za vezivanje. Zapazio je, kada je drugi policajac prišao do K. I, da su se Đ. i nepoznato lice vozilom "G" udaljili sa tog mjesta. Za P. je, a nakon što je dovezao ta lica na to mjesto, pošao sa namjerom da prošeta, a i zbog toga jer nije bilo proširenja gdje bi se mogao okrenuti vozilom i vratiti se za G. </span>
</p>
<p class="p3"></p>
<p class="p3">
<span>	Istakao je da je toga dana poslije 16,00 h. K. pozivao telefonom 3-4 puta, obavještavajući ga da ima mušterija koje su tražile prevoz do G. i G. Dalje je pojasnio da je Đ. u lokal prethodne večeri došao sa Š. R. iz R. kojeg poznaje od ranije. Tada je od njega zatržaio broj mobilnog telefona. Naredne večeri Đ. ga je pozvao interesujući se da li radi, te da će doći da popiju po piće. </span>
</p>
<p class="p3"></p>
<p class="p3">
<span>	U razgovoru R. mu je govorio da drži mesaru u P, te da on i Đ kupuju meso jedan od drugog. </span>
</p>
<p class="p3"></p>
<p class="p3">
<span>	Na pretresu je ponovio iskaz iz istrage, stim što je dodao i pojasnio da je Š. prethodne večeri tražio broj K.I. i da je naredne večeri i Đ. tražio broj K. Pojasnio je da sa njima te večeri nije sjedio, već je u prolazu pio piće, te da je nakon što je prevezao Đ. do mjesta gdje mu se nalazilo vozilo, pošao za P, jer je u P. bio dan borovnica. Pošto nije bilo naroda u P, odmah se vratio nazad, kada ga je u povratku Đ. zaustavio i tražio šrafciger. Tvrdi da vozilu "C" nije prilazio bliže od 15-20 metara. </span>
</p>
<p class="p3"></p>
<p class="p3">
<span>	Dalje ističe da nije vidio šta se dešavalo sa K. I, jer su njega u tom momentu lišavali slobode. Stavili su mu lisice na ruke, nakon čega su ga podigli i tada je zapazio da se vozilo "G" udaljilo sa tog mjesta. Tada se K. nalazio na zemlji. Čuo je neposredno prije toga da je K. vikao "hoće noge da mi pregaze" i to kada su policajci pomjerali vozilo. U tom momentu "G" se udaljio sa tog mjesta. Tvrdi da osim ta dva vozila i njegovog vozila nije bilo drugih vozila na tom mjestu. </span>
</p>
<p class="p3"></p>
<p class="p3">
<span>	Predočio je da je njegov iskaz na pretresu potpuniji, sa razloga jer se u međuvremenu prisjetio nekih detalja, te da se na pretresu izjasnio vezano za činjenice, na koje nije bio upitan u istrazi. </span>
</p>
<p class="p3"></p>
<p class="p6">
<span>U završnoj riječi branilac optuženog K. A, adv. J. S, između ostalog ističe da je prihvatljivije kazivanje optuženih o događaju koji se desio, nego kazivanje saslušanih svjedoka. Ističe da optuženi K. nije imao u rukama drogu, niti da je dolazio u fizički kontakt sa njom, niti je droga nađena u njegovom vozilu. Ukazuje da je tokom prethodnog postupka učinjen propust, jer je operativna saznanja službenika trebalo provjeriti kroz primjenu mjera tajnog nadzora, a što nije učinjeno. Ističe da se greška optuženog K. sastoji što se u tom vremenu našao na tom mjestu, pa je zatražio od suda da istog oslobodi od optužbe. </span>
</p>
<p class="p6"></p>
<p class="p6">
<span>Optuženi K.A. je u potpunosti prihvatio završnu riječ svog branioca.  </span>
</p>
<p class="p6"></p>
<p class="p6">
<span>Sud je u dokaznom postupku na glavnom pretresu izveo dokaze: saslušao svjedoke E. O. i M. K, pročitao: iskaze svjedoka P. M. i Ć. A. sa zapisnika u predmetu Kti. br. 13/11 od 27.07.2012 godine, službenu zabilješku br. 03/4-240/12-40-83/2 od 21.07.2012 godine, izvještaj o vještačenju Forenzičkog centra Danilovgrad, br. 3101/12 sa nalazom i mišljenjem vještaka B. N, izvršio uvid u: potvrdu  Uprave policije - Odsjeka za suzbijanje droga - Grupa za suzbijanje droga B, B. P. i P, br. 03/4-240/12-40 od 21.07.2012 godine, o privredno oduzetim predmetima od K. I, potvrdu iste pod br. 03/4-240/12-40 od 21.07.2012 godine o pviremeno oduzetim predmetima od K. A, izvod iz KE za optuženog K. I. od 24.09.2012 godine, pod brojem 02-245-232/2, izdatu od strane PJ B. - Ispostava P, izvod iz KE za optuženog K. A, izdat od strane Uprave policije B, br. 03/3-245-5095 od 14.09.2012 godine, pa je cijeneći iste i u kontekstu dovodeći ih u vezu sa odbranama optuženih utvrdio činjenično stanje kao u izreci presude. </span>
</p>
<p class="p6"></p>
<p class="p6">
<span>Kao nesporno u ovoj krivično-pravnoj stvari utvrđeno je sledeće činjenično stanje: </span>
</p>
<p class="p6"></p>
<p class="p6">
<span>Optuženi K.I. obavlja poslove taksiste, dok optuženi K. radi kao konobar u ugostiteljskom objektu "G" u G. Optuženi se poznaju od ranije i često su se viđali. Večeri prije nego što se desio ovaj događaj više puta su se čuli putem telefona po pozivu K, a optuženi K. je iste večeri više puta dolazio u ugostiteljski objekat gdje je kao konobar radio optuženi K. Kada se događaj desio na istom mjestu su se našli i optuženi K. i K. Prije nego što su na to mjesto došli optuženi, na isto, skriveni pored puta, nalazili su se ovlašećni policijski službenici koji su pratili šta se dešava, a rukovođeni prethodnim saznanjem da će se na tom mjestu izvršiti primopredaja droge. Pregledom vozila optuženog K. u prtljažniku vozila su pronašli 11 pakovanja droge - marihuane koja su pojedinačno odgovarala veličini betonskog bloka. U tom momentu pored tog vozila su se nalazili optuženi. </span>
</p>
<p class="p6"></p>
<p class="p6">
<span>Iznijete činjenice nijesu osporene nijednim dokaziom, pa ih je sud u potpunosti prihvatio. </span>
</p>
<p class="p6"></p>
<p class="p6">
<span>Međutim, optuženi spore da su preduzeli radnje kako je to sadržano u izreci presude. </span>
</p>
<p class="p6"></p>
<p class="p6">
<span>Po nalaženju suda iznošenjem odbrane na opisani način optuženi K. želi da umanji svoju krivično-pravnu odgovornost, navodeći da je vršio usluge prevoza, a ne da je drogu prodavao, a svjestan činjenice da je droga nađena u njegovom vozilu. Pokušava da u tom dijelu preuzme svu odgovornost na sebe, a da pomogne svom drugu i prijatelju K, pokušavajući da uvjeri sud da ne postoji veza između optuženog K. i ovog djela. Optuženi K. tvrdi da je drogu prevezao na zahtjev lica po nadimku Đ. i još jednim nepoznatim licem koji su se našli na mjestu gdje su lišeni slobode. Ne ukazuje ni na jedan bliži lični podatak toga Đ, niti lica koje je bilo sa njim. Isticanjem da je kada je došao na mjesto predaje, a na insistiranje Đ, putem telefona pozvao K, kako bi od istog zatražio šrafciger za Đ. i da se K. odmah našao na tom mjestu, te stoga sa njim nije uspostavio vezu, po nalaženju suda, optuženi K. želi da pomogne optuženom K, pravdajući na taj način razlog zbog čega se K. našao na tom mjestu, a svjestan činjenice da se putem pribavljanja listinga poziva na jednostavan način može provjeriti da li je između njih izvršena komunikacija u tom vremenu.</span>
</p>
<p class="p6"></p>
<p class="p6">
<span>Nesporno je da se događaj desio oko 02,00 h. pa je sasvim logično pitanje otkuda se na tom mjestu u to vrijeme našao otpuženi K. Neuvjerljiva je odbrana optuženog K. da je na to mjesto dovezao Đ. i jedno nepoznato lice. Osim iz njihovih odbrana ni iz jednog drugog dokaza ne proizilazi da se na tom mjestu nalazio Đ. i to lice. Neuvjerljiva je odbrana optuženog K. o razlozima odlaska za P, nakon što je navodno dovezao Đ. Prvo je istakao da je pošao da prošeta do P, da bi nakon toga izjavio da je za P. pošao jer je bio D. b, a još neuvjerljivije da nije imalo proširenja, da bi preduzeo radnju okretanja i vratio se u G, a koji razlog po nalaženju suda ne treba posebno komentarisati. </span>
</p>
<p class="p6"></p>
<p class="p6">
<span>Njihove neuvjerljive, nesigurne i nelogične odbrane su u potpunosti obezvrijeđene iskazima saslušanih svjedoka M. K, P. M, E. O. i Ć.A, koji su u bitnom predočili da rade u Grupi za suzbijanje droge odsjek B. P. – B. i P, te da su raspolagali saznanjem da će se noći 21/22.07.2012 godine, izvršiti primopredaja droge u blizini restorana "A". Došli su do tog mjesta i zauzeli su pozicije kako bi mogli pratiti šta se dešava na tom mjestu. Zapazili su kada su istovremeno došla dva vozila i to vozilo marke "P" kojim je upravljao K. A. i vozilo "C" kojim je upravljao K. I. Vozilo K. je bilo zaustavljeno okrenuto prednjim dijelom prema magistralnom putu, a vozilo K. na magistralnom putu. Izašli su iz vozila i oba se uputili prema prtljažniku putničkog vozila "C" koji su otvorili. </span>
</p>
<p class="p6"></p>
<p class="p6">
<span>Svjedok M. predočava da je bio najmlađi u grupi, te da je čekao znak kolega za preduzimanje radnji. Kada je čuo da su njegove kolege izgovorile "stop, policija" izašao je iz zaklona i K. I. koji je pokušao da bježi, lišio slobode. Obzirom da je svu svoju pažnju koncentrisao na lišavanje slobode optuženog K, nije vidio da li je neko vozilo dolazilo do tog mjesta. Svjedok Ć. ističe da nije obraćao pažnju da li je na to mjesto dolazio  neko vozilo. </span>
</p>
<p class="p6"></p>
<p class="p6">
<span>Svjedoci E. i P. su kategorični da su jasno vidjeli kada je do tog mjesta došlo treće vozilo, koje je malo usporilo kada se približavalo, nakon čega se velikom brzinom udaljilo sa tog mjesta. Svjedok P. ističe da su po njegovom zapažanju optuženi pomjerali naslanjač od sjedišta, te da su nešto razgovarali. Nije zapazio o kojem vozilu se radi, jer je taj prostor bio neosvijetljen, dok je prostor na kojem su se nalazila vozila K. i K. bio osviejtljen farovima. </span>
</p>
<p class="p6"></p>
<p class="p6">
<span>Po nalaženju suda, prihvatljivo je kazivanje svjedoka M. i Ć. da nijesu zapazili da je na to mjesto dolazio treće vozilo, jer se iz njihovih iskaza vidi da su svu svoju pažnju bili skoncentrisali na preuzimanje radnji koje su vezane za lišavanje slobode optuženih i pronalažnju predmeta izvršenja krivičnog djela, a što je potpuno razumljivo i logično. </span>
</p>
<p class="p6"></p>
<p class="p6">
<span>Svi svjedoci su kategorični da su bili u saznanju da će se na tom mjestu izvršiti primopredaja droge, te da su u prtljažniku vozila "C" pronašli više pakovanja koja su bila oblijepljena PVC folijom, koja pakovanja su pojedinačno odgovarala veličini betonskog bloka. </span>
</p>
<p class="p6"></p>
<p class="p6">
<span>Tvrde da su da na tom mjestu skoro istovremeno došla vozila "C" i "P" kojim su upravljali optuženi, te da su se samo oni nalazili u tim vozilima i da se tada na tom mjestu nijesu nalazila druga vozila. </span>
</p>
<p class="p6"></p>
<p class="p6">
<span>Po nalaženju suda, posebno je karakteristično i sa osobitom težinom kazivanje svjedoka E, koji je na pitanje optuženog K. odgovorio da "treba da pita svoje saradnike, a vezano za presu" obzirom na nesporno da nađena pakovanja nijesu presovana, a što ukazuje na učešće optuženog K. u izvršenju djela, jer je isti očigledno učestvovao i u pripremanju izvršenja ovog djela, tražeći od nekih lica presu, a sve kako bi drogu prije prodaje presovali i time omogućavali da se ista efikasnije prikrije. Bez težine je i odbrana optuženog K. da je pokušao da zatvori gepek kada je navodno na to mjesto došao K. kako ne bi vidio šta se nalazilo u vozilu, a što po nalaženju suda ukazuje na osobitu upornost optuženog K. da prikrije šta se stvarno desilo te večeri na tom mjestu, a sve sa namjerom kako bi pomogao optuženom K. </span>
</p>
<p class="p6"></p>
<p class="p6">
<span>Iskaze ovih svjedoka sud je u potpunosti prihvatio. </span>
</p>
<p class="p6"></p>
<p class="p6">
<span>Po nalaženju suda, svjedoci govore onako kako su zapazili. Njihovi iskazi se udopunjuju u pogledu bitnih činjenica. Potvrđuju da su na to mjesto svojim vozilima došli optuženi, da su zaustavili vozila i izašli iz njih, nakon čega su otišli do vozila kojim je upravljao K, otvorili gepek, nakon čega su policijski službenici, koji su posmatrali u zaklonu šta se dešava, izašli i lišili ih slobode, te da je u momentu lišavanja slobode došlo jedno vozilo, koje se odmah većom brzinom udaljilo sa tog mjesta. </span>
</p>
<p class="p6"></p>
<p class="p6">
<span>Izloženo ukazuje da su optuženi upravo licu koje je došlo vozilom na to mjesto, namjeravali prodati tu drogu licu koje se vozilom većom brzinom udaljilo sa tog mjesta, a koja droga je nesporno nađena u vozilu K. </span>
</p>
<p class="p6"></p>
<p class="p6">
<span>Činjenica da se vozilo koje je došlo na to mjesto brzo udaljilo sa tog mjesta, govori da je lice u tom vozilu zapazilo prisustvo policije i zapazilo koje radnje su službenici obavljali, pa svjestan činjenice da će isti biti lišen slobode, jer je došlo na to mjesto da kupi drogu, te svjestan činjenice da bi time počinio krivično djelo, naglo se udaljilo sa tog mjesta, plašeći se da ne bude primijećen i otkriven. </span>
</p>
<p class="p6"></p>
<p class="p6">
<span>Iz iskaza ovih svjedoka proizilazi da su raspolagali operativnim saznanjem da će na to mjestu da se izvrši primopredaja droge, te su slijedeći to saznanje pošli na mjesto ugovorene prodaje, odakle su pratili šta se dešava i svoja zapažanja su prenijeli sudu. Po nalaženju suda, svjedoci su radnje preduzeli na zakonit način, pa su stoga njihovi iskazi valjani, a radnje preduzete po zakonu, a ovo nasuprot zaključku branioca optuženog K. da se radi o pravno nevaljanim dokazima i predlogu istog da se izdvoje zapisnici o njihovom saslušanju, što sud nije prihvatio. </span>
</p>
<p class="p6"></p>
<p class="p11">
<span>	Da se radi o opojnoj drogi-marihuani ukupne mase od 10365 g. potvrđeno je izvještajem o analizi vještaka hemijske struke N. B, u kojem je naznačeno da je detaljnim makroskopskim i mikroskopskim pregledom dostavljenog biljnog materijala konstatovano prisustvo "cannabis sativa L" iz familije "canabaceae" i da dostavljeni uzorci sadrže psihoaktivnu komponentu tetrahidrokanabinol (THC), te da se </span><span class="s3">nalaze na listi opojnih droga (Sl.list SRJ br.44/2002). </span>
</p>
<p class="p3"></p>
<p class="p3">
<span>	Iz izvoda iz kaznene evidencije za optuženog K. I. izdat od strane Ispostave P. dana 24.09.2012 godine, se utvrđuje da je isti osuđivan presudom Osnovnog suda iz P, K. br. 158/05 od 10.11.2005 godine, zbog krivičnog djela izbjegavanje vojne obaveze iz čl. 450 st. 1 KZ RCG na kaznu zatvora od 30 dana uslovno za jednu godinu i presudom Višeg suda iz Bijelog Polja, K. br. 80/10 od 21.12.2010 godine, zbog krivičnog djela neovlašćena proizvodnja, držanje i stavljanje u promet opojnih droga iz čl. 300 st. 1 KZ CG, i krivično djelo nedozvoljeno držanje oružja i eksplozivnih materija iz čl. 403 st. 1 KZ CG, na kaznu zatvora od 8 (osam) mjeseci. </span>
</p>
<p class="p3"></p>
<p class="p3">
<span>	Iz izvoda iz kaznene evidencije izdatog od strane Uprave policije - PJ B, od 14.09.2012 godine, se utvrđuje da je isti ranije osuđivan presudom Osnovnog suda u P, K. br. 17/12 od 10.04.2012 godine, zbog krivičnog djela skidanje i povreda službenog pečata i znaka iz čl. 381 st. 1 KZ, na novčanu kaznu od 600,00 eura. </span>
</p>
<p class="p3"></p>
<p class="p6">
<span>Sadržina izvedenih dokaza ničim nije dovedena u sumnju, pa je sud istue u potpunosti prihvatio.</span>
</p>
<p class="p6"></p>
<p class="p6">
<span>Sa iznijetog, u radnjama optuženih su sadržana sva obilježja krivičnog djela stavljenog im na teret, zbog čega su krivi i krivično-pravno odgovorni. </span>
</p>
<p class="p6"></p>
<p class="p6">
<span>Pravno kvalifikujući činjenično stanje, odnosno radnje optuženih, zaključuje se da su optuženi izvršili krivično djelo neovlašćena proizvodnja, držanje i stavljanje u promet opojnih droga iz čl. 300 st. 1 Kz. Zabranjena radnja sastoji se u neovlašćenom držanju radi prodaje 10365 g. opojne droge - marihuane. Označena opojna droga je supstanca koja je Rješenjem o utvrdjivanju opojnih droga (Sl.list SRJ br.44/02) proglašena za opojnu drogu. Naznačeni propis je donijet na osnovu ovlašćenja nadležnog organa po zakonu o proizvodnji i prometu opojnih droga kojim zakonom je propisano da niko ne smije posjedovati ili prodavati opojne droge bez dozvole nadležnog organa. U konkretnom slučaju optuženi su neovlašćeno radi prodaje nepoznatom licu, držali 10365 g. opojne droge - marihuane, koju drogu su od optuženog K. A. u čijem vozilu se nalazila, ovlašćeni policijski službenici oduzeli. </span>
</p>
<p class="p6"></p>
<p class="p6">
<span>Izvedeni dokazi ukazuju da su optuženi zajedno učestvovali kako u radnjama koje su prethodile izvršenju, tako i u samoj radnji izvršenja. Optuženi K. je,a što proizilazi iz iskaza svjedoka E, tražio presu za presovanje droge, pa pošto istu nije pronašao, ta droga se nepresovana našla u vozilu K, koji je dovezao drogu do mjesta gdje je trebalo izvršiti prodaju i predaju. Na mjesto predaje istovremeno stižu sa vozilima oba optužena, a što ukazuje na dogovor kada i gdje su trebali da se nađu kako bi drogu predali nepoznatom licu koje je došlo na to mjesto i to u momentu kada su policijski službenici optužene lišavali slobode, koje lice se ubrzano udaljilo sa tog mjesta. Dakle, sve to ukazuje da je postojala subjektivna veza između istih i da su svojim radnjama doprinijeli izvršenju zajedničkog djela. Oba su bili svjesni da učestvuju u izvršenju djela, pa je njihovo djelo izraz njihove zajedničke volje. Pojedinačno preduzete radnje su uticale na izvršenje djela i kod njih je postojala sviejst da zajednički vrše to krivično djelo. </span>
</p>
<p class="p6"></p>
<p class="p6">
<span>Djelo su počinili sa umišljajem, jer su bili svjesni da je materija koju prodaju droga, znali su za njena štetna dejstva i da je prodaja te materije zabranjena, ali su bez obzira na to drogu držali radi prodaje i istu namjeravali prodati licu na mjestu i po dogovoru sa tim licem, u čemu su bili spriječeni od policijskih službenika. Sve izloženo ukazuje da su bili svjesni djela koje čine, ali da su bez obzira na to htjeli izvršenje djela, pa su držanjem droge radi neovlašćene prodaje djelo izvršili. </span>
</p>
<p class="p6"></p>
<p class="p6">
<span>Prilikom odlučivanja o vrsti i visini kazne optuženim sud je cijenio sve okolnosti iz čl. 42 Kz, pa je kao olakšavajuće okolnosti na strani optuženog K.I. našao da se radi o porodičnom čovjeku, ocu jednog maloljetnog djeteta, nezaposlenom i bez redovnih izvora prihoda, a kao otežavajuću okolnost cijenio je njegovu raniju osuđivanost za istorodno krivično djelo, dok je na strani optuženog K. A. kao olakšavajuću okolnost cijenio da se radi o licu mlađe životne dobi, studentu, a kao otežavajuću okolnost cijenio njegovu raniju osuđivanost za nesrodno krivično djelo, pa je optuženom K. I. izrekao kaznu zatvora u trajanju od 2 (dvije) godine i 8 (osam) mjeseci, a optuženom K. A. kaznu zatvora u trajanju od 2 (dvije) godine, cijeneći da će se sa istom postići svrha kažnjavanja i uticati kako na optužene tako i na druge da ubuduće ne vrše krivična djela. </span>
</p>
<p class="p6"></p>
<p class="p6">
<span>Shodno čl. 226 Zkp-a, optuženi se obavezuju da na ime paušala plati iznos od po 100,00 €, koji paušal je određen obzirom na trajanje i složenost  postupka i imovno stanje optuženih, a ovo u roku od 15 dana po pravnosnažnosti presude. </span>
</p>
<p class="p6"></p>
<p class="p6">
<span>O troškovima postupka biće odlučeno posebnim rješenjem kada se pribave potpuniji podaci, a ovo shodno čl. 227 Zkp-a.</span>
</p>
<p class="p6"></p>
<p class="p6">
<span>Shodno čl. 66, čl. 75 st. 3 i  čl. 300 st. 6 Kz, privremeno oduzeta droga - marihuana u količini od 10365 g. od optuženog K. I, trajno se oduzima sa razloga zaštite zdravlja i ista se ima uništiti.</span><span class="s2"> </span>
</p>
<p class="p6"></p>
<p class="p6">
<span>Sa iznijetog odlučeno je kao u izreci presude. </span>
</p>
<p class="p3"></p>
<p class="p8">
<span>VIŠI SUD U BIJELOM POLJU</span>
</p>
<p class="p8">
<span>Dana, 04.10.2012. godine.</span>
</p>
<p class="p8"></p>
<p class="p3">
<span>Zapisničar,			  	     	                    	           S U D I J A,</span>
</p>
<p class="p3">
<span>Radmila Duborija s.r.	   		                	    Vukomir Bošković s.r.</span>
</p>
<p class="p3"></p>
<p class="p5">
<span>PRAVNA  POUKA :</span>
</p>
<p class="p5">
<span>Protiv ove presude može se izjaviti žalba</span>
</p>
<p class="p5">
<span>Apelacionom sudu RCG Podgorica u roku</span>
</p>
<p class="p5">
<span>od 15 dana od dana prijema a preko ovog </span>
</p>
<p class="p5">
<span>suda.</span>
</p>
<p class="p5"></p>
<p class="p12"></p>
<p class="p13"></p>


</body>
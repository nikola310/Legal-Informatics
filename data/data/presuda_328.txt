<div style="text-align: right">
	K.br. 10/642</div>
<div style="text-align: center">
	&nbsp;</div>
<div style="text-align: center">
	U IME NARODA<br>
	&nbsp;</div>
OSNOVNI SUD U PODGORICI kao prvostepeni krivični, u vijeću sastavljenom od sudije Jelene Perović Kovačević, kao predsjednika vijeća i sudija porotnika Ćetković Radomana i Dulović Milene, kao članova vijeća, uz učešće Vlahović Slađane kao zapisničara, u krivičnom predmetu protiv optuženog D.Ć. iz U. - R. S., zbog krivičnog djela teško djelo protiv bezbjednosti javnog saobraćaja iz čl.348 st.4 u vezi čl. 339 st.3 u vezi st.1 Krivičnog zakonika u sticaju sa krivičnim djelom nepružanje pomoći licu povrijeđenom u saobraćajnoj nezgodi iz čl.347 st.1 Krivičnog zakonika, odlučujući po optužnici Osnovnog državnog tužilaštva Podgorica Kt.br.501/10 od 07.06.2010. godine, koju je na glavnom pretresu zastupao Ivan Medojević zamjenik ODT-a Podgorica, nakon glavnog i javnog pretresa održanog dana 23.09.2010. godine u prisustvu zastupnika optužbe, optuženog i njegovog branioca D.Đ. adv. iz P., te punomoćnika oštećene porodice S.G. adv. iz P., donio je, a dana 27.09.2010. godine javno objavio<br>
&nbsp;
<div style="text-align: center">
	<strong>PRESUDU</strong><br>
	&nbsp;</div>
OPTUŽENI:<br>
&nbsp;<br>
D.Ć., od oca ... i majke ... rođene ..., rođen .... godine u U. - R.S., sa boravištem u P. u ul. ..., državljanin R.S., po zanimanju privatnik, pismen, završio srednju školu, oženjen, otac dvoje djece, dobrog imovnog stanja, nalazi se u pritvoru počev od 10.04.2010. godine od 07,30 časova pa nadalje, ranije neosuđivan;<br>
&nbsp;
<div style="text-align: center">
	<strong>Kriv je</strong><br>
	&nbsp;</div>
Zato što je:<br>
&nbsp;<br>
Dana .... godine, oko 20,00 časova, u P., na raskrsnici ulice ... i ..., ne pridržavajući se saobraćajnih propisa iz čl.119 st.3 ZOBS-a na putevima, ugrozio saobraćaj i doveo u opasnost život i tijelo ljudi, na način što je upravljajući putničkim vozilom martke "BMW 730 D", registarskih oznaka BG ..., lijevom kolovoznom trakom desne saobraćajne trake ulice ... u pravcu ulice ..., preduzeo radnju skretanja ulijevo u ..., a da se obilježenom pješačkom prelazu, na kojem saobraćaj nije regulisan uređajima za davanje saobraćajnih znakova, nije približavao smanjenom brzinom, tako da ne ugrožava pješake koji su već stupili na kolovoz i po potrebi da zaustavi svoje vozilo da bi propustio pješake, usled kojih propusta je prednjim lijevim dijelom vozila udario pješaka-oštećenog N.B., koji je prelazio kolovoz na obilježenom pješačkom prelazu, sa desne na lijevu stranu kolovoza gledano iz pravca smjera kretanja okrivljenog, kojom prilikom je oštećeni zadobio povrede u vidu preloma lobanje i oštećenja za život važnih moždanih centara, usled kojih je dana 29.04.2010. godine, kod oštećenog nastupila smrt, nakon čega je optuženi ostavio bez pomoći oštećenog i udaljio se vozilom sa lica mjesta bez zaustavljanja,<br>
&nbsp;<br>
&nbsp; - čime je izvršio krivično djelo teško djelo protiv bezbjednosti javnog saobraćaja iz čl.348 st.4 u vezi čl.339 st.3 u vezi st.1 Krivičnog zakonika, u sticaju sa krivičnim djelom nepružanja pomoći licu povrijeđenom u saobraćajnoj nezgodi iz čl.347 st.1 Krivičnog zakonika,<br>
&nbsp;<br>
pa mu sud primjenom citiranih zakonskih propisa, te odredbi čl. 2, 4, 5,13, 32, 33, 36, 42, 48 i 51 Krivičnog zakonika, te za krivično djelo teško djelo protiv bezbjednosti javnog saobraćaja iz čl.348 st.4 u vezi čl.339 st.3 u vezi st.1 Krivičnog zakonika čl.16, a za krivično djelo nepružanje pomoći licu povrijeđenom u saobraćajnoj nezgodi iz čl.347 st.1 Krivičnog zakonika čl.15, kao i čl. 199, 202, 212 i 364 Zakonika o krivičnom postupku, prethodno utvrđuje<br>
&nbsp;<br>
1. za krivično djelo teško djelo protiv bezbjednosti javnog saobraćaja iz čl.348 st.4 u vezi čl.339 st.3 u vezi st.1 Krivičnog zakonika, kaznu zatvora u trajanju od 1 (jedne) godine.<br>
&nbsp;<br>
2. za krivično djelo nepružanje pomoći licu povrijeđenom u saobraćajnoj nezgodi iz čl.347 st.1 Krivičnog zakonika, kaznu zatvora u trajanju od 3 (tri) mjeseca,<br>
&nbsp;<br>
Pa ga sud primjenom citiranih zakonskih propisa iz čl.48 st.2 tač.2 Krivičnog zakonika<br>
&nbsp;<br>
O S U Đ U J E<br>
&nbsp;<br>
Na jedinstvenu kaznu zatvora u trajanju od 1 (jedne) godine i 1 (jedan) mjesec, u koju kaznu mu se uračunava vrijeme provedeno u pritvoru počev od 10.04.2010. godine, pa nadalje.<br>
&nbsp;<br>
Obavezuje se optuženi da na ime troškova krivičnog postupka uplati ovom sudu iznos od 385,00 € (tristaosamdedsetpeteura), te da na ime sudskog paušala plati iznos od 30,00 €, sve u roku od 15 dana po pravosnažnosti presude, pod prijetnjom prinudne naplate.<br>
&nbsp;<br>
Upućuje se porodica pokojnog oštećenog da imovinsko pravni zahtjev ostvare u redovnoj građanskoj parnici.<br>
&nbsp;
<div style="text-align: center">
	<strong>O b r a z l o ž e nj e</strong><br>
	&nbsp;</div>
Optužnicom ODT Podgorica Kt.br. 501/10 od 07.06.2010. godine, stavljeno je na teret optuženom D.Ć. izvršenje krivičnog djela teško djelo protiv bezbjednosti javnog saobraćaja iz čl.348 st.4 u vezi čl.339 st.3 u vezi st.1 Krivičnog zakonika, u sticaju sa krivičnim djelom nepružanje pomoći licu povrijeđenom u saobraćajnoj nezgodi iz čl. 347 st.1 Krivičnog zakonik. Zastupnik optužbe je prethodno izmijenio činjenični opis dispozitiva optužnice, na način kako je to predstavljeno izrekom presude, pa je pri tako izmijenjenoj optužnici ostao do kraja glavnog pretresa, predlažući sudu u završnim riječima da optuženog oglasi krivim i osudi po zakonu, te da istom nakon izricanja presude produži pritvor.<br>
&nbsp;<br>
Punomoćnik oštećene porodice u završnoj riječi je navela da se pridružuej završnoj riječi zastupnika optužbe, te da se u ime porodice oštećenog pridružuje krivičnom gonjenju protiv optuženog i da postavlja imovinsko-pravni zahtjev.<br>
&nbsp;<br>
Optuženi je u svojoj odbrani datoj u pretkrivičnom postupku, u prisustvu branioca po službenoj dužnosti, naveo da se vozilom reg. oznaka BG ... kretao lijevom kolovoznom trakom desne saobraćajne trake ulice ... iz pravca ulice ...u pravcu ul. ..., da je dolaskom na raskrsnicu sa ulicom ... obratio pažnju na svjetlosno signalni uređaj koji nije ispravno funkcionisao, tj. na njemu je bilo uključeno žuto trepćuće svijetlo, nakon čega je zaustavio svoje vozilo, kako bi propustio vozila koja su se kretala iz suprotnog smjera iz pravca ..., te da je, kada su prošla vozila, otpočeo sa radnjom skretanja ulijevo, pa je u momentu kada je došao u nivo desne saobraćajne trake desne kolovozne trake ulice ... i kada je prošao pješački prelaz 7-8 metara, osjetio udar u prednju lijevu stran , a zatim u prednje vjetrobransko staklo, te da je nakon toga zaustavio vozilo, pogledao kroz prozor vozila i vidio da je ostvario kontakt sa pješakom koji je ležao na kolovozu, ali da je zbog šoka u koji je zapao u tom trenutku nastavio kretanje i vozilo odveo do parking prostora PC "V." na S.A., gdje ga je parkirao i otišao do svog stana. Pojasnio je da je, dok je išao pema naznačenom parking prostoru, pokušavao da telefonom pozove svog kuma koji radi u policiji kako bi ga isti posavjetovao šta dalje da radi. Na zapisniku o saslušanju osumnjičenog od 11.4.2010. godine, optuženi je pojasnio da je kritične večeri upravljao svojim vozilom marke "BMW", serije 7, reg. oznaka BG ..., da je išao ulicom od pravca P. sa namjerom da na raskrsnici kod T.Š. skrene lijevo u ulicu koja vodi prema mostu U.B., da se prethodno sa vozilom bio zaustavio da bi propustio vozila koja su na toj raskrsnici zadžavala pravac svog kretanja i išla prema P., odnosno Z., te da je nakon toga , tj. nakon što mu je to u uslovima saobraćaja bilo omogućeno uključio lijevo u novu ulicu koja vodi prema U.B. Takođe je pojasnio da se u naznačenoj ulici uključio u desnu saobraćajnu traku, pri brzini od 35-40 km/h, da u toj ulilci postoji pješački prelaz koji je bio prešao, a zatim došao u kontakt sa pješakom. Napomenuo je da tog pješaka prije toga u opšte nije vidio, dok se nije mogao izjasniti o tome da li je taj pješak prelazio ulicu sa lijeva na desno ili sa desna na lijevo, gledano iz njegovog pravca kretanja, jer ga nije vidio i samo je čuo da je nešto lupilo u auto, nakon čega se zaustavio misleći da je udario u neki predmet, nakon čega je otvorio prozor na vozilu, pogledao kroz isti i vidio čovjeka koji želi u lijevoj traci, negdje naspram njegovih zadnjih lijevih vrata vozila. Nakon toga je doživio šok i stres, ostao je bez glasa, nije znao više šta da radi i pošao je sa vozilom pravo, pa je na raskrsnici prije mosta skrenuo desno, kojom prilikom je, zbog šoka, imao udariti 2-3 auta, nakon čega je auto parkirao ispred marketa "V." na S.A., da bi zatim pozvao broj svoje supruge, kojeg se zbog šoka jedino mogao i sjetiti, i rekao joj da mu pozove taksi ispred "V.", nakon čega je taksijem pošao kući u .... Dalje je naveo da je tada supruzi rekao da je istegao mišić na nozi, ali da je ona vidjela da nešto nije u redu, jer je bio blijed i nije mogao da priča, da su tom prilikom u stanu bili i neki gosti, zbog čega se zatvorio u sobu i nije znao što da radi. Nadalje je naveo da je znao da policija ima njegovu adresu i da je čekao da dođu po njega, da je negdje oko ponoći iste večeri, bio pozvan od strane policije koja mu je rekla da ima neka prijava protiv njega zbog prekoračenja brzine i da treba da dođe u stanicu policije, da im je tada rekao da ne može da dođe odmah, jer se nalazi u I., da mu treba malo vremena i da će odmah krenuti iz I. za P., te da je nakon toga pošao za K., pojašnjavajući da se više ničega ne sjeća, jer je bio pod velikim sresom i šokom, i da se sjeća da se jednom čuo sa kumom P.Đ., kojeg je zvao iz policije da bi se posavjetovao sa njim šta da radi. Takođe je pojasnio da se sjeća da je bio u policiji u K. iz razloga što ga je u međuvremenu zvala policija iz H.N., pa im je on rekao da je pošao za P., ali da su mu oni tada rekli da svrati u policiju u K., što je on i učinio. Kada se čuo sa kumom P.Đ., optuženi mu je rekao da ima problem i da ne zna kako a ga riješi, ali mu ništa konkretno o predmetnom slučaju nije govorio. Takođe je pojasnio da ga je policija iz P. dobila na mobilni telefon broj 068-..., a za vrijeme dok se nalazio u .... Na glavnom pretresu je dodao da se iskreno kaje zbog svega što se desilo, posebno zbog toga što se udaljio sa lica mjesta, a što je učinio iz razloga što je bio u velikom šoku, te da bi prije svega želio da izjavi saučešće porodici preminulog. Pojasnio je da je po njegovom mišljenju kontakt sa pješakom kritičnom prilikom ostvario nakon pješačkog prelaza, jedno 7-8 m od istog, u pravcu mosta. Takođe je pojasno da je pješaka kritičnom prilikom udario prednjim čeonim dijelom, ali skroz ćoškom, pri lijevoj strani, da je pješak-oštećeni od tog udara takoreći preletio do šoferšajbne, a zatim skliznuo sa strane auta od čega se polomio retrovizor na istom, te da u momentu nije stao, jer ga nije ni vidio, niti je znao sa koje strane je došao. U završnoj riječi je naveo da se prije svega obraća porodici oštećenog i da im izražava iskreno saučešće, da je i samom posledicom i smrću koja je nastupila osuđen i kažnjen za cijeli svoj život i da će to zauvijek nositi sa sobom, te da se iskreno kaje, posebno zbog činjenice što je pobjegao sa lica mjesta, ali da je to bilo više stanje šoka i velikog straha. Zamolio je sud da prilikom odmjeravanja kazne ima u vidu sve okolnosti, a posebno činjenicu da se prvi put nalazi pred sudom, te da je njegova porodica zbog problema u firmi, a zbog njegovog zatvranja, trenutno u jako teškoj situaciji.<br>
&nbsp;<br>
Sud je u dokaznom postupku pročitao: zapisnik o uviđaju Istražnog sudije Osnovnog suda u Podgorici Kri.br. 10/415 od 10.04.2010. godine, zapisnik o uviđaju Uprave Policije PJ Podgorica br. 1129 od 10.04.2010. godine, Izvještaj o vještačenju UP PJ Podgorica - Forenzički centar u Danilovgradu br. 1414/10, Izvještaj o vanrednom tehničkom pregledu AMD "Bećo Lazović" DOO VTP 21 od 29.04.2010. godine, obdukcioni zapisnik JZU CG Odjeljenje za sudsku medicinu s.br. 62/10 od 04.05.2010. godine, nalaz i mišljenje stalnog sudskog vještaka saobraćajne struke Đ.V. Ki.br. 10/114 od 17.05.2010.godine i istog saslušao na glavnom pretresu dana 17.09.2009. godine, saslušao vještaka medicinske struke dr. D.Č. na glavnom pretresu od 17.09.2010. godine, pročitao iskaz svjedoka T.K., dat na zapisniku pred istražnim sudijom Ki.br. 10/114 od 23.04.2010. godine, izvršio uvid u skicu lica mjesta predmetne saobraćajne nezgode, izvršio uvid u foto dokumentaciju UP PJ Podgorica od 09.04.2010. godine, pročitao izvještaj KC CG A.br. 462 od 13.04.2010. godine, te pročitao izvod iz KE za optuženog D.Ć. izdat od strane Ministarstva unutrašnjih poslova Srbije-Policijska uprava u U. br. 235-1-1156 od 20.07.2010. godine.<br>
&nbsp;<br>
Iz zapisnika o uvidjaju istražnog sudije Osnovnog suda u Podgorici Kri.br. 10/415 od 10.04.2010. godine i iz zapisnika o uviđaju Uprave policije PJ Podgorica br. 1129 od 10.04.2010. godine proizilazi da je isti sačinjen povodom saobraćajne nezgode koja se dogodila dana 09.04.2010. godine, oko 20:15:01 časova, u P., u ulici ..., na raskrsnici sa ulicom ..., da su učesnici saobraćajne nezgode D.Ć., koji je upravljao sa pmvo marke "BMW", reg. oznaka BG ..., dok je drugi učesnik bio pješak N.B., koji je u nezgodi teškoj povrijeđen, da je uviđaj izvršio istražni sudija Miladin Pejović u prisustvu zamjenika ODT-a Ivana Medojevića, te da je izlaskom na lice mjesta konstatovano da je kolovozni zator ulice ... asfaltni, uzdužnom punom linijom podijeljen na dvije kolovozne trake, od kojih su obije uzdužni isprekidanim linijama podijeljene na po dvoje saobraćajne trake, da je kolovozni zastor u ulici ... asfaltni, oivičen zemljanom površinom, podijeljen na dvije kolovozne trake namijenjene za odvijanje saobraćaja u oba smjera. Kolovozna traka koja služi za odvijanje saobraćaja od pravca ulice ... u pravcu mosta U.B. podijeljena je uzdužnom linijom na dvije saobraćajne trake, dok je kolovozna traka koja služi za odvijanje saobraćaja od pravca mosta U.B. u pravcu ulice ... podijeljena uzdužnom isprekidanom linijom na tri saobraćajne trake. Iz zapisnika dalje proizilazi da je prije dolaska ekipe za uviđaje pješak N.B. prebačen u Urgentni blok KCCG zbog ukazivanja ljekarske pomoći, dok se vozač D.Ć. sa pmv reg. oznaka BG ... udaljio sa lica mjesta. Od materijalnih tragova na licu mjesta zatečeni su tragovi krvi i trag polomljenih naočara za vid. Putničko motorno vozilo marke "BMW 730 D", reg. oznaka BG ... pronađeno je na S.A., na parking prostoru marketa "V.", sa vidnim oštećenjima na poklopcu motora i vjetrobanskom staklu, koji su nastali usled pomenute saobraćajne nezgode, dok je vozač pmv " BMW 730 D", reg. oznaka BG ... D.Ć., pronađen 10.04.2010. godine, oko 00,05 časova, u K., nakon čega je priveden u PJ Podgorica. Iz zapisnika takođe proizilazi da je rakrsnica gdje se dogodila predmetna saobraćajna nezgoda regulisana je svjetlosno signalnim uređajima-semaforima, koji su u vrijeme uviđaja neispravno funkcionisali i na kojima je bilo upaljeno žuto trepćuće svijetlo.<br>
&nbsp;<br>
Iz izvještaja o vještačenju UP PJ Forenzički centar u Danilovgradu br. 1414/10 utvrđuje se da je u Forezničkom centru u Danilovgradu dana 14.04.2010. godine izvršen pregled pmv-a marke "BMW 730D", crne boje, reg. oznaka BG ..., da je spoljašnjim pregledom vozila uočeno mehaničko oštećenje ovalnog oblika tipa ulubljenosti u dužini oko 10 cm, koje se nalazi na lijevoj strani poklopca motora, iznad ukrasne maske, na visini od 76 do 81 cm, da se takođe na lijevoj strani poklopca, u blizini "škrga " za usis vazduha, uočavaju dva oštećenja ovalnog oblika, tipa ulubljenosti, dužine 10 cm i 4 cm, da je lijeva strana vjetrobranskog stakla naprsla sa izraženim ulegnućem prema unutrašnjosti vozila, da je staklo naprslo u prečniku od 50 cm, te da su naznačena oštećenja na vozilu karakteristična za oštećenja nastala prilikom kontakta vozila i pješaka.<br>
&nbsp;<br>
Iz izvještaja o vanrednom tehničkom pregledu AMD "Bećo Lazović" DOO VTP-21 od 29.04.2010. godine, utvrđuje se da je pmv marke "BMW", reg. oznaka BG ..., pregledano na liniji za tehničke preglede, naznačenog društva i da je tom prilikom konstatovano da mehanizam za upravljanje funkcioniše, da je zazor na upravljaču u dozvoljenim granicama, da su zazori u vješanju prednjih točkova u dozvoljenim granicama, da su prednji točkovi podešeni, da je što se tiče kočionog sistema, prednji lijevi točak 386 DaN, prednji desni točak 422 DaN, zadnji lijevi točak 1.386 DaN, zadnji desni točak 410 DaN, te da je ručna kočnica za zadnji lijevi točak 376 DaN, a za zadnji desni točak 250 DaN. Iz Izvještaja se dalje utvrđuje da na naznačenom vozilu funkcioniše svjetlosna signalizacija, da je dubina šara na pneumaticima prednjih točkova sljledjeća: lijevi 0,5 cm, desni 0,5 cm, a na zadnjim točkovima: lijevi 0,4 cm, a desni 0,3 cm, te da su poklopac motora i prednje vjetrobransko staklo deformisani.<br>
&nbsp;<br>
Iz obdukcionog zapisnika JZU CG-Odjeljenje za sudsku medicinu S.br. 62/10 od 04.05.2010. godine utvrđuje se da je smrt kod N.B. nasilna i da je nastupila usled oštećena za život važnih moždanih centara, te da su oštećenja za život važnih moždanih centara, kao i druge povrede, nanesene tupim, teškim i zamahnutim mehaničkim oruđem.<br>
&nbsp;<br>
Iz nalaza i mišljenja stalnog sudskog vještaka saobraćajne struke Đ.V. od 17.05.2010. godine utvrđuje se da je opasna situacija pretvorena u saobraćajnu nezgodu nastala na način što je vozač vozila "BMW 730 D", pri skretanju ulijevo iz ulice ... iz pravca ulice .., u ulicu .., na predmetnoj raskrsnici ostvario kontakt sa pješakom koji je prelazio kolovoz ulice ... preko obilježenog pješačog prelaza od desne prema lijevoj strani kolovoza, za smjer kretanja vozila, pri čemu se vozač prethodno nije uvjerio da namjeravanu radnju može izvršiti bezbjedno, već je direktno ušao u putanju kretanja pješaka, koji nije imao uslova da izbjegne nezgodu, a na pješački prelaz (na kolovoz), stupio je oko 3,00 (s) prije kontakta, kada je vozilo bilo dovoljno daleko, tako da je vozač imao uslova da na vrijeme preduzme radnju zaustavljanja u cilju izbjegavanja naleta na pješaka. Iz nalaza se dalje utvrđuje da se ovakav način upravljanja vozilom od strane vozača vozila "BMW 730 D" smatra greškom u dijelu koji se odnosi na ugrožavanje pješaka koji se kretao obilježenim pješačkim prelazom, na raskrsnici koja nije regulisana semaforima, a kojeg je imao uslova da na vrijeme uoči zaustavi vozilo i propusti ga, što nije učinio, te da to predstavlja osnovni i jedini uzrok nastanka predmetne saobraćajne nezgode, dok kod pješaka nema elemenata koji su uticali na nastanak predmetne saobraćajne nezgode.<br>
&nbsp;<br>
U pojašnjenju navedenog nalaza i mišljenja datog na glavnom pretresu ovaj vještak je naveo da u cjelosti ostaje pri navedenom nalazu i mišljenju pojašnjavajući da je kritičnom prilikom kontakt vozila i pješaka ostvaren prednjim dijelom vozila sa lijevom bočnom stranom tijela pješaka i da je preko poklopca motora pješak nabačen do prednjeg vjetrobranskog stakla kojeg je pješak slomio glavom, da se tijelo pješaka zadržalo na vozilu oko 7 m, imajući u vidu brzinu kretanja vozila, nakon čega je pješak pao na kolovoz i zadobilo naknadne povrede, te da je nakon toga nepravilnom putanjom „letio“ do mjesta zaustavljanja. Dalje je pojasnio da je, obzirom da je poznato mjesto zaustavljanja pješaka, matematičkom metodom u kojoj je uključena brzina kretanja vozila, mjesto sudara izračunao pomoću standardne formule za izračunavanje mjesta sudara koja podrazumijeva tzv. daljinu odbačaja pješaka. Pojasnio je i da se na osnovu materijalnih tragova i uzdužnih mjernih veličina na kolovozu sa obilježenim kotama (u metrima) pomoću tih kota vratio unazad da bi približno ustanovio, u odnosu na dimenzije prosječnog čovjeka, gdje je oštećeni stajao u trenutku kontakta, pa je nakon sabiranja kotnog poretka unazad dobio dimenzioni odnos izražen u metrima u dužini od 13,96 m, a na koji način bi se potvrdilo mjesto primarnog kontakta. Nadalje je pojasnio da je prilikom izrade nalaza koristio visinu prosječnog čovjeka stavljajući u nalazu riječ "oko", obzirom da ni jedna matematička metoda ne može da bude u jedan metar 100% tačna, ali da sve to ništa ne mijenja, jer je primarni kontakt bio u zoni raskršća, oko sredine pješačkog prelaza, tako da je irelevantno da li je bilo metar naprijed ili nazad, obzirom da je u računici koristio takozvanu aritmetičku sredinu. Dodao je da su starosna dob pješaka i način hoda istog bili bitni prilikom izračunavanja brzine njegovog kretanja. Kako je dalje vještak pojasnio, konstatacija iz nalaza da se pješak privremeno zaustavljao na pješakom prelazu ne može ni na koji način uticati na drugačiju analizu toka saobraćajne nezgode, da je to i lako dokazano kroz vremensko-prostornu analizu matematičkim metodama, te da na mjestu gdje je ostvaren primarni kontakt nije bilo nikakvih tragova, niti je to bilo objektivno moguće, zbog činjenice da je vozilo bilo u pokretu, pa su usled dejstva centrifugalne sile, svi eventualni otpali djelovi rasuti.<br>
&nbsp;<br>
Sud je cjenio nalaz i mišljenje vještaka saobraćajne struke, te njegovo usmeno pojašnjenje kao stručne, jasne, objektivne i zasnovane na pravilima nauke, pa je iste iz tih razloga u cjelosti i prihvatio.<br>
&nbsp;<br>
Vještak medicinske struke dr. D.Č. je na glavnom pretresu od 17.09.2010. godine pojasnila da je do primarnog kontakta vozila i tijela pješaka došlo u predjelu zadnje spoljašnje strane lijeve potkoljenice i lijeve butine, gdje su ustanovljene oguljotine i krvni podlivi, da je nakon primarnog kontakta došlo do nabacivanja tijela pješaka na prednji dio vozila, kada je nastao i krvni podliv u lijevom zadnjičnom predjelu, kao i krvni podliv u lijevom sljepočnom predjelu glave, te da je nakon toga došlo do odbacivanja tijela pješaka i njegovog pada na tvrdu i neravnu podlogu, kada su nastale povrede na desnoj strani tijela-oguljotine i krvni podlivi, kao i prelom lobanje sa desne strane praćen ranom razderinom u tom predjelu glave.<br>
&nbsp;<br>
Sud je cijenio pojašnjenje vještaka medicinske struke kao stručno, jasno, objektivno i zasnovno na pravilima nauke, pa je isto iz tih razloga u cjelosti i prihvatio.<br>
&nbsp;<br>
Svjedok T.K. je u svom svjedočkom iskazu datom na zapisniku pred istražnim sudijom Ki.br. 10/114 od 23.04.2010. godine, naveo da je kritične večeri radio na gradilištu između T. i K. ambasade, da je ispred tog gradilišta čekao jednog čovjeka da dodje iz S. da ga isplati za obavljene građevinske radove, te da je, obzirom da taj čovjek nije došao, krenuo pješke prema S.V., u svoj stan. Kada je došao na semafore kod T.Š., trebao je da pređe raskrsnicu na pješačkom prelazu i da ide u pravcu S.K., pa je tom prilikom vidio da iz pravca S.K. nailazi stariji čovjek koji je zastao na sredini pješačkog prelaza, između dvije trake, u kom trenutku je svjedok vidio da je iz njegovog pravca kretanja naišlo vozilo "BMW" koje je skretalo lijevo i tog čovjeka, koji je stajao na pješačkom prelazu između dvije trake, udarilo prednjim dijelom, nakon čega je taj čovjek bio nošen na vozilu jedno 20-ak metara, da bi zatim pao na kolovoz, a vozilo koje ga je udarilo produžilo jedno četrdesetak metara, zaustavilo se, ali iz njega niko izlazio, nakon čega se vozilo ponovo udaljilo. Pojasnio je da zna i da je svojim očima vidio da se radilo o "BMW"-u koje je imalo Beogradske registarske oznake. Takođe je pojasnio da je naznačeni "BMW" skretao lijevo velikom brzinom, da je u to siguran, jer je vidio svojim očima, te da je kao očevidac nezgode sačekao da policija dođe policija na lice mjesta.<br>
&nbsp;<br>
Uvidom u skucu lica mjesta predmetne saobraćajne nezgode, te fotodokumentaciju iste UP PJ Podgorica od 09.04.2010. godine, utvrđuje se da se podacima iz istih potvrđuju podaci iz zapisnika o uviđaju predmetne saobraćajne nezgode.<br>
&nbsp;<br>
Iz izvještaja KC CG A br. 462/13.04.2010. proizilazi da su od N.B. dana 09.04.2010. godine u 23 h i 10 min uzeti krv i urin na analizu i da je analizom utvrđeno da je koncentracija alkohola u krvi u trenutku predmetne saobraćajne nezgode kod istog iznosila 0,00 %, što znači da se nalazio u trijeznom stanju.<br>
&nbsp;<br>
Iz izvještaja KC CG A br. 459/13.04.2010. proizilazi da su od D.Ć. dana 10.04.2010. godine u 01 h i 55 min uzeti krv i urin na analizu i da je analizom utvrđeno da je koncentracija alkohola u krvi u trenutku predmetne saobraćajne nezgode kod istog iznosila 0,00 %, što znači da se nalazio u trijeznom stanju.<br>
&nbsp;<br>
Iz izvoda iz KE za optuženog D.Ć., koji je izdat od strane Ministarstva unutrašnjih poslova Srbije - Policijska uprava u U., br.235-1-1156 od 20.07.2010. godine, utvrđeno je da optuženi nije ranije osudjivan.<br>
&nbsp;<br>
Cijeneći navode optužbe, odbrane optuženog, te provedene dokaze kako pojedinačno, tako i u njihovoj međusobnoj vezi, ovaj sud nalazi da je optženi D.Ć. izvršio krivično djelo teško djelo protiv bezbjednosti javnog saobraćaja iz čl.348 st.4 u vezi čl.339 st.3 u vezi st.1 Krivičnog zakonika, u sticaju sa krivičnim djelom nepružanje pomoći licu povrijeđenom u saobraćajnoj nezgodi iz čl.347 st.1 Krivičnog zakonika, na način mjesto i vrijeme kako je to predstavljeno izrekom presude.<br>
&nbsp;<br>
Naime, u postupku je nesumnjivo utvrđeno da je optuženi dana 09.04.2010. godine, oko 20,00 časova, u P., upravljao putničkim vozilom marke "BMW 730 D", reg. oznaka BG ..., lijevom kolovoznom trakom desne saobraćajne trake ulice ... u pravcu ulice ..., da je tom prilikom preduzeo radnju skretanja ulijevo u ..., a da se pri tome, obilježenom pješačkom prelazu na kojem saobraćaj nije regulisan uređajima za davanje svjetlosnih saobraćajnih znakova, nije približavao smanjenom brzinom, tako da ne ugrožava pješake koji su već stupili na kolovoz i po potrebi da zaustavi svoje vozilo da bi propustio pješake, pa je usled takvih propusta prednjim lijevim dijelom vozila udario pješaka-oštećenog N.B., koji je prelazio kolovoz na obilježenom pješačkom prelazu sa desne na lijevu stranu kolovoza, gledano iz pravca smjera kretanja optuženog. Prednje proizilazi iz svih provedenih dokaza tokom postupka, iz uviđajne dokumentacije, fiksiranih tragova skicom lica mjesta, kao i iz nalaza i mišljenja vještaka saobraćajne struke u kome se vještak na potpun, jasan i stručan način izjasnio oko svih relevantnih činjenica vezanih za način nastanka sabraćajne nezgode, pojašnjavajući da se optuženi kretao na način kako je to predstavljeno izrekom presude te da je u trenutku kada je prelazio pješački prelaz, optuženi ostvario kontakt sa ošećenim, dajući kako u pisanom nalazu tako i na glavnom pretrersu detaljna objašnjenja o vremenko prostornoj analizi toka saobraćajne nezgode, navodeći da je opasna situacija, pretvorena u saobraćajnu nezgodu, nastala na način što je vozač vozila "BMW 730 D", pri skretanju ulijevo iz ulice ... iz pravca ulice ..., u ulicu .., na predmetnoj raskrsnici ostvario kontakt sa pješakom koji je prelazio kolovoz ulice ... preko obilježenog pješačog prelaza od desne prema lijevoj strani kolovoza za smjer kretanja vozila, pri čemu se vozač prethodno nije uvjerio da namjeravanu radnju može izvršiti bezbjedno, već je direktno ušao u putanju kretanja pješaka, koji nije imao uslova da izbjegne nezgodu, a na pješački prelaz (na kolovoz), stupio je oko 3,00 (s) prije kontakta, kada je vozilo bilo dovoljno daleko, tako da je vozač imao uslova da na vrijeme preduzme radnju zaustavljanja u cilju izbjegavanja naleta na pješaka. Vještak je dalje naveo da se ovakav način upravljanja vozilom od strane vozača vozila "BMW 730 D" smatra greškom u dijelu koji se odnosi na ugrožavanje pješaka koji se kretao obilježenim pješačkim prelazom, na raskrsnici koja nije regulisana semaforima, a kojeg je imao uslova da na vrijeme uoči zaustavi vozilo i propusti ga, što nije učinio, te da to predstavlja osnovni i jedini uzrok nastanka predmetne saobraćajne nezgode, a da na strani pješaka nema elemenata koji su uticali na nastanak predmetne saobraćajne nezgode. Prednji dokazi su u skladu i sa jasnnim, određenim i objektivnim iskazom svjedoka T.K., koji je u svjedočkom iskazu u bitnom naveo da je kritičnom prilikom bio očevidac predmetne saobraćajne nezgode i da je jasno vidio trenutak kada je vozač vozila "BMW", Beogradskih registarskih, oznaka udario pješaka N.B. koji se nalazio na pješačkom prelazu između dvije trake, i to prednjim dijelom vozila, nakon čega ga je na vozilu nosio 20-ak metara, da bi zatim N.B. pao na kolovoz, a vozilo produžilo kretanje, nakon čega se na kratko zaustavilo, a zatim ponovo produžio. Takođe, sa ovakvim utvrđenim činjeničnim stanjem u skaldu su i ostali provedeni dokazi i to izvještaj o vještačenju UP PJ Forenzički centar u Danilovgradu br. 1414/10, Izvještaja o vanrednom tehničkom pregledu AMD "Bećo Lazović" DOO VTP 21 od 29.04.2010. godine, kao i foto dokumentacijom predmetne saobraćajne nezgode UP PJ Podgorica od 09.04.2010. godine. Postupajući na prednje opisani način, optuženi je prekršio odredbu iz čl.119 st.3 ZOBS-a na putevima, kojom je predviđeno da ako na obilježenom pješačkom prelazu saobraćaj nije regulisan uređajima za davanje svjetlosnih saobraćajnih znakova, niti znacima policijskog službenika, vozač je dužan da se takvom pješačkom prelazu približava smanjenom brzinom i da ne ugrožava pješake koji su već stupili ili stupaju na pješački prelaz, a, po potrebi, i da zaustavi svoje vozilo da bi propustio pješake. Kao posledica ovakvog ponašanja, optuženi je ugrozio saobraćaj i doveo u opasnost život i tijelo ljudi, prouzrokujući saobraćajnu nezgodu u kojoj je oštećeni N.B. zadobio povrede u vidu preloma lobanje i oštećenja za život važnih moždanih centara, usled kojih je dana 29.04.2010. godine, kod oštećenog nastupila smrt. Vrstu, težinu i mehanizam nastanka tjelesnih povreda kod oštećenog, te uzroka nastupanja smrti, sud je na nesumnjiv način utvrdio iz obdukcinog zapisnika JZU CG - Odjeljenja za sudsku medicinu S.br. 62/10 od 04.05.2010. godine, te usmenog pojašnjenja vještaka med. struke dr. D.Č. datog na glavnom pretresu od 17.09.2010. godine. Da se optuženi nakon sobraćajne nezgode udalji sa lica mjesta i ostavio bez pomoći oštećenog, sud je utvrdio kako iz odbrane okrivljenog koji je nave da je usled stanja šoka napustio lice mjesta, tako i iz iskaza svjdoka T.K., koji iskaz je sud cijeniiio kao jasan, istinit i objektivan i kao takovom mu je poklonio punu vjeru.<br>
&nbsp;<br>
Po nalaženju ovog suda, optuženi je bio svjestan da svojim postupanjem može ugroziti saobraćaj i dovesti u opasnost život i tijelo ljudi, odnosno da može nastupiti zabranjena posledica, ali je olako držao da do toga neće doći, čime je u odnosu na osnovno krivično djelo iz čl.339 st.3 u vezi st.1 Krivičnog zakonika CG postupao nehatno. Kao posledica izvršenja osnovnog krivičnog djela nastupile su kod oštećenog pokojnog N.B. povrede u vidu preloma lobanje i oštećenja za život važnih moždanih centara, usled kojih je dana 29.04.2010. godine, kod oštećenog nastupila smrt, što predstavlja kvalifikatorno obilježje bića krivičnog djela iz čl.348 st.4 Krivičnog zakonika, koje stoje u radnjama okrivljenog, u odnosu na koju posledicu je optuženi postupao takođe nehatno, čime su se u radnjama okrivljenog stekli svi bitni objektivni i subjektivni elementi bića krivičnog djela teško djelo protiv bezbjednosti javnog saobraćaja iz čl.348 st.4 u vezi čl.339 st.3 u vezi st.1 Krivičnog zakonika. U odnosu na krivčno djelo nepružanje pomoći licu povrijeđenom u saobraćajnoj nezgodi iz čl.347 st.1 Krivičnog zakonika optuženi je bio svjestan da je neposredno, svojim vozilom, prouzrokovao povredu kod oštećenog i da je napuštio lice mjesta bez pružanja pomoći oštećenom, pa je to i htio, pa se kao subjektivni elemenat bića ovog krivičnog djela, manifestuje njegov direktni umišljaj.<br>
&nbsp;<br>
Sud je cijenio i navode odbrane optuženog da kritičnom prilikom oštećenog nije udario na pješačkom prelazu, već na udaljenosti od istog od oko 7-8 metara, pa je našao da je ovakva odbrana neosnovana, nelogična i neuvjerljiva, data radi olakšanja krivično-pravnog položaja optuženog, budući da je ista u cjelosti obesnažena dokazima provedenim u postupku, prije svega nalazom i mišljenjem vještaka saobraćajne struke Đ.V., te njegovog usmenog pojašnjenja istog, datog na glavnom pretresu, a sve u vezi sa iskazom svjedoka T.K.. Naime, vještak Đ.V. je, kako u svom nalazu i mišljenju, tako i na glavnom pretresu prilikom pojašnjenja istog, naveo da ne ostavlja mogućnost da je optuženi kričnom prilikom udario oštećenog van pješačkog prelaza, pa je u cilju toga pojasnio koje je metode koristio prilikom utvrđivanja primarnog kontakta, navodeći u tom smislu da je, obzirom da je bilo poznato mjesto zaustavljanja pješak, matematičkom metodom u kojoj je uključena brzina kretanja vozila, mjesto sudara izračunao pomoću standardne formule za izračunavanje mjesta sudara koja podrazumijeva takozvanu daljinu odbačaja pješaka. Prednje navedeno je saglasno i sa iskazom svjedoka-očevidca T.K. koji je u svom svjedočkom iskazu jasno i nedvosmislenao naveo da se oštećeni N.B., u vrijeme kada ga je udarilo vozilo optuženog, nalazilo na pješačkom prelazu.<br>
&nbsp;<br>
Iz prednje navedenih razloga sud nije prihvatio ni predlog odbrane optuženog da se angažuje novi vještak saobraćajne struke koji bi utvrdio tačno mjesto kontakta vozila optuženog i oštećenog, jer je vještak Đ.V. u svom usmenom pojašnjenju na glavnom pretresu pojasnio da je primarni kontakt između vozila optuženog i oštećenog ostvaren u zoni raskršća, oko sredine pješačkog prelaza, te da vještak ni u jednom trenutku nije dozvolio mogućnost da se oštećeni kritičnom prililkom kretao van pješačkog prelaza, a što je potvrdio i svjedok očevidac T.K.<br>
&nbsp;<br>
Odlučujući o kazni za optuženog, sud je u smislu čl. 42 Krivičnog zakonika, cijenio sve okolnosti od kojih zavisi da kazna bude manja ili veća (olakšavajuće i otežavajuće okolnosti) u okviru zakonom propisanog minimuma i maksimuma za predmetno krivično djelo, pa je od olakšavajućih okolnosti cijenio kajanje optuženog za učinjeno krivično djelo izraženo više puta prilikom saslušanja, kao i kroz suze više puta upućenog iskrenog izvinjenja porodici oštećenog, njegove lične i porodične prilike, tj. činjenicu da je oženjen i otac dvoje maloljetne djece, kao i njegov ranij život, neosuđivanost, a što je utvrđeno iz izvoda iz KE za optuženog, dok otežavajućih okolnosti nije bilo van elemenata bića krivičnih djela koja su mu stavljena na teret, pa je imajući u vidu naprijed navedeno, kao i stepen krivice za učinjena krivična djela, najprije shodno čl.48 st.1 Krivičnog zakonika optuženom utvrdio pojedinačne kazne zatvora, i to: za krivično djelo teško djelo protiv bezbjednosti javnog saobraćaja iz čl.348 st.4 u vezi čl.339 st.3 u vezi st.1 Krivičnog zakonika, kaznu zatvora u trajanju od 1 (jedne) godine, a za krivično djelo nepružanje pomoći licu povrijeđenom u saobraćajnoj nezgodi iz čl.347 st.1 Krivičnog zakonika, kaznu zatvora u trajanju od 3 (tri) mjeseca, a zatim istog, primjenom čl.48 st.2 Krivičnog zakonika, osudio na jedinstvenu kaznu zatvora u trajanju od 1 (jedne) godine i 1 (jedan) mjesec, nalazeći da će se ovako odmjerenom kaznom u svemu ostvariti svrha kažnjavanja iz čl. 32. Krivičnog zakonika, da optuženi ubuduće ne vrši krivična djela, u okviru opšte svrhe propisivanja i izricanja krivičnih sankcija iz čl. 4. st. 2. Krivičnog zakonika.<br>
&nbsp;<br>
Shodno čl.51 Krivičnog zakonika, sud je optuženom u izrečenu kaznu zatvora uračunao vrijeme provedeno u pritvoru počev od 10.04.2010. godine, pa nadalje.<br>
&nbsp;<br>
Shodno čl.212 ZKP-a, porodica pok. oštećenog N.B. je radi ostvarivanja imovinsko-pravnog zahtjeva upućena na redovnu građansku parnicu, obzirom na to da podaci krivičnog postupka ne pružaju pouzdan osnov ni za potpuno, ni za djelimično presuđenje.<br>
&nbsp;<br>
Kako je optuženi oglašen krivim i krivično-pravnim odgovornim, sud je istog shodno čl. 199 i 202 ZKP-a, obavezao na plaćanje troškova krivičnog postupka-sudskog paušala ovom sudu, koji je određen shodno dužini trajanja postupka, složenosti predmeta i imovinskim prilikama optuženog, u novčanom iznosu od 30,00 €, te da na ime ostalih troškova postupka (vještačenje po vještacima saobraćajne i medicinske struke), plati ovom sudu novčani iznos od 385,00 €, sve u roku od 15 dana po pravosnažnosti presude, pod prijetnjom prinudne naplate.<br>
&nbsp;<br>
Na osnovu izloženog, odlučeno je kao u izreci presude.<br>
&nbsp;<br>
OSNOVNI SUD U PODGORICI<br>
Dana, 27.09.2010. godine<br>
&nbsp;<br>
Zapisničar&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;PREDSJEDNIK VIJEĆA - SUDIJA<br>
Slađana Vlahović s.r&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;Jelena Perović-Kovačević s.r.<br>
&nbsp;<br>
PRAVNA POUKA<br>
Protiv ove presude dozvoljena je<br>
žalba Višem sudu u Podgorici,<br>
a preko ovog suda, u roku od 15 dana,<br>
od dana prijema pismenog otpravka.<br>
&nbsp;<br>
ZTO: Slađana Vlahović<br>
&nbsp;<br>
&nbsp;<br>
&nbsp;<br>
&nbsp;
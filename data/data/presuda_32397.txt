<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:10pt;font-family:'Arial'}
.span2{;font-weight:800}
</style>
</head>
<body class="b1" style="background: #aaa;">
<div class="window1">
<div class="page1">
<p>
<span class="span1"></span>
</p>
<p>
<span></span><span></span><span></span><span></span><span></span><span></span><span></span><span>           </span><span></span><span>K.br.121/13</span>
</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span2">U IME CRNE GORE</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>
<span>Osnovni sud u Pljevljima, kao prvostepeni krivični sud po sudiji Branku Pejoviću uz sudjelovanje zapisničara Djondović Milenke u krivičnom prdmetu protiv okrivljenog V. P. iz P., zbog krivičnog djela kradja iz čl.239.st.1. Krivičnog zakonika  CG po optužnom predlogu ODT Pljevlja Kt.br.273/13 od 27.08.2013. godine, nakon odražnog glavnog i javnog pretresa u prisustvu zamjenika ODT Gačević Božidarke i okrivljenog, a odsutnosti,uredno pozvane oštećene V. G., dana 03.10.2013. godine, donio je i javno objavio</span>
</p>
<p>&nbsp;</p>
<p>
<span></span>
</p>
<p style="text-align:center;">
<span class="span2">P R E S U D U</span>
</p>
<p>&nbsp;</p>
<p>
<span>Okrivljeni </span><span class="span2">V. P., </span><span>JMBG .... od oca R. i majke K. rodjena M., rodjen .... godine u P., gdje i živi selo K., državljanin CG, govori srpskim jezikom, razumije crnogoski jezik, pismen, završio srednju školu, zaposlen, razveden otac četvoro djece, srednjeg imovnog stanja, ranije ne osudjivan</span>
</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span2">K r i v   j e</span>
</p>
<p>&nbsp;</p>
<p>
<span>Što je:</span>
</p>
<p>
<span>dana 24.07.2013. godine oko 21,00 časova iz kuće oštećene V. G. koja se nalazi u ul. D. O. u P., u namjeri da sebi pribavi protivpravnu imovinsku korist, oduzeo jednu zlatnu ogrlicu i jedan zlatni lančić, na način što je ušao kroz otvoreni prozor dnevne sobe koja se nalazi u prizemlju kuće, a zatim iz kutije koja se nalazila u visećoj kuhinji oduzeo navedeni zlatni nakit, oštetivši na taj način vlasnika V. G. za iznos od oko 1.000,00 eura, </span>
</p>
<p>
<span>čime je izvršio krivčno djelo kradja iz čl.239.st.1. Krivičnog zakonika CG,</span>
</p>
<p>
<span>pa mu sud na osnovu već citiranog zakonskog propisa, a primjenom članova 4, 5, 13, 15, 32, 36, 42, 53. i 54. Krivičnog zakonika CG, te članova 226. i 229. ZKP CG   i z r i č e</span>
</p>
<p>&nbsp;</p>
<p style="text-align:center;">
<span> </span>
</p>
<p style="text-align:center;">
<span class="span2">USLOVNU OSUDU</span>
</p>
<p>&nbsp;</p>
<p style="text-align:center;">
<span>-2-</span>
</p>
<p>&nbsp;</p>
<p>
<span>S tim da mu utvrdjuje kaznu zatvora u trajanju od 3 mjeseca (tri mjeseca) i istovremeno odredjuje da se ista neće izvršiti ukoliko okrivljeni u roku od godinu nada ne izvrši novo krivično djelo.</span>
</p>
<p>
<span>Okrivljeni se obavezuje da na ime paušala plati ovom sudu iznos od 27,50 eura, a ovo u roku od 15 dana po pravnonsžanosti presude, pod prijetnjom prinudnog izvršenja.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span2">O b r a z l o ž e n j e</span>
</p>
<p>&nbsp;</p>
<p>&nbsp;</p>
<p>
<span>Osnovno državno tužilaštvo u Pljevljima optužnim predlogom Kt.br.273/13 od 27.08.2013. godine optužilo je okrivljenog V. P. iz P. zbog krivičnog djela kradja iz čl.239.st.1. Krivičnog zakonika navodeći da je okrivljeni krivično djelo izvršio na način mjesto i vrijeme kako je to bliže opisano u izreci ove presude.</span>
</p>
<p>
<span>U završnoj riječi zamjenik ODT je u cjelosti ostao pri podnesenom optužnom predlogu i predložio da sud okrivljenog oglasi krivim i osudi po zakonu.</span>
</p>
<p>
<span>Današnji glavni pretres je održan u odsutnosti uredno pozvane oštećene Vojinović Gorice.</span>
</p>
<p>
<span>Okrivljeni V. P. u svoju odbranu na zapisniku ODT Pljevlja je istakao da je dana 24.07.2013. godine oko 21,00 čas došao do kuće u kojoj stanuje njegova bivša supruga - oštećena G. Kuća je bila zaključana i nije unutra bilo nikoga, a to je provjerio jer je prozor bio otvoren, pa je pomakao zavjesu i pogledao. Pošto je znao gdje stoji ključ od ulaznih vrata sana on ga je uzeo otključao vrata i ušao u unutrašnjost stana i iz viseće kuhinje iz jedne kutije u kojoj je znao da se nalazi zlatni nakit djece i oštećene uzeo je jednu zlatnu ogrlicu i dva prstena od kojih je jedan zlatni, a drugi je bižuterija. Navedne stvari je stavio u džep i otišao, kuću zaključao i ključ ostavio na mjestu gdje ga je i našao. Ove stvari je namjerno uzeo da bi oštećenu malo isjekirao pošto sa njom nije u dobrim odnosima, jer je stan u prizemlju, a ona je ostavila otvoren prozor kroz koji može da svak udje u stan i da postavi djeci nešto što im može naškoditi, otrovati ih ili nešto slično tako da ona u buduće malo bolje razmišlja kada izadje iz stana kako će stan obezbijediti i gdje će ostaviti ključ. Nije imao namjeru da stvari zadrži za sebe jer su to dječije stvari već kako je napred istakao da je opomene da bolje razmišlja kada odlazi iz stana. Sjeća se da se to još jedanput desio kada su bili u braku, da je njena sestra od strica ušla u stan oduzela joj prsten koji joj je kasnije kada je oštećena to saznala vratila. Dalje ističe da je prilikom davanja iskaza u tužilaštvo donio stvari koje je ponio sa sobom i pred zamjenikom tužioca i njenom sekretaricom predao oštećenoj. Još jedanput ističe da njegova namjera nije bila da oduzme navedene stvari radi pribavljanja sebi protivpravne imovinske koristi jer su to bile dječije stvari koje je on kupio, a da je htio da krade on bi sve oduzeo jer je u toj kutiji bilo mnogo više zlata i nakita.</span><span></span>
</p>
<p>
<span>Na glavnom pretresu je istakao da oštećenoj nije vratio zlatni lančić iz razloga što je to njegov lančić koji je kupljen dok su bili u braku, a taj lančić je kupila oštećena njemu. Posebno ističe da je sve ostalo zlato on lično kupio oštećenoj i djeci jer oštećena nigdje nije radila, a svo zlato koje je oduzeo vratio je oštećenoj osim tog jednog lančića koji je njegov. </span>
</p>
<p>
<span>U završnoj riječi je istakao da se ne osjeća krivim, da ne priznaje krivicu, da se nekaje jer je lančić njegov, pa je na kraju svoju odgovornost ostavio sudu na slobodnu procjenu.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span>-3-</span>
</p>
<p>
<span>U dokaznom postupku sud je pročitao iskaz svjedoka - oštećene V. G. sa zapisnika ODT Pljevlja od dana 27.08.2013. godine, izvršio uvid u fotoelaborat UP CB Pljevlja br. 350/2913  od 24.07.2013. godine, izvršio uvid u službenu zabilješku ODT Pljevlja od 05.08.2013. godine i pročitao izvještaj iz KE za okrivljenog.</span>
</p>
<p>
<span>Nakon provedenog dokaznog postupka i nakon ocjene svih izvedenih dokaza kako pojedinačno tako i skupa i u njihovoj medjusobnoj povezanosti jednog sa drugim, a imajući u vidu i odbranu okrivljenog sud je utvrdio da je okrivljeni V. P. iz P. izvršio krivično djelo koje mu je optužnim predlogom ODT Pljevlja stavljeno na teret, a na način mjesto i vrijeme kako je to bliže opisano u izreci ove presude. Ovakvu svoju odluku sud je zasnovao na izvedenim dokazima kao i na potpunom priznanju okrivljenog.</span>
</p>
<p>
<span>Naime, svjedok - oštećena V. G. u svom iskazu na zapisniku ODT Pljevlja je istakla da je dana 24.07.2013. godine radila do 18,00 časova, a potom je nešto trgovala po prodavnicama, zatim uzela taksi oko 20,40 časova otišla na selo D. H. Na kući u kojoj stanuje sa djecom ostavila je otvoren prozor na dnevnoj sobi koja se nalazi u prizemnju kuće da se malo proluftira. Po dolasku sa sela kćerka joj je rekla da je zvao okrivljeni sa kojim je razvela brak, a potom je zvao i nju. Odmah je pomislila da će okrivljeni ući u kuću i oduzeti joj stvari pošto joj je na dnevnoj sobi ostao otvoren prozor, kao što je i uradio u ranijem periodu, ali to nije prijavljivala jer se radilo o nekim sitnicama. Kada je došla kući u Pljevlja negdje oko 22,00 časa primijetila je da joj je zavjesa na dnevnoj sobi pokidana i odmah je posumnjala da je neko ulaziounutra. Pogledala je stvari po kući vidjela jedino da joj nedostaje jedna zlatna orglica i jedan zlatni lančić koji su se nalazili sa ostalim zlatom koje posjeduje u jednoj kutiji u visećoj kuhinji. Posumnjala je da je to mogao da uradi okrivljeni pa ga je pozvala na telefon koji mu je bio isključen. Kada joj se nije javio na telefon taksijem je otišla u selo K. gdje je uporno lupala na vrata i okrivljeni nije htio da otvori već se pomolio na prozor pa ga je molila da otvori vrata da udje da porazgovaraju i da joj vrati zlato koje je uzeo jer je sumnjala da je on to uradio. Tada joj je rekao da neće da ga vrati nijednom negirajući da ga je on uzeo. Okrivljenom je rekla da će slučaj prijaviti policiji što je i učinila. Tvrdi da niko drugi nije oduzeo navedene stvari osim okrivljenog, a što se potvrdilo i činjenicom da je dana 23.08.2013. godine donio jednu zlatnu ogrlicu, jedan zlatni prsten i jedan prsten od bižuterije u prostorije tužilaštva i predao zamjeniku ODT koji je uz službenu zabilješku stvari predao njoj. Tom prilikom nije joj vraćen zlatni lančić koji je okrivljeni te prilike oduzeo. Dodaje da je okrivljeni mogao prekoračiti preko prozora u dnevnu sobu jer se dnevna soba nalazi u prizemlju koje dosta nisko. Istakla je da se ne pridružuje krivičnom gonjenju protiv okrivljenog, a jedino zahtijeva da joj vrati oduzete stvari. </span>
</p>
<p>
<span>Sud je u cjelosti prihvatio iskaz oštećene smatrajući da je oštećena veoma objektivno svjedočila, a njegovo svjedočenje se u potpunosti uklapa u odbranu okrivljenog. </span>
</p>
<p>
<span>Uvidom u fotoelaborat UP CB Pljevlja se vidi detalj otvorenog prozora na kući oštećene gdje se jasno vidi da je okrivljeni mogao ući kroz otvoren prozor pošto je isti veoma nizak, zatim se vide detalji viseće kuhinje sa kutijom u kojoj je stajao nakit, a zatim detaj otvorene kutije sa nakitom i tragovi pomaknute zavjese sa prozora, što sve ukazuje na činjenicu da je okrivljeni upravo ušao kroz otvoren prozor, a ne kroz vrata kako je on to istakao u svojoj odbrani. </span>
</p>
<p>
<span>Uvidom u službenu zabilješku ODT Pljevlja Kt.br.257/13 od 05.08.2013. godine se zaključuje da je zamjenik ODT od okrivljenog primila oduzete stvari i to jednu zlatnu orglicu, jedan zlatni prsten i jedan prsten od bižuterije, te da je zamjenik ODT-a predao te stvari oštećnoj istoga dana.</span>
</p>
<p>&nbsp;</p>
<p>&nbsp;</p>
<p style="text-align:center;">
<span>-4-</span>
</p>
<p>&nbsp;</p>
<p>
<span>Iz izvještaja iz KE za okrivljenog se zaključuje da okrivljeni ranije nije osudjivan.</span>
</p>
<p>
<span>Kod ovakvog činjeničnog stanja na osnovu svih izvedenih dokaza je utvrdjeno da je okrivljeni V. P. iz P. izvršio krivično djelo koje mu se stavlja na teret.  Naime, tokom postupka je utvrdjeno da je okrivljeni ušao kroz otvoren prozor u kuću oštećene, te da je iz kutije koja se nalazila u visećoj kuhinji oduzeo oštećenoj jednu zlatnu ogrlicu i jedan zlatni lančić, a u cilju pribavljanja protivpravne imovinske koristi, jer je okrivljeni zlatnu ogrlicu vratio na dan saslušanja u tužilaštvu dok nije vratio jedan zlatni lančić koji je i dalje ostao kod njega. Dakle, u radnjama okrivljengo stiču se svi bitni elementi bića krivičnog djela koje se okrivljenom stavlja na teret. </span>
</p>
<p>
<span>Prilikom odredjivanja vrste kazne i prilikom odmjeravanja njene visine sud je u okviru opšte svrhe krivičnih sankcija cijenio i svrhu uslovne osude pa je mišljenja da radi krivično-pravne zaštite protiv okrivljenog u konkretnom slučaju nije neophodno izricati drugu vrstu sankcije osim uslovne osude, jer je sud ubijedjen da će i sama uslovna osuda dovoljno uticati na okrivljenog da u buduće ne vrši ista ili slična krivična djela. Pri tome sud je cijenio činjenicu da je okrivljeni djelimično obeštetio oštećenu vraćanjem oduzetih stvari pa je tu činjenicu sud okrivljenom uzeo kao olakšavajuću okolnost. Na kraju sud ponavlja da je mišljenja da je izrečena krivična sankcija okrivljenom adekvatna i primjerena stepenu društvene opasnosti, težini učinjenog djela kao  i nastalim posledicama te da će se istom  krivičnom sankcijom prema okrivljenom postići svrha kažnjavanja predvidjena u članu 32. Krivičnog zakonika  CG.</span>
</p>
<p>
<span>U smislu člana 226. i 229. ZKP CG sud je obavezao okrivljenog da na ime paušala plati ovom sudu iznos od 27,50 eura, a isti iznos sud je odredio imajući u vidu dužinu trajanja i složenost krivičnog postupka kao i imovno stanje okrivljenog.</span>
</p>
<p>
<span>Sa iznijetih razloga odlučeno je kao u izreci presude.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span2">OSNOVNI SUD U PLJEVLJIMA</span>
</p>
<p style="text-align:center;">
<span class="span2">dana 03.10.2013. godine</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span2">Zapisničar,</span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2">S u d i j a,</span>
</p>
<p>
<span>Djondović Milenka s.r.</span><span></span><span></span><span></span><span></span><span></span><span></span><span>Branko Pejović s.r.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span2">PRAVNA POUKA</span><span>: protiv ove presude dozvoljena je žalba u roku od  8 dana po prijemu</span>
</p>
<p>
<span></span><span>         iste Višem sudu u Bijelom Polju, a preko ovog suda.</span>
</p>
<p>&nbsp;</p>
<p>
<span class="span2"> </span>
</p>
<p>&nbsp;</p>
<p>&nbsp;</p>
</div>
</div>


</body>
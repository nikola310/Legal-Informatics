<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-indent:0.5in;text-align:end;hyphenate:auto;font-family:Arial;font-size:12pt;}
.p2{text-align:center;hyphenate:auto;font-family:Arial;font-size:12pt;}
.p3{text-align:start;hyphenate:auto;font-family:Arial;font-size:12pt;}
.p4{text-align:center;hyphenate:auto;keep-with-next.within-page:always;font-family:Arial;font-size:12pt;}
.p5{text-align:justify;hyphenate:auto;font-family:Arial;font-size:12pt;}
.p6{margin-left:0.5in;text-align:justify;hyphenate:auto;font-family:Arial;font-size:12pt;}
.p7{text-indent:0.5in;text-align:justify;hyphenate:auto;font-family:Arial;font-size:12pt;}
.p8{margin-left:0.25in;text-align:justify;hyphenate:auto;font-family:Arial;font-size:12pt;}
.p9{text-align:start;hyphenate:auto;font-family:Times New Roman;font-size:12pt;}
.s1{font-weight:bold;}
</style>
<meta content="dragan.mrdak" name="author">
</head>
<body class="b1 b2">
<p class="p1">
<span>K.br.458/2011</span>
</p>
<p class="p2">
<!--Image link to '0.jpg' can be here-->
</p>
<p class="p3">
<span>                                                                                                                  										</span>
</p>
<p class="p4">
<span>U IME CRNE GORE</span>
</p>
<p class="p3"></p>
<p class="p5">
<span>	Osnovni sud u Bijelom Polju, prvostepeni krivični sud, sudija pojedinac Dragan Mrdak, uz učešće namještenika suda Koviljke Lješnjak, zapisničara, odlučujući po optužnom predlogu Osnovnog državnog tužilaštva, u B. Polju, KT. br. 219/11 od 23.06.2011. godine, protiv okrivljenih D.N.iz Bijelog Polja i D.B.a iz Nikšića, zbog po jednog krivičnog djela laka tjelesna povreda iz čl. 152 st. 2 u vezi st. 1 Krivičnog zakonika,  nakon održanog glavnog i javnog pretresa u prisustvu zamjenika ODT-a u Bijelom Polju Zvrko Denisa, okrivljenog D.N., a u odsustvu okrivljenog D.B.a, dana  04. 05. 2012. godine, donio je i javno objavio:</span>
</p>
<p class="p5"></p>
<p class="p5"></p>
<p class="p2">
<span>P R E S U D U</span>
</p>
<p class="p5"></p>
<p class="p5"></p>
<p class="p5">
<span>	Okrivljeni D.N.A, od oca V. i majke L., rođene  Š., rođen .... godine u Bijelom Polju, sa prebivalištem u mjestu P., opština Bijelo Polje, državljanin Crne Gore, oženjen, otac petoro djece, pismen, lošeg imovnog stanja, osuđivan presudom Opštinskog suda u Bijelom Polju K. br.448/68 od 22.10.1968 godine, zbog krivičnog djela iz čl. 246 a st.1. KZ, na trideset dana zatvora uslovno za jednu godinu.</span>
</p>
<p class="p5"></p>
<p class="p5">
<span>	Okrivljeni  D.B., od oca V. i majke L., rođene Š., rođen ... godine u Bijelom Polju, sa prebivalištem u Nikšiću, ul. Ž.J.A17, državljanin Crne Gore, oženjen, otac dvoje djece,pismen, sa završenom Višom mašinskom školom, lošeg imovnog stanja, neosuđivan.</span>
</p>
<p class="p5"></p>
<p class="p5"></p>
<p class="p2">
<span>K r i v i   s u </span>
</p>
<p class="p5"></p>
<p class="p6">
<span>Što su:</span>
</p>
<p class="p6"></p>
<p class="p7">
<span>- Dana 01.05.2011 godine oko 10,00 h u mjestu P., opština Bijelo Polje, lako tjelesno povrijedili sredstvima podobnim da tijelo teško povrijede i zdravlje teško naruše i to: okrivljeni D.N.a, D.B.a na način što ga je lopatom udario u predjelu lijeve nadlaktice, a okrivljeni D.B., D.N.u udario grabuljom u predjelu lijeve polovine lica i lijevog ramena, nakon čega su pali na zemljanu podlogu, gdje su se međusobno udarali pesnicama i čupali, kojom prilikom je okrivljeni D.N.a nanio povrede D.B.u u vidu nagnječno razderne rane na lijevoj nadlaktici dužine 5 cm sa okolnim krvnim podlivom i oguljotinu kože na bradi prečnika oko 0,5 cm,  a okrivljeni D.B., D.N.i povredu u vidu oguljotine kože na  čelu iznad lijevog oka i u predjelu lijeve polovine lica i otok mekih tkiva u predjelu lijeve jagodične kosti, kao i krvni podliv crtastog oblika dužine oko 6 cm a širine 1 cm u predjelu lijevog ramena,</span>
</p>
<p class="p8"></p>
<p class="p7">
<span>- čime su izvršili po jedno krivično djelo laka tjelesna povreda iz čl. 152 st. 2 u vezi st. 1   Krivičnog zakonika, </span>
</p>
<p class="p5"></p>
<p class="p5">
<span>	- za koje im sud primjenom citiranih zakonskih propisa  te čl. 2, 4, 5, 13, 15, 32, 36, 42, 52, 53, 54 Krivičnog zakonika  te čl. 226, 229, 239 i 374  Zakonika o krivičnom postupku,  i z r i č e </span>
</p>
<p class="p5"></p>
<p class="p5"></p>
<p class="p2">
<span>USLOVNU OSUDU</span>
</p>
<p class="p5"></p>
<p class="p5">
<span>	Kojom im utvrđuje kazne zatvora od po 6 ( šest ) mjeseci i istovremeno određuje da se iste kazne neće izvršiti ako okrivljeni u roku od 3 (tri) godine ne izvrše novo krivično djelo. </span>
</p>
<p class="p5"></p>
<p class="p7">
<span>Okrivljeni se obavezuju da na ime paušala plate iznose od po 50,00 €, kao i da  solidarno plate  na ime ostalih troškova iznos od 77,00 €, uplatom istih na žiro račun 832-151-35, Depozita, novčanih kazni, u roku od 15 dana, po pravnosnažnosti presude, pod prijetnjom prinudnog izvrešnja.</span>
</p>
<p class="p7"></p>
<p class="p7">
<span>Okrivljeni D.N.a u svojstvu oštećenog se u odnosu na okrivljenog D.B.a, upućuje na parnični postupak, a okrivljeni D.B. u svojstvu oštećenog se u odnosu na okrivljenog D.N.u, upućuje na parnični postupak.</span>
</p>
<p class="p5"></p>
<p class="p5">
<span> </span>
</p>
<p class="p2">
<span>O b r a z l o ž e nj e</span>
</p>
<p class="p5">
<span> </span>
</p>
<p class="p5">
<span>	Optužnim predlogom ODT-a u B. Polju, KT. br. 219/11 od 23.06.2011. godine optuženi su i to: D.N.a iz Bijelog Polja,  zbog krivičnog djela laka tjelesna povreda iz čl. 152 st. 2 u vezi st. 1 Krivičnog zakonika, i okrivljeni D.B. iz Nikšića, zbog krivičnog djela laka tjelesna povreda iz čl. 152 st. 2 u vezi st. 1 Krivičnog zakonika.</span>
</p>
<p class="p5"></p>
<p class="p5">
<span>	Presudom ovog suda K.br.325/11 od 05. 09. 2011 godine, oba okrivljena su oglašena krivim i istima su izrečene novčane kazne u iznosima od po 1.200,00 €. Rješenjem Višeg suda Kž.br.977/11 od 25.11.2011 godine, ukinuta je ova presuda i predmet vraćen na ponovno suđenje. </span>
</p>
<p class="p5"></p>
<p class="p5">
<span>	Glavni pretres je održan i zaključen u prisustvu zamjenika ODT-a Zvrko Denisa,okrivljenog D.N., a u odsustvu obaviještenog okrivljenog D.B.a shodno čl. 457 ZKP-a.</span>
</p>
<p class="p5"></p>
<p class="p5">
<span>	U završnoj riječi zamjenik u ODT-u je istakao: da je izvedenim dokazima činjenično stanje u dovoljnoj mjeri utvrđeno i da je dokazano da su okrivljeni počinili krivična djela stavljena im na teret. Predložio je da sud okrivljene osudi po zakonu.</span>
</p>
<p class="p5"></p>
<p class="p5">
<span>	Okrivljeni D.N.a je u svojoj odbrani istakao: da on sa bratom B. duže vrijeme ima problem oko puta koji  put mu je ostavio pokojni otac  i koji B. osporava. Kritičnog dana oko  deset časova pošao je na svoju livadu, koju je trebao da trijebi i sa sobom je ponio lopatu i grabulje, prolazeći putem primijetio je B.a kako nabacuje  zemlju sa njive na put i pravi gomilu na sred puta. Ništa nije rekao već je spustio grabulju i lopatom počeo da razbacuje zemlju sa puta na B.evu livadu, B. koji se nalazio na svojoj livadi držeći plastičnu grabulju u ruci, zamahnuo je istom i udario ga jednom u predjelu lijeve polovine lica. Od ovog udarca pao je na zemlju i onesvijestio se a svijesti je došao kada ga je D. D. spustio na njegovu terasu. B.a nije udario lopatom u predjelu lijeve ruke, a B. je njega udario metalnom grabuljom u predjelu glave od kog udarca je zadobio povredu glave i izgubio svijest, te se od tog trenutka dalje ničega ne sjeća. Na glavnom pretresu dodao je da je sa bratom u lošim odnosima, da oni ne pričaju zadnjih deset godina, a da ga je brat 2007 godine udario kosom i povrijedio mu ključnu kost, te je on nakon tog događaja bio kod ljekara o čemu posjeduje medicinsku dokumentaciju, ali mu djeca nijesu dozvolila da brata tada prijavi policiji. Kritičnog dana B.a nije udario jer je posle B.evog udarca gvozdenom grabuljom bio u nesvijesti, dok je ležao na zemlji tukli su ga B. i B.eva supruga R.a nogama u predjelu zadnjice i leđa, kuka i karlične kosti, koje povrede u predjelu krsta, kuka i zadnjice, nije prijavio na pregledu u Hitnoj pomoći s tim što ih je petnaest dana posle  ovog događaja pokazao sinovcu D.. Na glavnom pretresu od 12. 03. 2012 godine, dodao je da je grabulja kojom ga je kritičnog događaja udario D.B. bila gvozdena sa drvenim nasadom od ljeskovog drveta i nakon što ga je B. udario držalica grabulje se slomila. Od ovog udarca on je pao na sred puta a potom su prišli i tukli ga B. i R.a do momenta dok D. nije odvojio N.u od njega. Bio je onesviješćen i D. ga je tako onesviješćenog ponio i ispod ruke ga doveo na terasu od kuće. Upozoren na razlike u kazivanju u pogledu toga od kog materijala je bila grabulja na glavnom pretresu od 05.09.2011 godine i od 12.03.2012 godine, istakao je  da je grabulja bila sa gvozdenim orlićem a imala je nasad od ljeskovog drveta. Kritičnog događaja nije udarao B.a a posjedovao je gvozdenu lopatu sa nasadom od ljeskovog drveta. B. je prišao u momentu kada je on lopatom bacao busiku sa puta oteo mu lopatu a potom ga orlićem od grabulje i to tupim dijelom udario na način kako je to prethodno opisao. Kritičnog događaja nije zamahivao lopatom da udari B.a kojeg je primijetio da ide ka njemu u momentu kada je isti bio udaljen nekih tri metra. </span>
</p>
<p class="p5"></p>
<p class="p5">
<span>	U završnoj riječi okrivljeni D.N.a istakao da nije izvršio krivično djelo i da kritičnog događaja nije udarao svog brata. Tražio je da ga sud oslobodi.</span>
</p>
<p class="p5"></p>
<p class="p5">
<span>	Okrivljeni D.B. u svojoj odbrani je istakao: da se kritičnog dana oko deset časova nalazio na svojoj livadi u mjestu P. i čistio neko busenje. Nekoliko busenova je ubacio u kolica a nekoliko je skupio na gomilu i ostavio na stazu koja prolazi kroz njegovo imanje do kuće njegovog brata N.. Dok je obavljao te radove stazom je naišao njegov brat N.a koji je u rukama nosio metalnu grabulju i lopatu. On nije obraćao pažnju na N.u, pošto više od tri godine njih dvojica ne govore. N.a je prišao gomili koju je on sakupio na stazi i počeo je razbacivati po livadi. Pitao je N.u ''šta to radiš'' a N.a se tada okrenuo prema njemu i bez ikakvog povoda i razloga zamahnuo lopatom s namjerom da ga udari, pa je on podigao grabulju koju je držao u ruci a N.a je udario lopatom po grabulji i polomio je, a zatim ga je udario po lijevoj ruci u predjelu ramena, sa ruke je potekla krv, on se od udarca ošemutio i pao na zemlju, prilikom pada jako je vrisnuo, što je čula njegova supruga koja je nakon par minuta došla na kritično mjesto. Dok se nalazio na zemlji N.a je skočio na njega i bio iznad, pa su se tu međusobno nekoliko puta udarali i čupali. On je sve ovo radio u samoodbrani pošto je N.a koljenima bio naslonjen na njegov stomak i udarao ga po ruci po kojoj ga je prethodno udario lopatom. U jednom trenutku naišao je njihov sinovac D. D. i razdvojio N.u od njega, on je tada vidio  svoju suprugu R.u. D. je N.u koji je bio u svjesnom stanju odveo prema njegovoj kući, a on i supruga su pokupili alat sa zemlje i pozvali policiju. Na glavnom pretresu dodao je da je sa bratom N.om na istom mjestu imao problem 18.06.2007 godine, i tada se branio od N.inog napada, nije ga tada udarao,  već je bježao i odbacio kosu iz ruke s tim što je N.a tada posjedovao nož koji je izvadio i krenuo put njega. N.a ga je više puta napadao različitim sredstvima, bilo ga je stid a događaj je prijavio policajcu M.u. Kritičnog dana grabulju je posjedovao iz razloga što je skupljao busiku koja je prethodnog dana izorana iz njive ka prolazu.</span>
</p>
<p class="p5"></p>
<p class="p5">
<span>	Okrivljeni D.B. nije pristupio na zaključeni glavni pretres pa je njegova završna riječ izostala. </span>
</p>
<p class="p5">
<span>	</span>
</p>
<p class="p5">
<span>	Radi utvrdjivanja odlučnih činjenica i donošenja pravilne i zakonite odluke sud je izveo sledeće dokaze:  saslušao svjedoka D.D.a,  pročitao i to iskaz svjedokinje D. R.e sa zapisnika o glavnom pretresu od 05.09.2011 godine, medicinsku dokumentaciju izdatu na ime D.B.a i to: izvještaj iz Hitne pomoći od 01.05.2011 godine,medicinsku dokumentaciju izdatu na ime D.N.i to: izvještaj  iz Hitne  pomoći od  01.05.2011 godine, nalaz i mišljenje vještaka medicinske struke dr S.M.a sa zapisnika  Kri. br. 118/10 od 02.06.2011. godine, izvršio uvid u izvještaj ljekara specijaliste Opšte bolnice Bijelo Polje od  18.06.2007 godine, saslušao vještaka medicinske struke dr S.M.a na glavnom pretresu, izvršio uvid u izvod iz KE za okrivljenog D.N.u, izvršio uvid u izvod iz KE za okrivljenog D.B.a. Drugih predloga za dopunu dokaznog postupka nije bilo. </span>
</p>
<p class="p7">
<span> </span>
</p>
<p class="p5">
<span>	Cijeneći odbrane okrivljenih dokaze pojedinačno i u medjusobnoj vezi, a shodno čl. 370 st. 3 Zakonika o krivičnom postupku, sud je utvrdio činjenično stanje i na osnovu istog zaključio da su okrivljeni izvršili krivična djela stavljena im na teret i da su za ista krivi. </span>
</p>
<p class="p5"></p>
<p class="p5">
<span>	Iz iskaza svjedoka D.D.a proizilazi da je kritičnog događaja bio na svojoj njivi kada ga je u jednom momentu strina R.a pozvala da dođe i kazavši mu '' dođi ova dvojica su se posvađali i dođi da ih razvadiš'', sa mjesta gdje se nalazio nije mogao vidjeti okrivljene niti je mogao čuti glasove pa je pošao u pravcu kuće B.eve a od njegove njive do mjesta gdje su bili N.a i B. ima nekih sto metara. N.u i B.a zatekao je na putu to je javni put i prolazi sa glavnog puta ka N.inoj kući i sudski je regulisana širina od tri metra. Poznato mu je da B. N.i brani taj put mada je taj put N.i ostavio otac za života da bi njegova kuća imala prilaz sa glavnog puta a ovaj put do N.ine kuće vodi kroz selo i njime se prolazilo i ka groblju i ka selu i nikoga nije osporavao. N.u i B.a zatekao je u ležećem položaju, B. je bio na N.i i šakama je držao N.u za lice i malo ga šamarao. N.a je odmahivao nogama, rukama se nije mogao ni braniti jer je ležao na leđima a B. je ležao po N.i. R.a je stajala pored njih, prišao je i makao B.a sa N., a potom je uzeo N.u pod desno rame i odvukao ga ka njegovoj kući i stavio ga na terasu. N.u je odvukao iz razloga što on nije mogao da hoda, noge su mu se vukle po zemlji i bio je ošemućen. Obojica su bili krvavi po licu a kako su zadobili povrede on ne zna. Iskaz ovog svjedoka, sud je u potpunosti prihvatio kao jasan, logičan i uvjerljiv, ničim doveden u sumnju, nesračunat na otežavanje ili pak olakšavanje krivično pravno položaja okrivljenih a potvrđen navodima iz iskaza svjedokinje D. R.e, medicinskom dokumentacijom izdatom na ime okrivljenih, te pojašnjenjem istog nalaza sa glavnog pretresa.</span>
</p>
<p class="p5"></p>
<p class="p5">
<span>	Iz iskaza svjedokinje D. R.e proizilazi da ona sa suprugom B. živi u Nikšiću a u mjestu P. posjeduju imanje koje povremeno obilaze. Između njihove kuće i kuće B.evog brata N. prolazi jedna staza, zbog koje su N.a i B. odavno u svađi. Kritičnog  događaja nalazila se u svojoj kući a njen suprug B. je pošao  na njivu ispred kuće  da je počisti i sa sobom je odnio grabulju i kolica. Često je gledala kroz prozor jer se bojala da će N.a napasti B.a kao što je to ranije često činio. U jednom trenutku vidjela je N.u kako sa lopatom i grabuljama ide stazom više B.a pa je obratila naročitu pažnju gledajući ih kroz prozor. Kada je prišao kod B.a N.a je grabulju stavio na zemlju a lopatom počeo da razgrće zemlju koju je B. skupljao na livadi. B. je nešto rekao N.i ona nije čula šta, a N.a je tada nasrnuo  lopatom na B.a i zamahnuo da ga udari po glavi, B. je podigao grabulju pa je lopata udarila od grabulju i B.a po lijevoj ruci. Ona je potom istrčala iz kuće zvala D.a kojeg je ugledala na sto metara od kuće a zatim su D. i ona pritrčali  B.u i N.i i zatekli ih  obaljene na putu s tim što je B. ležao na zemlju a N.a preko njega. Njih dvojica su se čupali i grebali pa su ih ona i D. razdvojili. D. je  odveo N.u ka njegovoj kući otimajući se sa njim i čula je da je N.a htio da uzme kosijer. B.u je kazala da pođe u kuću što je on i poslušao, a N.a je u međuvremenu uzeo kosijer i krenuo ka njoj a D. je upozorio da bježi da joj N.a ne bi osjekao ruku. N.a je rekao: '' neću tebe , hoću njega, ovo čekam već deset godina''. D. je uhvatio N.u za ruku, sjeo na njegovu terasu, ona je pokupila alat i pošla u svoju kuću. B.u je primijetila krvavu ruku pa je o ovom događaju obavijestila policiju, a B.a su poveli u Hitnu pomoć. Na glavnom pretresu dodala je  prije ovog događaja N.a nasrtao na B.a, na nju nije nikada nasrtao a svekar i svekrva su je davno upozorili da je N.a prijeke naravi i da mu se sklanjaju. N.u su više puta prijavljivali policiji i bivši načelnik M.a im je obćao da će ih sektorac M. obilaziti. Od momenta kada je  izašla iz kuće i došla do N. i B.a prošlo je pet do šest minuta, vjerovatno i manje vremena, ovo se dešavalo u dvorištu ona koliko je mogla u toku puta pratila je dešavanje između B.a i N. a nije vidjela da je B. udarao N.u. N.a je imao povreda na licu, B. ga je braneći se ogrebao noktima. Navode iz iskaza ove svjedokinje da kritičnog događaja dok su stajali na zemlji njen suprug okrivljeni D.B. nije udario njenog djevera okrivljenog D.N.u, sud je cijenio kao  date u cilju olakšavanja krivično pravnog položaja okrivljenog D.B.a. Imajući pri tom u vidu činjenicu da je ona na mjesto kritičnog događaja došlo nekih pet do šest minuta nakon što je kritični događaj započeo i činjenicu da je ona duže godina u negovoru sa djeverom okrivljenim D.N.om.</span>
</p>
<p class="p5"></p>
<p class="p5">
<span>	Iz nalaza i mišljenja dr S.M.a proizilazi da su kod okrivljenog D.B.a postojale povrede bliže opisane u izreci presude koje su po svojoj prirodi laka tjelesna povreda, a po vještaku povreda na lijevoj nadlaktici najvjerovatnije je nastala od udarca tupom mehaničkom silom i mogla je nastati od udarca lopatom, dok je povreda u predjelu brade u vidu oguljotina kože mogla nastati na dva načina i to od udarca tupo tvrdim predmetom u predjelu brade a mogla je nastati i prilikom pada i udarom brade od tupo tvrdu podlogu. Kod okrivljenog D.N.su postojale povrede bliže opisane u izreci presude koje povrede su po svojoj prirodi laka tjelesna povreda, a po vještaku vjerovatnije je da su povrede nastale od udarca tupom mehaničkom silom i mogle su nastati od udarca metalnom grabuljom u predjelu lijevog ramena i lijeve polovine lica. Pojašnjavajući svoj nalaz na glavnom pretresu vještak je ostao pri nalazu sa zapisnika Kri.br.180/11 od 02.06.2011 godine, s tim što je  nakon što su mu predočena subjektivna kazivanja okrivljenih i svjedoka istakao: da što se tiče  povrede kod okrivljenog D.B.a manifestvovane u vidu oguljotine kože na bradi ista je mogla nastati na bezbroj načina, a vještak smatra da je najveća vjerovatnoća da je nastala prilikom pada od tupo tvrdu zemljanu podlogu s tim što je mala vjerovatnoća da je nanijeta lopatom.  Povreda na lijevoj nadlaktici nije precizno opisana da bi se mogao pouzdano izjasniti kojim sredstvom je nanijeta s tim što takve rane nastaju ili od udara tupo tvrdom mehaničkom silom ili udarom tijela od neki tupo tvrdi predmet između ostalog i tvrdu zemljanu podlogu. Po vještaku u svakom slučaju ako je ova povreda nanijeta metalnom lopatom nije mogla nastati od oštrog dijela lopate a veća je vjerovatnoća da je ova rana nastala od udara tupo tvrdim predmetom. Mada rana nije precizno opisana i ne zna se njen pravac pružanja, dubina prsnuća kože i koliko je bila duboka kao i koliko je bila izražena nepravilnost ivica. Ako je rana nanijeta lopatom onda je udarac lopatom bio horizontalan i to drškom od lopate a ne gvozdenim dijelom a ova povreda nije mogla nastati prilikom čupanja i valjanja po zemljanoj podlozi. U odnosu na povrede kod D.N.vještak se izjasnio da je povreda manifestvovana u vidu oguljotine dužine 0,5 cm, mogla nastati od udarca bilo plastičnom bilo metalnom grabuljom, dok za povredu kod okrivljenog D.N.u predjelu ramena praćenu krvnim podlivom crtastog oblika dužine 6 cm, širine 1 cm, za slučaj da je okrivljeni bio obučen mnogo je veća vjerovatnoća da su ove dvije povrede nanijete metalnom grabuljom. Povrede u vidu oguljotine kod D.N.na čelu prečnika 0,5 cm, mogla je nastati grebanjem dok je vještak isključio mogućnost da su ostale povrede kod okrivljenog D.N.mogle nastati od ruke i to grebanjem dok su okrivljeni ležali na zemlju i čupali se. Nalaz i mišljenje ovog vještaka kao i pojašnjenje nalaza i mišljenja sa glavnog pretresa istog vještaka, sud je u potpunosti prihvatio kao  realne i objektivne, date po osnovu činjenica konstatovanih u medicinskoj dokumentaciji izdatoj za okrivljene D.N.u i D.B.a, kao objektivnog pokazatelja povreda po pravilima struke i nauke.</span>
</p>
<p class="p5"></p>
<p class="p7">
<span>Iz izvještaja ljekara specijaliste Opšte bolnice Bijelo Polje od 18.06.2007 godine, broj protokola 2723 utvrđuje se da se D.N.a javio na ljekarski pregled zbog navodno zadobijenog udarca u predjelu desne strane kosom, mada na pregledu spolja nije bilo vidljivih tragova povrede, okrivljeni D.B. nije osporio da je on dana 18.06.2007 godine, na istom mjestu imao problem sa bratom N.om ističući da je tog dana  N.a posjedovao nož koji je izvadio i krenuo put njega a da je on bježao i odbacio kosu iz ruke.</span>
</p>
<p class="p7"></p>
<p class="p7">
<span>Odbranu okrivljenog D.N.da on kritičnog događaja nije udarao  okrivljenog D.B.a sud je cijenio kao isključivo usmjerenu na izbjegavanje sopstvene krivice, jer je ovakva njegova odbrana obezvrijeđena navodima iz odbrane okrivljenog D.B.a,navodima iz iskaza svjedokinje D. R.e,medicinskom dokumentacijom izdatom na ime okrivljenog D.B.a i s njom u vezi nalazom i mišljenjem vještaka medicinske struke dr Stijovića, te pojašnjenje istog vještaka koji se decidno izjasnio da su  povrede kod D.B.a najvjerovatnije nastale od udarca tupom mehaničkom silom i da su mogle nastati od udarca lopatom, koju lopatu je kritičnog događaja posjedovao okrivljeni D.N.a.</span>
</p>
<p class="p7"></p>
<p class="p7">
<span>Navode iz odbrane okrivljenog D.B.a da je on kritičnog događaja  bio napadnut od strane D.N.i da je postupao u nužnoj odbrani, sud nije prihvatio i istu je cijenio kao isključivo usmjerenu na izbjegavanje sopstvene krivice. Naime, okrivljeni D.B. je sa bratom N.om bio  duže u negovoru i  sa njim je više puta imao problema zbog puta - staze koja prolazi kroz B.evo dvorište pa je bacanjem busike izorane iz njive na ovaj put - stazu bio svjestan da će na ovaj način isprovocirati okrivljenog D.N.u koji je u daljem razvoju kritičnog događaja došao sa lopatom i grabuljom i započeo uklanjanje busike sa puta-staze našta je okrivljeni D.B. reagovao riječima '' šta to radiš'' koje ponašanje okrivljenog D.B.a je u sebi sadržalo želju da isprovocira napad okrivljenog D.N.a za napad  prema okrivljenom D.N.i je bio spreman i okrivljeni D.B. jer je posjedovao grabulju, pa je sud stanovišta da su oba okrivljena motivisani prethodno poremećenim odnosima zbog predmetne staze - puta, snadbjeveni okrivljeni D.B. grabuljom a okrivljeni D.N.a grabuljom i lopatom preduzeli jedan protiv drugog istovremeni protivpravni napad koji se pretvorio u fizički obračun i koji obračun su oba okrivljena željeli, te na strani ni jednog od okrivljenih ne stoji postupanje u nužnoj odbrani, već su obojica istovremeno postupali i kao napadači i branili se.</span>
</p>
<p class="p7"></p>
<p class="p7">
<span>U prilog ovog stanovišta suda govori svjedočenje D.D.a koji je decidno istakao da ga je strina D. R.a pozvala riječima ''  ova dvojica su se posvađali dođi da ih razvadiš''. Dakle ista mu nije predstavila da je samo jedan od njih napadač već je od njega tražila da dođe da ih razvadi što ukazuje da su obojica bili napadači.</span>
</p>
<p class="p7"></p>
<p class="p7">
<span>U odnosu na razlike u kazivanju okrivljenog D.N.koji se odnose na predmetnu grabulju, sud je prihvatio navode iz njegove odbrane sa glavnog pretresa od 12.03.2012 godine, da se u konkretnom slučaju radilo o grabulji sa gvozdenim orlićem koja je imala nasad od ljeskovog drveta.</span>
</p>
<p class="p7"></p>
<p class="p7">
<span>Okrivljeni nijesu sporili da su prije ovog događaja njihovi odnosi bili poremećeni i da su imali svađa i sukoba zbog puta - staze preko imanja okrivljenog D.B.a, koju činjenicu je potvrdila i svjedokinja D. R.a, te izvještaj ljekara specijaliste Bolnice B. Polje od  18.06.2007 godine.</span>
</p>
<p class="p7"></p>
<p class="p7">
<span>Iz izvedenih dokaza sud je utvrdio činjenično stanje da su okrivljeni D.N.a i D.B. da su dana 01.05.2011 godine oko 10,00 h u mjestu P., opština Bijelo Polje, lako tjelesno povrijedili sredstvima podobnim da tijelo teško povrijede i zdravlje teško naruše i to: okrivljeni D.N.a, D.B.a na način što ga je lopatom udario u predjelu lijeve nadlaktice, a okrivljeni D.B., D.N.u udario grabuljom u predjelu lijeve polovine lica i lijevog ramena, nakon čega su pali na zemljanu podlogu, gdje su se međusobno udarali pesnicama i čupali, kojom prilikom je okrivljeni D.N.a nanio povrede D.B.u u vidu nagnječno razderne rane  na lijevoj nadlaktici dužine 5 cm sa okolnim krvnim podlivom i oguljotinu kože na bradi prečnika oko 0,5 cm, a okrivljeni D.B., D.N.i povredu u vidu oguljotine kože na  čelu iznad lijevog oka i u predjelu lijeve polovine lica i otok mekih tkiva u predjelu lijeve jagodične kosti, kao i krvni podliv crtastog oblika dužine oko 6 cm a širine 1 cm u predjelu lijevog ramena.</span>
</p>
<p class="p5"></p>
<p class="p7">
<span>Postupajući na opisani način  prema okrivljenom D.B.u udarajući ga lopatom u predjelu lijeve nadlaktice a potom nakon njihovog pada na zemljanu podlogu udarajući ga pesnicom i čupajući se sa njim i pri čemu je lopata sredstvo podobno da tijelo teško povrijedi i zdravlje teško naruši i  nanijevši mu tom prilikom povrede bliže opisane u izreci presude, okrivljeni D.N.a je ovakvim svojim ponašanjem ostvario obilježja krivičnog djela laka tjelesna povreda iz čl. 152 st. 2 u vezi st. 1 Krivičnog zakonika pri čemu je okrivljeni bio svjestan da ovakvim svojim ponašanjem okrivljenom D.B.u, može nanijeti lake tjelesne povrede ali je na mogućnost nastupanja takvih posledica pristao te je krivično djelo izvršio s umišljajem i za isto je kriv.</span>
</p>
<p class="p7"></p>
<p class="p7">
<span>Postupajući na opisani način  prema okrivljenom D.N.i udarajući ga metalnom grabuljom u predjelu lijeve polovine lica i lijevog ramena, a potom nakon njihovog pada na zemljanu podlogu udarajući ga pesnicom i čupajući se sa njim pri čemu je grabulja sredstvo podobno da tijelo teško povrijedi i zdravlje teško naruši i nanijevši mu tom prilikom povrede bliže opisane u izreci presude, okrivljeni D.B.a je ovakvim svojim ponašanjem ostvario obilježja krivičnog djela laka tjelesna povreda iz čl. 152 st. 2 u vezi st. 1 Krivičnog zakonika pri čemu je okrivljeni bio svjestan da ovakvim svojim ponašanjem okrivljenom D.N.i, može nanijeti lake tjelesne povrede ali je na mogućnost nastupanja takvih posledica pristao te je krivično djelo izvršio s umišljajem i za isto je kriv.</span>
</p>
<p class="p7"></p>
<p class="p5">
<span>	Prilikom odlučivanja o vrsti krivične sankcije sud je cijenio sve okolnosti iz čl. 42 KZ, koje utiču da kazna bude veća ili manja, pa je od olakšavajućih okolnosti na strani okrivljenog D.N.da se radi o licu znatne životne dobi preko 80 godina, lošeg imovnog stanja, a na strani otežavajućih okolnosti, sud je cijenio njegovu raniju osuđivanost, s tim što je imao u vidu da je od vremena  zadnje osude prošao znatan vremenski period od preko četrdeset godina, pa u odsustvu drugih otežavajućih okolnosti, sud je stanovišta da su ispunjeni uslovi za izricanje uslovne osude kojom je okrivljenom utvrdio kaznu zatvora od 6 (šest) mjeseci sa odgovarajućim rokom provjeravanja od tri godine, smatrajući da će se uslovnom osudom dovoljno uticati na okrivljenog da u buduće ne vrši krivična djela i da će se prema njemu postići svrha izricanja uslovne osude iz čl</span><span class="s1">. </span><span>52. st.2. KZ, u pogledu specijalne prevencije kao i da će izrečena uslovna osuda dovoljno uticati na ostale potencijalne izvršioce da ne vrše krivična djela i da će se na ovaj način ostvariti ciljevi generalne prevencije.   </span>
</p>
<p class="p5"></p>
<p class="p5">
<span>	Prilikom odlučivanja o vrsti krivične sankcije sud je cijenio sve okolnosti iz čl. 42 KZ, koje utiču da kazna bude veća ili manja, pa je od olakšavajućih okolnosti na strani okrivljenog D.B.a da se radi o licu znatne životne dobi peko 70 godina, lošeg imovnog stanja, neosuđivanom, pa u odsustvu otežavajućih okolnosti, sud je stanovišta da su ispunjeni uslovi za izricanje uslovne osude kojom je okrivljenom utvrdio kaznu zatvora od 6 (šest) mjeseci sa odgovarajućim rokom provjeravanja od tri godine, smatrajući da će se uslovnom osudom dovoljno uticati na okrivljenog da u buduće ne vrši krivična djela i da će se prema njemu postići svrha izricanja uslovne osude iz čl</span><span class="s1">. </span><span>52. st.2. KZ, u pogledu specijalne prevencije kao i da će izrečena uslovna osuda dovoljno uticati na ostale potencijalne izvršioce da ne vrše krivična djela i da će se na ovaj način ostvariti ciljevi generalne prevencije.   </span>
</p>
<p class="p5"></p>
<p class="p5">
<span>	Shodno čl. 226 Zakonika o kivičnom postupku, odlučeno je da okrivljeni plate sudu na ime paušala iznose od po 50,00 €, imajući u vidu složenost i trajanje krivičnog postupka, te imovinske prilike okrivljenih, u odnosu na troškove postupka sud je  shodno čl. 229 st.3. Zakonika o krivičnom postupku okrivljene obavezao da solidarno plate troškove krivičnog postupka u iznosu od 77,00 €, a koji troškovi se odnose na troškove vještačenja po vještaku medicinske struke dr. S.M.u.</span>
</p>
<p class="p7"></p>
<p class="p7">
<span>U smislu čl. 239 ZKP-a okrivljeni D.N.a je u svojstvu oštećenog u odnosu na okrivljenog D.B.a, upućen na parnični postupak, a okrivljeni D.B. je u svojstvu oštećenog u odnosu na okrivljenog D.N.u, upućućen na parnični postupak.</span>
</p>
<p class="p5"></p>
<p class="p5">
<span>	Iz iznijetih razloga shodno čl. 374 Zakonika o Krivičnom postupku, odlučeno je kao u izreci presude.</span>
</p>
<p class="p5"></p>
<p class="p5"></p>
<p class="p2">
<span>OSNOVNI SUD U BIJELOM POLJU</span>
</p>
<p class="p2">
<span>Dana 04. 05. 2012. godine</span>
</p>
<p class="p5"></p>
<p class="p3"></p>
<p class="p3"></p>
<p class="p5">
<span>ZAPISNIČAR,			 		           S U D I J A  </span>
</p>
<p class="p5">
<span>Koviljka Lješnjak s.r.					Dragan Mrdak s.r.</span>
</p>
<p class="p5"></p>
<p class="p3"></p>
<p class="p3"></p>
<p class="p9"></p>


</body>
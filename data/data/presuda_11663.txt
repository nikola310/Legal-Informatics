<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.76875in 0.25in 0.82708335in;}
.s1{font-weight:bold;}
.p1{text-align:justify;hyphenate:auto;font-family:Times New Roman;font-size:14pt;}
.p2{text-align:center;hyphenate:auto;keep-with-next.within-page:always;font-family:Times New Roman;font-size:14pt;}
.p3{text-align:center;hyphenate:auto;font-family:Times New Roman;font-size:14pt;}
.p4{text-align:start;hyphenate:auto;font-family:Times New Roman;font-size:12pt;}
</style>
<meta content="radojka.marjanovic" name="author">
</head>
<body class="b1 b2">
<p class="p1">
<span class="s1">                                                                                                       P.br. 52/12</span>
</p>
<p class="p1"></p>
<p class="p1">
<span>		</span><span class="s1">Osnovni sud u Pljevljima</span><span>, kao prvostepeni parnični sud, po sudiji </span><span class="s1">Radojki Marjanović</span><span>, u pravnoj stvari tužiteljice Č. M. iz sela L., Opština P., koju zastupa M. G., advokat iz P., protiv tuženih Opštine P., koju zastupa punomoćnik dipl. pravnik S. Z., zaposlena kod prvotužene i JP "Komunalne usluge" P., koga zastupa punomoćnik dipl. pravnik M. V., zaposlena kod drugotuženog, radi naknade štete,v.s. 240,00 €, zaključio je glavnu raspravu dana 26.04.2012. godine, u prisustvu punomoćnika stranaka, a dana 18.05.2012. godine, donio je,</span>
</p>
<p class="p1"></p>
<p class="p1"></p>
<p class="p2">
<span class="s1">P  R   E   S   U   D   U</span>
</p>
<p class="p1"></p>
<p class="p1"></p>
<p class="p1">
<span>	         </span><span class="s1">USVAJA SE</span><span> tužbeni zahtjev tužiteljice, te se obavezuju tuženi da tužiteljici solidarno naknade na ime materijalne štete iznos od 240,00 €. sa zakonskom od dana presuđenja pa do isplate.</span>
</p>
<p class="p1"></p>
<p class="p1">
<span>                   Obavezuju se tuženi da tužiteljici solidarno naknade na ime troškova parničnog postupka iznos od 265,00 €,</span>
</p>
<p class="p1"></p>
<p class="p1">
<span>	          a sve ovo u roku od 15 dana po pravosnažnosti presude. </span>
</p>
<p class="p1"></p>
<p class="p1">
<span>	</span>
</p>
<p class="p2">
<span class="s1">O b r a z l o ž e nj e</span>
</p>
<p class="p1"></p>
<p class="p1"></p>
<p class="p1">
<span>		 Tužiteljica je u tužbi, te na raspravama preko punomoćnika, advokata G. M. istakla da živi u selu L. gdje u vlasništvu posjeduje određeno nepokretno dobro, da se bavi poljoprivredom i stočarstvom, te da je početkom 2011. godine kupila 8 ovaca rase "Ruda". Dana 21. decembra 2011. godine oko 15 časova dok su ovce sa jagnjadima u neposrednoj blizini kuće tužiteljice i ostalih objekata jele sijeno, koje im je bilo položeno za ishranu, napao ih je čopor pasa lutalica i  to odmah nakon što im je stavljeno sijeno za ishranu. Kada je sin tužiteljice izašao iz kuće ugledao je 4 psa oko jednog jagnjeta, dok su ostale ovce i jagnjad bile razbježane. Dalje je istakla da je on potrčao vičući na pse koji su se odmah razbježali, te da je vidio, kada je prišao, da je jedno jagnje oko koga su bili psi lutalice zadavljeno, da mu je pojedena donja vilica, a da su se u neposrednoj blizini nalazili ostaci drugog jagnjeta koje je gotovo cijelo bilo pojedeno. Nakon toga su pozvali veterinarsku ambulantu K. koji su odmah došli na lice mjesta, sve konstatovali i izvršili sanaciju. Dalje je navela da je zbog ovog slučaja pretrpjela veliku materijalnu štetu u vidu izgubljene koristi s obzirom da je imala namjeru da proširi stado za duži vremenski period, jer joj je to bio jedini izvor prihoda za svoju egzistenciju i egzistenciju sina. Tužiteljica je istakla da je pretrpjela štetu u vidu izgubljene koristi i po osnovu koristi koju bi imala od mlijeka. Tužiteljica se usmeno obraćala prvotuženom za naknadu ove štete ali je dobila odgovor da su oni u obavezi </span>
</p>
<p class="p3">
<span>2</span>
</p>
<p class="p1"></p>
<p class="p1">
<span>naknaditi samo 10% štete od cijene koja se odnosi na jagnjad. Na raspravi od 26.04.2012. godine punomoćnik tužiteljice je istakao da precizira tužbeni zahtjev na materijalnu štetu i to u visini prosječne vrijednosti jednog grla jagnjeta od 120,00 eura, te za oba grla iznos od 240,00 eura. U završnom izlaganju punomoćnik tužiteljice je predložio da sud usvoji tužbeni zahtjev, te da obaveže tužene da tužiteljici solidarno isplate na ime materijalne štete protiv vrijednost dvoje jagnjadi u iznosu od 240,00 eura, sa zateznom kamatom od dana presuđenja pa do isplate. Troškove postupka je tražio po AT-u, a na način kako ih je opredjelio u završnom izlaganju.          </span>
</p>
<p class="p1">
<span>     	Punomoćnik prvotužene Opštine P. je u pisanom odgovoru na tužbu te na raspravi u cjelosti osporio tužbeni zahtjev tužioca kao neosnovan. Prvotuženi je istakao prigovor nedostatka pasivne legtimacije, i to kako je prvotuženi naveo, Odluka o organizovanju JP "Komunalne usluge" P. (Službneni list CG opštinski propisi br. 11/08) u čl. 3 st. 1 alineja 7 predvidio da, djelatnost pružanja kafilerijskih usluga se stavlja ovom preduzeću u nadležnost. Prije osnivanja pomenutog preduzeća ovu djelatnost je obavljalo Javno komunalno preduzeće "Breznica" u skladu sa čl. 3 st. 1 alineja 4 Odluke o načinu i uslovima organizovanja poslova u vršenju komunalnih djelatnosti, uslovima za korišćenje komunalnih usluga, korišćenju, čuvanju i održavanju komunalnih objekata (Službene novine opštine Pljevlja br. 4/95). Takođe je punomoćnik prvotužene osporio navode tužbe da se radi o psima lutalicama, već je vrlo vjerovatno da su to bili vukovi, s obzirom da se radi o planinskom području, te je istakao doprinos tužiteljice nastanku štete, budući da se štetni događaj desio tokom dana, a da stado ovaca niko nije čuvao. Dalje je istakao da Zakon o obligacionim odnosima pri ocjeni izmakle koristi uzima u obzir dobitak koji se mogao osnovano očekivati prema redovnom toku stvari ili posebnim okolnostima, čije je ostvarenje sprječeno štetnikovom radnjom. U konkretnom slučaju radi se o jagnjadima starim dva mjeseca, a tužiteljica traži izmaklu korist za 10 godina kao korist koju bi dvoje jagnjadi dalo reprodukcijom  i to najmanje 20 jagnjadi, kao i izmaklu korist po osnovu mlijeka. Kako je punomoćnik prvotužene istakao prema redovnom toku stvari, a s obzirom na starost jagnjadi, ne može osnovano da se očekuje dobitak koji tužiteljica traži. Dalje je punomoćnik prvotužene istakao, da Zakon o obligacionim odnosima u čl. 183 predviđa, da za štetu koju prouzrokuje životinja odgovara njen imalac, bilo da je životinja kod njega, bilo da je zalutala ili pobjegla. Prema tome, ukoliko šteta postoji njenu naknadu treba tražiti od imaoca životinje, a to nije Opština Pljevlja. Takođe Zakon o zaštiti dobrobiti životinja u čl. 8 st. 1 predviđa odgovornost vlasnika za napuštanje kućnog ljubimca, a u čl. 51 st. 1 tač. 4 propisane su kaznene odredbe za napuštanje kućnog ljubimca. U završnom izlaganju je punomoćnik prvotužene predložio da se tužbeni zahtjev  odbije kao neosnovan. Troškove postupka nije tražio.  </span>
</p>
<p class="p1">
<span>                  Punomoćnik drugotuženog JP "Komunalne usluge" P. je u odgovoru na tužbu te na raspravi  osporio tužbeni zahtjev tužioca u cjelosti kao neosnovan, te je istakao nedostatak pasivne legitimacije na strani drugotuženog. Posebno je istakla da je Statutom preduzeća predviđena djelatnost bavljenja šintarskim poslovima, ali se ta djelatnost sastojala u ubijanju pasa lutalica, a po naređenju organa lokalne Uprave. Zakonom o zaštiti dobrobiti životinja od februara 2008. godine, izričito je zabranjeno </span>
</p>
<p class="p3">
<span>3</span>
</p>
<p class="p1"></p>
<p class="p1">
<span>ubijanje životinja vatrenim oružjem i na javnim mjestima, te prema tome drugotuženi ne može obavljati poslove koje zakon zabranjuje, a ni u Programu rada drugotuženoga za 2009. god. nijesu predviđeni kafilerijski poslovi. Osim toga Zakon propisuje posebne uslove za zaštitu napuštenih životinja, a prije svega izgradnju skloništa čije osnivanje i rad organizuje i finansira lokalna samouparava.U završnom izlaganju je predložila da se tužbeni zahtjev odbije kao neosnovan. Troškove postupka nije tražila.</span>
</p>
<p class="p1">
<span>		U dokaznom postupku sud je izveo predložene dokaze, te je izveo dokaz saslušanja svjedoka Č. M., Č. Ž., Č. M. i C. M., izvršio uvid u potvrdu Opštine P. - mjesna zajednica M. br. 73 od 23.12.2011. godine, izvršio uvid u priznanicu br. 000045 od 21.12.2011. godine Veterinarske ambulante Dr. G. K. P., te izvršio uvid u fotografije priložene od strane tužiteljice, a napravljene na licu mjesta od strane svjedoka Č. Ž., sina tužiteljice. </span>
</p>
<p class="p1">
<span>		 Nakon izvođenja predloženih dokaza, te nakon ocjene istih, kako  pojedinačno tako  i u međusobnoj povezanosti, shodno odredbama čl. 9 ZPP-a, sud je našao da je tužbeni zahtjev tužiteljice osnovan, te ga je kao takvog i usvojio. </span>
</p>
<p class="p1">
<span>                      Naime, nesporno je da je tužiteljica vlasnik nekretnina u selu Lijeska, te i vlasnik dvoje jagnjadi, koja su zaklana dana 21.12.2011.godine. Nesporno je među strankama, da je prosječna cijena 1 kg. žive vage jagnjadi iznos od 3,00 €, te da je prosječna težina jednog grla jagnjeta starosti 5 mjeseci, a koliko su stara jagnjad tužiteljice, 40 kg. Ove činjenice su nesporne, a izvedenim dokazma tokom postupka, sud je nesporno utvrdio da su jagnjad zaklana od pasa lutalica dana 21.12.2011. godine.Iz kazivanja svjedoka Č. Ž., Č. M. i C. M., a čije kazivanje je sud u cjelosti prihvatio kao objektivno i istinito kazivanje, sud je došao do saznanja, da se ovaj događaj desio oko 15,00 časova kritičnog dana. Svjedok Č. Ž. a sin tužiteljice je u to vrijeme položio ovcama, a iste su se nalazile zajedno sa jagnjadima u ogradi udaljenoj nekih pedesetak metara od kuće, a nakon toga je otišao da položi kravama i po povratku se vratio da uzme drva sa klade, koja se takođe nalaze u ovoj ogradi gdje su bile ovce i jagnjad. Na licu mjesta je zatekao jedno jagnje zaklano, a drugo jagnje je našao brat ovog svjedoka, koga je on pozvao da ga obavijesti o zaklanom jagnjetu. On je tada i vidio na nekoj udaljenosti od oko 200 m. "upremase" 6-7 pasa lutalica, kojih inače ima u ovom dijelu  sela dosta, i po kazivanju mještana dotjeruju ih iz drugih gradova, a i sledećeg dana je sa svojim bratom M. oteo dvoje jagnjadi, na koje je nasrnulo troje pasa.Svjedok Č. M. je potvrdio kazivanje svjedoka Č. Ž., da je on po pozivu brata došao u selo, jer ga je brat obavijestio da je jedno jagnje zaklano od pasa lutalica, i nakon obilaska stada na drugoj strani ograde je našao drugo jagnje zaklano, gotovo pojedeno. Vidjelo se više tragova izvan ograde od pasa lutalica, a i narednih dana je više puta branio grla u ovoj ogradi, koja su napadali psi lutalice, kojih ima dosta u ovom dijelu i najvjerovatno ih neko dotjera vozilom do kraja puta prema ovom selu, i tu ih istovara. Svjedoci su sinovi tužiteljice, ali po ocjeni suda su govorili istinito i objektivno o činjenicama koje su im poznate, a kazivanje istih je potvrdio i svjedok C. M., koji je nakon što su ga pozvali došao njihovoj kući i zatekao dvoje jagnjadi zaklano. I ovaj svjedok je</span>
</p>
<p class="p3">
<span>4</span>
</p>
<p class="p1">
<span>potvrdio da upravo u ovom dijelu gdje su njihove kuće, a njegova kuća je u neposrednoj blizini šume i udaljena od kuće tužiteljice nekih 300 - 400 m. ima puno </span>
</p>
<p class="p1">
<span>pasa lutalica.  Isti nije vidio neposredno ovaj događaj, ali smatra da su jagnjad zaklana od pasa lutalica, jer nema šta drugo s obzirom da u selu ne pamte kada su vidjeli neku zvijer, vuka ili slično. U prilog kazivanju svjedoka je i priznanica izdata od strane veterinara Dr.G. K. u P., nakon što su sinovi tužiteljice dotjerali jagnjad kod istog i izvršena je sekcija jagnjadi. Kako je u  ovoj   potvrdi konstatovano, dvoje  jagnjadi je zaklato od ujeda pasa. Ove činjenice su istaknute i u potvrdi predsjednika mjesne zajednice M. kojoj pripada tužiteljica, u kojoj potvrdi je konstatovano da je prema izjavi očevidaca, dana 21.12.2011. godine oko 15,20 časova zaklano dvoje jagnjadi, nakon što su  psi lutalice napali stado. Služba poljoprivrede Opštine P., a koja je ovlašćena za isplatu štete u ovakvim situacijama domaćinstvima koja su pretrpljela štetu, isplaćuje samo 10% u odnosu na stvarno pretrpljenu štetu, te je ovlašćeno lice ove Službe i ponudilo iznos od 20,00 €. na ime ukupne štete za dvoje jagnjadi na što tužiteljica nije pristala. Ove činjenice je istakao svjedok Č. M., kome je tužiteljica strina, i koga je telefonom zamolio brat od strica Ž. da ode u ovu Službu, da prijavi štetu, i da se raspita oko iznosa naknade štete koju može ostvariti. N. V. i gospodin V. koji rade u ovoj Službi su paušalno procijenili vrijednost dvoje jagnjadi u iznosu od 200,00 €. te ponudili naknadu od 20,00 €. na ime 10% štete. Dakle po ocjeni suda, a nakon izvođenja predloženih dokaza, tužiteljica je pretrpljela materijalnu štetu nakon što je od strane pasa lutalica zaklano dvoje jagnjadi, a koja su se nalazila u stadu sa ovcama, u ogradi udaljenoj pedesetak metara od kuće. Takođe sud cijeni, da nema doprinosa za nastalu štetu na strani tužiteljice, a što ističe prvotužena, niti je prvotužena u tom smislu pružila bilo kakav dokaz, a tuženi su odgovorni za pretrpljenu materijalnu štetu na strani tužiteljice u smislu zakonskih propisa.</span>
</p>
<p class="p1">
<span>	        Odredbom čl.1.Zakona o lokalnoj samoupravi (Službeni list RCG br. 42/03) je predviđeno, da lokalna samouprava obuhvata pravo građana i organa lokalne samouprave, da u granicama utvrđenim Zakonom uređuju i upravljaju određenim javnim i drugim poslovima, na osnovu sopstvene odgovornosti i u interesu lokalnog stanovništva.U skladu sa čl. 4. istog Zakona, u Opštini se ostvaruje</span>
</p>
<p class="p1">
<span>zadovoljavanje potreba od neposrednog zajedničkog interesa za lokalno stanovništvo.U skladu sa odredbama čl.28. istog Zakona, opština vrši poslove lokalne samouprave koji su od neposrednog i zajedničkog interesa za lokalno stanovništvo, a u skladu sa odredbama čl. 32. Opština u skladu sa Zakonom uređuje i obezbjeđuje između ostalog uslove za obavljanje i razvoj komunalnih djelatnosti. Imajući u vidu konkretnu situaciju, da je na području Opštine P. tužiteljica pretrpjela materijalnu štetu na način što su psi lutalice napali stado ovaca koje je u vlasništvu tužiteljice i tom prilikom zaklali dvoje jagnjadi, to postoji i odgovornost tužene Opštine P. za naknadu materijalne štete a koju je tužiteljica pretrpjela, u skladu sa odredbama čl.148. i 149. Zakona o obligacionim odnosima, kao i Zakona o lokalnoj samoupravi, bez obzira na činjenicu da je Opština P. prije kritičnog događaja osnovala Komunalno preduzeće koje pruža komunalne usluge, između   ostalog   i kafilerijske usluge, i bez obzira što je nakon kritičnog događaja donijela Odluku o organizovanju JP "Komunalne usluge" P. (Službeni list CG - opštinski   propisi   br. 11/08 od 24.04. 2008. godine). Na   Opštini   P.   je  da </span>
</p>
<p class="p3">
<span>5</span>
</p>
<p class="p1"></p>
<p class="p1">
<span>organizuje određene poslove koji su joj Zakonom povjereni, tako što te poslove može vršiti treće lice, s tim da se tužena na taj način ne može osloboditi  odgovornosti, već   ima samo pravo regresa uz  ispunjenje  određenih  zakonskih uslova, da to treće lice nije postupilo shodno svojim obavezama, a što ne utiče na tužiteljicu i njen tužbeni zahtjev.Dakle, odgovornost za nastalu materijalnu štetu je na strani tuženih, kako Opštine P., tako i JP "Komunalne usluge" P., koje preduzeće je između ostalog i formirano radi pružanja kafilerijskih usluga, te je sud iste i obavezao na nadoknadu materijalne štete tužiteljici u iznosu od 240,00 €.                                        </span>
</p>
<p class="p1">
<span>                     Prilikom odlučivanja o visini materijalne štete, sud je imao u vidu nespornu činjenicu među strankama, da prosječna cijena po jednom kilogramu žive vage jagnjeta iznosi 3,00 €, te da je prosječna težina jednog grla jagnjeta starosti 5 mjeseci 40 kilograma, pa je tužiteljici dosudio naznačeni iznos na način kao u izreci presude. </span>
</p>
<p class="p1">
<span>                     Shodno odredbama čl. 152 i 153 ZPP- a, sud je obavezao tužene da tužiteljici naknade solidarno na ime troškova parničnog postupka ukupan iznos od 265,00 €, a koji troškovi se odnose na troškove sastava tužbe, te zastupanje na dvije održane rasprave po advokatu  u iznosima  od po 75,00  €, te troškove takse na tužbu i odluku suda u iznosu od po 20,00 €, a ovo srazmjerno vrijednosti spora te dosuđenog iznosa tužiteljici.</span>
</p>
<p class="p1"></p>
<p class="p1"></p>
<p class="p1"></p>
<p class="p3">
<span class="s1">OSNOVNI SUD U PLJEVLJIMA,</span>
</p>
<p class="p3">
<span class="s1">Dana 18. 05. 2012. godine</span>
</p>
<p class="p3"></p>
<p class="p3"></p>
<p class="p1">
<span>                                                                                              </span><span class="s1">S u d i j a,</span>
</p>
<p class="p1">
<span class="s1">                                                                                     Radojka Marjanović,s.r.</span>
</p>
<p class="p1"></p>
<p class="p1"></p>
<p class="p1">
<span class="s1">UPUTSTVO O PRAVU NA IZJAVLJIVANJE</span>
</p>
<p class="p1">
<span class="s1">PRAVNOG LIJEKA</span><span>:</span>
</p>
<p class="p1">
<span>                              Protiv ove presude stranke mogu izjaviti žalbu u roku od 15 dana                   </span>
</p>
<p class="p1">
<span>                              od dana donošenja  presude, Višem sudu u Bijelo Polje, a preko </span>
</p>
<p class="p1">
<span>                              ovog suda. Žalba se podnosi ovom Sudu u dovoljnom broju                    </span>
</p>
<p class="p1">
<span>                              primjeraka za sud i protivnu stranku. </span>
</p>
<p class="p1">
<span>  </span>
</p>
<p class="p1"></p>
<p class="p4"></p>


</body>
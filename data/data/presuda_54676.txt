<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:center;hyphenate:auto;font-family:Times New Roman;font-size:12pt;}
.p2{text-align:end;hyphenate:auto;font-family:Times New Roman;font-size:12pt;}
.p3{text-align:justify;hyphenate:auto;font-family:Times New Roman;font-size:12pt;}
.p4{text-indent:0.49166667in;text-align:justify;hyphenate:auto;font-family:Times New Roman;font-size:12pt;}
.p5{text-align:start;hyphenate:auto;font-family:Times New Roman;font-size:12pt;}
.s1{color:black;}
.s2{font-weight:bold;}
.s3{font-family:Arial;}
</style>
<meta content="lidija.maros" name="author">
</head>
<body class="b1 b2">
<p class="p1">
<!--Image link to '0.jpg' can be here-->
</p>
<p class="p2">
<span>K. 214/12/12</span>
</p>
<p class="p1">
<span>U IME CRNE GORE</span>
</p>
<p class="p1"></p>
<p class="p3">
<span>OSNOVNI SUD U KOTORU, kao nadležni prvostepeni krivični sud, po sudiji Danijeli Samardžić, uz učešće zapisničara Tamare Počanić, u krivičnom predmetu protiv okrivljenih S I  i B A zbog krivičnog djela građenje objekta bez građevinske dozvole iz člana 326 a. Krivičnog zakonika, koji se vodi po optužnom predlogu ODT Kotor Kt. broj 672/11-2 od 10.05.2012 godine, nakon glavnog i javnog pretresa održanog dana 02.10.2012 godine, u prisustvu zamjenika ODT Kotor Tanje Čolan, okrivljenih i njihovog branioca advokata Z M, istoga dana donio i javno objavio sledeću</span>
</p>
<p class="p3"></p>
<p class="p1">
<span>P R E S U D U</span>
</p>
<p class="p1"></p>
<p class="p3">
<span>Okrivljena S I od oca K A i majke LJ, rodjene P, rodjena godine u U, D, stalno nastanjena na A, 15390 O S H A, udata, majka dvoje djece od kojih je jedno maloljetno, državljanka SAD-a, po zanimanju trgovac, po sopstvenoj izjavi ranije neosudjivana, protiv koje se ne vodi postupak za neko drugo krivično djelo</span>
</p>
<p class="p3"></p>
<p class="p3">
<span>Okrivljeni B A od oca B i majke A, rodjene B, rodjen  godine u U, R, stalno nastanjen na A, 15390 O S H A, oženjen, otac dvoje djece od kojih je jedno maloljetno, državljanin SAD-a, po sopstvenoj izjavi neosudjivan, protiv kojeg se ne vodi postupak za neko drugo krivično djelo, </span>
</p>
<p class="p1"></p>
<p class="p1">
<span>Krivi su</span>
</p>
<p class="p1"></p>
<p class="p3">
<span>Što su </span>
</p>
<p class="p3">
<span>U periodu od 25.12.2010. godine do 14.09.2011. godine, u K, na kat.parc. 345 KO P, u svojstvu investitora, a suprotno odredbi čl. 69 Zakona o uredjenju prostora i izgradnji objekta (Sl.list CG broj 51/2008), započeli i izvodili radove na izgradnji objekta površine 102 m2, i to osnove 12x8 m i portal 6 m2, spratnosti P, bez prethodno pribavljene gradjevinske dozvole,</span>
</p>
<p class="p3"></p>
<p class="p4">
<span>- čime su kao saizvršioci učinili krivično djelo građenje objekta bez gradjevinske dozvole iz člana 326 a  Krivičnog zakonika.</span>
</p>
<p class="p4"></p>
<p class="p3">
<span>Pa im sud na osnovu člana 4, 13, 15, 36, 42, 45, 46, 52, 53 i 54 Krivičnog zakonika  i člana 226, 229, 368 i 374 ZKP-a  i z r i č e</span>
</p>
<p class="p3"></p>
<p class="p1"></p>
<p class="p1">
<span>USLOVNU OSUDU</span>
</p>
<p class="p1"></p>
<p class="p3">
<span>Kojom im utvrđuje kaznu zatvora u trajanju od po 30 (trideset) dana i istovremeno određuje da se kazna neće izvršiti ukoliko okrivljeni za vrijeme od jedne godine, od dana pravosnažnosti presude ne učine novo krivično djelo.</span>
</p>
<p class="p4"></p>
<p class="p3">
<span>Dužni su optuženi na ime sudskog paušala uplatiti iznos od po 50,00 eura u roku od mjesec dana od dana pravosnažnosti presude, na žiro račun Osnovnog suda Kotor broj 832-16-52.</span>
</p>
<p class="p3"></p>
<p class="p1">
<span>O b r a z l o ž e n j e</span>
</p>
<p class="p1"></p>
<p class="p3">
<span>ODT Kotor je aktom Kt. broj 672/11-2 od 10.05.2012 optužilo S I i B Azbog izvršenja krivičnog djela građenje objekta bez građevinske dozvole iz člana 326 a. KZ.</span>
</p>
<p class="p4"></p>
<p class="p3">
<span>U svojoj odbrani okrivljena S I je navela da su ona i suprug dali punomoćje čovjeku koji je trebao da pribavi svu potrebnu dokumentaciju, da su sve to odradili preko elektronske pošte i ovjerili u svojoj državi misleći da sve rade po zakonu. On je njima slao e-mailom poštu gdje je potvrdjivao da sve radi po zakonu, da je bio u Opštini, kod geometra i da pribavlja dokumentaciju za elektro saglasnost. Objasnila je da je za njih bilo iznenadjenje da je protiv njih pokrenut krivični postupak za koji su saznali kad im je dostavljen optužni predlog, te da su podnijeli krivičnu prijavu protiv Đ. </span>
</p>
<p class="p4"></p>
<p class="p3">
<span>U svojoj odbrani B A je naveo da je tokom 2009. godine kupio plac od Đ R da je ugovor o kupoprodaji sačinila adv. J B N i da su ga tom prilikom obavjestili da se radi o 3-4 zoni odnosno seoskom područiju, te da nije potrebno puno papira za izgradnju. Dana 18.10.2010. godine sačinio je ugovor o rekonstrukciji objekta na kat.parc. 345 koji je sastavljao V Đ, a koji je potpisan putem interneta obzirom da su on i supruga bili na A, da su Đ dali i punomoćje od 02.11.2010. godine za obezbjedjivanje potrebne dokumentacije i za rekonstrukciju objekta, te da ih je on putem e-maila 11.11.2010 godine obavjestio da je podnio sva dokumenta za dobijanje gradjevinske dozvole, da je preko geometra završio posao i da je sva potrebna dokumenta predao Opštini, te da je podnio dokumentaciju i za dobijanje elektro saglasnosti. U septembru 2011. godine došli su u Crnu Goru da prime objekat i otkrili su da je gradnja daleko od završetka i tada im je Đ tražio još novca, više nego što je ugovoreno, a kad su oni odbili da mu toliko isplate, on je počeo da ih plaši i šikanira. Dalje je naveo da vode parnični postupak protiv Đ, da su istom isplatili ukupno 53.700 eura, a da je vrijednost izvedenih radova 35.000 eura, što je utvrdio nezavisni sudski vještak. Objasnio je da ih Đ nije obavijestio da se na tom području ne može graditi i dobiti gradjevinska dozvola, da su oni poslali novac Đ za papire, da ih je Đ obavijestio da je predao sve potrebne papire za dobijanje gradjevinske dozvole, ali ne i da je dobio gradjevinsku dozvolu. Molio je sud da uzme u obzir da je kod njih drugačija procedura i da je kod njih izvodjač radova dužan da na osnovu punomoćja preda naručiocu gotov objekat i odobri sve radove.</span>
</p>
<p class="p4"></p>
<p class="p3">
<span>U dokaznom postupku sud je radi utvrđivanja činjeničnog stanja i krivice okrivljenih proveo sljedeće dokaze: saslušao svjedoke R Đ i Đ V, na saglasnost stranaka pročitao iskaz svjedoka Z D sa zapisnika pred ODT Kotor od 09.04.2012. godine, pročitao zapisnik o inspekcijskom pregledu Inspekcije zaštite prostora Ministarstva održivog razvoja i turizma broj 1003-17/12 od 10.02.2012. godine, izvještaj Sekretarijata za urbanizam, građevinarstvo i prostorno planiranje Opštine Kotor, br. 0303-167/12 od 11.01.2012. godine, ugovor o izvođenju građevinskih radova na privatnoj kući u gradu V, P bb, između naručioca B A B i izvođača Đ V od 18.10.2010. godine, punomoć od 11.02.2010. godine.</span>
</p>
<p class="p4"></p>
<p class="p3">
<span>Svjedok R R je izjavio da je tokom 2009. godine svoju nekretninu u  mjestu P, Opština K, prodao američkim državljanima S I i B A koji su nakon kupovine prvo pristupili rekonstrukciji postojećeg objekta, a zatim su od ovih radova odustali i odlučili da na mjestu postojeće ruševine sagrade novi objekat. Ovim licima je izmedju ostalog prodata i jedna ruševina površine u osnovi 88 m2, spratnosti P+1+PK koja ruševina se s obzirom na stanje nije mogla rekonstruisati, pa su je porušili i na temeljima iste su sazidali novi obejkat spratnosti P, o čijoj se površini nije mogao precizno izjasniti. Dalje je naveo da su investitor S i B na tom objektu radove izvodili tokom 2010. i 2011. godine i on ih je sve vrijeme upućivao da se za dokumentaciju obrate nadležnim organima. Poznato mu je da su se kao investitori tog objekta pojavljivali upravo B i S i oni su i suvlasnici nekretnina koje im je prodao, a sve to mu je poznato, jer je sa njima nakon kupoprodaje bio u kontaktu i oni se pojvaljuju kao kupci u Ugovoru i nekretnina je na njih upisana u katastru nepokretnosti. Dodao je da su okrivljeni sa njim kontaktirali kad bi došli u Crnu Goru, a to bi obično bilo u martu ili septembru svake godine, da im je prilikom razgovora koji su vodili u P dao prijateljsku sugestiju da od sekretarijata pribave potrebnu dokumentaciju, ali se nije sjećao da li im je to rekao prije nego što je započeta izgradnja objekta ili nakon započete gradnje.</span>
</p>
<p class="p4"></p>
<p class="p3">
<span>Svjedok Đ V je izjavio da je sa okrivljenima upoznao tokom 2009. godine posredstvom svog poznanika N P, te da su isti bili zainteresovani za kupovinu nekretnine na području Opštine Kotor, da ih je na molbu P odveo do jednog sela da vide nekretninu koja je bila na prodaju nakon čega su svratili u ugostiteljski objekat i razgovarali o istoj. Njihov razgovor čuo je Đ R  koji im je prišao i rekao da on ima na prodaju imanje i objekat te da im ga može pokazati. On, okrivljeni i još jedan američki državljanin kojeg zna po imenu M sa R su otišli u selo P gdje im je R pokazao nekretnine koje je nudio na prodaju. Kako su se kao kupci pojavljivali okrivljeni zajedno i ovaj Amerikanac dogovorili su se da dio placa pod objektima, voćnjakom i bunarom kupe okrivljeni, a dio koji je bio pod šumom ovaj A. Nakon što su kupili nekretninu okrivljeni su odlučili da prvo privedu namjeni staru kuću koja je bila na kat.parc. 358 KO P i on im je kao izvodjač izvodio radove na istoj i to prvo na fasadi. Kada je ustanovljeno u kakvom je stanju objekat B mu je rekao da u ovaj objekat uopšte neće ulagati, obzirom da je dosta propao i da mu se to ne isplati, već će graditi novi objekat na kat.parc. 359 KO P. Ovaj objekat na kat.parc. 359 KO P koji je B imao namjeru da gradi, nikad nije započet. Nakon ovoga B mu je rekao da će objekat raditi na kat.parc. 345 KO P na kojoj parceli se nalazio stari objekat koji je on, kao izvođač sa svojim radnicima, porušio i počeo za investitora B graditi novi obejakt površine u osnovi 102 m2 i to 12x8 m i portal 6 m2. Ovaj objekat spratnosti P je krovljen, pokriven crijepom, na njemu su izvršeni skoro svi zanatski radovi tj. isti je izmalterisan, razvedena je instalacija, postavljeni su prozori i vrata, a na podovima hidroizolacija. Novac za izvođenje tih radova su mu predavali i B i S, a uputstva mu je davao N obzirom da se isti predstavio kao građevinac i on mu je i slao crteže kako objekat treba da izgleda. Isti mu je tokom izvodjenja radova govorio da će papire kod Opštine završiti odnosno platiti sve što treba nadležnim organima, odnosno da će platiti razliku za kvadraturu izmedju novog i objekta koji je prethodno postojao na istom mjestu. Objasnio je da je objekat koji su porušili i na čijem mjestu su sagradili novi na kat.parc. 345 KO P bio površine u osnovi 44 m2, spratnosti P+1, da su radove na objektu počeli oko 25.12.2010 godine i izvodili ih do 14.09.2011 godine. Dalje je objasnio da je B u njihovoj prepisci u dva e-maila i to 15. i 18.10.2010. godine pominjao da će u objekat na kat.parc. 345 KO P investirati izvjesni M koji živi u Njemačkoj i koji je navodno njegov brat, međutim on sa tim licem nije nikada stupio u kontakt. Dodao je da je tekst ugovora koji je zaključen 18.10.2010. godine on pisao uz konsultaciju sa B, da je on njima ugovor poslao e-mailom, da su ga oni vratili potpisanog, a potpisan je prilikom sledećeg B dolaska u B. Naveo je da njegova obaveza nije bila da pribavi gradjevinsku dozvolu, a sa radovima je započeo prije potpisivanja ugovora, a punomoć je dobio od okrivljenih putem preporučne pošte u crno bijeloj kopiji koja se nije mogla ovjeriti u sudu, a koja se odnosi na izgradnju objekta i na dobijanje potrebnih papira. Objasnio je da se konsultovao sa stručnim ljudima koji su mu rekli da takva punomoć i bez projektne dokumentacije ne važi ništa tako da nije obraćao pažnju na ta dva punomoćja, izvodio je radove kao fizičko lice zajedno sa grupom svojih komšija, a ne kao firma. Oni su imali dogovor da radove izvode u hodu, odnosno da se otpočne sa izvodjenjem radova, a da se tokom izvodjenja istih pribavi potrebna dokumentacija. Naveo je da je upozoravao okrivljene da pribave dokumentaciju, medjutim oni to nijesu uradili, a B je imao i advokata iz Podgorice koja ga je zastupala i koja je upoznata sa pravima i obavezama. </span>
</p>
<p class="p4"></p>
<p class="p3">
<span>Svjedok Z D je izjavio da je kao inspektor zaštite prostora pri Ministarstvu održivog razvoj i turizma izašao da izvrši inspekcijski pregled u mjestu P, Optšina K, investitora B A i S I na inicijativu Uprave policije. U vrijeme njegovog izlaska na lice mjesta na objektu nijesu izvodjeni nikakvi radovi, a objekat je bio završen u grubim gradjevinskim radovima tj. ukrovljen, neizmalterisan, s tim što je na istom bio nabacan jedan sloj maltera, ali ne i završni sloj, a bili su ugrađeni prozori i vrata. U vrijeme vršenja kontrole na objektu nijesu bili prisutni invesitori, a od komšija je na licu mjesta obavješten da se radi o objektu B i S. Objekat je površine oko 9 x 10 m spratnosti P.</span>
</p>
<p class="p4"></p>
<p class="p3">
<span>Iz zapisnika o inspekcijskom pregledu inspekcije zaštite prostora Podgorica, broj 1003-17/12 od 10.02.2012. godine proizilazi da je inspektor zaštite prostora Z Dizvršio inspekcijski pregled objekta investitora B A i S I kojom prilikom je utvrdio da su investitori izgradili objekat u grubim gradjevinskim radovima, da je objekat ukrovljen sa ugradjenim prozorima i vratima, te da prilikom kontrole inspektor nije zatekao nikog na objektu, a u to vrijeme nijesu izvodjeni radovi, i na objektu se nije moglo primjetiti da su radovi izvodjeni u skorije vrijeme.</span>
</p>
<p class="p3"></p>
<p class="p3">
<span>Iz izvještaja Sekretarijata za urbanizam, gradjevinarstvo i prostorno planiranje od 11.01.2012. godine proizilazi da na ime S I i B A nije izdato Rješenje o gradjevinskoj dozvoli, niti bilo koji drugi akt koji prethodi izdavanju gradjevinske dozvole za izgradnju objekta u P.</span>
</p>
<p class="p3"></p>
<p class="p3">
<span>Iz ugovora o izvodjenju gradjevinsko-montažnih radova na privatnoj kući u gradu B, P bb, od 18.10.2010. godine proizilazi da je isti zaključen izmedju B A B kao naručioca i Đ V kao izvodjača, te da se izvođač obavezao da za naručioca radova izvede gradjevinsko-montažne radove na kući ukupne površine P+ 96 m2 (12,00 x 8,00), a da se naručilac obavezao da izvodjaču isplati iznos od 45.937 eura. U ugovoru su precizno navedeni radovi koje je izvodjač bio dužan da izvede, način plaćanja, kao i rok važenja ugovora. </span>
</p>
<p class="p3"></p>
<p class="p3">
<span>Iz punomoćja od 11.02.2010. godine proizilazi da su A B i S Iovlastili Đ Vda u njihovo ime i za njihov račun može angažovati ljude na izgradnji njihove kuće u selu P, Opština B, i da isti može u njihovo ime i za njihov račun komunicirati, pribavljati svu potrebnu dokumentaciju za izgradnju njihove kuće kod opštinskih organa u Kotoru, elektro distribucije i vodovoda.</span>
</p>
<p class="p3"></p>
<p class="p3">
<span>Cijeneći sve privedene dokaze pojedinačno i u njihovoj uzajamnoj povezanosti shodno članu 370. stav 3. Zakonika o krivičnom postupku, a u odnosu na odbrane okrivljenih, sud je utvrdio činjenično stanje navedeno u izreci presude. Krivično pravno ocijenjujući ovako utvrdjeno činjenično stanje sud je našao da su okrivljeni S I i B A kao saizvršioci učinili krivično djelo gradjenje objekta bez gradjevinske dozvole iz čl. 326 a Krivičnog zakonika.</span>
</p>
<p class="p3"></p>
<p class="p3">
<span>Ovakvo činjenično stanje sud je utvrdio prije svega iz zapisnika o izvršenom pregledu od 10.02.2012. godine i iskaza svjedoka Z D, izvještaja Sekretarijata za urbanizam, gradjevinarstvo i prostorno planiranje od 11.01.2012. godine, te iskaza svjedoka R Đ  i Đ V. Naime, iz zapisnika o inspekcijskom pregledu i iskaza svjedoka Z D inspektora,  utvrđeno je da je imenovani inspektor, prilikom inspekcijskog pregleda predmetnog objekta investitora B A i S I utvrdio da je objekat izgrađen u grubim gradjevinskim radovima i da je ukrovljen sa ugradjenim prozorima i vratima, a bez prethodno pribavljene gradjevinske dozvole, što je utvrđeno iz izvještaja Sekretarijata za urbanizam, gradjevinarstvo i prostorno planiranje od 11.01.2012. godine u kojem je navedeno da okrivljenima nije izdato rješenje o gradjevinskoj dozvoli, niti bilo koji drugi akt koji prethodi izdavanju gradjevinske dozvole za izgradnju objekta u P. Iskaz svjedoka Z sud je cijenio kao istinit i objektivan, s obzirom da je isti </span><span class="s1">kao službeno lice - inspektor bio dužan da u zapisnik unese stanje koje je zatekao na licu mjesta. </span><span>Takođe, svjedok R Đ koji je inače okrivljenima prodao predmetne nekretnine potvrdio je da su okrivljeni, kao suvlasnici nekretnine koju im je prodao imenovani svjedok, tokom 2010. i 2011. godine izvodili radove na predmetnom objektu, a da ih je on upućivao da se za potrebnu dokumentaciju obrate nadležnim organima. Navedeno je potvrđeno i iskazom svjedoka Đ Vkoji je, kao izvođač izvodio radove na kat. parc. 345 KO P, odnosno porušio je stari objekat koji je bio na kat.parc</span><span class="s2">. </span><span>345 KO P</span><span class="s2"> </span><span>i počeo za investitora B graditi novi objekat površine u osnovi 102 m2 i to 12x8 m i portal 6 m2, spratnosti P i isti je krovljen, pokriven crijepom, na njemu su izvršeni skoro svi zanatski radovi tj. isti je izmalterisan, razvedena je instalacija, postavljeni su prozori i vrata, a na podovima hidroizolacija, što je sve rađeno u periodu od 25.12.2010. godine do 14 .09.2011. godine. Ovako u bitnom međusobno saglasne, neprotivurječne iskaze svjedoka potkrijepljene materijalnim dokazima sud je u cjelosti prihvatio, na osnovu čega je nesporno utvrđeno da su na kat.parc. 345 KO P preduzimani građevinski radovi, odnosno da je na istoj izgrađen objekat u grubim građevinskim radovima i to bez građevinske dozvole, s obzirom da od strane Sekretarijata za urbanizam, gradjevinarstvo i prostorno planiranje na ime S I i B A nije izdato rješenje o gradjevinskoj dozvoli, niti bilo koji drugi akt koji prethodi izdavanju gradjevinske dozvole za izgradnju predmetnog objekta u P.</span>
</p>
<p class="p3"></p>
<p class="p3">
<span>Okrivljeni su u svojoj odbrani saglasno naveli da su svjedoka Đ angažovali za rekonstrukciju objekta i pribavljanje potrebne dozvole, da ih je on putem e-maila obavještavao da je predao potrebnu dokumentaciju nadležnim organima i da sve radi po zakonu, te da su oni punomoćjem na njega prenijeli obavezu da on pribavi dozvolu. Ovakvu odbranu okrivljenih sud nije prihvatio, jer je ista očigledno usmjerena na izbjegavanje krivice i u suprotnosti je sa iskazom svjedoka Đ i sa ugovorom i punomoćjem na koji se pozivaju okrivljeni, obzirom da u ugovoru ne stoji da je Đ bio obavezan da pribavi gradjevinsku dozvolu, a sam okr. B je naveo da ga Đ nije obavijestio da se na tom području ne može graditi i dobiti gradjevinska dozvola, što znači da je isti bio upoznat da Đ izvodi radove na objektu bez gradjevinske dozvole. Dužnost okrivljenih, kao investitora, jeste provjera svih okolnosti i propisa  vezanih za gradnju objekta i pribavljanje građevinske dozvole za gradnju, obzirom da je odredbom člana 69. Zakona o uređenju prostora i izgradnji objekata propisano je da se objekat može graditi na osnovu građevinske dozvole i tehničke dokumentacije. </span>
</p>
<p class="p3"></p>
<p class="p3">
<span>Imajući u vidu navedeno sud je našao da su se u radnjama okrivljenih S I i B Aostvarili svi bitni elementi bića krivičnog djela građenje objekta bez građevinske dozvole iz člana 326a Krivičnog zakonika, učinjenog u saizvršilaštvu, pa ih je sud oglasio krivim za isto, obzirom da su okrivljeni imali jedinstveni umišljaj, jer su bili svjesni da postupaju suprotno propisima o izgradnji objekta i to člana 69. Zakona o uređenju prostora i izgradnji objekta, koja svijest je obuhvatala saznanje da su bez prethodno pribavljene građevinske dozvole kao investitori započeli gradnju objekta i izveli radove bliže opisane u izreci presude, a bili su svjesni da svojim postupanjem mogu učiniti krivično djelo, pa su na to pristali.</span>
</p>
<p class="p3"></p>
<p class="p3">
<span>Prilikom odluke o vrsti i visini krivične sankcije sud je imao u vidu da je krivično djelo građenje objekta bez građevinske dozvole iz člana 326a Krivičnog zakonika zaprijećeno kaznom zatvora u trajanju od šest mjeseci do pet godina. U smislu člana 42. KZ sud je na strani okrivljenih kao olakšavajuće okolnosti cijenio njihove porodične prilike, činjenice da su roditelji mal. djeteta, da ranije nijesu osudjivani, koje okolnosti su u svojoj ukupnosti za sud imale karakter naročito olakšavajućih okolnosti, dok otežavajućih okolnosti na strani okrivljenih nije bilo, pa je sud našao da će se u konretnom slučaju i uz prijetnju kaznom zatvora dovoljno uticati na okrivljene da ubuduće ne vrše ovakva ni krivična djela, te im je izrekao uslovnu osudu, kojom im je primjenom odredbi člana 45 i 46 KZ prethodno utvrdio kaznu zatvora u trajanju od po 30 dana i istovremeno odredio da se kazna neće izvršiti ukoliko okrivljeni za vrijeme od jedne godine od dana pravosnažnosti presude ne učine novo krivično djelo. Sud smatra da je izrečena krivična sankcija adekvatna ličnosti okrivljenih, težini učinjenog krivičnog djela i okolnostima pod kojima je djelo učinjeno, te da će se istom ostvariti svrha krivičnih sankcija iz čl.4 KZ. </span>
</p>
<p class="p3"></p>
<p class="p3">
<span>Shodno naprijed navedenom, te primjenom odredbi člana 4, 13, 15, 23, 36, 42, 45, 46, 52, 53 i 54 KZ-a i člana 226, 229, 368 i 374 ZKP-a odlučeno je kao u izreci presude.</span>
</p>
<p class="p3"></p>
<p class="p3">
<span>Sud je obavezao okrivljene da na ime sudskog paušala uplate iznos od po 50,00 eura u roku od mjesec dana od dana pravosnažnosti presude, na žiro račun Osnovnog suda Kotor broj 832-16-52. Paušalni iznos je odmjeren prema trajanju i složenosti postupka i imovnom stanju okrivljenih, shodno čl. 226 st.3. ZKP-a, a dokaz o uplati istog potrebno ja da dostave ovom sudu s pozivom na br. K.214/12/12.</span>
</p>
<p class="p5"></p>
<p class="p1">
<span>OSNOVNI SUD U KOTORU</span>
</p>
<p class="p1">
<span>Dana, 02.10.2012. godine</span>
</p>
<p class="p3"></p>
<p class="p3">
<span>Zapisničar                                                                                        Sudija,</span>
</p>
<p class="p3">
<span>Tamara Počanić                                                                  Danijela Samardžić s.r.</span>
</p>
<p class="p3"></p>
<p class="p3">
<span>PRAVNA POUKA: Protiv ove presude dozvoljena je žalba Višem sudu u Podgorici, u roku od 8 dana od dana prijema iste, a preko ov</span><span class="s3">og suda.</span>
</p>
<p class="p5"></p>


</body>
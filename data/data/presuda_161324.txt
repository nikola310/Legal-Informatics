<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:center;hyphenate:auto;font-family:Arial;font-size:12pt;}
.p2{margin-bottom:0.083333336in;text-align:center;hyphenate:auto;font-family:Arial;font-size:12pt;}
.p3{text-indent:0.5in;margin-left:4.0in;text-align:start;hyphenate:auto;font-family:Arial;font-size:12pt;}
.p4{text-align:start;hyphenate:auto;font-family:Arial;font-size:12pt;}
.p5{text-indent:0.5in;text-align:justify;hyphenate:auto;font-family:Arial;font-size:12pt;}
.p6{text-align:center;hyphenate:auto;keep-with-next.within-page:always;font-family:Arial;font-size:12pt;}
.p7{text-indent:0.25in;text-align:justify;hyphenate:auto;font-family:Arial;font-size:12pt;}
.p8{text-align:justify;hyphenate:auto;font-family:Arial;font-size:12pt;}
.p9{text-indent:0.5in;text-align:center;hyphenate:auto;keep-with-next.within-page:always;font-family:Arial;font-size:12pt;}
.p10{text-align:start;hyphenate:auto;font-family:Times New Roman;font-size:12pt;}
.s1{font-weight:bold;}
</style>
<meta content="rahmo.banda" name="author">
</head>
<body class="b1 b2">
<p class="p1">
<!--Image link to '0.jpg' can be here-->
</p>
<p class="p2">
<span class="s1">U IME CRNE GORE</span>
</p>
<p class="p3">
<span class="s1">K.br. 107/2012</span>
</p>
<p class="p4"></p>
<p class="p5">
<span class="s1">OSNOVNI SUD U BIJELOM POLJU</span><span>, kao prvostepeni krivični, i to sudija Rahmo Banda, kao sudija pojedinac, uz učešće zapisničara Popović Ljiljane, u krivičnom predmetu protiv okrivljenog K.D.a iz Bijelog Polja,  zbog krivičnog djela skidanje i povreda službenog pečata i znaka iz čl. 381 st. 1. Krivičnog Zakonika, postupajući po Optužnom predlogu ODT iz B.Polja Kt.br. 69/12 od 13.03.2012.godine, nakon održanog, usmenog, glavnog i javnog pretresa u prisustvu Zamjenika ODT iz B.Polja Perović Cmiljane i okrivljenog K.D.a, dana 12.04.2012. godine, donio je i javno objavio:</span>
</p>
<p class="p5"></p>
<p class="p6">
<span class="s1">P R E S U D U</span>
</p>
<p class="p4"></p>
<p class="p5">
<span class="s1">Okrivljeni K.D.O,</span><span> od oca P. i majke A. rodjene Dj., rodjen ....godine u Bijelom Polju, sa prebivalištem u mjestu rodjenja - Ulica M.a, državljanin Crne Gore, pismen, završio Srednju školu, zaposlen, oženjen, otac četvoro djece, lošeg imovnog stanja, ne osudjivan. </span>
</p>
<p class="p5"></p>
<p class="p1">
<span class="s1">K r i v    j e</span>
</p>
<p class="p7">
<span class="s1">Što je:</span>
</p>
<p class="p7"></p>
<p class="p7">
<span>- neutvrdjenog dana u periodu od 31.10.2011.godine do 04.11.2011.godine, u svojoj kući u Ul. M.oj, Opština Bijelo Polje, sa električnog brojila marke ''Iskra'' serijskog broja 41815589, povrijedio službeni znak – distributivnu plombu br. AA00693, koju je ovlašćeno službeno lice stavilo radi osiguranja brojila, </span>
</p>
<p class="p7"></p>
<p class="p7">
<span>- čime je izvršio krivično djelo skidanje i povreda službenog pečata i  znaka iz čl. 381. st. 1. Krivičnog zakonika.</span>
</p>
<p class="p8"></p>
<p class="p7">
<span>-pa mu sud primjenom citiranih zakonskih propisa i čl. 2, 4,5,13, 15,32,36,42,52,53, i 54 KZ, te čl. 226 i 374. ZKP-a,  </span><span class="s1">i z r i č e :</span>
</p>
<p class="p5"></p>
<p class="p6">
<span class="s1">USLOVNU OSUDU</span>
</p>
<p class="p8"></p>
<p class="p5">
<span>Kojom mu utvrdjuje kaznu zatvora u trajanju od 30 ( trideset dana) i istovremeno odredjuje da se kazna neće izvršiti ukoliko okrivljeni  u roku od 1. / jedne / godine, po pravosnažnosti presude, ne izvrši neko  novo  krivično djelo.</span>
</p>
<p class="p5"></p>
<p class="p5">
<span>Obavezuje se okrivljeni da na ime paušala plati ovom sudu iznos od  30,00 € / trideset eura/, u roku od 15. dana po pravosnažnosti presude, dok drugih troškova krivičnog postupka nije bilo.</span>
</p>
<p class="p5"></p>
<p class="p1">
<span class="s1">O b r a z l o ž e nj e</span>
</p>
<p class="p4"></p>
<p class="p5">
<span>Optužnim predlogom ODT iz B.Polja Kt.br. 69/12 od 13.03.2012. godine, okrivljenom K.D.u iz Bijelog Polja, stavljeno je na teret da je izvršio krivično djelo skidanje i povreda službenog pečata i znaka iz čl. 381 st. 1. Krivičnog Zakonika.</span>
</p>
<p class="p5"></p>
<p class="p5">
<span>Zamjenik ODT-a Perović Cmiljana u završnoj riječi je izjavila, da ostaje pri podnijetom optužnom predlogu i tražila od suda da okrivljenog oglasi krivim i osudi na kaznu po Zakonu.</span>
</p>
<p class="p8"></p>
<p class="p5">
<span>Okrivljeni K.D.o priznaje izvršenje krivičnog djela, pa je u svojoj odbrani tokom postupka istakao, da je tačno da je on oštetio distributivnu plombu br. AA00693, sa brojila marke '' Iskra'' br. 41815589, koje se vodi na njegovo ime, a na način što je sam uklemovao žice i priključio se na distributivnu mrežu. Naglasio je, da su mu radnici ED obećali da neće podnositi krivičnu prijavu za to i da je on u teškoj finansijskoj situaciji i nije u mogućnosti da izmiri obaveze prema ED.  U završnoj riječi je izjavio, da se osjeća krivim, molio je sud da ga što blaže kazni, jer se nalazi u teškoj finansijskoj situaciji i u obavezi je izdržavanja porodice.</span>
</p>
<p class="p5"></p>
<p class="p5">
<span>Radi utvrdjivanja odlučnih činjenica i krivice okrivljenog, sud je u dokaznom postupku u svojstvu svjedoka saslušao G.A.i M.S.a, na saglasni predlog stranaka pročitao zapisnike o izvršenju naloga za obustavu snadbijevanja električnom energijom br. 50109534 od 31.10.2011.godine i br. 27/11 od 04.11.2011.godine i izvršio uvid u izvod iz KE na ime okrivljenog K.D.a, izdat od strane Uprave Policije PJ Bijelo Polje br. 245/12-2568 od 21.03.2012.godine, pa je cijeneći izvedene dokaze pojedinačno i u kontekstu, a dovodeći ih u vezu sa odbranom okrivljenog, shodno čl. 370. st. 3. ZKP-a, utvrdio činjenično stanje kao u izreci presude.</span>
</p>
<p class="p5"></p>
<p class="p5">
<span>Naime, odbranu okrivljenog sud je cijenio kao podpuno priznanje krivice i izvršenja krivičnog djela. Tako okrivljeni je istakao, da je tačno da je on oštetio distributivnu plombu br. AA00693, sa brojila tako što je uklemovao žice i priključio se na distributivnu mrežu. A sve zbog teške materijalne situacije i nemogućnosti da izmiri obaveze prema ED. </span>
</p>
<p class="p5"></p>
<p class="p5">
<span>Priznanje okrivljenog potvrdjeno je izvedenim dokazima – iskazima svjedoka i zapisnicima ED Bijelo Polje, koje je sud u podpunosti prihvatio. </span>
</p>
<p class="p5"></p>
<p class="p5">
<span>Tako se iz iskaza svjedoka G.A.i M.S.a utvrdjuje, da obavljaju poslove kontrolora mjernih uredjaja u ED. A dana 31.10.2011.godine po nalogu br. 5010-9534 od EP CG snabdijevanja Bijelo Polje, vršili su kontrolu potrošača – K.D.a, na kojeg se vodi brojilo i upozorili ga da u toku dana uplati dug ili dio duga za potrošenu električnu energiju. A po proteku 2 – 3 h, istog dana ponovo su došli kod K.D.a da provjere da li je postupio po njihovom nalogu a pošto potrošač nije uplatio dugovanja oni su pristupili isključenju istog na brojilo i uklonili plombu br. BP 002604, i skinuli zaštitni poklopac koji se nalazi ispod brojila i pristupili isključenju tj., (isklemovanju žica), tako da je potrošač ostao bez napajanja električnom energijom i postavili plombu br. AA00693. Nakon nekoliko dana dobili su nalog za kontrolu isključenih potrošača i pristupili ponovnoj kontroli brojila i ustanovili da je potrošač K.D.o oštetio distributivnu plombu AA00693, tako što je sam uklemovao žice i priključio se na distributivnu mrežu. Oni su pokušali da ponovo isključe potrošača sa mreže, ali isti nije dozvolio ponovno isključenje.  </span>
</p>
<p class="p5"></p>
<p class="p7">
<span>Kazivanje predhodnih svjedoka pokrijepljeno je pisanim dokazima. Tako se iz zapisnika o izvršenju naloga za obustavu snadbijevanja električnom energijom ED B.Polje od 31.10.2011.godine vidi, da je potrošač K.D.o isključen po nalogu zbog duga za utrošenu električnu energiju i postavljena plomba. A iz zapisnika iste ED od 04.11.2011.godine se utvrdjuje, da je potrošač K.D.o samovoljno priključen. A na brojilu oštećena distributivna plomba i potrošač ne dozvoljava ponovno isključenje. </span>
</p>
<p class="p7"></p>
<p class="p7">
<span>     Dakle, na osnovu provedenog postupka gdje je svaki izvedeni dokaz posebno cijenjen i svi dokazi u cjelini, uz provjeru priznanja okrivljenog sud je utvrdio, da je okrivljeni K.D.o, neutvrdjenog dana u periodu od 31.10.2011.godine do 04.11.2011.godine, u svojoj kući u Ul. M.oj, Opština Bijelo Polje, sa električnog brojila marke '' Iskra'' serijskog broja 41815589, povrijedio službeni znak – distributivnu plombu br. AA00693, koju je ovlašćeno službeno lice stavilo radi osiguranja brojila, a što znači da su u radnjama okrivljenog sadržani svi elementi bića krivičnog djela skidanje i povreda službenog pečata i znaka iz čl. 381. st. 1. KZ, i isto je izvršio s umišljajem, jer je  bio svjestan svog djela i htio  je njegovo izvršenje. </span>
</p>
<p class="p7"></p>
<p class="p5">
<span>Za konkretno krivično djelo u Krivičnom Zakoniku propisano je, da će se učinilac kazniti novčanom kaznom ili zatvorom do jedne godine.</span>
</p>
<p class="p7"></p>
<p class="p5">
<span>Odlučujući u pogledu vrste i visine kazne, sud je cijenio okolnosti od uticaja na odmjeravanje iste, shodno čl. 42 KZ, koje utiču na to da kazna bude veća ili manja, pa je na strani okrivljenog od olakšavajućih okolnosti našao da se radi o porodičnom licu, ocu četvoro djece, lošeg imovnog stanja, u obavezi izdržavanja porodice, da je priznao izvršenje krivičnog djela, ranije ne osudjivan, dok otežavajućih okolnosti nije našao. Sud je imajući u vidu predhodno utvrdjene olakšavajuće okolnosti okrivljenom za predmetno krivično djelo utvrdio kaznu zatvora u trajanju od 30. ( trideset ) dana i istovremeno odredio da se ista neće izvršiti pod uslovom da okrivljeni u roku od 1. ( jedne ) godine, po pravosnažnosti presude, ne izvrši neko novo krivično djelo. Ovaj sud je uvjerenja da se može osnovano očekivati da će se i samim upozorenjem uz prijetnju kazne ( uslovnom osudom ) u dovoljnoj mjeri uticati na okrivljenog da ubuduće ne vrši ovakva i slična krivična djela odnosno da će se postići svrha izricanja uslovne osude u okviru opšte svrhe izricanja krivičnih sankcija iz čl. 52 u vezi čl. 4. st. 2. KZ. </span>
</p>
<p class="p5"></p>
<p class="p5">
<span>Shodno čl. 226. ZKP-a, odlučeno je u pogledu paušala, dok drugih troškova krivičnog postupka nije bilo.</span>
</p>
<p class="p5"></p>
<p class="p5">
<span>Sa iznijetih razloga odlučeno je kao u izreci presude, shodno čl. 374. ZKP-a.</span>
</p>
<p class="p5"></p>
<p class="p6">
<span class="s1">OSNOVNI SUD U BIJELOM POLJU</span>
</p>
<p class="p9">
<span class="s1">Dana: 12.04.2012. godine</span>
</p>
<p class="p10"></p>
<p class="p5"></p>
<p class="p5">
<span class="s1">Zapisničar,							    S u d i j a,</span>
</p>
<p class="p5">
<span class="s1">Ljiljana Popović s.r.                                                    Rahmo Banda s.r.</span>
</p>
<p class="p5"></p>
<p class="p5"></p>
<p class="p5"></p>
<p class="p4"></p>
<p class="p10"></p>


</body>
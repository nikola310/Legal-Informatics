<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:end;hyphenate:auto;font-family:Arial;font-size:12pt;}
.p2{text-align:center;hyphenate:auto;font-family:Arial;font-size:12pt;}
.p3{text-align:start;hyphenate:auto;font-family:Arial;font-size:12pt;}
.p4{text-align:center;hyphenate:auto;keep-with-next.within-page:always;font-family:Arial;font-size:12pt;}
.p5{text-align:justify;hyphenate:auto;font-family:Arial;font-size:12pt;}
.p6{text-indent:0.5in;text-align:justify;hyphenate:auto;font-family:Arial;font-size:12pt;}
.p7{margin-right:-0.5in;text-align:justify;hyphenate:auto;font-family:Arial;font-size:12pt;}
.p8{text-align:end;hyphenate:auto;font-family:Times New Roman;font-size:12pt;}
.s1{font-weight:bold;}
</style>
<meta content="dragan.mrdak" name="author">
</head>
<body class="b1 b2">
<p class="p1"></p>
<p class="p1"></p>
<p class="p1">
<span>K. br. 488/11</span>
</p>
<p class="p2">
<!--Image link to '0.jpg' can be here-->
</p>
<p class="p3"></p>
<p class="p2">
<span>U IME CRNE GORE</span>
</p>
<p class="p4">
<span> </span>
</p>
<p class="p5"></p>
<p class="p5">
<span>	Osnovni sud u Bijelom Polju prvostepeni krivični sud sudija pojedinac Dragan Mrdak, uz učešće nameštenika suda zapisničara Koviljke Lješnjak, u krivičnom predmetu protiv okrivljenog J.S.a, iz Bijelog Polja, zbog krivičnog djela teška tjelesna povreda iz čl.151 st. 1 Krivičnog zakonika po optužnici Osnovnog državnog tužioca u Bijelom Polju, KT. br. 410/2006 od 24. 05. 2007. godine, nakon održanog glavnog i javnog pretresa u prisustvu, zamjenika ODT-a u Bijelom Polju Katarine Kljajević, okrivljenog J.S.a, branioca okrivljenog A.R.Š.a i oštećenog S.E.a, dana 29. 03. 2012. godine, donio je i javno objavio,</span>
</p>
<p class="p5"></p>
<p class="p4">
<span>P R E S U D U</span>
</p>
<p class="p3"></p>
<p class="p5">
<span>	Okrivljeni J.S., od oca Ž., majke D., rodjene D., rodjen ... godine u Bijelom Polju, sa prebivalištem u mjestu LJ.a, opština Bijelo Polje, državljanin CG, oženjen, završio srednju školu, srednjeg imovnog stanja, osuđivan i to presudom Osnovnog suda u Bijelom Polju K.br.111/01 od 07.06.2001, godine zbog krivičnog djela iz čl. 161 st.1. KZ na novčanu kaznu od 5.000,00 dinara i presudom Osnovnog suda u Bijelom Polju K. br. 457/05 od 25.04.2005 goidine, zbog krivičnog djela iz čl. 324 st.1. KZ RCG, na novčanu kaznu od 600,00 €, u pritvoru boravio od 18.05.2009 godine do 05.06. 2009 godine,</span>
</p>
<p class="p3"></p>
<p class="p3"></p>
<p class="p2">
<span>K r i v  j e</span>
</p>
<p class="p3">
<span>	Što je </span>
</p>
<p class="p3"></p>
<p class="p5">
<span>	- u noći 10. 09. 2005. godine oko 02,00 h, u kafe baru « M. » u Bijelom Polju, teško tjelesno povrijedio oštećenog S.E.a, na način što ga je udario pesnicom u predjelu nosa, kojom prilikom mu je nanio povredu u vidu preloma nosnih kostiju sa dislokacijom,  </span>
</p>
<p class="p5"></p>
<p class="p5">
<span>	-čime je izvršio krivično djelo teška tjelesna povreda iz čl.151 st. 1 Krivičnog zakonika, </span>
</p>
<p class="p5"></p>
<p class="p5">
<span>	- za koje ga sud primjenom citiranog zakonskog propisa te čl.2, 4, 5, 13, 15, 32, 36, 42, 45, 46 i 51 Krivičnog zakonika i čl. 226, 229, 239 i 374 Zakonika o krivičnom postupku</span>
</p>
<p class="p2">
<span>O S U Đ U J E </span>
</p>
<p class="p2"></p>
<p class="p5">
<span>	Na kaznu zatvora od 45 (četrdesetpet) dana u koju kaznu mu se ima uračunati vrijeme provedeno u pritvoru od 18.05.2009 godine do 05.06. 2009 godine,</span>
</p>
<p class="p5"></p>
<p class="p5">
<span>	Okrivljeni se obavezuje da u roku od 15 dana od dana pravnosnažnosti presude na ime paušala plati iznos od 30,00 €, i na ime ostalih troškova iznos od 187,00 €, koje iznose će uplatiti u korist žiro računa br. 832 -151 - 35 Depozita novčanih kazni troškova postupka i paušala ovog suda.</span>
</p>
<p class="p5"></p>
<p class="p5">
<span>	Oštećeni S.E., se radi ostvarivanja imovinsko pravnog zahtjeva, upućuje na parnični postupak.</span>
</p>
<p class="p5"></p>
<p class="p4">
<span>O b r a z l o ž e n j e</span>
</p>
<p class="p3"></p>
<p class="p5">
<span>	Optužnicom Osnovnog državnog tužioca u Bijelom Polju, KT. br. 410/2006 od 24. 05. 2007. godine, optužen je J.S., iz Bijelog Polja, zbog krivičnog djela teška tjelesna povreda iz čl. 151 st. 1 Krivičnog zakonika s tim što je zamjenica ODT-a, na glavnom pretresu od 07.09.2011 godine, prije davanja završne riječi, precizirala činjenični opis, pa je u tom smislu sadržano u izreci presude. </span>
</p>
<p class="p5"></p>
<p class="p5">
<span>	Presudom ovog suda K. br.174/11 od  07.09.2011 godine okrivljeni J.S. je na osnovu čl.373. st.1. tač.2. ZKP-a, oslobođen od optužbe za krivično djelo teška tjelesna povreda iz čl. 151 st. 1 Krivičnog zakonika, izvršeno na šteću oštećenog S.E.a. Rješenjem Vijeća Višeg suda u Bijelom Polju Kž.br.1023/11 od 09.12.2011 godine, ukinuta je ova presuda u odnosu na okrivljenog J.S.a i predmet vraćen ovom sudu na ponovno suđenje.</span>
</p>
<p class="p5"></p>
<p class="p5">
<span>	Glavni pretres je održan i zaključen u prisustvu: zamjenice ODT-a u Bijelom Polju Katarine Kljajević, okrivljenog J.S.a branioca okrivljenog A.R.Š.a, iz Bijelog Polja i oštećenog S.E.a.</span>
</p>
<p class="p5"></p>
<p class="p5">
<span>	U završnoj riječi zamjenica ODT-a Katarina Kljajević je ostala pri ranije datoj završnoj riječi  obzirom da je izvedenim dokazima tokom postupka na nesumljiv način utvrdjeno da je okrivljeni J.S. izvršio krivično djelo teška tjelesna povreda na štetu oštećenog, to proizilazi iz izjave oštećenog, kao i nalaza i mišljenja vještaka dr. N.J.a i pojašnjenja nalaza sa glavnog pretresa.Tražila je da se okrivljeni za krivično djelo koje mu je stavljeno na teret preciziranom optužnicom oglasi krivim i osudi na kaznu po zakonu. </span>
</p>
<p class="p5">
<span> </span>
</p>
<p class="p5">
<span>	Oštećeni S.E. u završnoj riječi pridružio se krivičnom gonjenju protiv okrivljenog i postavio imovinsko-pravni zahtjev.</span>
</p>
<p class="p5">
<span>	</span>
</p>
<p class="p5">
<span>	Okrivljeni J.S., u svojoj odbrani, tokom istrage i na glavnom pretresu je naveo da je u noći 9/10.09.2005. godine bio u kafiću «M.» sa prijateljem K.V.. U kaficu su bili duže vrijeme a kada su došli u kafiću je već bio S.E., koga poznaje od ranije i sa kojim je u srednjoj školi imao nesporazuma, zbog čega su u negovoru. Naveo je da je oštećeni S., igrao pored i provocirao, ga da bi u jednom momentu skinuo trik majicu i nastavio da igra u njegovoj blizini provocirajući ga. Nakon njegovih provokacija pošao je do obezbedjenja lokala i tražio od njih da upozore S.a zbog provociranja. Nakon upozorenja S. je nastavio sa provociranjem i u jednom momentu je  prišao i rekao mu «ti si onda ispao pizda», na šta mu je on odgovorio da ga ostavi na miru, kada je oštećeni njemu prišao i udario ga pesnicom u glavu. Naveo je da je tada nastala  gužva a nije mogao da se izjasni da li je tom prilikom on nekoga udario. U gužvi je učestvovalo dosta lica, a po njegovoj procjeni od 10 – 15. Zna da su konobari učestvovali u toj gužvi i razvadjali, a konobar po imenu Pedja je njemu rekao da ga je S. jednom udario pesnicom u glavu. Nije vidio da li je neko S.a udarao, a on ga nije udario, jer se odmah stvorila gužva. Kasnije je izašao iz kafića i vidio je ispred Š.V.a sa zavijenom rukom, a dok je trajala gužva S. i njegovo društvo su gadjali flašama. Ne zna ko se nalazio u društvu sa S.em, a sa njim je bio Knežević Vladimir, a kritičnom događaju su prisustvovali L.B.i B.G.. Na glavnom pretresu od 12.01.2012 godine dodao je:  da se sada ne sjeća šta je kritične večeri pio u lokalu to je bilo prije sedam godina i ne može se izjasniti da li je pio alkohol ili sokove. Tom prilikom sa njim u društvu nije bio D.A.i ne sjeća se  da li je isti te večeri bio u lokalu. Oštećenom je nudio broj telefona da ga pozove ako ima nešto i da se obračunaju a oštećeni je bio '' koma pijan'' i prije nego što je počeo kritični događaj on i oštećeni bili su udaljeni nekih tri metra između njih nije bilo stolova a bilo je gostiju koji su stajali pošto se u lokalu nalazio samo šank i pult. Oštećeni te večeri nije stajao na mjestu igrao je, i pola sata prije kritičnog događaja pri igranju je dolazio do njega, bio je navalentan od oštećenog je tražio da ga pusti i ostavi na miru pošto je on posle deset godina izašao sa drugom Kneževićem s namjerom da se proveseli i da piju. Zbog proteka vremena zaboravio je kritični događaj u lokalu je bilo prigušeno svijetlo i gužva i ne sjeća se položaja svog tijela u momentu kada ga je  oštećeni udario pošto je oštećeni igrao i mijenjao položaje.</span>
</p>
<p class="p5"></p>
<p class="p5">
<span>	Branilac okrivljenog A.S.R.u završnoj riječi je istakao:da tokom postupka na jasan i nedvosmislen način nije utvrdjeno na koji način je nastala povreda. Vještak dr N. dao je više mogućnosti a njegovo davanje vjerovatnoće je samo vjerovatnoća ali ne nedvosmislen zaključak.  Na bazi pretpostavki (vjerovatnoće) niko ne može izvoditi zaključke u bilo kom pravcu. Činjenica je da je u kafiću M. u kritičnoj noći izbila tuča ali ko je koga tukao , ko je inicijator, i ko je koga udarao i na koji način u smislu da se povreda pripiše ili kvalifikuje kao djelo J.S.a nema jasnih dokaza. Ovaj postupak vodilo je prethodno četiri sudije i što je interesantno kod svih je ovdje oštećeni davao različite iskaze u pogledu načina nastanka povrede i lica koja su mu tu povredu nanijela. Sve do  postupka pred sada sudećim sudijom tvrdio je da mu je povredu udarcem u nos zadao J.S.. Da li je S. udario oštećenog u nos to je posebno pitanje ali je indikativno da je to tvrdio oštećeni i svjedok koji je bio sa njim u društvu a koji je poznavao i S.a i S.a. Na iskaz S.A.a ni pred sudijom V., ni kasnije kad je taj iskaz čitan a ni sada pred sudećim sudijom oštećeni nije imao prigovora. Kome vjerovati ako se ima u vidu da su i oštećeni i okrivljeni zainteresovani odnosno da okrivljeni može iznositi odbranu kakvu hoće onda ne vidim razloga da sud ne da povjerenje svjedoku S.A.u. Kako okrivljeni nije počinio krivično djelo koje mu se stavlja na teret, predložio je da ga sud oslobodi. </span>
</p>
<p class="p5"></p>
<p class="p5">
<span>	Okrivljeni J.S. je u potpunosti prihvatio završnu riječ svog branioca i dodao da nije izvršio krivično djelo stavljeno mu na teret izmijenjenom optužbom. Tražio je da ga sud oslobodi.</span>
</p>
<p class="p6"></p>
<p class="p6">
<span>	Radi utvrđivanja odlučnih činjenica, krivice okrivljenog i donošenja pravilne i zakonite odluke sud je u dokaznom postupku izveo sledeće dokaze, saslušao u svojstvu svjedoka oštećenog S.E.a; izvršio suočenje između okrivljenog J.S.a i oštećenog S.E.a; saslušao svjedoke M.M.; L.D.a; Š.V.a; G.LJ.; Ć.P.a;pročitao medicinsku dokumentaciju izdata na ime oštećenog S.a; pročitao nalaz i mišljenje vještaka medicinske struke dr  B.a P.a  sa zapisnika Ki.br.74/06 od  18.05.2007 godine; pročitao nalaz i mišljenje vještaka medicinske struke dr Jevrić Jevrema sa zapisnika Ki.br.74/06 od  17.05.2007 godine; pročitao mišljenje vještaka medicinske struke dr J.T.a sa zapisnika o glavnom pretresu od  07.09.2011. godine; saslušao vještaka medicinske struke dr N.J.a pročitao iskaz svjedoka S.A.a sa zapisnika  od 05.08.2009 godine; te izvršio uvid u izvod iz KE za okrivljenog. Drugih predloga za dopunu dokaznog postupka nije bilo.</span>
</p>
<p class="p6"></p>
<p class="p5">
<span>	Cijeneći odbranu okrivljenog i dokaze pojedinačno i u međusobnoj  vezi, shodno čl. 370 st. 3 ZKP-a, sud   je utvrdio činjenično stanje i na osnovu istog zaključio da je okrivljeni izvršio krivično djelo stavljeno mu na teret izmijenjenom optužbom.  </span>
</p>
<p class="p5"></p>
<p class="p5">
<span>	Odbranu okrivljenog J.S.a koji je negirao da je oštećenog S.E.a udario u predjelu nosa ne sporeći da je te noći došlo do medjusobne prepirke izmedju njega i oštećenog, ali da istog nije udarao već da je njega oštećeni udario, sud je cijenio kao isključivo usmjerenu na izbjegavanje sopstvene krivice, te istu nije prihvatio a njegova odbrana je obezvrijeđena izvedenim dokazima u toku postupka.</span>
</p>
<p class="p5"></p>
<p class="p5">
<span>	Naime iz iskaza oštećenog S.E.a, saslušanog u svojstvu svjedoka, u toku istražnog postupka proizilazi da se u noći 09/10. 09. 2005. godine, sa svojim prijateljima S.A.om i S. S.om, nalazio u lokalu zv. "M.", gdje su se veselili. Zapazio je pored šanka J.S.a koji je sjedio, a sa kojim je od ranije imao nesporazuma i bili su u negovoru. Naveo je, da ga je, dok je on igrao sa svojim društvom, okrivljeni S. uporno gledao, te da je u jednom momentu i prišao ovom svjedoku pitajući ga zašto ga gleda. Dok je razgovarao sa okrivljenim S.om, prišao je D.A., koji mu je tada kazao da izađe iz lokala, što je on odbio, a prethodno ga je okrivljeni S. pozivao da se tuku, govoreći mu da uzme njegov broj telefona, kako bi dogovorili tuču. U jednom trenutku njima je prišao Š.V.i tada ga je okrivljeni S. udario pesnicom u nos, kojom prilikom mu je polomio nos, nakon čega je nastala opšta tuča u kafani činilo mu se da ga tuku svi prisutni u kafani. Pojašnjava da kada su počeli da ih razdvajaju, te kada su ga odgurali do WC-a, brat J.S.a, zv. S. ga je udario flašom po glavi, nakon čega je on pao i izgubio svijest. Naveo je i da je vidio da su neka lica udarala i S.A.a, dok se za to vrijeme S. S. nalazio vani. Kazao je još da ne zna ko ga je sve udarao dok se nalazio u kafani, s tim što navodi da je jasno vidio da ga je S. udario pesnicom u nos i da mu je polomio nos, a da ga je "S." udario flašom u glavu, od kog udarca je izgubio svijest, a naveo je i da su ga udarala i druga lica. Dalje je pojasnio da je u jednom momentu došao gazda lokala, te da mu je tada kazao da je za sve kriv ovaj svjedok. Pojasnio je, da kada su ga "ugurali" u toalet, da je tada došla policija i tada se završila tuča. Naveo je da kritične večeri nije bio pijan, niti je provocirao J.S.a. </span>
</p>
<p class="p5"></p>
<p class="p5">
<span>	U svom iskazu datom na glavnom pretresu, dana 05. 06. 2009. godine, oštećeni je naveo da se on sa drugovima S.A.om i S. S.om nalazio u kafe-baru "M.", gdje su igrali. Primijetio je okrivljenog S.a, koji je stajao pored šanka sa drugom, a nedaleko od njih za visećim stolom sjedio je okrivljeni S. sa još jednim drugom.  Dok su igrali,  prišao mu je okrivljeni S. i rekao: "Šta me gledaš, hoćeš li da se tučemo", na šta mu je on odgovorio da nema problema, a na poziv da izađe napolje odgovorio je da ne želi da izađe napolje, nakon čega je, momak koji je bio sa okrivljenim S.om, odgurnuo, a zatim  mu je prišao okrivljeni S. i udario ga stisnutom pesnicom u predjelu nosa, zbog čega je on pao pored šanka. Naveo je da je u tom momentu nastala gužva, u kojoj su, kako je kazao, „ovi“ momci počeli da udaraju i S.A.a, obalivši ga na patos, nakon čega su ga udarali nogama. Svjedok je naveo da kada je on pao na patos zadobio je više udaraca, s tim što nije znao ko ga je sve udarao. U tom momentu umiješalo se obezbjeđenje lokala, kao i konobari, koji su njega "ugurali" u WC. On je pokušao da otvori vrata, međutim, nije mogao da ih otvori u prvom trenutku, a kasnije kada ih je otvorio na vratima je bio S. J. koji ga je udario flašom u predjelu lijeve strane čela, od čega je počela da mu teče krv. Dalje je naveo da je nakon ovoga došao jedan momak koji mu je kazao: "Ti si za sve ovo kriv", a nakon njega je došla policija koja ga je privela u službene prostorije, a nakon toga je upućen u Službu hitne pomoći, gdje je i zadržan te noći. Istakao je  da poznaje okrivljene S.a i S.a, sa S.om je imao i nesporazuma još u srednjoj školi. U lokalu "M." prvo je  primijetio okrivljenog S.a, a na udaljenosti od metar i po od njega primijetio je i S.a koji je bio sa društvom.  Kada ga je odgurnuo D.A.koji je bio u društvu sa okrivljenim S.om, tada mu je prišao J.S., koji ga je, dok je bio okrenut licem u lice sa ovim svjedokom, udario pesnicom u predjelu nosa. Od ovog udarda je pao  a potom je primio više udaraca, od lica koja su se nalazila u blizini i to u predjelu grudi i glave, s tim što nije mogao da se izjasni ko su lica koja su ga udarala. Udarali su ga u predjelu lica a on se nije štitio iz razloga što je pao na leđa, S. ga je udario pivskom flašom u predjelu lijeve sljepoočnice. Na glavnom pretresu od 05. 06. 2009. godine, oštećeni upozoren na razlike u iskazu koji je dao na ovom glavnom pretresu i iskazu datom tokom istražnog postupka, kazao je da je tačan iskaz dat tokom istrage, a zatim je na poziv predsjednika vijeća pokazao da ga je J.S. udario pesnicom u predjelu nosa, a J.S. flašom u predjelu lijeve sljepoočnice. </span>
</p>
<p class="p5"></p>
<p class="p5">
<span>	Na glavnom pretresu od 02. 06. 2011. godine, oštećeni je istakao, da ga je prvo pesnicom udario J.S., a zatim u WC-u tog objekta, flašom okrivljeni J.S.. Nakon zadobijenog udarca u predjelu nosa, od J.S.a, zadobio je više udaraca po različitim djelovima tijela, kao i glave, s tim što je naveo da, dok se nalazio na podu nije zadobijao udarce u predjelu glave, već isključivo u predjelu tijela. Od udarca J.S.a, osjetio je bol, ali mu nije tekla krv iz nosa, niti je gubio svijest od ovog udarca a krvarilo mu je iz nosa tek u Službi hitne pomoći kada su mu ispravljali nos. Naveo je i da kritične večeri nije konzumirao alkohol, već isključivo sokove a da okrivljenog J.S.a poznaje iz škole, jer su ista generacija, a takođe i S.a poznaje iz škole, a on je mlađih od njih. S.a dobro poznaje i sa  njim se svojevremeno družio. Upozoren na razlike kazao je da su mu okrivljeni slični, zbog čega se zbunio a tačan je iskaz dat na glavnom pretresu.</span>
</p>
<p class="p5"></p>
<p class="p5">
<span>	Na glavnom pretresu od 12.01.2012 godine, oštećeni S. je istakao: da je kritične večeri bio u društvu sa S.A.i S. S.om u kafe bar ''M.'' su stigli oko 11,00 h, u lokalu je po ulasku primijetio J.S.a koji je bio u društvu sa nekim momkom, u lokalu je bio i S.ov brat S. s tim što oni nijesu bili zajedno već je S. bio sa neka dva momka. U lokalu je bilo dosta gostiju i on se sa Skenderovićem i S.em smjestio u jedan ćošak uvučen  nekih tri do četiri metra od mjesta gdje je stajao J.S. sa momkom koga on tada nije poznavao a za koga su mu kasnije kazali da se zove D.A.. On i momci koji su bili sa njim u društvu pili su sok, stajali i đuskali u ritmu muzike i posle odredjenog vremena pozvao ga je S., on je prišao do istog a S. ga je pitao '' šta me gledaš''  odgovorio mu je '''ja nikog ne gledam''. Momak koji je bio u S.ovom društvu kazao je '' šta hoćeš od S.a u roku od dvije sekunde izađi iz lokala'', ovom momku je odgovorio '' neću da izađem nikog ne diram''. Ovaj momak ga je potom odgurnuo ispruženim rukama u predjelu prsa od ovog guranja se nije zateturao to je bilo malo guranje a nakon što ga je ovaj momak odgurnuo S. ga je udario pesnicom u nos. To je bio jak udarac pesnicom zaboljelo ga je, od ovog udarca nije pao, njegovo tijelo je otišlo unazad i u trenutku kada je primio udarac nije mogao vidjeti ima li mu krvi iz nosa. S. i ovaj momak iz njegovog društva nijesu ga dalje udarali a zatim su počeli da ga udaraju neki njemu tada nepoznati momci pesnicama u glavu i u tijelo s tim što nijedan od ovih naknadnih udaraca nije bio u nos. Od ovih udaraca je pao i dok je ležao na patos od lokala primao je udarce od ovih momaka to su bili udarci nogama u predjelu leđa jer je bio pokrio glavu. Neko je spriječio dalje udarce, njega su podigli sa patosa odgurali ga u WC, zatvorili vrata i on je ostao sam u WC-u, uspio je da otvori vrata od WC-a, nakon čega ga je S. udario flašom u glavu i to staklenom pivskom flašom u predjelu lijeve slepoočnice i od ovog udarca točala mu je krv niz lice. Dok je boravio u kupatilu nije se ogledao i ne zna da li je tada na njegovom licu imalo krvi s tim što nije osjetio da mu negdje toči krv. Iz WC-a je izašao iz razloga što je bio zabrinut za svog brata od  tetke i htio je da vidi šta je sa njim. Od udarca pivskom flašom izgubio je svijest, osvijestio se posle nekih pola minuta i primijetio policajce iz interventne jedinice. Policija ga je potom povela u SUP a zatim u Hitnu pomoć. U bolnici je prenoćio a izjutra je otpušten kući. Upozoren na razlike u kazivanju na ovom glavnom pretresu i na kazivanju pred istraćžnim sudijom kao i na zapisnicima sa prethodnih glavnih prtresa u pogledu činjenica ko ga je od braće J.  kritičnog događaja u lokalu udario pesnicom odgovorio je da ga je kritičnog događaja pesnicom udario S. u to je siguran a različita kazivanja o ovome pojasnio je činjenicom da je imao tremu na sudu i da je bio zbunjen jer su oni slični. Od momenta kada je on stigao u lokal '' M.'' do momenta kada je započeo kritični događaj prošlo je nekih dva do tri sata, sa J.S.om je bio u istoj smjeni u školi, poznavali su se, bili su ista generacija odjeljenje do odjeljenja i ponekad su se družili. Kritičnog događaja bio je u trik majici koju je skinuo nekih dva sata po dolasku u lokal zato što je unutra bilo toplo a oni momci iz njegovog društva za ovih dva sata su popili četiri do pet tura sokova. Kritične večeri sa S.em i Skenderovićem u grad je došao oko osam sati, bili su u nekom lokalu gdje su pili kafu a prije dolaska u lokal  ''M.'' i u samom lokalu niko od njih nije pio alkohol. Alkohol konzumira vrlo rijetko s vremena na vrijeme i to rakiju pelinkovac i vino. Kritične večeri osoblje lokala ni prisutni gosti nijesu ga upozoravali na ponašanje niti mu je neko govorio da se obuče. On i njegovo društvo nijesu pravili probleme. Kada ga je pozvao J. je od njega tražio da se pobiju, nudio mu broj telefona da zakažu tuču, našta on nije pristao, niti je uzeo broj telefona i pretpostavlja da ga je J.S. udario iz razloga što nije htio sa njim da ugovori tuču. J. ga je u srednjoj školi bez razloga istukao. J.S.a poznaje iz viđenja pravi razliku između S.a i S.a, sklon je tremi, dešava mu se da se izgubi ni sad mu nije jasno zašto je prihvatio S.ov poziv i prišao ka njemu kritične večeri. Kad je prilazio kod njega je možda postojalo malo straha ali mu je ipak prišao. S.u je kazao da neće da uzme broj telefona i da neće da se tuče. I na ovo S. nije ništa komentarisao. Posle S.ovog udarca pesnicom u glavu zadobio je još nekih pet do šest udaraca pesnicom od nepoznatih lica koji udarci su bili slabijeg intenziteta i ni jedna od ovih pesnica ga nije pogodila u nos i ne zna da li se branio od ovih udaraca pesnicama u glavu dok je stajao i ne može se izjasniti u koji dio njegove glave su završavali ovi udarci a siguran je da nijesu bili u nos, možda je bio u polubočnom položaju u odnosu na ova lica kojih je bilo više od dvojice, misli da ga J.S. nije više udarao a pretpostavlja da su momci koji su prišli i udarali ga bili S.ovi poznanici koji su vjerovatno bili za drugim stolom. Nikad se nije tukao osim sa S.om u srednjoj školi nije tučaroš i nije mu jasno zašto su ga ostala lica napala kritičnog događaja, dok je bio na nogama nije se branio jer nije očekivao ovaj napad a prvi udarac koji je dobio od S.a ga je iznenadio. Nakon S.ovog udarca u nos udarala su ga druga lica, nijesu ga žalili, udarali su ga, nije imao vremena da se pipa za nos i siguran je da mu je J.ev udarac slomio nos. Ne zna kako je pao na podlogu i da li se na nešto dočekao a ne zna kojom stranom tijela je udaren u podlogu. Upozoren na razlike u kazivanju u toku pretresa u pogledu toga kada su ga ostala lica udarala, njegov položaj tijela i djelova tijela u koja su ga udarala te sredstava kojim su ga udarala odgovorio je: da su tačne i ranije izjave i izjava sa glavnog pretresa od12.01.2012 godine. </span>
</p>
<p class="p5"></p>
<p class="p5">
<span>	Prilikom suočenja sa okrivljenim oštećeni je kazao okrivljenom '' ti si me u ''Makijatu'' kritične večeri išibao. Na pitanje okrivljenog '' samo jednom udario ili išibao'' odgovorio je: '' jednom udario'' na dalje pitanje okrivljenog odgovorio je: '' nije tačno da sam ja udario okrivljenog i da su me u lokalu upozoravali da se obučem''. Na pitanje oštećenog '' zbog čega si mi davao broj telefona da se pobijemo'' okrivljeni je odgovorio: '' eto da ne bi došlo do čega je došlo, bio si koma pijan, htio sam samo da te maknem od sebe, jer sam smatrao da kad se otrijezniš nećeš se sjećati događaja zbog pijanstva a bilo mi je i krivo što mi praviš problem igrajući pored mene i kačeći neke momke i cure, pa sam ti iz tog razloga davao telefon i nudio da dogovorimo tuču''. Na pitanje okrivljenog '' je li ti točala krv ili nije oštećeni je odgovorio: '' pa kad sam udaren flašom, a okrivljeni me udario u korijen nosa i to pesnicom, pravo u korijen, ne u lijevu ili desnu stranu nosa, već pod pravim uglom u korijen. Prilikom suočenja oštećeni je u konačnom istakao: '' udario si me S.e kritične večeri'', a okrivljeni je istakao: '' nisam te udario''.</span>
</p>
<p class="p6"></p>
<p class="p6">
<span>Pred istražnim sudijom, na glavnim pretresima od 02.06.2011 i od 12.01.2012 godine, kao i prilikom suočenja sa okrivljenim oštećeni je bio jasan, decidan i uvjerljiv da ga je kritičnog događaja pesnicom u nos udario okrivljeni J.S. i da mu je od ovog udarca slomljen nos odnosno nanijeta povreda bliže opisana u izreci presude.  Svoja ranija protivurječna kazivanja u pogledu činjenica da li mu je kritičnog događaja udarac pesnicom u nos zadao okrivljeni J.S. ili pak J.S., ko ga je kad i kojim sredstvom udarao kritične večeri pravdao je činjenicom da su J.S. i J.S. slični, da se on lako zbuni i da je na prethodnim glavnim pretresima imao tremu. Kazivanje oštećenog pred istražnim sudijom i sa glavnih pretresa od 02.06.2011 i od 12.01.2012 godine, kao i prilikom suočenja sa okrivljenim doveden u vezu sa kontrolnom činjenicom, medicinskom dokumentacijom izdatom na ime oštećenog i s njom u vezi nalazom i mišljenjem vještakom medicinske struke dr N.J.a sa zapisnika Ki.br. 74/06 od 17. 05. 2007 godine, te pojašnjenjem nalaza istog vještaka sa glavnog pretresa od 29.03.2012 godine, pokazuje se  kao  realna i objektivna te  ih je sud kao takva prihvatio dok njegova kazivanja sa pretresa od  05.06.2009 godine, da ga je kritičnog događaja '' pesnicom u nos udario J.S.'', sud nije prihvatio jer svjedoci B., L., Ć. i Š. su bili decidni da kritičnog događaja u kafe baru ''M.'' nijesu vidjeli J.S.a.</span>
</p>
<p class="p6"></p>
<p class="p6">
<span>Naime, vještak dr N. u svom nalazu od 17.05.2007 godine, datom na osnovu medicinske dokumentacije iz koje proizilazi da je ordinirajući doktor našao da je nosna piramida ulegnuta sa lijeve strane i pomjerena u desnu stranu i da je isti izvršio repoziciju - vraćanje nosnih fragmenata u anatomsko fiziološki položaj instrumentima i uradio prednju tamponadu nosa sa imobilizacijom nosne piramide Po vještaku ovakva povreda je mogla biti izazvana tupom mehaničkom silom - udarac pesnicom,nogom, glavom, drvenom palicom, flašom i slično. Ovakva povreda - prelom nosnih kostju sa dislokacijom je po vještaku teška tjelesna povreda. Pojašnjavajući svoj nalaz na glavnom pretresu od 29.03.2012 godine, vještak je istakao: da je opisana povreda oštećenom nanijeta tupinom mehaničke sile i postoji velika vjerovatnoća da je udarac tupinom bio sa strane u odnosu da je udarajuća sila morala djelovati sa lijeve strane u odnosu na piramidu nosa, te je na taj način pomjerilo nosnu piramidu udesno. Vještak je mišljenja da je povreda nanešena u stojećem položaju u momentu kada su  oštećeni i okrivljeni bili  okrenuti licem u lice a ako je bio udarac pesnicom onda je to bio jači zamah i udarac pesnicom. Za slučaj da je ova povreda nanijeta flašom očekivano bi bilo   da dodje do prekida kontinuiniteta kože na mjestu kontakta, a za slučaj da je povreda nanijeta udarcem nogom vjerovatno bi došlo do opovređivanja kostiju lica. Za slučaj da je povreda oštećenom nanijeta pesnicom kontaktna površina je bila manja a povreda je mogla biti izazvana samo stisnutom pesnicom. Po vještaku kod ovakvih povreda nosa najčešće  dolazi odmah do krvarenja ali to nije pravilo jer u praksi je bilo slučajeva da kod preloma nosa nije bilo nikakvog krvarenja a pravilo je  da ako je povreda nosa praćena krvarenjem, krvavljenje</span><span class="s1"> </span><span>se javlja odmah nakon povređivanja a ne naknadno. Prelom nosnih kostiju sa dislokacijom moglo je biti izazvano i udarcem laktom, s tim što je položaj povrijeđenog morao biti niži u odnosu na onog koji pravi povredu. Ako su oštećeni i okrivljeni stajali jedan prema drugom vizuelnim uočavanjem na glavnom pretresu, vještak se izjasnio da ova povreda nije mogla biti nanijeta udarcem laktom. Kod ovakvih povreda nije kasno da se pacijent obrati ljekaru za pomoć u roku od osam dana od dana povređivanja zato što se prelom nosnih kostiju može reponirati u prvih osam dana a posle toga zbog zarastanja kostiju radi se takozvana krvava ili hiruška repozicija nosne kosti. Po pravilu pacijenti se javljaju ljekaru odmah posle povređivanja zbog funkcionalnih i estetskih smetnji ali u praksi ima pacijenata koji se javljaju kasnije. Kod ovakve povrede u momentu povređivanja bol je jakog intenziteta i može se smanjiti upotrebom ljekova protiv bolova u prvih  48 sati, a onda intenzitet bola opada do prvih sedam dana a nakon sedam dana pacijent osjeća bolove srednjeg intenziteta. Po vještaku ako je povreda nanijeta pesnicom udarac je morao imati laku zakošenost s lijeve u desnu stranu i nije morao biti skroz bočan. Nalaz i mišljenje ovog vještaka kao i pojašnjenje nalaza sa glavnog pretresa sud je u potpunosti  prihvatio kao realne i objektivne, date po osnovu činjenica konstatovanih u medicinskoj dokumentaciji izdatoj na ime oštećenog, po pravilima struke i nauke, a potvrđen navodima iz iskaza oštećenog. </span>
</p>
<p class="p6"></p>
<p class="p6">
<span>Prihvatajući mišljenje vještaka dr N.a da ako je oštećeni povredu zadobio udarcem pesnicom onda su oštećeni i lice koje mu je nanijelo povredu  morali stajati i biti okrenuti jedan prema drugom  u momentu nanošenja povrede pa isto dovedeno u vezu sa navodima iz iskaza svjedoka Ć.a ''preko sebe je osjetio udarce u pravcu oštećenog S.a'', svjedoka Š.V.a '' kasnije saznao da se okrivljeni J.S. sa nekim potukao '' L.a ''došlo je do tuče između dvije grupe a u jednoj grupi je poznavao J.S.a'' svjedoka B.a ''vidio je da se u ''grif'' drže oštećeni S. i okrivljeni J.S.'' svjedoka G.a '' da je došlo do međusobnog udaranja između S.a i okrivljenog J.S.a''potvrđuje navode iz iskaza oštećenog  iz istražnog postupka i sa glavnih pretresa od  02.06.2011 i  12. 01. 2012 godine ''da ga je kada je prišao okrivljenom  J.S.u u momentu dok su obojica stajali pesnicom u nos udario okrivljeni J.S.''. Okrivljeni nije sporio  da mu je oštećeni prišao i da su oni u tom momentu stajali. </span>
</p>
<p class="p6"></p>
<p class="p6">
<span>Nesporno je da je oštećeni udaran i kasnije i za vrijeme dok je bio oboren na patos  lokala, kao i po izlasku iz WC-a međutim imajući u vidu navedeno mišljenje vještaka dr N.a, i navode iz iskaza navedenih svjedoka, te navode iz iskaza oštećenog u toku istražnog postupka i sa glavnih pretresa od 05.06.2009 i od 12.01.2012 godine, sud je stanovišta da je oštećenom povredu bliže opisanu u izreci presude nanio okrivljeni J.S. u inicijalnoj fazi kritičnog događaja dok su oni stajali i bili okrenuti licem u lice.</span>
</p>
<p class="p5"></p>
<p class="p6">
<span>Sud je cijenio iskaz svjedoka Š.V.a, koji u bitnom navodi da se kritične noći nalazio u kafe-baru "M.", gdje je zapazio i J.S.a sa njegovim društvom, dok ovaj svjedok navodi za sebe da je sjedio sa svojim društvom. Naveo je da je oko 02:00 h, nastala gužva i tuča u kafiću, s tim što ovaj svjedok ne zna zbog čega je ista nastala, a navodi i da je njega neko gurnuo, te da se on kritičnom prilikom posjekao u predjelu ruke a na polomljenu čašu, nakon čega je pošao do bolnice, radi ukazivanja pomoći. Naveo je da nije učestvovao kritične večeri u tuči a da je kasnije saznao da se okrivljeni J.S. sa nekim potukao. Naveo je još da kritične večeri u kafe-baru "M." nije zapazio okrivljenog J.S.a kao ni D.A., dok se  J.S. nalazio u kafe-baru i ovaj ga je svjedok primijetio dok se ovaj okrivljeni nalazio za šankom. Iz iskaza ovog svjedoka sud nije mogao utvrditi kako je nastao i razvijao se kritični događaj, dok je navode da kritične noći u kafe baru M. nije primijetio okrivljenog J.S.a, i da je naknadno saznao da se J.S. sa nekim potukao, sud prihvatio.</span>
</p>
<p class="p6"></p>
<p class="p6">
<span>Sud je cijenio iskaz svjedoka G. LJ., koji u bitnom navodi da je kritične večeri radio u kafe-baru "M.", te da je oko 02:00 h, došlo do tuče u kafiću, a da od svih lica koja su učestvovala u toj tuči jedino poznaje J.S.a. Naveo je i da je kritične večeri u kafe-baru zapazio lice koje je opisao da je bilo visoko i da nije imalo odjeće na gornjem dijelu tijela, koje je igralo u kafe-baru i bilo je pijano. Naveo je i da je ovo lice gađalo flašama sve prisutne, kada je došlo do tuče i tom prilikom je pogodio Ć. Peđu u glavu. Naveo je i da je vidio kako je obezbeđenje tog lokala okrivljenog S.a izbacilo iz lokala a lice koje je opisao kao krupnog momka, su ubacili u prostorije WC-a, nakon čega je došla policija i konflikt se završio. Naveo je i da je vidio kako je obezbeđenje lokala upozoravalo oštećenog S.a da se obuče. Na glavnom pretresu od 02. 06. 2011. godine, ovaj svjedok je dodao da je vidio u trenutku kada je on prišao šanku kako je oštećeni S. udario J.S.a u predjelu glave, nakon čega je došlo do međusobnog udaranja, a nakon ovoga je primijetio oštećenog S.a pored šanka, kada je gađao flašom, nakon čega je radnik obezbeđenja B. odgurao oštećnenog u pravcu WC-a. Ovaj svjedok je još naveo da je oštećeni S. kritične večerio bio u alkoholisanom stanju. Navode iz iskaza ovog svjedoka da je kritičnog događaja oštećeni prvi udario okrivljenog, sud nije prihvatio i iste je cijenio kao usmjerene na olakšavanje krivično pravnog položaja okrivljenog dok je ostale navode iz iskaza ovog svjedoka sud prihvatio.  </span>
</p>
<p class="p6"></p>
<p class="p6">
<span>Sud je cijenio iskaz svjedoka Ć.P.a koji u bitnom navodi da je kritične večeri radio kao konobar u kafe-baru "M." i da ga je negdje oko 02:00 h, pozvao J.S. tražeći od njega da skrene pažnju licu koje je  skinulo odjeću do pasa i igralo je pored njega. Naveo je da mu je J. tada kazao da ga to lice provocira, nakon  čega je ovaj svjedok pošao do tog lica, za koga kaže da se preziva S., zamolivši ga da obuče majicu i da se pomjeri dalje od J.a. Naveo je i da, dok je stajao licem okrenut prema oštećenom, vidio je kako oštećeni podiže prst i prijeti a da je u tom trenutku bio u pijanom stanju, nakon čega je kako je naveo, preko sebe osjetio udarce u pravcu oštećenog S.a. Naveo je da nije vidio ko je udarao S.a, a kada se izvukao primijetio je radnike obezbeđenja B.a i L.a, koji drže za ruke J.S.a, a zatim su ugurali u prostorije toaleta oštećenog S.a, a pije nego su ga ugurali u prostorije toaleta, ovaj svjedok je naveo, da ga je oštećeni S. gašao flašom i pogodio u glavu. Naveo je i da je kasnije došla policija. Na glavnom pretresu ovaj svjedok je još dodao da se okrivljeni J.S. kritične večeri  nije nalazio u lokalu, a na glavnom pretresu, od 27. 06. 2011. godine, pojasnio je da je on lično upozoravao oštećenog S.a i njegovo društvo zbog ponašanja te večeri obzirom da su isti skinuli gornje djelove odjeće, gdje su igrali, a bili su pod dejstvom alkohola. Naveo je, pojašnjavajući događaj  da kada je radnik obezbeđenja B. uveo S.a u prostorije WC-a, svo vrijeme je stajao ispred vrata WC-a, a kazao je da misli da je tu stajao i tadašnji vlasnik lokala M.M., i tvrdio je da niko nije uspio da priđe oštećenom dok je bio u prostorijama WC-a. Navode iz iskaza ovog svjedoka '' da je primijetio da oštećeni podiže prst i prijeti'' sud nije prihvatio i iste je cijenio kao date u cilju olakšavanja krivično pravnog položaja okrivljenog, dok je ostale navode iz iskaza ovog svjedoka sud prihvatio. </span>
</p>
<p class="p6"></p>
<p class="p6">
<span>Sud je cijenio iskaz svjedoka L.D.a, koji u bitnom navodi da je kritične večeri radio kao radnik obezbjeđenja kafe-bara "M." i da je u jednom trenutku bio izašao iz kafe-bara, nakon čega je dobio poziv, kojom prilikom je obaviješten da je moguće da dođe do tuče u lokalu. Naveo je da se jedna grupa momaka bahato ponašala, da su skidali majice i igrali goli do pasa, mahali majicama i gurali goste po lokalu. Ovaj svjedok je naveo da je on lično više puta dolazio do tih momaka, kao i njegov kolega B. i da su ih upozoravali zbog ponašanja, s tim što se oni nijesu obazirali na njihovo upozorenje. Naveo je da je u jednom momentu došlo i do tuče, između ove grupe lica i druge grupe u kojoj je poznavao J.S.a. Dalje je naveo da je on, nakon što je započela tuča, odmah izgurao J.S.a, dok su njegov kolega B. i gazda lokala M.a, jedno lice iz grupe mladića, ugurali u prostorije toaleta. Naveo je još da kritične večeri u lokalu nije primijetio okrivljenog J.S.a, a pojasnio je da je kritične večeri bilo i gađanja flašama, kao i pepeljarama, te da je jedno lice, a po njegovom mišljenju upravo oštećeni S., zadržano u prostorijama WC-a sve do dolaska policije. Na glavnom pretresu od 02.03.2012 godine, dodao je da su ova tri momka svojim ponašanjem provocirali cio lokal i u neko doba svi iz lokala su skočili da se sa njima obračunaju. On konkretno nije vidio ko je i kome zadavao udarce a nije vidio da li je J.S. nekog udarao, ta gužva je bila više neko čerupanje i guranje.  Iskaz ovog svjedoka sud je prihvatio.</span>
</p>
<p class="p6"></p>
<p class="p6">
<span>Sud je cijenio iskaz svjedoka S.A.a koji u bitnom navodi da su oštećeni S.E. i okrivljeni J. S. nešto raspravljali, a da je prišao brat okrivljenog J.S.a, J.S. i udario S.E.a, pesnicom u predjelu nosa. Nakon toga stvorila se gužva i tom prilikom i njega su udarali momci koji su tu bili prisutni. Iskazu ovog svjedoka sud nije poklonio vjeru, osim u dijelu da su se oštećeni S. i okrivljeni S. raspravljali. Navodi ovog svjedoka da je J.S., udario pesnicom oštećenog dok se ovaj raspravljao sa okrivljenim S.om, nijesu potvrđeni iskazima drugih saslušanih svjedoka i to B. E.a, L.D.a, Ć.P.a i Š.V.a, koji su određeno naveli da kritične večeri u kafe baru M. nijesu vidjeli okrivljenog J.S.a. </span>
</p>
<p class="p6"></p>
<p class="p5">
<span>	Sud je cijenio iskaz svjedoka B. E.a zv. G. koji u bitnom navodi da je radio kao radnik obezbeđenja u kafe-baru "M." na dan 10. 09. 2005. godine, a zajedno sa njim je radio i L.D.. U jednom trenutku, naveo je da je od konobara obaviješten da je došlo do tuče u lokalu. Zajedno sa vlasnikom lokala M.a M. prišao je i vidio kako se u "grif" drže oštećeni S. i okrivljeni J.S.. Prostor gdje su se oni nalazili je veoma uzak i nalazi se iza šanka i tu se obično slažu gajbe. U jednom trenutku primijetio je da je S. pao i to u trenutku dok su ih razvađali, a tvrdio je da nije pao od udarca, niti je bilo kakav udarac vidio. Naveo je da je oštećeni, dok ga je ovaj svjedok podizao uzeo jednu flašu, i tom flašom udario konobara Ć.P.a. Kako bi prekinuli dalju tuču, on je oštećenog S.a, uvukao u prostorije toaleta koji se nalazio u blizini, za zatim je  na kratko prišao J.u i tražio od njega da napusti lokal, dok je u blizini vrata toaleta ostao M.a M. i konobar Ć., a zatim se on vratio kod njih, sve dok nije došla policija. Naveo je da je čuo, kako oštećeni S., dok se nalazio u prostorijama toaleta, lupa i udara po toaletu, a nakon što ga je policija odvela, po ulasku u prostorije toaleta primijetio je i da ima izlomljenih stvari. Tvrdio je da oštećenog S.a, dok se nalazio u prostorijama toaleta niko nije udario, niti je to mogao da izvede, a ne sjeća se da je kritične večeri, primijetio okrivljenog J.S.a, mada u to vrijeme njega nije ni poznavao. Kazao je još da oštećeni S., u trenutku kada je ovaj svjedok došao na lice mjesta, nije imao nikakve garderobe na gornjem dijelu tijela i bio je u vidno alkoholisanom stanju. Iskaz ovog svjedoka sud je prihvatio.</span>
</p>
<p class="p5"></p>
<p class="p5">
<span>	Iz iskaza svjedoka M.M. proizilazi da je on u kritičnom periodu bio zakupac lokala ''M.'' i da je kritične večeri bio u lokalu. Stalno je bila gužva u lokalu, isti je radio i vikendom, u njemu je bilo dosta ekcesa te se on ne sjeća detalja od kritične večeri. Sjeća se da je u lokalu bio J. a ne zna da li je bio prisutan oštećeni S.. J.a poznaje od ranije i zato ga se sjeća a ne sjeća se S.a kao gosta lokala, a takodje se ne sjeća ni ekcesa između J.a i S.a jer je u lokalu bilo dosta ekcesa i u periodu od 10 godina koliko je on držao lokal u prosjeku dva puta mjesečno dolazila je policija a postojalo je i obezbjeđenje lokala koje je smirivalo konfliktne situacije. Ne sjeća se da li je policija kritične večeri dolazila da interveniše i da li je neko te večeri bio krvav. B. E. je radio kao redar u lokalu i pretpostavlja da je isti bio u lokalu kritične večeri. Dešavalo se kad dođe do ekcesa da sa B.em priđe do lica koja prave problem ali se  nije mogao izjasniti da li je kritične večeri sa B.em prilazio ili ne i da li je neko pravio problem ili ne. Iskaz ovog svjedoka, sud je cijenio kao dat u cilju nezamjeranja okrivljenom i oštećenom i iz istog nije mogao utvrditi pravno relevantne činjenice vezane za kritični događaj. </span>
</p>
<p class="p5"></p>
<p class="p6">
<span>Sud je cijenio i medicinsku dokumentaciju na ime oštećenog i nalaze i mišljenja vještaka dr B.a P.a i dr J.T.a, iz kojih proizilazi da je   oštećeni S.E. zadobio teške tjelesne povrede u vidu preloma nosnih kostiju sa dislokacijom, kao i lake tjelesne povrede u vidu nagnječine glave, crvenila kože i oguljotina kože na prelazu čeonog dijela u sljepoočni dio glave.</span>
</p>
<p class="p5"></p>
<p class="p6">
<span>Sud je odustao od saslušanja svjedoka S. S.a, jer nije bio u mogućnosti obezbijediti njegovo prisustvo, obzirom da se isti nalazi u inostranstvu.</span>
</p>
<p class="p6"></p>
<p class="p5">
<span>	Iz iskaza oštećenog pred istražnim sudijom i sa glavnih pretresa od  02.06.2011 godine, i od 12.01.2012 godine, navoda iz iskaza svjedoka potvrđenih kontrolnim činjenicama: sadržinom pisanih dokaza (medicinskom dokumentacijom izdatom na ime oštećenog) i s njom u vezi nalazom i mišljenjem vještaka medicinske struke dr N.J.a i pojašnjenjem nalaza sa glavnog pretresa, sud je utvrdio činjenično stanje da je okrivljeni J.S.  u noći 10. 09. 2005. godine oko 02,00 h, u kafe baru «M.» u Bijelom Polju, teško tjelesno povrijedio oštećenog S.E.a, na način što ga je udario pesnicom u predjelu nosa, kojom prilikom mu je nanio povredu u vidu preloma nosnih kostiju sa dislokacijom.</span>
</p>
<p class="p5"></p>
<p class="p5">
<span>	Postupajući na opisani način okrivljeni J.S. je ovakvim svojim ponašanjem ostvario obilježja krivičnog djela teška tjelesna povreda iz čl.151. st.1. Krivičnog zakonika, pri čemu je okrivljeni bio svjesan da udarajući pesnicom oštećenog u nos istom može nanijeti povredu pa je na to pristao te je krivično djelo izvršio s umišljajem i za isto je kriv. </span>
</p>
<p class="p6"></p>
<p class="p6">
<span>Odlučujući u pogledu vrste i visine kazne, sud je imao u vidu sve okolnosti iz čl. 42 Krivičnog Zakonika, koje utiču da kazna bude veća ili manja, pa je kod okrivljenog J.S.a od olakšavajućih okolnosti našao da se radi o mladjem licu, koji se u toku postupka korektno držao, a njegovu raniju osuđivanost sud je cijenio u sklopu otežavajućih okolnosti, s tim što je imao u vidu da se radi o osudama za nesrodna krivična djela i da je od vremena zadnje osude prošao znatan vremenski period pa u nedostatku drugih otežavajućih okolnosti sud je olakšavajuće okolnosti na strani okrivljenog cijenio kao naročito olakšavajuće i istom u smislu čl. 45 i 46 KZ-a, ublažio kaznu osuđujući ga na kaznu zatvora od 45 (četrdesetpet) dana koja kazna je ispod granice propisane zakonom za predmetno krivično djelo smatrajući da će se ovako ublaženom kaznom dovoljno uticati na okrivljenog da ubuduće ne vrši krivična djela, i da će se prema okrivljenom postići svrha kažnjavanja iz čl. 32 Krivičnog zakonika, u pogledu specijalne prevencije, dok će izrečena zatvorska kazna dovoljno uticati  na ostale potencijalne izvršioce da ne vrše ova i slična krivična djela, i na taj način se ostvariti ciljevi generalne prevencije. U smislu čl.51 Krivičnog zakonika okrivljenom je u izrečenu zatvorsku kaznu uračunato vrijeme provedeno u pritvoru od 18.05.2009 godine do  05.06.2009 godine.</span>
</p>
<p class="p5"></p>
<p class="p6">
<span>Shodno čl.226 Zakonika o krivičnom postupku Crne Gore, odlučeno je da okrivljeni na ime paušala plati iznose od 50,00 €, pri čemu je sud vodio računa o dužini trajanja postupka i imovinskim prilikama okrivljenog, dok je sud shodno čl.229 Zkp-a, okrivljenog obavezao da plati na ime ostalih troškova postupka iznos od 187,00 €, koji troškovi se odnose na troškove vještačenja po vještacima medicinske struke dr P.u u iznosu od 26,00 €, dr Jeremiću u iznosu od 44,00 € i dr N.u u iznosu od 117,00 €.</span>
</p>
<p class="p6">
<span>	 </span>
</p>
<p class="p5">
<span>	Na osnovu čl. 239 Zkp-a, oštećeni S.E., radi ostvarivanja imovinsko –pravnog zahtjeva upućuje se na parnični postupak.</span>
</p>
<p class="p5"></p>
<p class="p5">
<span>	Sa iznijetih razloga odlučeno je kao u izreci presude shodno čl. 374 Zkp-a.</span>
</p>
<p class="p5"></p>
<p class="p2">
<span>OSNOVNI SUD U BIJELOM POLJU</span>
</p>
<p class="p2">
<span>Dana 29. 03. 2012. godine, </span>
</p>
<p class="p2"></p>
<p class="p7">
<span>Zapisničar,                                                                        		S u d i j a, </span>
</p>
<p class="p7">
<span>Koviljka Lješnjak  								Dragan Mrdak </span>
</p>
<p class="p7"></p>
<p class="p7"></p>
<p class="p1"></p>
<p class="p8"></p>


</body>
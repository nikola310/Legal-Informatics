<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:10pt;font-family:'Arial'}
.span2{;font-family:'Arial'}
.span3{;font-weight:800;font-style:italic }
</style>
</head>
<body class="b1" style="background: #aaa;">
<div class="window1">
<div class="page1">
<p>&nbsp;</p>
<p>&nbsp;</p>
<p style="text-align:center;">
<span class="span1"></span>
</p>
<p>&nbsp;</p>
<p>
<span class="span2">                                                                                             Posl. br. K. 37/15/15 </span>
</p>
<p>&nbsp;</p>
<p style="text-align:center;">
<span class="span2">U IME CRNE GORE</span>
</p>
<p>&nbsp;</p>
<p>
<span class="span2">Osnovni sud u Kotoru, kao nadležni prvostepeni krivični sud, po sudiji Danijeli Samardžić, uz učešće zapisničara Aleksandre Čolan, u krivičnom predmetu protiv okrivljenog S. A., zbog krivičnog djela </span><span class="span2">teško djelo protiv bezbjednosti javnog saobraćaja iz čl. 348 st. 1 u vezi sa krivičnim djelom ugrožavanje javnog saobraćaja iz čl. 339 st. 1  Krivičnog zakonika, koji se vodi po optužnici ODT Kotor Kt.br. .../14 od 05.02.2015. godine, nakon održanog glavnog i javnog pretresa dana 16.07.2015. godine, u prisustvu zamjenika ODT Kotor J. Č. i okrivljenog, dana 17.07.2015.godine donio je i javno objavio sljedeću </span>
</p>
<p>&nbsp;</p>
<p style="text-align:center;">
<span class="span2">P R E S U D U</span>
</p>
<p>&nbsp;</p>
<p>
<span class="span2">OKRIVLjENI S. A., JMBG ........, od oca Š. i majke R., rođene N., rođen 14.10.1986. godine u N., stalno nastanjen u N., , državljanin Crne Gore, tehničar telekomunikacija, sa završenom SSS, neoženjen, bez djece, lošeg imovnog stanja, neosuđivan, protiv kojeg se ne vodi postupak za drugo krivično djelo,</span>
</p>
<p>&nbsp;</p>
<p style="text-align:center;">
<span class="span2">K r i v  j e</span>
</p>
<p>&nbsp;</p>
<p>
<span class="span2">Što je, </span>
</p>
<p>&nbsp;</p>
<p>
<span class="span2">Dana 31.05.2014.godine oko 03:40 časova na magistralnom putu C... – B... u mjestu S..., upravljajući svojim putničkim vozilom marke "A. A8", reg.ozn. PG ... ...., suprotno odredbama čl. 37 st. 3 u vezi st. 1 Zakona o bezbjednosti saobraćaja na putevima, pri čemu je bio svjestan da može učiniti djelo, pa je na to pristao, ugrozio saobraćaj i doveo u opasnost život oštećenih B. M. i A. B., obojica iz N., na način što se vozilom na putu van naselja na kojem je brzina kretanja ograničena na 40km/h vozilom kretao dvostruko većom brzinom od 81,26km/h, uslijed čega je prilikom ulaska u oštru krivinu udesno izgubio kontrolu nad upravljačem, vozilom prešao u lijevu saobraćajnu traku, a potom probio lijevu metalnu odbojnu gredu i sletio ispod nivoa puta sa lijeve strane za oko 10m, kojom prilikom su oštećeni saputnici u vozilu zadobili teške tjelesne povrede i to B. M. prelom lijeve ključnjače, a A. B. zalom lijeve laktice, </span><span class="span2">praćen otokom lijeve podlaktice, otoka lijevog koljena, praćen ubodima na tom predjelu i otoka u predjelu lijeve polovine slabinskog predjela,</span>
</p>
<p>&nbsp;</p>
<p>
<span class="span2">  - čime je učinio krivično djelo teško djelo protiv bezbjednosti javnog saobraćaja iz čl. 348 st. 1 u vezi sa krivičnim djelom ugrožavanja javnog saobraćaja iz čl. 339 st. 1 Krivičnog zakonika.</span>
</p>
<p>&nbsp;</p>
<p>
<span class="span2">Pa mu sud na osnovu naprijed navedene krivično pravne odredbe i članova 2, 3, 4, 5, 8, 13, 15, 33, 42, 45, 46, 52, 53 i 54 Krivičnog zakonika i čl. 226, 227, 229, 368 i 374 ZKP-a izriče</span>
</p>
<p>&nbsp;</p>
<p style="text-align:center;">
<span class="span2">U S L O V N U   O S U D U </span>
</p>
<p>&nbsp;</p>
<p>
<span class="span2">Kojom utvrđuje kaznu zatvora u trajanju od 6 (šest) mjeseci i istovremeno određuje da se kazna neće izvršiti ukoliko okrivljeni za vrijeme od dvije godine od dana pravosnažnosti presude ne učini novo krivično djelo.</span>
</p>
<p>&nbsp;</p>
<p>
<span class="span2">Dužan je okrivljeni na ime troškova krivičnog postupka uplatiti iznos od 209,00 € i na ime sudskog paušala uplatiti iznos od 50,00 € u korist Budžeta Crne Gore na žiro račun br. 832–16–52, sve u roku od mjesec dana od dana pravosnažnosti presude.</span>
</p>
<p>&nbsp;</p>
<p style="text-align:center;">
<span class="span2">O b r a z l o ž e n j e</span>
</p>
<p>&nbsp;</p>
<p>
<span class="span2">ODT iz Kotora podnio je ovom sudu optužnicu Kt.br. .../14 od 05.02.2015. godine protiv okrivljenog S. A., zbog izvršenja krivičnog djela </span><span class="span2">teško djelo protiv bezbjednosti javnog saobraćaja iz čl. 348 st. 1 u vezi sa krivičnim djelom ugrožavanje javnog saobraćaja iz čl. 339 st. 1 Krivičnog zakonika.</span>
</p>
<p>&nbsp;</p>
<p>
<span class="span2">Okrivljeni S.A. je u svojoj odbrani izjavio da priznaje izvršenje krivičnog djela koje mu se stavlja na teret i krivicu za isto, te je naveo da je dana 31.05.2014.godine krenuo u Budvu sa svojim drugovima B. A.  i M.B., da izađu i krenuli su oko ponoći njegovim vozilom </span><span class="span2">“A.A8”, reg. oznaka PG ... ..., a njih dvojica su sjedali pozadi, jer su popili i koliko se sjeća, B... je bio iza njega, a A... iza mjesta suvozača i do same nezgode se nisu nigdje zaustavljali, dok se nezgoda desila prije 02:00 časa, jer se sjeća da je poslednji put pogledao na sat neposredno prije nezgode i bilo je oko 01:45 časova. Kritične prilike, uslovi za vožnju su bili dobri, odnosno nije padala kiša i kolovoz je bio suv, međutim misli da je na mjestu same nezgode bilo nešto na kolovozu, ulje ili slično, usled čega je njegovo vozilo proklizalo, prešlo u drugu saobraćajnu traku, a potom udarilo u odbojnu gredu sa lijeve strane, probilo je i sletjelo sa puta. Dodao je da se kritične prilike svo vrijeme kretao brzinom od oko 80 km/h, pa i neposredno prije same nezgode, ali nije vidio znak sa ograničenjem brzine na 40 km/h, jer bi u tom slučaju smanjio brzinu, dok samo ulje ili nešto slično na kolovozu nije vidio, ali po načinu proklizavanja njegovog vozila smatra da je to jedini mogući razlog zbog čega je izgubio kontrolu nad upravljačem. Pojasnio je da se radi o oštroj desnoj krivini i ulaskom u tu krivinu je došlo do proklizavanja, on je preduzeo radnju kočenja, ali nije mogao da zaustavi vozilo i nakon što su sletjeli, on, B... i A.... su sami izašli iz vozila, a ubrzo je naišao jedan momak iz N.., kojeg znaju iz viđenja i svu trojicu ih je poveo u KC CG u Podgorici, te za to vrijeme policija nije došla, tako da nisu prisustvovali uviđaju, ali su istog dana dali izjavu podgoričkoj policiji, a koja je sastavni dio zapisnika o uviđaju. </span>
</p>
<p>&nbsp;</p>
<p>
<span class="span2">U dokaznom postupku koji je proveden radi rasvjetljenja činjeničnog stanja i krivice okrivljenog, sud je proveo sljedeće dokaze: na saglasnost stanaka pročitan je iskaz oštećenog M. B. sa zapisnika pred ODT Nikšić od 18.12.2014.godine i iskaz oštećenog B. A. sa zapisnika pred ODT Nikšić od 18.12.2014.godine, </span><span class="span2">zapisnik o uviđaju UP CB B. od 31.05.2014.godine sa uvidom u skicu lica mjesta, izvršio je uvid u fotoelaborat CB B. od 31.05.2014.godine, izvještaj ljekara specijaliste Opšte bolnice Nikšić na ime B. A. od 23.06.2014.godine, izvještaj ljekara specijaliste KC CG na ime B. M. od 31.05.2014.godine, na saglasnost stranaka pročitan je nalaz i mišljenje sudskog vještaka medicinske struke dr N. R. od 20.01.2015.godine, na saglasnost stranaka pročitan je nalaz i mišljenje sudskog vještaka saobraćajne struke mr Đ. V. od 22.12.2014.godine, pročitana je dokumentacija KC CG na ime B. M., pročitan je izvod iz kaznene evidencije za okrivljenog Ministarstva pravde CG, na saglasnost stranaka pročitan je dopunski nalaz i mišljenje vještaka medicinske struke dr N. R. od 23.06.2015.godine. </span>
</p>
<p>&nbsp;</p>
<p>
<span class="span2">Oštećeni M. B. je na zapisniku pred ODT Nikšić od 18.12.2014.godine naveo da je dana 31.05.2014.godine negdje posle ponoći sa drugovima B.  A. i S. A.  krenuo iz Nikšića za Budvu putničkim motornim vozilom </span><span class="span2">“A. A8”, kojim je upravljao S. A., a u Danilovgradu ih je zaustavila policija i pošto su on i A... bili u pripitom stanju, oni su im rekli da sjednu na zadnje sjedište vozila i da se vežu bezbjednosnim pojasom, što su i uradili, a on je sjeo iza vozača, S. A.. Na magistralnom putu Cetinje-Budva u mjestu Stanišići koje pripada opštini Budva, dogodila se predmetna saobraćajna nezgoda i sjeća se da je prilikom savlađivanja krivine S. A. izgubio kontrolu nad vozilom, usled čega je vozilo udarilo u metalnu zaštitnu gredu, probilo bankinu i sletjelo 4-5 metara ispod kolovoza, a ta greda se nalazi sa lijeve strane kolovoza gledano iz pravca njihovog kretanja. Dodao je da je u predmetnoj saobraćajnoj nezgodi on zadobio teške tjelesne povrede, tačnije prelom ključne kosti. Izjavio je da se ne pridružuje krivičnom gonjenju i ne postavlja imovinsko-pravni zahtjev. </span>
</p>
<p>&nbsp;</p>
<p>
<span class="span2">Oštećeni B. A. je na zapisniku pred ODT Nikšić od 18.12.2014. godine naveo da je dana 31.05.2014.godine, negdje poslije ponoći, kada je završio proslavu mature, sa drugovima B. M. i S. A. krenuo iz Nikšića za Budvu i te noći je bio u pripitom stanju, obzirom da je proslavljao matursko veče, a kritične večeri je putničkim motornim vozilom marke “A. A8” upravljao S. A., koji te noći nije konzumirao alkohol. On je bio na zadnjem sjedištu, na mjestu iza suvozača i bio je vezan bezbjednosnim pojasom, a na magistralnom putu Cetinje-Budva, u mjestu Stanišići, negdje oko 03:30 časova se desila predmetna saobraćajna nezgoda. Objasnio je da je prilikom savlađivanja lakat krivine, S. A. izgubio kontrolu nad vozilom, udario vozilom u metalnu zaštitnu gredu, probio bankinu i vozilo je sletjelo ispod kolovoza, a ta greda se nalazila sa lijeve strane kolovoza gledano iz pravca njihovog kretanja, ali se nije mogao izjasniti kojom brzinom je S. A. upravljao vozilom, ali misli da je to bilo u granicama dozvoljene brzine. Dodao je da je u predmetnoj saobraćajnoj nezgodi zadobio teške tjelesne povrede, tačnije povrede lijevog koljena, kuka i lom lijeve ruke. Izjavio je da se ne pridružuje krivičnom gonjenju protiv S. A. i ne postavlja imovinsko-pravni zahtjev. </span>
</p>
<p>&nbsp;</p>
<p>
<span class="span2">Iz zapisnika o uviđaju UP CB Budva od 31.05.2014.godine sa skicom lica mjesta proizilazi da je lice mjesta saobraćajne nezgode magistralni put Budva-Cetinje u mjestu Stanišići, i to nepregledna desna krivina gledano iz pravca Cetinja u pravcu Budve, a sa desne strane kolovoza, gledano iz pravca Cetinja u pravcu Budve se nalazi saobraćajni znak za ograničenje brzine na 40 km/h i saobraćajni znak krivina u desno. Do saobraćajne nezgode je došlo na način što se vozač A. S. upravljajući putničkim motornim vozilom marke “A.”, reg. oznaka PG .. ..., kretao magistralnim putem iz pravca Cetinja u pravcu Budve i dolaskom na lice mjesta saobraćajne nezgode je prešao preko lijeve saobraćajne trake, nakon čega je prednjom stranom svog vozila ostvario kontakt sa metalnom odbojnom gredom koja se nalazi sa desne strane kolovoza gledano iz pravca Budve u pravcu Cetinja, nakon čega je sa vozilom sletio ispod novoa kolovoza, gdje se i zaustavio. U nezgodi su učestvovali S. A., kao vozač vozila reg. oznaka PG ... ...  i M. B. i B. A., kao putnici u tom vozilu. </span>
</p>
<p>&nbsp;</p>
<p>
<span class="span2">Iz fotoelaborata CB Budva br. ... /14 od 31.05.2014.godine proizilazi da se na fotografijama vidi lice mjesta, gdje je došlo do slijetanja sa puta pmv marke A. , reg. oznaka PG ...  ..., kojim je upravljao S. A., kao i tragovi na cesti i položaj vozila. </span>
</p>
<p>&nbsp;</p>
<p>
<span class="span2">Iz izvještaja ljekara specijaliste Opšte bolnice Nikšić na ime B. A. od 23.06.2014.godine proizilazi da je isti zadobio povredu tri nedelje ranije i da je pregledan u KC CG, te da je preporučena kontrola za dvije nedelje radi skidanja gipsa sa novim RTG snimkom. </span>
</p>
<p>&nbsp;</p>
<p>
<span class="span2">Iz izvještaja ljekara specijaliste KC CG na ime B. M. od 31.05.2014. godine proizilazi da je isti došao zbog potencijalni povreda lijevog ramena zadobijenih u saobraćajnom udesu kao putnik na zadnjem sjedištu, te da je lijeva ruka u prinudnom položaju i pokreti su bolno limitirani. </span>
</p>
<p>&nbsp;</p>
<p>
<span class="span2">Iz nalaza i mišljenja sudskog vještaka medicinske struke dr N. R. od 20.01.2015.godine proizilazi da je dana 31.05.2014.godine, a nakon saobraćajne nezgode, u Urgentnom centru Kliničkog centra Crne Gore pregledan M. B. , kod koga su dijagnostikovane sledeće povrede: prelom lijeve ključnjače, koja povreda je posledica dejstva tupine mehaničke sile i ista je mogla nastati usled inercionog kretanja tijela i udara o elemente unutrašnjosti vozila u trenutku sudara, a koja se u vrijeme nanošenja kvalifikuje kao teška tjelesna povreda, a vještak je u svom nalazu naveo da su u medicinskoj dokumentaciji navedene i dijagnoze koje u prevodu sa latinskog jezika znače nagnječenje ramena i grudnog koša, ali kako u dijelu nalaza dostavljenog ljekarskog izvještaja nisu opisani krvni podlivi i oguljotine u tim predjelima tijela, tako se te dijagnoze ne mogu prihvatiti i dalje sudskomedicinski elaborirati. Dana 23.06.2014.godine, od strane ljekara specijaliste ortopeda kontrolno je pregledan B. A., te se iz dostavljenog izvještaja saznaje da je tri sedmice prije tog pregleda zadobio tjelesnu povredu zalom lijeve laktice, koja je posledica dejstva tupine mehaničke sile i koja se u vrijeme nanošenja kvalifikuje kao teška tjelesna povreda.  </span>
</p>
<p>&nbsp;</p>
<p>
<span class="span2">Iz nalaza i mišljenja sudskog vještaka saobraćajne struke mr  Đ. V. od 22.12.2014.godine proizilazi da se dana 31.05.2014.godine u 03:40 časova na magistralnom putu Budva-Cetinje, u mjestu Stanišići u Budvi, dogodila saobraćajna nezgoda u kojoj su učestvovali S. A, koji je upravljao pmv “A.  A8 2.5 TDI”, reg. oznaka </span><span class="span2">PG ... ..., kao i M. B. i B. A., kao putnici u tom vozilu, a na mjestu nezgode se kolovoz prostire u vidu nepregledne krivine u desno, sa uzdužnim nagibom – nizbrdicom, gledano iz pravca Budva-Cetinje, sa lijeve strane kolovoza iz istog pravca se nalazi betonski potporni zid iznad nivoa kolovoza, a zatim metalna odbojna greda, iza koje se prostire zemljana površina ispod nivoa kolovoza, dok se sa desne strane kolovoza prije mjesta nezgode, takođe gledano iz pomenutog pravca, nalaze saobraćajni znakovi “Krivina u desno” i “Ograničenje brzine na 40 km/h”. Vozilo “A.  A8 2.5 TDI”, reg. oznaka PG ... ...., se kretalo magistralnim putem iz pravca Cetinja u pravcu Budve, a vozilo je na kritičnoj dionici, na početku tragova zanošenja lijevih točkova, bilo blago usmjereno ulijevo, pri čemu nije pratilo zakrivljenost desne krivine, te je došlo do probijanja metalne odbojne grede i vozilo je “sletjelo” niz strmu padinu ispod nivoa kolovoza, gdje se i zaustavilo, na oko 10,00 m ispod puta. Brzina vozila “A. A8 2.5 TDI”, reg. oznaka PG ...  ..... neposredno prije početka tragova zanošenja imala je vrijednost oko 81 km/h, pa bi za posjedovanu brzinu zaustavni put iznosio oko 56,73m, a vrijeme zaustavljanja bi trajalo oko 4,12s, dok vozač vozila “Audi A8 2.5 TDI”, reg. oznaka PG ...  ...  nije reagovao na kočnicu prije ulaska u krivinu, o čemu svjedoči podatak da na kolovozu nema tragova kočenja ili zanošenja, a evidentirani tragovi zanošenja su posledica posjedovane brzine, malog poluprečnika krivine i djelovanja vozača na upravljač u cilju praćenja zakrivljenosti puta u desnoj krivini. Stabilnost vozila u krivini je bila umanjena zbog brzine koja je usled centrifugalne sile, malog radijusa krivine i zakrivljenosti točkova udesno, uslovila maksimalno opterećenje lijevih, a rasterećenje desnih točkova, što je na kraju zanošenja lijevih točkova uticalo da se desni točkovi potpuno odvoje od kolovoza, pri čemu je težište vozila pomjereno ulijevo, što je uzrokovalo proklizavanje vozila prema lijevoj bočnoj strani, a dokaz za ovu tvrdnju se nalazi u podacima iz uviđajne dokumentacije: da put nije oštećen, a da na kolovozu nema tragova koji upućuju na bilo koju neispravnost na vozilu (krzanje djelova vozila ili oboda felge, zamašćeni – uljem posuti kolovoz, pucanje pneumatika i sl.), što znači da put i vozilo nisu uticajni faktori nastanka nezgode, već je to ljudski faktor (vozač), koji je upravljao vozilo neprilagođenom brzinom uslovima puta, jer da se kretao brzinom od 45 km/h i svakom manjom, zadržao bi vozilo na operativnoj površini puta. Na osnovu prethodne analize materijalnih tragova i njihove lokacije, kao i uslova odvijanja saobraćaja (kolovoz suv, oštra krivina udesno, ograničenje 40 km/h, tragovi zanošenja lijevih točkova), vještak je dao mišljenje da je do nezgode došlo usled propusta u vožnji vozača vozila “Audi A8 2.5 TDI”, reg. oznaka PG ... ... , koji je upravljao vozilom brzinom od 81,26 km/h, a koja je imala vrijednost veću od granične brzine na proklizavanje vozila u krivini (zanošenje) od 45 km/h. Nailaskom na kritičnu dionicu puta, došlo je prvo do bočnog proklizavanja ulijevo, a zatim i probijanja lijeve metalne odbojne grede, poslije čega je vozilo “sletjelo” ispod nivoa puta sa lijeve strane za oko 10 m, a destabilizacija vozila u krivini i “slijetanje” sa puta se može smatrati posledicom neprilagođene brzine. Tehnički uslovi izbjegavanja nezgde su postojali u dijelu upravljanja vozilom brzinom od 45 km/h i svakom manjom, jer bi se na taj način obezbijedila stabilnost vozila kretanjem operativnom površinom puta. </span>
</p>
<p>&nbsp;</p>
<p>
<span class="span2">Iz dokumentacije KC CG na ime B. M. proizilazi da je isti zadobio povredu u udesu kao putnik, kao i da je imao bol u lijevoj ruci, dok iz dokumentacije KC CG na ime A. B. proizilazi da je isti imao bol u lijevoj podlaktici, lijevom koljenu i u predjelu 1. slabine </span><span class="span2">zadobijenih u udesu kao putnik, konstatovan je otok i bolna osjetljivost u predjelu lijeve podlaktice, lijevog koljena i lijeve ilijačne kosti.</span>
</p>
<p>&nbsp;</p>
<p>
<span class="span2">Uvidom u izvod iz kaznene evidencije  za okrivljenog Ministarstva pravde CG od 09.04.2015. godine utvrđeno je da okrivljeni ranije nije osuđivan. </span>
</p>
<p>&nbsp;</p>
<p>
<span class="span2">Iz dopunskog nalaza i mišljenja vještaka medicinske struke dr N. R. od 23.06.2015.godine proizilazi da je u predmetnom događaju M. B. zadobio sledeće tjelesne povrede: prelom lijeve ključnjače, koja je posledica dejstva tupine mehaničke sile i ista je mogla nastati usled inercionog kretanja  tijela i udara o elemente unutrašnjosti vozila u trenutku sudara, a u vrijeme nanošenja se kvalifikuje kao teška tjelesna povreda, a vještak je u svom dopunskom nalazu naveo da su u medicinskoj dokumentaciji navedene i dijagnoze koje u prevodu sa latinskog jezika znače nagnječenje ramena i grudnog koša, ali kako u dijelu nalaza dostavljenog ljekarskog izvještaja nisu opisani krvni podlivi i oguljotine u tim predjelima tijela, tako se te dijagnoze ne mogu prihvatiti i dalje sudskomedicinski elaborirati. Iz istog dopunskog nalaza proizilazi da je B. A.  zadobio sledeće tjelesne povrede: zalom lijeve laktice, praćen otokom lijeve podlaktice, koja je posledica dejstva tupine mehaničke sile i ista je mogla nastati usled inercionog kretanja tijela i udara o elemente unutrašnjosti vozila u trenutku sudara, a u vrijeme nanošenja se kvalifikuje kao teška tjelesna povreda, zatim otok lijevog koljena, praćen ubodinom u tom predjelu i navedena povreda je posledica dejstva tupine i oštrog vrha mehaničkog oruđa i mogla je nastati usled inercionog kretanja tijela i udara o elemente unutrašnjosti vozila u trenutku sudara, a ista se kvalifikuje kao laka tjelesna povreda, kao i otok u predjelu lijeve polovine slabinskog predjela, koja je posledica dejstva tupine mehaničke sile i ista je mogla nastati usled inercionog kretanja tijela i udara o elemente unutrašnjosti vozila u trenutku sudara, a u vrijeme nanošenja se kvalifikuje kao laka tjelesna povreda, te zbirno posmatrano u vrijeme nanošenja sve zadobijene povrede se kvalifikuju kao teška tjelesna povreda. </span>
</p>
<p>&nbsp;</p>
<p>
<span class="span2">Cijeneći sve izvedene dokaze pojedinačno, kao i u njihovoj međusobnoj povezanosti, shodno čl. 370 st. 3 ZKP-a, a u odnosu na odbranu okrivljenog, koji je priznao izvršenje krivičnog djela stavljenog mu na teret i krivicu za isto, sud je utvrdio činjenično stanje navedeno u izreci presude. Krivično pravno ocjenjujući ovako utvrđeno činjenično stanje, sud je našao da je okrivljeni učinio krivično djelo teško djelo protiv bezbjednosti javnog saobraćaja iz čl. 348 st. 1 u vezi sa krivičnim djelom ugrožavanja javnog saobraćaja iz čl. 339 st. 1 Krivičnog zakonika.</span>
</p>
<p>&nbsp;</p>
<p>
<span class="span2">Ovakvo činjenično stanje sud je utvrdio na osnovu odbrane okrivljenog i iz svih provedenih dokaza, a prvenstveno iz zapisnika o uviđaju saobraćajne nezgode, nalaza i mišljenja vještaka saobraćajne i medicinske struke, kao i iskaza oštećenih B..i A.. .</span>
</p>
<p>&nbsp;</p>
<p>
<span class="span2">Naime, uvidom u zapisnik o uviđaju UP CB Budva od 31.05.2014.godine sa skicom lica mjesta sud je utvrdio da je lice mjesta saobraćajne nezgode magistralni put Budva-Cetinje u mjestu Stanišići, i to nepregledna desna krivina gledano iz pravca Cetinja u pravcu Budve, a do saobraćajne nezgode je došlo na način što se okrivljeni, upravljajući putničkim motornim vozilom marke “Audi”, reg. oznaka PG ... ..., kretao magistralnim putem iz pravca Cetinja u pravcu Budve i dolaskom na lice mjesta saobraćajne nezgode </span><span class="span2">je prešao preko lijeve saobraćajne trake, nakon čega je prednjom stranom svog vozila ostvario kontakt sa metalnom odbojnom gredom koja se nalazi sa desne strane kolovoza gledano iz pravca Budve u pravcu Cetinja, nakon čega je sa vozilom sletio ispod nivoa kolovoza, gdje se i zaustavio, a što se vidi i na fotografijama koje se nalaze u fotoelaboratu CB Budva br. ..../14 od 31.05.2014.godine, te da su u nezgodi učestvovali okrivljeni, kao vozač vozila reg. oznaka PG ... ... i oštećeni M. B. i B. A., kao putnici u tom vozilu. </span>
</p>
<p>&nbsp;</p>
<p>
<span class="span2">Navedeno je u svojoj odbrani potvrdio i okrivljeni A. , koji je objasnio da </span><span class="span2">je kritičnog dana svojim vozilom </span><span class="span2">“Audi A8”, reg. oznaka PG .. ...  </span><span class="span2">krenuo u Budvu sa svojim drugovima B. A. i M. B., koji</span><span class="span2"> su sjedali pozadi, jer su popili, B.  je bio iza njega, a A.. iza mjesta suvozača i do same nezgode se nisu nigdje zaustavljali, dok se on kritične prilike svo vrijeme kretao brzinom od oko 80 km/h, pa i neposredno prije same nezgode, a radi se o oštroj desnoj krivini i ulaskom u tu krivinu je došlo do proklizavanja, on je preduzeo radnju kočenja, ali nije mogao da zaustavi vozilo. Ovakvu odbranu okrivljenog sud je prihvatio, jer je ista u saglasnosti sa iskazima oštećenih B... i A.., koji su dodali da je okrivljeni prilikom savlađivanja krivine izgubio kontrolu nad vozilom, usled čega je vozilo udarilo u metalnu zaštitnu gredu, probilo bankinu i sletjelo ispod kolovoza, a ta greda se nalazi sa lijeve strane kolovoza gledano iz pravca njihovog kretanja.</span>
</p>
<p>&nbsp;</p>
<p>
<span class="span2">Ovakvu odbranu okrivljenu i iskaze oštećenih sud je u potpunosti prihvatio obzirom da su isti u saglasnosti sa nalazom i mišljenjem vještaka saobraćajne struke od 22.12.2014.godine iz kojeg je sud utvrdio da se vozilo “Audi A8 2.5 TDI”, reg. oznaka PG ... ...  kretalo magistralnim putem iz pravca Cetinja u pravcu Budve, a vozilo je na kritičnoj dionici, na početku tragova zanošenja lijevih točkova, bilo blago usmjereno ulijevo, pri čemu nije pratilo zakrivljenost desne krivine, te je došlo do probijanja metalne odbojne grede i vozilo je “sletjelo” niz strmu padinu ispod nivoa kolovoza, gdje se i zaustavilo, na oko 10,00 m ispod puta. Brzina vozila je neposredno prije početka tragova zanošenja imala vrijednost oko 81 km/h, pa bi za posjedovanu brzinu zaustavni put iznosio oko 56,73m, a vrijeme zaustavljanja bi trajalo oko 4,12s, dok okrivljeni nije reagovao na kočnicu prije ulaska u krivinu, o čemu svjedoči podatak da na kolovozu nema tragova kočenja ili zanošenja, a evidentirani tragovi zanošenja su posledica posjedovane brzine, malog poluprečnika krivine i djelovanja vozača na upravljač u cilju praćenja zakrivljenosti puta u desnoj krivini. Stabilnost vozila u krivini je bila umanjena zbog brzine koja je usled centrifugalne sile, malog radijusa krivine i zakrivljenosti točkova udesno, uslovila maksimalno opterećenje lijevih, a rasterećenje desnih točkova, što je na kraju zanošenja lijevih točkova uticalo da se desni točkovi potpuno odvoje od kolovoza, pri čemu je težište vozila pomjereno ulijevo, što je uzrokovalo proklizavanje vozila prema lijevoj bočnoj strani, a dokaz za ovu tvrdnju se nalazi u podacima iz uviđajne dokumentacije: da put nije oštećen, a da na kolovozu nema tragova koji upućuju na bilo koju neispravnost na vozilu (krzanje djelova vozila ili oboda felge, zamašćeni – uljem posuti kolovoz, pucanje pneumatika i sl.), što znači da put i vozilo nisu uticajni faktori nastanka nezgode, već je to ljudski faktor (vozač), koji je upravljao vozilo neprilagođenom brzinom uslovima puta, jer da se kretao brzinom od 45 km/h i svakom manjom, zadržao bi vozilo na operativnoj površini puta. U konačnom, vještak je dao mišljenje da je do nezgode došlo usled propusta u vožnji okrivljenog, koji je upravljao vozilom brzinom od 81,26 km/h, a koja je imala vrijednost veću od granične </span><span class="span2">brzine na proklizavanje vozila u krivini (zanošenje) od 45 km/h, a nailaskom na kritičnu dionicu puta, došlo je prvo do bočnog proklizavanja ulijevo, a zatim i probijanja lijeve metalne odbojne grede, poslije čega je vozilo “sletjelo” ispod nivoa puta sa lijeve strane za oko 10 m, a destabilizacija vozila u krivini i “slijetanje” sa puta se može smatrati posledicom neprilagođene brzine, jer su tehnički uslovi izbjegavanja nezgde postojali u dijelu upravljanja vozilom brzinom od 45 km/h i svakom manjom, jer bi se na taj način obezbijedila stabilnost vozila kretanjem operativnom površinom puta. Navedeni nalaz i mišljenje sud je u cjelosti prihvatio kao potpun i jasan, te dat u skladu sa pravilima struke i nauke.</span>
</p>
<p>&nbsp;</p>
<p>
<span class="span2">Sud nije prihvatio navode okrivljenog da je na mjestu same nezgode bilo nešto na kolovozu, ulje ili slično, usled čega je njegovo vozilo proklizalo, prešlo u drugu saobraćajnu traku, a potom udarilo u odbojnu gredu sa lijeve strane, probilo je i sletjelo sa puta i da smatra da je po načinu proklizavanja njegovog vozila to jedini mogući razlog zbog čega je izgubio kontrolu nad upravljačem, jer su isti očigledno usmjereni na izbjegavanje krivične odgovornosti, a isti su opovrgnuti i zapisnikom o uviđaju, kao i nalazom i mišljenjem vještaka saobraćajne struke, na osnovu kojeg je utvrđeno da jedini uzrok predmetne saobraćajne nezgode neprilagođena brzina.</span>
</p>
<p>&nbsp;</p>
<p>
<span class="span2">Dalje, čl. 37 st. 1 je propisano da na putu van naselja vozač ne smije vozilom da se kreće brzinom većom od 100 km/h na putu rezervisanom za saobraćaj motornih vozila, dok je istim članom u st. 3 propisano da vozač na putu iz stava 1 ovog člana ne smije da se kreće brzinom većom od brzine određene saobraćajnim znakom. </span><span class="span2">Imajući u vidu navedeno, okrivljeni S. A. je postupao suprotno citiranoj zakonskoj odredbi, obzirom da je isti u svojoj odbrani istakao da se </span><span class="span2">kritične prilike svo vrijeme kretao brzinom od oko 80 km/h, pa i neposredno prije same nezgode, što je utvrđeno i u nalazu i mišljenju vještaka saobraćajne struke, dok iz istog nalaza i zapisnika o uviđaju nesporno proizilazi da se sa desne strane kolovoza prije mjesta nezgode, gledano iz pravca Cetinja u pravcu Budve, nalazi saobraćajni znak “Ograničenje brzine na 40 km/h”, a na osnovu nalaza i mišljenja vještaka saobraćajne struke sud je utvrdio da je uticajni faktor nastanka nezgode ljudski faktor (vozač) – ovdje okrivljeni, koji je upravljao vozilom neprilagođenom brzinom uslovima puta, jer da se kretao brzinom od 45 km/h i svakom manjom, zadržao bi vozilo na operativnoj površini puta, što znači da su postojali tehnički uslovi izbjegavanja nezgde u dijelu upravljanja vozilom brzinom od 45 km/h i svakom manjom, jer bi se na taj način obezbijedila stabilnost vozila kretanjem operativnom površinom puta.</span>
</p>
<p>&nbsp;</p>
<p>
<span class="span2">Dakle, okrivljeni A... je postupio suprotno odredbi čl. 37 st. 3 u vezi st. 1 ZOBS-a, te je nesporno utvrđeno da je došlo do saobraćajne nezgode na način bliže preciziran u izreci presude, a </span><span class="span2">kojom prilikom je oštećeni </span><span class="span2">M. B. zadobio tešku tjelesnu povredu u vidu </span><span class="span2">preloma lijeve ključnjače, dok je oštećeni B. A.  zadobio sledeće povrede: zalom lijeve laktice, praćen otokom lijeve podlaktice, a u vrijeme nanošenja se kvalifikuje kao teška tjelesna povreda, zatim otok lijevog koljena, praćen ubodinom u tom predjelu, a ista se kvalifikuje kao laka tjelesna povreda, kao i otok u predjelu lijeve polovine slabinskog predjela, a u vrijeme nanošenja se kvalifikuje kao laka tjelesna povreda, te zbirno posmatrano u vrijeme nanošenja sve zadobijene povrede se kvalifikuju kao teška tjelesna povreda, što je sud utvrdio na osnovu medicinske dokumentacije, te nalaza i mišljenja vještaka medicinske struke i njegovog dopunskog nalaza. Osnovni i dopunski </span><span class="span2">nalaz i mišljenje vještaka medicinske struke sud je u cjelosti prihvatio kao potpune i jasne, te date u skladu sa pravilima struke i nauke. </span>
</p>
<p>&nbsp;</p>
<p>
<span class="span2">Okrivljeni A... je kritične prilike postupao sa eventualnim umišljajem jer je bio svjestan da postupanjem suprotno čl. 37 st. 3 u vezi st. 1 Zakona o bezbjednosti saobraćaja na putevima, odnosno time što se nije kretao brzinom kretanja koja je saobraćajnim znakom ograničena na 40 km/h, već brzinom od 81,26 km/h, može učiniti krivično djelo, pa je na to pristao, usled čega su oštećeni B....  i A... zadobili teške tjelesne povrede, čime su se u radnjama okrivljenog ostvarila </span><span class="span2">sva bitna obilježja bića krivičnog djela teško djelo protiv bezbjednosti javnog saobraćaja iz čl. 348 st. 1 u vezi sa krivičnim djelom ugrožavanja javnog saobraćaja iz čl. 339 st. 1 Krivičnog zakonika Crne Gore.</span>
</p>
<p>&nbsp;</p>
<p>
<span class="span2">Prilikom odluke o vrsti i visini krivične sankcije koju okrivljenom treba izreći, sud je imao u vidu da je za krivično djelo iz čl. 348 st. 1 u vezi sa čl. 339 st. 1 KZ-a propisan zatvor od jedne do osam godina. Shodno članu 42 KZ-a, sud je cijenio sve okolnosti koje su od značaja za odmjeravanje kazne, pa je kao olakšavajuće okolnosti na strani optuženog cijenio to što je okrivljeni priznao izvršenje krivičnog djela stavljenog mu na teret, njegovu raniju neosuđivanost, te to što se oštećeni nisu pridružili krivičnom gonjenju</span><span class="span2">,</span><span class="span2"> koje okolnosti su za sud imale karakter naročito olakšavajućih okolnosti, pa mu je utvrdio kaznu zatvora u trajanju od 6 (šest) mjeseci i istovremeno odredio da se ista neće izvršiti ukoliko okrivljeni za vrijeme od dvije godine od dana pravosnažnosti presude ne učini novo krivično djelo. Sud je mišljenja da će se i uz prijetnju kaznom zatvora dovoljno uticati na okrivljenog da više ne vrši ovakva, kao ni slična krivična djela, te da će ubuduće biti obazriviji prilikom upravljanja motornim vozilom,  odnosno da će se ostvariti svrha iz čl. 52 KZ-a u okviru opšte svrhe krivičnih sankcija iz čl. 4 st. 2 KZ-a.</span>
</p>
<p>&nbsp;</p>
<p>
<span class="span2">Sud je na osnovu naprijed navedene krivičnopravne odredbe i čl. 2, 3, 4, 5, 8, 13, 15, 33, 42, 45, 46, 52, 53 i 54 Krivičnog zakonika i čl. 226, 227, 229, 368 i 374 ZKP-a, riješio kao u izreci.</span>
</p>
<p>&nbsp;</p>
<p>
<span class="span2">Sud je obavezao okrivljenog da na ime troškova sudskog po stupka uplati iznos od 209,00 eura, i to iznos od 104,50 eura na ime vještačenja po vještaku medicinske struke (49,50 eura na ime izrade nalaza i mišljenja i iznos od 55,00 eura na ime izrade dopunskog nalaza) i iznos od 104,50 eura na ime vještačenja po vještaku saobraćajne struke, te da na ime sudskog paušala uplati iznos od 50,00 (pedeset) eura, a sve navedeno u roku od mjesec dana od dana pravosnažnosti presude u korist budžeta Crne Gore na žiro račun br. 832-16-52, te da dokaz o uplati dostavi ovom sudu, s pozivom na br. K. 37/15/15. </span>
</p>
<p>&nbsp;</p>
<p>
<span class="span2">Na osnovu izloženog, sud je odlučio kao u izreci presude. </span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span2">OSNOVNI SUD U KOTORU</span>
</p>
<p style="text-align:center;">
<span class="span2">Dana 17.07.2015.godine</span>
</p>
<p>&nbsp;</p>
<p>&nbsp;</p>
<p>
<span class="span2">        Zapisničar, </span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2">                   S u d i j a,     </span>
</p>
<p>
<span class="span2">Aleksandra Čolan                                                                   Danijela Samardžić</span><span class="span2"></span>
</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span2"></span><span class="span2"></span><span class="span2"> </span>
</p>
<p>
<span class="span2">PRAVNA POUKA: Protiv ove presude dozvoljena je žalba Višem sudu Podgorica u roku od 15 dana, od dana prijema, a preko ovog suda.                                                                                                                                         </span><span>                                                                                                                                                                                                                                                                    </span><span class="span3"> </span>
</p>
<p>&nbsp;</p>
<p>&nbsp;</p>
</div>
</div>


</body>
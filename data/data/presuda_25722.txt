<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:justify;hyphenate:auto;font-family:Arial;font-size:12pt;}
.p2{text-align:end;hyphenate:auto;font-family:Arial;font-size:12pt;}
.p3{text-align:start;hyphenate:auto;font-family:Arial;font-size:12pt;}
.p4{text-align:center;hyphenate:auto;font-family:Arial;font-size:12pt;}
.p5{text-align:justify;hyphenate:auto;font-family:Times New Roman;font-size:14pt;}
.p6{text-align:start;hyphenate:auto;font-family:Times New Roman;font-size:12pt;}
.s1{font-weight:bold;}
.s2{font-family:Times New Roman;font-size:14pt;}
</style>
<meta content="dragoje.jovic" name="author">
</head>
<body class="b1 b2">
<p class="p1"></p>
<p class="p2">
<span class="s1">K.br.81/12</span>
</p>
<p class="p3"></p>
<p class="p4">
<!--Image link to '0.png' can be here-->
</p>
<p class="p4">
<span class="s1">U IME CRNE GORE</span>
</p>
<p class="p3"></p>
<p class="p4"></p>
<p class="p4"></p>
<p class="p1">
<span class="s1">Viši sud u Podgorici, </span><span>u vijeću sastavljenom od sudije Jović Dragoja, kao predsjednika vijeća, sudije Miljane Pavlićević i Nenada Otaševića, kao članova vijeća, uz učešće namještenika suda Cupara Mile, kao zapisničara, u predmetu protiv optuženog C.V., zbog krivičnog djela ubistvo u pokušaju iz čl. 143 u vezi čl. 20 KZ, u sticaju sa krivičnim djelom nedozvoljeno držanje oružja i eksplozivnim materija iz čl. 403 st. 1 KZ, nakon održanog glavnog i javnog pretresa dana 09.05.2013. godine, kome su prisustvovali zastupnik optužnice Olivera Ražnatović zamjenik Višeg državnog tužioca u Podgorici, optuženi C.V. i njegov branilac K.F., advokat iz P., donio je i 15.05.2013. godine javno objavio</span>
</p>
<p class="p1"></p>
<p class="p1"></p>
<p class="p4">
<span class="s1">P R E S U D U</span>
</p>
<p class="p4"></p>
<p class="p1"></p>
<p class="p1">
<span class="s1">Optuženi</span><span> </span><span class="s1">C.V.</span><span>, zvani „V.“, od oca S. i majke B., rođene K., rođen ... godine u P., sa prebivalištem u P. – S.Z. br. .., završio srednju školu, nezaposlen, neoženjen, državljanin C.G., neosuđivan</span>
</p>
<p class="p1"></p>
<p class="p1"></p>
<p class="p1"></p>
<p class="p4">
<span class="s1">K R I V    J E</span>
</p>
<p class="p4"></p>
<p class="p1">
<span class="s1">Zato što je:</span>
</p>
<p class="p1"></p>
<p class="p1">
<span>Dana 26. januara 2011. godine, oko 03.00 časa, u P."D", u Ulici V., u P., prekoračio granice nužne odbrane u stanju  jake razdraženosti i prepasti izazvane napadom na njegovo pravno dobro, na način što je sa umišljajem pokušao da liši života oštećenog T.O., koji ga je napao u trenutku kada je u ruci držao pištolj marke "Bereta", kalibra 7,65 mm kojim je odbio od sebe prethodni protivpravni napad od njegovog prijatelja P.I., pa je nalazeći se u stanju jake razdraženosti i prepasti u cilju odbijanja od sebe tog novog napada na njegovo tijelo od strane T.O. prekoračio granice nužne odbrane, tako što je iz navedenog pištolja nepoznatog fabričkog broja ispalio dva projektila u pravcu oštećenog, pogodivši ga u predjelu natkoljenice lijeve noge, nanoseći mu tešku tjelesnu povredu u vidu rane prostreline i rane ustreline, kojom prilikom je na javnom mjestu neovlašćeno nosio vatreno oružje - pištolj nevedene marke i kalibra, nepoznatog fabričkog broja, čije je nošenje, shodno čl. 11 Zakona o oružju, zabranjeno na javnom mjestu i za koje oružje, shodno čl. 27 Zakona o oružju, nije imao oružani list,</span>
</p>
<p class="p1"></p>
<p class="p1">
<span>- čime je izvršio krivično djelo ubistvo u pokušaju u prekoračenju granica nužne odbrane iz čl. 143 u vezi čl. 20 i čl.10 st. 3 Krivičnog zakonika u sticaju sa krivičnim djelom nedozvoljeno držanje oružja i eksplozivnih materija iz čl. 403 st. 1 Krivičnog zakonika,</span>
</p>
<p class="p1"></p>
<p class="p1">
<span>pa mu sud primjenom navedenih zakonskih propisa iz čl. 36, 42, 45, 46 i 48 st.1 Krivičnog zakonika, prethodno utvrđuje pojedinačne kazne i to:</span>
</p>
<p class="p1"></p>
<p class="p1">
<span>-  za krivično djelo ubistvo u pokušaju u prekoračenju granica nužne odbrane iz čl. 143 u vezi čl. 20 i čl. 10 st. 3 Krivičnog zakonika, kaznu zatvora u trajanju od 5 (pet) mjeseci,  </span>
</p>
<p class="p1"></p>
<p class="p1">
<span>-  za krivično djelo nedozvoljeno držanje oružja i eksplozivnih materija iz čl. 403 st. 1 Krivičnog zakonika, kaznu zatvora u trajanju od 2 (dva) mjeseca, u odnosnu na koje nisu primijenjene odredbe o ublažavanju kazne,</span>
</p>
<p class="p1"></p>
<p class="p1">
<span>te ga uz dalju primjenu čl. 48 st. 2 tač. 2 i čl. 51 Krivičnog zakonika, i čl. 374 Zakonika o krivičnom postupku,</span>
</p>
<p class="p1"></p>
<p class="p1"></p>
<p class="p1"></p>
<p class="p4">
<span class="s1">O S U Đ U J E</span>
</p>
<p class="p3"></p>
<p class="p3"></p>
<p class="p3"></p>
<p class="p1">
<span>na jedinstvenu kaznu zatvora u trajanju od 6 (šest) mjeseci, u koju mu se uračunava vrijeme provedeno u pritvoru, od 26.01.2011. godine do 08.07.2011. godine. </span>
</p>
<p class="p1"></p>
<p class="p1">
<span>Oštećeni T.O. se, osnovom čl. 239 Zakonika o krivičnom postupku, upućuje da imovinskopravni zahtjev za naknadu štete u cjelini ostvaruje u parničnom postupku.</span>
</p>
<p class="p1"></p>
<p class="p1">
<span>Na osnovu čl. 229 u vezi čl. 226 Zakonika o krivičnom postupku, optuženi se obavezuje da, na ime troškova krivičnog postupka, uplati u korist budžeta Crne Gore iznos od 1.165,30 €, a na ime sudskog paušala iznos od 150,00€, sve u roku od 15 dana po pravosnažnosti presude.</span>
</p>
<p class="p1"></p>
<p class="p1"></p>
<p class="p4"></p>
<p class="p4">
<span class="s1">O b r a z l o ž e nj e</span>
</p>
<p class="p4"></p>
<p class="p4"></p>
<p class="p1">
<span>Optužnicom VDT u Podgorici Kt.br. 20/11 od 23.03.2011 godine koju je zastupao pomenuti zamjenik i precizirao na glavnom pretresu, stavljeno je na teret optuženom C.V. izvršenje krivičnog djela ubistvo u pokušaju iz člana 143 u vezi člana 20 Krivičnog zakonika u sticaju sa krivičnim djelom nedozvoljeno držanje oružja i eksplozivnih materija iz člana 403 stav 1 Krivičnog zakonika, ali je sud utvrdjeno činjenično stanje prilagodio rezultatima izvedenih dokaza i izmijenio činjenični opis i pravnu oznaku krivičnog djela, kako je to navedeno u izreci presude. </span>
</p>
<p class="p1"></p>
<p class="p1">
<span>Sud je u dokaznom postupku u skladu sa zakonom saslušao svjedoka-oštećenog T.O., svjedoke K.D., K.D., J.M., vještake medicinske struke B.B. i balističke struke B.B., kao i predstavnika tima vještaka medicinske struke psihijatra dr Ž.G., te je pročitao iskaz svjedoka P.I., B.B., V.M. i Z.V., kao i zapisnik o uvidjaju Uprave policije - PJ P. Ku br. 86/2011 od 27.01.2011. godine, Izvještaj Uprave policije - Forenzičkog centra D. o trasološkom vještačenju broj 410/11,  Izvještaj o balističkom vještačenju broj 408/11,  Izvještaj o utvrdjivanju daljine pucanja broj 409/11, nalaz i mišljenje  vještaka medicinske struke dr B.B., (dodato!) nalaz i mišljenje komisije vještaka od 18.04.2013.godine i izvod iz kaznene evidencije Uprave policije - Područne jedinice P.  br. 11-245/11-353 od 31.01.2011. godine za okrivljenog C.V., te je izvršio uvid u reprodukciju video snimka izuzetog sa video sistema nadzornih kamera u P. „D“ kao i u fotodokumentaciju Uprave policije - Područne jedinice P. broj 17-28-244-149/263 od 26.01.2011. godine.</span>
</p>
<p class="p3"></p>
<p class="p1">
<span class="s1">Optuženi C.V. </span><span>je u svojoj odbrani pred ovlašćenim policijskim službenicima naveo da je dana 26.01.2011 godine pri povratku iz grada, oko 03.00 h, svratio sa svojim drugovima V.Z., D.K., M.V. i M.V. u P.“D“ koja se nalazi u ulici V. na Z.. Nakon izvjesnog vremena  je došla grupa od 5 momaka sa Z., od kojih je trojicu poznavao P.I., B.I. i M.N.. Odmah po ulasku  P. je započeo svađu i nasrnuo na njega  hvatajuci ga za garderobu, te da mu se u prijetnjama pridužio i B. U jednom trenutku dok se nalazio izmedju vitrine i zida prema njemu je krenuo i T.O.,  koji je gurao vitrinu, pa je počeo da se on  povlači unazad prema kuhinji i osjetivši da će ga P. i T. napasti izvukao je  desnom rukom  pištolj marke "bereta" cal 7,65 mm koji mu je bio za pojasem i potom ispalio jedan projektil u pod - pločice pored nogu T. koji je bio udaljen oko jednog metra, a potom još jedan u istom pravcu jer se oštećeni nije zaustavio. Nakon ispaljenih projektila svi su istrčali napolje, pa je i on napustio lice mjesta bacajući pištolj na tom prostoru, te se nešto kasnije prijavio policiji. </span>
</p>
<p class="p1"></p>
<p class="p1">
<span>Optuženi</span><span class="s1"> </span><span>je pred istražnim sudijom pojasnio da su u p. zatekli prodavačicu i jednog radnika, te da su odmah po ulasku P. i B. gotovo istovremeno počeli da ga čupaju za jaknu, vrijeđaju da je špijun, prijete, pitaju zna li on ko su oni, dok mu je P. rekao trebaju li njegovi drugovi da leže u zatvoru zbog njega. Nijesu ga udarali, ali se i on branio tako što ih je gurao od sebe, govorio da ga puste na miru objašnjavao da oni i  ne bi bili u zatvoru da ga nijesu napali, izmicao se unazad i kada je došao u prostor gdje se sprema pecivo, tada se i T. zaletio ka njemu gurajući ispred sebe rashladnu vetrinu. Tada je u strahu izvadio pomenuti pištolj u kome su se nalazila 4 metka, repetirao i prije nego što je zapucao još jednom ponovio da se maknu od njega i ostave ga na miru. U tom trenutku, kako je on nastavio da se kreće prema njemu okrenuo je glavu u stranu i pucao u pravcu poda, jer je namjeravao da tako odbije napad od sebe imajući u vidu da se nalazio u bezizlaznoj situaciji. Zbog toga što je T. i dalje išao ka njemu opalio je i drugi metak na isti način, kada je vidio da T. pada. Tek tada su se svi razbježali, pa je i on istrčao iz P., bacio pištolj i autom udaljio u pravcu grada, te predao policiji nakon pola sata.</span>
</p>
<p class="p1"></p>
<p class="p1">
<span>On je posebno pojasnio da njegovi drugovi nijesu učestvovali u svađi, niti ih razdvajali, dok je iz društva ošećenog  M. više puta ponavljao da ga ostave na miru ali ga oni nijesu poslušali. Takođe je pojasnio da je pištolj kupio u T. od njemu nepoznatog lica zbog straha od onih sa kojima je imao sukob, želeći da tako zaštiti sebe i svoju porodicu.</span>
</p>
<p class="p1"></p>
<p class="p1">
<span>U svojoj odbrani na glavnom pretresu dodatno je pojasnio, da je okretao glavu u stranu i prema položaju ruke u kojoj je držao pištolj zaključio da puca ispred ili pored nogu T. koji mu se približavao. Takođe je naveo da je tako postupio, zato što nije imao iskustva u  rukovanju vatrenim oružjem i da mu nije bila namjera da ga ubije, nego samo uplaši i odbrani sebe u situaciji u kojoj je bio napadnut od više lica.</span>
</p>
<p class="p1"></p>
<p class="p1">
<span class="s1">Svjedok - oštećeni T.O.</span><span> je naveo da je kritične večeri, oko 03,00 sata, zajedno sa P., B. i B. došao u P. „D“, kako bi nešto pojeli i da su tamo zatekli nekoliko momaka, među kojima je poznavao C. i Z.. Prodavačica je bila za prodajnim pultom, pa je zatražio sa društvom burek za jelo, dok su P. i B. započeli razgovor sa C.. Nije primijetio da se svađaju i prepiru, niti da je između njih došlo do nekog fizičkog kontakta. U jednom trenutku uočio je da se C. povukao unazad i nakon toga izvadio pištolj. Prvi put se našao u takvoj situaciji i kad je vidio pištolj u njegovoj ruci krenuo je ka njemu govoreći da ne puca. Tako je postupio, jer  je znao da su B. i P. prije pola godine imali konflikt sa C., pa se uplašio da ne puca u tako malom prostoru i ne povrijedi nekog od sedam - osam momaka koliko se unutra nalazilo. Međutim, iako je imao namjeru da ga spriječi u tome, on je dva puta pucao i pogodio ga u lijevu nogu kada se nalazio na odstojanju od jednog ipo metra. Ne zna da li je pucao namjerno, ali da ga je upozorio da će pucati normalno je da bi stao i kako je rekao ne bi išao na pištolj. Nakon ispaljenih projektila koji su ga pogodili u lijevu nogu iznad koljena i u prepone pao je na pod dok su ostali pobjegli iz pekare ali su se potom vratili B. i P. i kolima prebacili u bolnicu gdje se zadržao na liječenju nedelju dana. Na glavnom pretresu je pojasnio da je pogođen iza prodajnog pulta u dijelu u kome se nalazio optuženi, te da nije krenuo ka njemu da se fizički obračunava, nego zbog ranije istaknutog razloga, kao i da se na pregledanom sadržaju video snimka ne može uočiti momenat koji bi se okarakterisao, kao trenutak kada on navodno pokušava optuženog da udari nogom.</span>
</p>
<p class="p1"></p>
<p class="p1">
<span>Na ponovljenom glavnom pretresu je dodao da on nije imao namjeru da se fizički obračuna sa C., te da je u trenutku kada je u njegovoj ruci ugledao pištolj krenuo ka  njemu u isključivoj namjeri da stane ispred njega, kako ne bi pucao na nekog iz njegovog društva, te da se nalazio u iskoraku kada je pogodnjen  ispaljenim projektilima.  </span>
</p>
<p class="p1"></p>
<p class="p1">
<span class="s1">Svjedok P.I. </span><span> je naveo da je kritične prilike, zajedno sa B., B. i T. došao u P. „D“ da nešto pojede, pa je unutra ušao sa T., dok su ispred ostali B. i B.. U P. se nalazilo 4 - 5 momaka koji su se nešto prepirali i među njima C., koji je stajao između zida i prodajne vitrine. Zbog toga što je vikao i nedostojno se ponašao, on ga je upitao zašto se dere i buka. Tada se okrenuo prema njemu i odgovorio pa što da se ne bukam. Nakon toga, kada mu je rekao "nemoj put mene života ti" i podigao ruku neko iza njegovih leđa je rekao ima pištolj ili drži se za pištolj, poslije čega je C. to i potvrdio rekavši "pa imam pištolj, pa što". Kada je neko iz njegovog društva dobacio „što pištolj smrdo jedna, ajde izvadi ga ako smiješ“  tada su svi mogli  da vide da je C. izvadio pištolj, pa su izašli napolje, te ne zna šta se nadalje dešavalo unutra. Čim je izašao iz P. začuo je dva, tri pucnja i potom  vidio C. kako je istrčao iz P. i otišao sa lica mjesta. Kada je ušao unutra, vidio je T. da leži pored vitrine i od njega saznao da ga je C. pogodio  u nogu. Pomogao mu je B. i još neko iz njegovog društva da ga ubace u auto i prebace u urgentni blok, gdje su ostali sve dok nije došla policija. </span>
</p>
<p class="p3"></p>
<p class="p1">
<span>Tek je kroz odgovor na postavljeno pitanje istakao, da se ne sjeća da je C. vrijeđao i bilo šta govorio o robijanju njegovih drugova. Međutim, poznato mu je da je B. brat bio u zatvoru zbog učešća u nekom događaju o kojem je svjedočio C., ali da se trenutno niko od njegovih drugova nije nalazio u zatvoru zbog toga što bi se sa time C. mogao dovesti u vezu.</span>
</p>
<p class="p3"></p>
<p class="p1">
<span class="s1">Svjedok B.B.</span><span> je u svom  iskazu naveo da je te večeri, oko 03,00 sata, zajedno sa B., T. i P. došao u P. „D.“ na Z. kako bi nešto pojeli ali je on ostao ispred P. čekajući T. da donese hranu. Međutim, ubrzo je začuo pucnje, ali sa mjesta gdje je stajao nije mogao da vidi šta se tamo dešavalo, ali je uočio da su nakon toga iz P. istrčali njemu nepoznati momci i čuo je T. koji je jaukao i dozivao u pomoć, te je zajedno sa B. pomogao da izađe i odveze do urgentnog centra.</span>
</p>
<p class="p3"></p>
<p class="p1">
<span class="s1">Svjedok K.D.</span><span> je  naveo da je bio u društvu optuženog i lica koje je on u odbrani naveo, kada su oko 03,00 sata u P. „D.“ na Z. ušli momci koje zna po nadimku P., B., kao i T.. Odmah nakon njihovog ulaska P. se obratio C. riječima „što ćeš ti ovdje pičko jedna“  i onda je između njih došlo do komešanja za koje vrijeme je P. stalno vrijeđao C.. Nadalje je naveo da je stao između P. i C., kako bi pokušao da ih razdvoji ali u jednom trenutku  P. preko njega fizički nasrće na C.koji se povukao ka kuhinji. Uspio  je nekako da zadrži  P. i B. i da iste izgura iz P., ali je tada T. ušao u raspravu, što inače nije vidio jer  je bio leđima okrenut dok ih je gurao iz pekare i nije mogao da vidi šta se dešava unutra. Ubrzo je začuo pucnje i kada se okrenuo vidio je C. da stoji u kuhinji i T. da leži iza prodajne vitrine. </span>
</p>
<p class="p3"></p>
<p class="p1">
<span class="s1">Svjedok Z.V.</span><span> je naveo da je oko 03,00 časa zajedno sa C., K., V. i V. došao u P. „D.“ na Z., kako bi nešto pojeli. Zatekli su jedino prodavačicu i naručili nešto da večeraju. Nešto kasnije u pekaru su ušli B., P. i T. kao i još dva njemu nepoznata momka. Odmah po ulasku  P. je upitao C. „ je li u redu da su moji drugovi na robiji, to samo rade pičke i špijuni“ , pa je misleći da ga B. može odvratiti od svađe, obratio se njemu i potom su zajedno izašli napolje. Tamo je zamolio B. da izvede P. što je on i prihvatio da uradi kako bi spriječio dalju svađu, ali dok su oni razgovarali, unutar P. je došlo do koškanja i potom  do pucnjave. Kad je začuo pucnje pobjegao je na stranu odakle je  vidio  da su se svi razbježali, te se nedugo zatim vratio u P. gdje je vidio T. da kleči i jauče, pa je tada  shvatio da je  pogođen i ubrzo je izveden iz P.</span>
</p>
<p class="p3"></p>
<p class="p1">
<span class="s1">Svjedok V.M.</span><span> je naveo da je zajedno sa C., K.,  Z. i V. došao u P. "D." na Z. i da je nešto kasnije  ušlo nekoliko momaka od kojih je jedan malo krupniji od ostalih odmah C. rekao „pičko jedna špijunska“ i krenuo ka njemu, iako C.  nije puno pričao, već je nekako uzmicao i bio u odbrambenom stavu. Tom prilikom je došlo do komešanja među prisutnim, pa je i sam pokušavao da smiri situaciju, tako što je stao između C. i P. sa namjerom da ih razdvoji, obuhvativši rukama P. i gurajući prema izlaznim vratima, da bi u tom guranju obojica pali na pragu ulaznih vrata. U tom trenutku čuo je da C. viče  „pucaću, pucaću“, a potom neko povikao „pucaj pičko“, nakon čega su se začuli pucnji, te je nastala opšta pometnja i svi su se razbježali. </span>
</p>
<p class="p3"></p>
<p class="p1">
<span class="s1">Svjedok J.M.</span><span> je navela da je zaposlena u P. "D." na Z. i da je te večeri radila na prodaji peciva dok se  u  kuhinji nalazio K.D. radnik obezbjeđenja. Negdje oko 03,00 sata  u P. su ušli momci koji  povremeno dolaze i naručili su nešto da večeraju. Desetak minuta nakon njihovog dolaska, u P. su došla dva momka od kojih je jedan odmah počeo da se prepire sa C. rekavši mu „zar moje društvo u zatvoru zbog tebe da ispašta pičko jedna“ ,nakon čega je između njih došlo do guranja, dok su ostali  stojali i gledali. Tokom te rasprave i guranja C. se povukao iza vitrine u pravcu kuhinje, kada je došlo do ozbiljnijeg komešanja i guranja vitrine. Bila je pod velikim stresom i  nije vidjela momenat kada je C. izvadio pištolj i pucao kao ni trenutak kada se  T. našao između vetrine i zida, već se samo sjeća da je čula dva pucnja, nakon čega su se svi razbježali osim T. koji je ostao da kleči na koljenima, kada je i shvatila da je pogođen. </span>
</p>
<p class="p3"></p>
<p class="p1">
<span class="s1">Svjedok K.D.</span><span> je naveo da je kao radnik obezbjeđenja zaposlen u P. „D.“ na Z. i sjeća se kada su kritičnom prilikom došli u pekaru C. i njegovo društvo, te naručili nešto za večeru. Sjedio je u kuhinji gdje se prave bureci i čuo je da je neko još ušao unutra, te počeo da provocira C. govoreći mu „kako si brate“, a kada mu je on odgovorio „dobro“, taj za kojeg je kasnije saznao da se zove P. mu je rekao „e nećeš biti dobro“. Nakon toga  je došlo do prepirke, ali mu sve to nije ličilo na nešto ozbiljnije, što može dovesti do fizičkog obračuna pa i nije intervenisao da razdvoji zavađene strane. U jednom trenutku je vidio da grupa od  desetetak momaka među kojima  T., gura prodajnu vitrinu i navaljuje na C. koji se nalazio okrenut leđima između prodajne vitrine i zida. Dok se povlačio unazad prema kuhinji odjednom je  čuo pucnje, ali nije mogao da vidi momenat kada je  izvadio i repetirao  pištolj,  jer je bio iza C. leđa. Nakon pucnjave prisutni su pobjegli iz P. a  jedino je ostao T. za koga je primijetio da je pogođen i koji se držao naslonjen na vitrinu, da bi ubrzo potom u P. ušlo par momaka koji su pomogli T. da izađe iz P., a nedugo zatim došla je i policija. </span>
</p>
<p class="p1"></p>
<p class="p1">
<span>Na ponovljenom glavnom pretresu je pojasnio da u trenutku kada su momci krenuli da izadju iz objekta jedan od njih je rekao ,,idemo napolje, pa ćemo ga tamo čekati’’, te da kada je to čuo C. on im je odgovorio ,,ja ću pucati’’, i tada dolazi do situacije koju je prethodno opisao odnosno da se oni kao po nekoj komandi vraćaju nazad i kreću na C., a sigurno ih je bilo najmanje desetorica.</span>
</p>
<p class="p1"></p>
<p class="p1">
<span class="s1">Iz zapisnika o uviđaju  Uprave policije - PJ P. Ku. br. 86/2011 od 27.01.2011. godine </span><span>proizilazi da su ovlašćeni službenici Uprave policije PJ P. dana 26.01.2011. primili  obavještenje da je u P. „D.“ došlo svađe između više lica a zatim i do upotrebe vatrenog oružja. Dolaskom na lice mjesta ulazna vrata P. su bila otvorena. Pregledom prvog-prodajnog dijela objekta na podu iza prodajnog pulta, lijevo pored drvenih polica a ispred ulaza u proizvodni dio pronađena je jedna pištoljska čaura koja je označena markerom br.1 i strelicom. U proizvodnom dijelu, tačnije na zadnjem dijelu istog između metalnih pokretnih kolica sa jedne strane i manjeg drvenog ormara sa druge strane, na podu je pronađena još jedna čaura koja je označena markerom br.2 i marker strelicom. Gledano sa ulaznih vrata proizvodnog dijela objekta, takođe na podu na udaljenosti od oko 160 cm, ispred jednog metalnog stola pronađen je jedan deformisani projektil koji je označen markerom br. 3 i strelicom. Sa lijeve strane ulaznih vrata u ćošku gdje je sastav između eloksiranih vrata i pločice, vidljivo je oštećenje koje je najvjerovatnije nastalo od udara projektila što je označeno markerom 4 i marker strelicom. Fotodokumentacijom Uprave policije Područna jedinica P. koja se sastoji od 14 fotografija prikazan je bliži izgled lica mjesta, kao i tragovi koji su od strane uvidjajne ekipe uočeni i obilježeni prilikom obavljanja te radnje.</span>
</p>
<p class="p3"></p>
<p class="p1">
<span class="s1">Iz Izvještaja Uprave policije - Forenzičkog centra D. o trasološkom vještačenju broj 410/11</span><span> proizilazi da je vještaku trasologu dipl. Ing. M.J. na vještačenje dostavljena garderoba koja je izuzeta od T.O., pa je  prilikom pregleda  na donjem dijelu trenerke crne boje marke „N.“ sa prednje strane konstatovano mehaničko oštećenje na lijevoj nogavici veličine 0,7 cm, a  na zadnjoj strani trenerke  dva mehanička oštećenja veličine 0,6 cm i 1 cm,  oko kojih su uočeni tragovi tečnosti tamno braon boje nalik na krv. Nadalje je vještačenjem donjeg veša - bokserica sive boje marke „H.“  na istim konstatovano sa prednje strane na lijevoj nogavici jedno mehaničko oštećenje veličine 0,5 cm, oko kojeg su uočeni tragovi tamno braon boje, dok su na zadnjoj strani bokserica vidljivo mehaničko oštećenje veličine 0,8 cm i oko njega tragovi tečnosti tamno braon boje. U vezi tih mehaničkih oštećenja na odjevnim predmetima izuzetim od T.O. vještak je naveo da su karakteristična za oštećenja nastala dejstvom projektila ispaljenog iz vatrenog oružja.</span>
</p>
<p class="p1"></p>
<p class="p1">
<span class="s1">Iz Izvještaja o balističkom vještačenju broj 408/11 </span><span>proizilazi da je vještaku balističke struke dipl. ing. B.B. na vještačenje dostavljeno dvije čaure je kalibra 7,65 mm sa oznakama PPU -.32 AUTO i PPU – 81 – 7,65 te jedan projektil.  Na dnu navedenih čaura postoje tragovi nastali ispaljenjem iz vatrenog oružja izraženi od udarne igle, čela zatvarača i izbacača. U okviru ovih tragova formirane su individualno izražene karakteristike koje imaju identifikacionu vrijednost. Međusobnom komparacijom utvrđeno je da su obje predmetne čaure ispaljene iz istog vatrenog oružja – pištolja odgovarajućeg kalibra. Vještačenjem projektila utvrđeno je da je deformisan pri dnu svog donjeg dijela i gepmetrijskim i težinskim mjerenjem (4,62 grama) utvrđeno je da je predmetni projektil kalibra 7,65 mm i isti je ispaljen iz pištolja odgovarajućeg kalibra. Po obimu projektila postoje tragovi prolaska kroz ožljebljenu cijev vatrenog oružja izraženi u vidu polja i žljebova. Broj polja i žljebova je po 6, a smjer uvijanja sa lijeva u desno. </span>
</p>
<p class="p1"></p>
<p class="p1">
<span>Na ponovljenom glavnom pretresu pojasnio je da može postojati više varijanti uzdužne ose cijevi pištolja koje ,,zadovoljavaju’’ smjer strijelnog kanala kod povrijedjenog, ali je u svakom slučaju cijev bila usmjerena ka donjim ekstremitetima oštećenog, te da ako se uzme da je optuženi bio u stojećem položaju u momentu opaljenja, tada je lijeva noga oštećenog bila u nekom položaju prema naprijed podignutom.  Što se tiče pronadjenih čaura br.1 i br.2, uzimajući u obzir prostor gdje se zbio pomenuti dogadjaj može se zaključiti da je više puta dolazilo do promjene pravca kretanja čaure nakon ispaljenja ali takodje da je čaura broj.2, ukoliko nije pomjerana od strane lica iz objekta, bila ispaljenja kada je uzdužna osa cijevi - pištolja bila u unutrašnjosti radnog prostora a osa cijevi usmjerena ka prodajnom objektu. Nadalje je pojasnio da je na fotoelaboratu fotografije 13 i 14 obilježeno oštećene br. 4 a koje se  nalazi na oko 10cm od ravne podloge poda, te da ono ukazuje na smjer dejstva projektila tj. odozgo na dolje, te da se projektil nakon kontakta sa podlogom gdje je napravio ovo oštećenje nastavio kretati.</span>
</p>
<p class="p1"></p>
<p class="p1">
<span>Na kraju je naveo da na osnovu udara projektila pri dnu zidnih pločica isključuje mogućnost da je prostrelina mogla nastati u trenutku kada je oštećeni bio u sjedećem položaju a okrivljeni neposredno iznad njega, sa čim se i složio vještak medicinske struke.</span>
</p>
<p class="p1"></p>
<p class="p1">
<span class="s1">Iz Izvještaja o utvrdjivanju daljine pucanja broj 409/11</span><span> proizilazi da su vještaku dipl. ing. I.LJ.  dostavljeni na veštačenje garderoba tj. donji dio trenerke i bokserice vlasništvo T.O.. Makroskopskim pregledom donjeg dijela trenerke crne boje, marke „N.“ veličine XXL, sa prednje strane na lijevoj nogavici primjećuje se jedno oštećenje veličine 0,7 cm, dok se na zadnjoj strani na lijevoj nogavici uočavaju dva oštećenja veličine 0,6 cm i 1 cm. Oko navedenih oštećenja primjećuju se tragovi tamno crvene boje nalik na krv. Makroskopskom analizom bokserica sive boje, marke „H.“ nepoznate veličine, sa prednje strane se primjećuje na lijevoj nogavici jedno oštećenje veličine 0,5 cm dok se na zadnjoj strani uočava na lijevoj nogavici jedno oštećenje veličine 0,8 cm oko kojeg oštećenja se primjećuju tragovi tamno crvene boje nalik na krv. Savremene samolepljive folije koje se inače koriste za skidanje zaostalih barutnih čestica sa šaka lica koje je pucalo iz vatrenog oružja tzv.“parafinske rukavice“ čvrsto su fiksirane u okolini gore pomenutog oštećenja. Pomenute folije posjeduju jake adhezione sile koje na svojoj površini zalijepe latentne tragove barutnih čestica. Tako prenešene tragove barutnih čestica na lepljivoj površini folija se vizueliziraju pomoću karaktrističnog difenilaminskog reagensa za nitrate u intenzivno tačkasto plavo obojenje. Nakon izvršenih navedenih ispitivanja, u okolini gore pomenutih oštećenja na donjem dijelu trenerke i boksericama vlasništvo T.O. nije dokazano prisustvo barutnih čestica, te ukoliko su gore navedena oštećenja nastala od projektila iz vatrenog oružja tada su usta cijevi bila na rastojanju većem od 90 cm.</span>
</p>
<p class="p1"></p>
<p class="p1">
<span class="s1">Vještak medicinske struke dr B.B. je na osnovu raspoložive medicinske dokumentacije  (</span><span>otpusne liste sa epikrizom Centra za hirurgiju trbuha sa brojem istorije bolesti 1775/00, tri primjerka Izvještaja ljekara specijaliste KC CG odnosno jedan izvještaj neurologa o urađenom pregledu dana 24.02.2011. jedan izvještaj ljekara specijaliste fizikalne medicine o urađenom pregledu dana 14.02.2011. i jedan primjerak izvještaja ljekara specijaliste hirurga o urađenom pregledu dana 15.02.2011. te dokumenta o istoriji bolesti br.1775/00 T.O. u periodu od 26.01.2011. do 01.02.2011.godine) naveo da je oštećeni T.O. zadobio dvije povrede u predjelu lijeve noge. S tim u vezi je istakao, da je povreda natkoljenice lijeve noge strijelna povreda prostrelina čiji se ulazni otvor (rana) nalazila na koži prednje unutrašnje strane natkoljenice na liniji prelaza gornje u srednju trećinu ove strane natkoljenice a izlazni otvor (rana) na koži zadnje strane natkoljenice lijeve noge a na oko 10 cm ispod donje ivice sjedalnog predjela tijela oštećenog. Opisana povreda je nastala djelovanjem projektila vatrenog oružja – pištolja, u momentu kada je povrijeđeni bio u stojećem stavu, prednje-unutrašnjom stranom natkoljenice lijeve noge okrenut ka otvoru usta cijevi vatrenog oružja iz kojeg je projektil ispaljen, dok se o udaljenosti površine noge od otvora usta cijevi pištolja na osnovu raspoložive medicinske dokumentacije ne može sa sigurnošću govoriti. Prilikom djelovanja projektila vatrenog oružja došlo je do oštećenja kože natkoljenice na dva mjesta (ulazna i izlazna rana), mekog potkožnog tkiva, mišića natkoljenice i sitnih krvnih sudova u prostoru i kanalu strijelne povrede, dok su druge strukture natkoljenice ostale nepovrijeđene (kost, veliki krvni sudovi, veliki nervi noge i ostalo).</span>
</p>
<p class="p1"></p>
<p class="p1">
<span>U vezi druge povrede natkoljenice lijeve noge je naveo da se radi o strijelnoj povredi, ustrelini čiji se ulazni otvor nalazio na koži prednje strane natkoljenice u predjelu sredine natkoljenične kosti ove noge a strijelni kanal se produžavao ka dubini natkoljenice i na čijem se dnu zadržao projektil vatrenog oružja. Na svom putu projektil je oštetio kožu i meko potkožno tkivo, mišiće prednje strane natkoljenice i sitne krvne sudove u prostoru i kanalu ove rane, dok su druge strukture natkoljenice  ostale nepovrijeđene (kost, veliki krvni sudovi, veliki nervi i drugo). U momentu nastanjanja ove povrede povrijeđeni je bio u stojećem stavu, prednjom stranom natkoljenice okrenut ka otvoru usta cijevi vatrenog oružja dok se od udaljenosti površine noge od otvora usta cijevi pištolja ne može sa sigurnošću govoriti. Takođe se ne može sa sigurnošću odrediti u kom to dijelu natkoljenice se završavao strijelni kanal, te se ne može sa sigurnošću ni odrediti ni približan pravac i smjer strijelnog kanala ove strijelne povrede. Naprijed navedene povrede su nastale u kratkom vremenu jedna za drugom i predstavljaju pojedinačno laku tjelesnu povredu, dok u svom zbiru predstavljaju običnu tešku tjelesnu povredu, zato što bi zadržavanje projektila vatrenog oružja u strukturama povrijeđene natkoljenice noge, bez odgovarajuće medicinske pomoći, dovelo do naknadnog izazivanja upalne reakcije u tkivu noge i do razvijanja gnojne upale sa mogućim različitim posledicama kako po strukturu noge, tako i organizma u cjelini.</span>
</p>
<p class="p1"></p>
<p class="p1">
<span>Na ponovljenom glavnom pretresu je dodao da se u 03:39;38 vidi, kada C. zamahuje desnom nogom ka osobi koja se nalazi ispred njega, jer se tu i vidi dio crne obuće, za koju svjedok-oštećeni T. tvrdi da je njegova, te da se na sledećem kadru vidi lijeva noga polusavijena u pokretu i da to za njega predstavlja momenat, kada je već zadobijena strijena povreda lijeve noge, a kao što je i opisao u svom nalazu i mišljenju. Izjašnjavajući se na datim prigovorima pojasnio je da je prvo nastala povreda nadkoljenice lijeve noge u njenoj srednjoj trećini-rana ustrelina, a da je posle toga došlo do pada povrijedjenog na podlogu polusavijene lijeve noge okrenute ka otvoru usta cijevi vatrenog oružja, tj rana prostrelina. Na glavnom pretresu na kome je vještak balističke struke branio svoj nalaz i mišljenje i poslije njegovog objašnjenja o nastanku odredjenih tragova, vještak medicinske struke je isključio mogućnost  položaja oštećenog koji je na ranijem glavnom pretresu naveo, u vezi zadobijanja rane prostreline.</span>
</p>
<p class="p1"></p>
<p class="p1">
<span>Pregledani video snimak koji je izuzet sa video sistema nadzornih kamera u P. "D." počinje tako, da se  na monitoru uočavaju sadržaji koje pokrivaju 4 kamere od kojih 2, u lijevom i desnom gornjem uglu. Kao vrijeme dogadjaja u desnom uglu uočava  se 26. januar 2011. godine u 03:34:44 časova. Najprije se zapaža na video snimku koji je pokriven kamerom u desnom gornjem uglu, kako iza pulta stoji jedna djevojka, a ispred nje pet osoba rasporedjenih na različitim mjestima, s tim što optuženi objašnjava da su to sve osobe iz njegovog društva – K. D., V.Z., V.M. i V.M. </span>
</p>
<p class="p1"></p>
<p class="p1">
<span>Prilikom emitovanja video snimka zamrzunut je kadar u trenutku kada su u prostoriju ušla lica od kojih je po kazivanju optuženog prvi bio P.I., iza njega je ušao B.I., .O., kao i N.M. i zadnji koji se zadržao na vratima je bio B..</span><span class="s2"> </span><span>Oni su ušli u  03:45:43 časova, kada se optuženi nalazio naslonjen za pultom i jeo burek, i kada se jasno vidi da mu se prvi približava P. Odmah iza P.  po zapažanju vijeća ušli su još dva lica i oštećeni je objasnio da su to bili on i B.I.. Takodje je uočeno, da se P. odmah okrenuo u pravcu optuženog, ali obzirom da se ne radi o audio snimku nije se čulo šta mu je tom prilikom rekao. Sa naprijed navedenim konstatacijama složio se i  optuženi, s tim što je pojasnio da ga je P. u tom trenutku pitao kako je, a kada mu je on odgovorio "dobro", on je nastavio da priča i rekao mu, da neće biti dobro, jer njegovi drugovi leže u zatvoru zbog njega. </span>
</p>
<p class="p5"></p>
<p class="p1">
<span>Nadalje je konstatovano da u 03,37 časova M. N. ide u pravcu P. i pokušava da ga skloni ili mu govori da se skloni od optuženog.</span><span class="s2"> </span><span>Sve do tog trenutka  nije uočeno da je P. u bilo kom trenutku rukom ili na neki drugi način krenuo da udari optuženog, koji je i kada se M. približio P. i dalje stajao za pultom naslonjen lijevom rukom i u rukama držao burek. Takodje je uočeno, da se P. protivi tom naporu M. da ga povuče unazad, da se gura  sa njim, ne želeći da se udalji od optuženog, kao ni da ni jedno drugo lice koje se nalazilo u društvu oštećenog ne ispoljava bilo kakvu agresivnost prema optuženom i da mirno stoje na mjestima na kojima su se do tada nalazili, s tim što se uočava i da Z. pokušava da povuče P. sa mjesta gdje se on do tada nalazio. U jednom trenutku 03:37:29 časova P. se odvaja od M. i direktno se okreće prema optuženom i nešto mu govori, nakon čega ga Z. hvata za desno rame i tada se on okreće prema Z. nešto priča sa njim i nakon toga stavlja ruke u džepove i ponovo kreće ka optuženom. Tada  se i optuženi odvaja od pulta i takodje stavlja ruke u džepove, nakon čega jedan drugom nešto govore,</span><span class="s1"> </span><span>ali se izmedju njih ne uočava nikakav fizički kontakt.</span><span class="s1"> </span><span>Tada je uočeno da je M. ponovo pokušao da smiri situaciju i da je povukao  za lijevu ruku P. kao i da ga u jednom trenutku pušta, nakon čega se  P. okreće ka optuženom, direktno ga gleda u oči i nešto mu govori.</span><span class="s1"> </span><span> Nakon toga se  primjećuje da K.D. koji je do tada stajao za pultom sa lijeve strane optuženog prelazi na njegovu desnu stranu ali da se ni na koji način ne uključuje u taj sukob.</span><span class="s1"> </span><span>Tada u 03:37:38 ili par sekundi prije toga je ponovo  uočeno da  M. sa ledja, hvata P. za ruku  i pokušava da ga povuče unazad. Njihova rasprava, izmedju P. i M. traje nekoliko sekundi i tada</span><span class="s1"> </span><span>izmedju njih staje B. I., koji se potom okrenuo prema optuženom i nešto mu govori te podiže ruku u visini svoje glave savijajući je u laktu. Tada i P. nešto govori optuženom i podiže ruku u visini svoje glave, u sličnom položaju u kome se nalazila i ruka B.,  ali se ne uočava da neko od njih želi otvoreno da ga udari. U 03:38:22 se primjećuje, da B. rukom dodiruje lice optuženog sa njegove lijeve strane, ali da taj dodir nije posledica zamaha, i da nakon toga mu  P. stavlja ruku na grudi, dok optuženi za to vrijeme mirno stoji sa rukama u džepovima. Takodje je uočeno, da se u narednih  dvadesetak sekundi P. unosi u lice optuženom, dok se on lagano povlači unazad.</span><span class="s1"> </span><span>Tada je primijećeno da oštećeni T. stavlja svoju desnu ruku na desno rame P. u 03:38:30 časova i da drži ruku na njegovom ramenu sa očiglednom namjerom da ga povuče unazad. Medjutim, tada se P. ponovo unio u lice optuženom i nešto mu je govorio, našta je  optuženi reagovao i lijevom rukom gura  P.. Tada i P. desnom rukom sklanja njegovu lijevu ruku i žustrije mu se unosi u lice, dok još uvijek T. u 03:38:42 drži ruku na njegovom desnom ramenu.</span><span class="s1"> </span><span>Tada se uočava da nekoliko puta od sebe optuženi odguruje P. i da T. pokušava da ga povuče unazad, ali da se u jednom trenutku P.  odvojio i krenuo ka optuženom koji ga je odgurnuo od sebe lijevom rukom (03:38:51). Tada se ponovo uočava, da je P. napravio jedan iskorak prema optuženom dok na njegovim prsima i dalje ruku drži T., kao i Z. sa očiglednom namjerom da mu ne dozvole da se optuženom bliže približi. Nakon par sekundi, u 03:39:02 ponovo P. kreće prema optuženom i tada izmedju njih staje K. D., dok T.  i M. još uvijek pokušavaju da ga povuku unazad.</span><span class="s1"> </span><span>U 03:39:09 časova P. kreće agresivno ka optuženom i svojim tijelom pomjera rashladnu vitrinu, te uspijeva desnom rukom da ga uhvati za vrat, kada  optuženi  sklanja njegovu ruku, i potom se povlači u unutrašnjost P., iza prodajnog pulta. To je trajalo par sekundi i tada se u kadru vidi da se P., K. i B. zajedno sa T., odvajaju od pulta i da su uspjeli da ga u potpunosti izguraju do vrata, nakon čega je optuženi vratio rashladnu vitrinu, na mjesto gdje se do tada nalazila.</span><span class="s1"> </span><span>U 03:39:24 iz P. izlaze B. i Z., ali se tada ponovo zalijeće P. i pokazuje namjeru da krene prema optuženom,  u čemu ga sprečava K.D., koji je stao izmedju njih</span><span class="s1">. </span><span>Tada se uočava, da se optuženi povlači jedan korak unazad iza rashladne vitrine i da potom u 03:39:30, što je i sam potvrdio prilikom gledanja snimka, vadi  pištolj iza pojasa i  cijev usmjerava u pravcu P.. U tom trenutku T.  koji se nalazio iza P. dolazi u prvi plan, i kreće ka optuženom, koji je tada već  spuštao pištolj i povlačio se nazad. Tada je u 03:39:35</span><span class="s1"> </span><span>uočeno da iz P.  K. izguruje P. i B., te da se u kadru u tom trenutku  u unutrašnjosti pekare vidio samo V., koji se ni na koji način nije uključivao u sukob.  U 03:39:37 se u kadru ne vidi optuženi, dok je očigledno da je oštećeni prošao iza rashladne vitrine i vidi se njegova desna ruka na pultu i neznatno se uočava njegova glava. Tada se u 03:39:35 u kadru uočava radnica s unutrašnje strane pulta i u lijevom gornjem uglu  se uočavaju noge lica koje je očigledno na tom mjestu bilo u iskoraku. Optuženi  je potvrdio  da je njegova desna noga bila u iskoraku,  nakon čega se izgubio iz kadra, ali se najednom pojavljuje i vidi samo ispružena noga u dužini nešto malo većoj od koljena i ispružena u  visini od najviše 50-tak cm. Taj kadar je zamrznut i pokazivao je vrijeme 03:39:39, nakon čega se  pojavljuje   oštećeni i jasno se vidi kako pada na pločice i dočekuje rukama (03:39:40). Tada se uočava, da pokušava da se podigne sa poda ali da u tome nije uspio, te da  pored njega protrčava u 03:39:45 časova radnica iz P..</span><span class="s1">  </span><span>Poslije kraćeg vremena se ponovo vidi da se u jednom trenutku radnica vraća, dok oštećeni i dalje  bezuspješno pokušava da se podigne i stane na noge.  Nešto kasnije, u 03:41:11 pojavljuje se u kadru B. i vidi se da pomaže oštećenom, da se pridigne na noge u čemu je uspio i nakon toga u 03:41:19 časova oni nestaju iz tog kadra, ali se pojavljuju u drugom kadru pored rashladne vitrine, kada se uočavaju još dva lica u P., koje su optuženi i oštećeni  identifikovali, kao K. i B.. Tada se na vratima pojavljuju Z. i M. i oni takodje pomažu i izvode oštećenog iz P.  Konstatovano je da su iz unutrašnjosti  P. izašla sva lica u 03:41:36 časova.</span>
</p>
<p class="p1"></p>
<p class="p1">
<span class="s1">Iz nalaza i mišljenja komisije vještaka od 18.04.2013. godine </span><span>proizilazi da je tim vještaka u sastavu prof. dr S.M., dr G.Ž. i B.S.I. - psihiolog, na osnovu podataka u spisima predmeta, medicinske dokumentacije i neposrednog psihijatriskog pregleda optuženog dao </span><span class="s1">mišljenje,</span><span> da je optuženi C. osoba visoko prosječnih intelektualnih sposobnosti, i da ne pokazuje simptome trajnog duševnog oboljenja niti težeg duševnog poremećaja te se radi o duševno zdravoj osobi, kao i da se u vrijeme izvršenja krivičnog djela nalazio u stanju afekta straha i razdraženosti jakog inteziteta koje odgovara stanju privremene duševne poremećenosti kao i da je krivično djelo psihopatološki motivisano patološkim afektom. Sposobnost shvatanja značaja svog djela kao i mogućnost upravljanja svojim postupcima u vrijeme izvršenja djela su bili bitno smanjeni.</span>
</p>
<p class="p1"></p>
<p class="p1">
<span>Prilikom davanja nalaza i mišljenja oni su imali u vidu  preddeliktni period u kojem je nad okrivljenim izvršeno fizičko nasilje od strane B. zajedno sa B. i P., kada mu je slomljen nos, zbog čega je vodjen sudski postupak, te da su te okolnosti uzrokovale kod njega psihičko stanje napetosti, straha u vidu akutno stresnog poremećaja, što je u vrijeme izvršenja krivičnog djela generisalo stanje afekta straha jakog intenziteta. Iz spisa predmeta su posebno imali u vidu rezultate pregledanog video snimka od strane suda, te su naveli da je vidljivo provokativno ponašanje oštećenih na verbalnom nivou i fizički nasrtaji u više navrata izazvali kod optuženog doživljaj neposredne životne ugroženosti, uz prethodno negativno iskustvo, kada je prije godinu dana pretučen, što je generisalo dominantno stanje afekta straha i razdraženosti jakog intenziteta na nivou patološkog afekta, u kom stanju su prisutne kvalitativne izmjene svijesti na nivou suženja, kada je ponašanje impulsivno i polazi iz afektivno nagonske sfere zaobilazeći svjesni dio ličnosti. Zbog toga su njegovu sposobnost shvatanja značaja djela i upravljanja svojim postupcima  procijenili na naprijed navedeni način s tim što su dodali  da i duševno zdrave osobe mogu izvršiti delikt u afektu kada se nalaze u stanju visoke napetosti i afektivne uzbudjenosti, posebno u okolnostima provokativnog ponašanja žrtve ili kada subjektivno doživljavaju ugroženost svog života.</span>
</p>
<p class="p1"></p>
<p class="p1">
<span>Na glavnom pretresu dr G.Ž., kao predstavnik tima vještaka, je dodao i to, da su mišljenja da nije moglo doći do rasterećenja afekta u momentu kada su se udaljili P. i B., te da se optuženi i dalje nalazio u istim afektivnim stanjima i u onom trenutku kada je T. krenuo na njega. Takodje, način reakcije u konkretnom slučaju, odgovara duševno zdravoj osobi kao što je konkretno i optuženi, koji se prema njihovom mišljenju ponašao kako bi izbjegao sukob, medjutim deliktna situacija i više nasrtaja na verbalnom i fizičkom planu prepravila je njegov mentalni aparat u smislu suženja svijesti, koji uzrokuje da optuženi reaguje tako kako je reagovao, a generisan afektom jakog inteziteta, a koje je u konkretnoj situaciji i potpomognuto i ranijim sukobima sa već pomenutim licima.</span>
</p>
<p class="p1"></p>
<p class="p1">
<span>Dakle, iz pojedinačno analizirane odbrane optuženog proizilazi da se dana 26.01.2011. godine, oko 03,00 časova, nalazio u P. "D." u P., kada je ušao P.I. sa svojim društvom i odmah započeo svadju, prijetio, vrijedjao i hvatao ga za jaknu, te da mu se u takvom ponašanju iz njegovog društva pridružio B. I.. Sud će odmah naglasiti da navedene činjenične tvrdnje o zajedničkom napadu, u kome su učestvovali P. i B., nijesu vjerodostojne sadržaju pregledanog video snimka koji je izuzet sa video sistema nadzornih kamera u toj P., jer se jasno uočava, da se u prvom dijelu ovog dogadjaja isključivo nalazio u ulozi napadača samo P. I.. Naime, nije sporno prema tom sadržaju, da je u 03:45:43 u pomenutu P. radnju ušao P.I. sa svojim društvom, dok je optuženi stajao za pultom rashladne vitrine, te da je odmah krenuo u njegovom pravcu, govoreći mu nešto što se nije moglo čuti, jer se nije radilo o audio snimku. Medjutim, nadalje se uočava da je odmah iz njegovog društva prišao M., koji nije ugrožavao optuženog, nego je pokušavao da odvuče P., gurao se sa njim i ubrzo je u istoj namjeri prišao Z. koji ga je  dohvatio za rame i započeo razgovor. Za to vrijeme optuženi je stajao na istom mjestu i niko ga, od ostalih osoba iz društva P., nije ugrožavao. Na jednom se uočava, da se P. odvaja od Z. i stavlja ruke u džepove, što isto čini i optuženi koji se pomjera od rashladne vitrine i započinje razgovor sa P., u kojem nije bilo nikakvog fizičkog kontakta. Tada se ponovo uključuje M., hvata za ruku P. i povlači nazad, ali ga u jednom trenutku pušta, što on koristi da se okrene prema optuženom i direktno ga gledajući u oči izgovara riječi koje se nisu mogle čuti.  Potom se na snimku vidi K.D., koji se nalazio u društvu optuženog, sa njegove lijeve strane, kako prelazi na njegovu desnu stranu, ali se ni na koji način ne miješa u tu raspravu, za razliku od M. koji ponovo sa ledja hvata P. i pokušava da ga odvuče unazad. Jasno se vidi da je izmedju njih došlo do rasprave u koju se  uključuje B., tako što staje izmedju njih dvojice, i potom okreće prema optuženom, nešto mu govori i podiže ruku u visini svoje glave, savijajući je u laktu. Nakon njega i P. se obraća optuženom, i čini sličan pokret rukom kao B., ali ni jedan od njih nije  fizički nasrnuo na njega, niti se prepoznaje njihova namjera da ga udare. U tom trenutku optuženi je svo vrijeme mirno stajao, držao ruke u džepovima i mogao je biti udaren ili na neki drugi način ugrožen njegov tjelesni integritet, jer u tom trenutku izmedju njega, P. i B. niko nije stajao.</span>
</p>
<p class="p1"></p>
<p class="p1">
<span>U nastavku te novonastale situacije snimak je u 03:38:22 pokazao da B. dodiruje lice optuženog sa lijeve strane i da mu nakon njega P. stavlja ruku na grudi, ali da on i dalje mirno stoji i drži ruke u džepovima. U narednih 20-tak sekundi se uočava, da mu se P. unosi u lice i tek tada se optuženi lagano povlači unazad, kada se prvi put primjećuje, da se u ovaj dogadjaj uključuje oštećeni  T., koji u 03:38:30 stavlja ruku na desno rame P., sa namjerom da ga povuče unazad, ali se on ponovo unosi u lice optuženom, koji vadi lijevu ruku iz džepa i njome gura P.. U toj situaciji P. svojom desnom rukom sklanja njegovu ruku i žustrije mu se unosi u lice. T. je još uvijek držao ruku na njegovom ramenu, sve dok optuženi nije nekoliko puta odgurnuo od sebe P., što je T. pokušavao da iskoristi, još više ga vukući unazad.  No, u 03:38:51 se primjećuje da je P. ponovo krenuo prema optuženom koji ga je odgurnuo od sebe lijevom rukom i kada je ponovo krenuo ka njemu uočava se da ga u tome sprečavaju T. i Z., kojima se u 03:39:39 pridružuje i M. sa očiglednom namjerom da ga što više povuku unazad. </span>
</p>
<p class="p1"></p>
<p class="p1">
<span>Medjutim, on je u tom trenutku najagresivnije, od početka dogadjaja, krenuo prema optuženom, odgurnuo rashladnu vitrinu ispred sebe i uspio da ga uhvati desnom rukom za vrat. U odnosu na takav neskrivljen protivpravni napad P. optuženi je imao pravo da isti od sebe odbije i on je za trenutak uspio da ga zaustavi, tako što mu je sklonio ruku sa vrata i povukao se u unutrašnjost P., što su iskoristili K., B. i T. da izguraju optuženog do vrata unutrašnjeg dijela P.. Na snimku se vidi da optuženi vraća rashladnu vitrinu na ranije mjesto i da iz P. izlaze B. i Z., ali i da u 03:39:24 P. ponovo pokazuje namjeru da krene prema njemu, u čemu ga sprečava K. stajući izmedju optuženog i P.  Tada, u namjeri da odbije od sebe napad koji je još uvijek trajao, za koji se ne može reći da je prestao, kada su ga samo za kraće vrijeme uspjeli odgurati od optuženog, oni koji su bili u njegovom društvu, te u trenutku kada P.  namjerava da ponovo krene na njega, optuženi vadi pištolj iza pojasa i usmjerava cijev u pravcu P. Tada nastaje situacija, koja se u pravnom smislu može okvalifikovati kao odbijanje od sebe protivpravnog napada, u kojem se u ulozi napadača našao P.I., jer se u tom trenutku uočava da iz P. bježe K., P. i B..  U kadru se u 03:39:37 iz  njihovog društva vidi samo V. koji se ni na koji način nije miješao u ovaj sukob i na jednom oštećeni T. koji kreće u napad na optuženog i prolazi iza vitrine, iako je do tada smirivao situaciju i sprečavao P. da  mu se približi i na bilo koji način ugrozi njegov tjelesni integritet. U vezi te situacije, optuženi je pojasnio da se zbog takvog njegovog napada morao povući 2-3 koraka unazad i da je tek tada pucao kako bi od sebe odbio taj njegov napad. Na snimku se jasno uočava, da u trenutku kada je oštećeni T. krenuo prema optuženom, da nije imao nikakav predmet u ruci i da se niko od ostalih iz njegovog društva nije pridružio tom napadu, jer su se nalazili van tog dijela P. i očigledno su pobjegli u strahu da optuženi ne puca u P. Oštećeni T. je objasnio da je tako reagovao, odnosno krenuo prema optuženom, da on ne bi pucao u P., kao i da nije imao namjeru da se fizički razračunava, naglašavajući da bi svakako stao da ga je optuženi upozorio da će pucati. </span>
</p>
<p class="p1"></p>
<p class="p1">
<span>Video snimak je pregledan u prisustvu vještaka balističke i medicinske struke, jer je sud uz njihovu pomoć namjeravao da preko ponašanja tijela oštećenog "rekonstruiše" trenutak u kome je pogodjen prvim projektilom, ali je snimljeni materijal veoma oskudno prikazao taj dio ovog dogadjaja i na takav način da je izazvao prigovore optuženog u vezi dinamike dogadjaja koja je protumačena od strane vještaka B.</span>
</p>
<p class="p1"></p>
<p class="p1">
<span>Naime, optuženi je učinio nespornim da se u kadru koji je zamrznut u 03:39:39 vidi njegova desna noga sa bijelom obućom-patikom, dok se nakon toga uočava lijeva noga, polusavijena, u pokretu i okrenuta prema C., za koju je oštećeni T. rekao da je njegova i da je tom prilikom bio obuven u crnu obuću i odjeven u plave farmerice. Optuženi je prigovorio tumačenju zamrznutog kadra na kome se vidi njegova desna noga i mišljenju vještaka medicinske struke, da je u tom trenutku njome "zamahnuo ka osobi koja se nalazi ispred njega", pa je sud takvu njegovu primjedbu prihvatio, ne samo zato što se ne može na nesumnjiv način izvesti takav zaključak, nego i zbog toga što vještak medicinske struke nije bio pozvan da se izjašnjava o tim činjenicama, nego o tome čime su i na koji način nanijete povrede oštećenom T. Medjutim, zapisnički je konstatovano to što je vještak naveo, kao i primjedbe optuženog, pa je sud bio dužan da se ukratko osvrne na jednu tako nastalu procesnu situaciju, ali je potpuno jasno da se ni iz iskaza oštećenog, ni odbrane optuženog ne može izvesti zaključak o jednoj takvoj njegovoj reakciji, koju nijesu potvrdili ni ostali saslušani svjedoci.</span>
</p>
<p class="p1"></p>
<p class="p1">
<span>No, vještaci medicinske i balističke struke su bili saglasni u tvrdnji da je optuženi bio u stojećem položaju u trenutku ispaljenih projektila, kao i oštećeni u momentu zadobijanja prostreline natkoljenice lijeve noge. Vještak medicinske struke se naknadno, nakon objašnjenja vještaka balističke struke o načinu na koji su mogla nastati oštećenje pri dnu zidnih pločica, izjasnio da je prvo oštećenom nanijeta rana ustrelina i da isključuje mogućnost, koju je na prethodnom pretresu pomenuo, da se povrijedjeni u momentu nanošenja prostreline  mogao nalaziti u sjedećem položaju, te da je rana ustrelina nastala, kada je lijeva noga oštećenog bila ispružena. I vještak balističke struke je naveo, da je lijeva noga oštećenog u trenutku ispaljenja projektila morala biti u nekom položaju prema naprijed podignutom, da bi se balistička putanja projektila poklopila sa smjerom strijelnog kanala, kao i da je u svim varijantama koje je spomenuo uzdužna osa cijevi morala biti usmjerena ka donjim ekstremitetima oštećenog. Pored toga ovaj vještak je naveo, da se na osnovu čaure broj 1, koja je pronadjena pored vrata koja spajaju prodajni i proizvodni dio, kao i čaure 2, nadjene u unutrašnjosti proizvodnog dijela objekta, ne može precizno izvesti zaključak o stajnoj tački lica koje je pucalo, zato što se čaure iz pištolja marke "Bereta", kalibra 7,65 mm izbacuju udesno, uvis i pozadi na rastojanju od 3 - 8 metara, te je očigledno, imajući u vidu prostor gdje se zbio sporni dogadjaj, da su one više puta nakon ispaljenja projektila mijenjale svoj pravac kretanja. Takodje je pojasnio, ukoliko čaura broj 2 nakon ispaljenja, nije pomjerana od strane lica koja su se nalazila u objektu, onda se u trenutku ispaljenja pištolj nalazio u unutrašnjosti radnog prostora, sa osom cijevi usmjerenom ka prodajnom dijelu objekta. Navedeno mišljenje vještaka nije u suprotnosti sa sadržajem video snimka, zato što se najprije uočava da oštećeni T. dolazi iz prodajnog dijela P. i kreće ka optuženom, koji je rekao da se u tom trenutku još više povlači, iza rashladne vitrine, korak - dva ka unutrašnjosti P., te da je tada pucao, zato što se T. zaletio ka njemu gurajući rashladnu vitrinu ispred sebe.</span><span class="s1"> </span><span>Iako se ne vidi njihov medjusobni položaj na video snimku, u trenutku ispaljenih projektila, jasno se prije toga uočava, da u napadu na optuženog oštećeni nije gurnuo vitrinu, kao što je to tvrdio i svjedok K.D., nego je zaobišao i, da je nakon toga, kada se optuženi povukao unazad, pod okolnostima koje je opisao u svojoj odbrani došlo do ispaljenja projektila. Medjutim, optuženi nije znao tačno da opiše položaj oštećenog u tom trenutku, jer je okrenuo glavu u stranu i prema položaju sopstvene ruke zaključio da je pucao ispred ili pored nogu T., pa kada je nakon ispaljenog projektila vidio da oštećeni i dalje ide ka njemu, opalio je i drugi metak, na isti način, poslije čega je T. pao na podne pločice.</span>
</p>
<p class="p1"></p>
<p class="p1">
<span>Prije nego što sud iznese razloge o nevjerodostojnosti i te njegove tvrdnje ukazaće da je prethodno opisanu reakciju u vidu ispaljenih projektila optuženi preduzeo u trenutku kada je na njega krenuo oštećeni koji je bio goloruk, pa način na koji je odbijao taj protivpravni napad na njegovo tijelo, nije bio neophodno potreban i mogao je kao proporcionalan odabrati onaj koji je i sam pomenuo u svojoj odbrani - pucati ispred ili pored nogu T. ili po ocjeni suda braniti se uz upotrebu fizičke snage, jer ni u tom smislu nije bio u inferiornoj poziciji u odnosu na oštećenog. Čak i da je došlo do fizičkog obračuna u kome bi se našao u nepovoljnijem položaju ostao bi mu na raspolaganju još jedan proporcionalan način za odbranu koji se ne bi ogledao kroz upotrebu pištolja kao vatrenog oružja, nego kao sredstva podobnog da od sebe odbije jedan takav napad, jer ga je još uvijek držao u svojim rukama, nakon što je odbio protivpravni napad P. u prvoj fazi ovog dogadjaja. Dakle, u trenutku kada je optuženi upotrijebio pištolj kao vatreno oružje on je takvim postupkom prevazišao realnu opasnost koja mu je prijetila od napada oštećenog koji nije u rukama imao nikakav predmet, nije bio ni snažniji od njega, i nije mu se u napadu pridružio ni jedan od drugova koji su već bili pobjegli iz P., te je u drugoj fazi ovog dogadjaja takvim ponašanjem prekoračio mjeru neophodno potrebne odbrane i zašao u sferu protivpravnog i kažnjivog ponašanja.</span>
</p>
<p class="p1"></p>
<p class="p1">
<span>U namjeri da opravda upotrebu oružja, optuženi je naveo da je pištolj izvadio tek onda kada nije mogao drugačije da spriječi udruženi napad P., B. i T., ali je i ta njegova tvrdnja protivurječna sadržaju pregledanog video snimka koji u potpunosti potvrdjuje iskaz oštećenog o tom dijelu dogadjaja, u kome je naveo da do tada ni na koji način nije učestvovao u sukobu, nego da je krenuo prema optuženom tek onda kada je vidio pištolj u njegovoj ruci. Medjutim, sud nije prihvatio njegovo objašnjenje da je prema njemu krenuo, kako ne bi pucao u P.,  jer da mu je  samo to bio cilj on ne bi ni prolazio iza pulta i krenuo ka optuženom koji je već spustio pištolj i okrenuo cijev prema podu i koji se zbog tog njegovog napada povukao par koraka unazad, pa je jasno da se radilo o stvarnom napadu na njegov tjelesni integritet. </span>
</p>
<p class="p1"></p>
<p class="p1">
<span>Nema sumnje, da je optuženi tom prilikom ispalio dva projektila kalibra 7,65 mm, jer na takav zaključak pored njegove tvrdnje da je u ruci držao pištolj "Beretu" 7,65 mm ukazuju i ostali elementi metka (dvije čaure, ostaci projektila) koji su pronađeni u unutrašnjosti P. na mjestima koja su fotodokumentovana i bliže opisana u zapisniku o uviđaju. Potpuna identifikacija te vrste vatrenog oružja nije mogla biti izvršena, jer se optuženi nakon događaja "oslobodio" pištolja na nepoznat način i on bi svakako bio pronađen prilikom uviđaja, da ga je bacio na mjestu koje je pominjao u svojoj odbrani.</span>
</p>
<p class="p1"></p>
<p class="p1">
<span>S druge strane, iz sadržine Izvještaja o utvrđivanju daljine pucanja, Izvještaja o trasološkom i balističkom  vještačenju, koji je na glavnom pretresu branio vještak te struke potvrđuju se inače nesporne činjenice o povezanosti optuženog sa procesom opaljenja dva projektila iz pištolja kalibra 7,65 mm čiju je marku sam imenovao. Takođe, nema sumnje da su povrede nastale kao posledica ispaljenih projektila, u vrijeme i na način opisano od strane oštećenog i te činjenice u pogledu načina njihovog nanošenja potvrđene su nalazom i mišljenjem vještaka medicinske struke, na osnovu kojih je utvrđena i vrsta i težina tih povreda u njihovom zbiru.</span>
</p>
<p class="p1"></p>
<p class="p1">
<span>Sud ne vjeruje optuženom da je te povrede nanio tako što je okretao glavu u stranu u momentu ispaljenja projektila, i da su nastale kao posledica njegovog neiskustva u rukovanju vatrenim oružjem,  jer su tako dopunjeni navodi iz njegove odbrane na glavnom pretresu životno nerealni imajući u vidu da su oba projektila pogodila oštećenog T. O.</span>
</p>
<p class="p1"></p>
<p class="p1">
<span>Prema tome, optuženi je znao da u ruci drži pištolj usmjeren u pravcu oštećenog, te je imajući u vidu udaljenost sa koje je pucao u njegovo tijelo bio svjestan da ga može lišiti života i uprkos tome pristao je na tu posledicu, čim je u njega ispalio  dva projektila, iako je nesporno utvrdjeno da su, zbog pomenutih afektivnih stanja - straha i razdraženosti jakog intenziteta, njegova sposobnost i mogućnost upravljanja svojim postupcima bile bitno smanjene. Ispaljeni projektili nanijeli su oštećenom običnu tešku tjelesnu povredu opisanu u izreci, koja je predstavljala realnu opasnost za njegov život, ali je ta radnja ostala u pokušaju zahvaljujući blagovremenoj ljekarskoj intervenciji, te se u takvom njegovom ponašanju stiču sva zakonska obilježja krivičnog djela ubistvo u pokušaju u prekoračenju granica nužne odbrane iz čl. 143 u vezi čl. 20 i člana 10 Krivičnog zakonika.</span>
</p>
<p class="p1"></p>
<p class="p1">
<span>Sud je prihvatio nalaz i mišljenje tima vještaka neuropsihijatrijsko-psihijatrijsko-psihološke struke, koji je dat nakon neposredog pregleda, testiranja i obavljenog razgovora sa optuženim, na osnovu kojeg je utvrdjeno da se radi o duševno zdravoj osobi, očuvanih intelektualnih potencijala koji se procjenjuju u okviru visokog prosjeka i na osnovu istog izveo zaključak da su afekti straha i razdraženosti jakog intenziteta, koji odgovaraju stanju privremene duševne poremećenosti, izazvani prethodnim napadom P., potom oštećenog i negativnim iskustvom sa njihovim društvom u ranijem periodu, te da su  isti bitno smanjili njegove sposobnosti koje se tiču rasudjivanja i upravljanja svojim postupcima. U vezi tako iznijetih stručnih znanja iz tih oblasti stranke nijesu imale primjedbi ni bilo kakvih prigovora. </span>
</p>
<p class="p1"></p>
<p class="p1">
<span>Sud je prihvatio nalaz i mišljenja ostalih vještaka i izveo zaključak o dokazanosti navedenih činjenica, jer su se oni na potpun i stručan način bavili pitanjima koja spadaju u domen njihove oblasti vještačenja. Sud je cijenio i iskaze ostalih svjedoka, ali je očigledno da ni jedan od njih nije bio u potpunosti iskren, niti su do kraja iznijeli sve pojedinosti ovog dogadjaja, koje su vidjene pregledom pomenutog snimka i koje su morali zapaziti u prvoj fazi dogadjaja, dok su se nalazili u P. prije nego što je optuženi izvadio pištolj iza pasa. Sud je cijenio i ostale dokaze, pa je ocijenio da njihovi rezultati nijesu od značaja za donošenje dragačijih činjeničnih zaključaka, koji bi se odnosili na odlučne činjenice i njihovu dokazanost.</span>
</p>
<p class="p1"></p>
<p class="p1">
<span>Takođe, optuženi je bio svjestan i htio je da u vrijeme i na način bliže opisan u izreci, na javnom mjestu neovlašćeno nosi vatreno oružje spremno za upotrebu, jer nije imao oružani list za držanje i nošenje i znao je, da je u njegov posjed došao suprotno Zakonu o oružju, obzirom da ga je kupio od fizičkog lica pod okolnostima koje su objašnjene u njegovoj odbrani, pa se u takvom njegovom ponašanju stiču sva zakonska obilježja i krivičnog djela nedozvoljeno držanje oružja i ekslozivnih materija iz čl. 403 st. 1 Krivičnog zakonika. Njegovo objašnjenje razloga nabavke tog vatrenog oružja i njegovog nošenja na javnim mjestima je pravno neprihvatljivo, jer podsjeća na uzimanje pravde u svoje ruke, zbog čega se mora krivično odgovarati.</span>
</p>
<p class="p1"></p>
<p class="p1">
<span>Premda je zakonodavac propisao mogućnost oslobadjanja od kazne onog učinioca koji je prekoračio granice nužne odbrane usled jake razdraženosti ili prepasti izazvane napadom član (10 stav 3 KZ), sud cijeni da u konkretnom slučaju ne bi bilo opravdano donijeti takvu odluku imajući u vidu sve okolnosti koje su pratile ovaj krivično pravni dogadjaj. </span>
</p>
<p class="p1"></p>
<p class="p1">
<span>Prilikom prethodnog utvrdjivanja pojedinačnih kazni, kao i odmjeravanja njihove visine označene u izreci, sud je vodio računa o svim okolnostima koje utiču da ona bude veća ili manja, pa je od olakšavajućih u odnosu na oba krivična djela podjednako vrednovao njegovu raniju neosuđivanost koja je utvrđena na osnovu Izvoda iz kaznene evidencije Uprave policije - Područne jedinice P. br. 11-245/11-353 od 31.01.2011. godine, njegovo iskreno kajanje, kao i da se radi o relativno mladjem licu, dok od otežavajućih okolnosti nije posebno nijednu konstatovao.</span>
</p>
<p class="p1"></p>
<p class="p1">
<span>Imajući u vidu da je u konkretnom slučaju zakonodavac predvidjao  da se učinilac može osloboditi od kazne (član 10 stav 3 KZ), a sud ga nije oslobodio od kazne (član 45 tačka 2 KZ), to mu je u smislu člana 46 stav 2 KZ, obzirom na navedene okolnosti i činjenicu da je krivično djelo ubistvo u pokušaju izvršio u prekoračenju granica nužne odbrane, u stanju jake razdraženosti i prepasti izazvane napadom na njegovo pravno dobro, u odnosu na to djelo ublažio kaznu bez ograničenja propisanih  za njeno ublažavanje i potom po pravilima za sticaj krivičnih djela (član 48 KZ) izrekao jedinstvenu kaznu zatvora u trajanju od šest mjeseci, cijeneći da će se i sa takvom visinom  postići  u  okviru opšte svrhe krivičnih sankcija iz člana 4 KZ i ona svrha kažnjavanja, čiji je cilj sprečavanje učinioca da čini krivična djela i uticanje na njega da ubuduće ne čini krivična djela, uticanje na druge da ne čine krivična djela, kao i da se tom, kaznom izražava istovremeno i društvena osuda za učinjeno krivično djelo i obaveza poštovanja zakona, odnosno jača moral i utiče na razvijanje društvene odgovornosti (član 32 KZ).</span>
</p>
<p class="p1"></p>
<p class="p1">
<span>Na osnovu člana 51 KZ optuženom je u izrečenu kaznu zatvora u trajanju od šest mjeseci, uračunato vrijeme provedeno u pritvoru od 26.01.2011. godine do 08.07.2011. godine, čime je  istu u potpunosti izdržao.</span>
</p>
<p class="p1"></p>
<p class="p1">
<span>Na osnovu čl. 239 ZKP-a sud je oštećenog T.O. uputio da u cjelini ostvaruje zahtjev za naknadu štete u parničnom postupku, zato što je on takav stav izrazio na glavnom pretresu.</span>
</p>
<p class="p1"></p>
<p class="p1">
<span>Kako je optuženi oglašen krivim to je, na osnovu čl. 229 u vezi čl. 226 Zakonika o krivičnom postupku, obavezan da, u korist budžeta Crne Gore, plati troškove krivičnog postupka u iznosu od 1.165,30 €</span><span class="s1">, </span><span>koji se odnose na nagradu za rad sudskog vještaka medicinske struke, B.B. (159,50€), balističke struke B.B. (120,30€), vještaka neuropsihijatra, psihijatra i psihologa, prof. dr M.S. (291,50€), dr G.Ž. (319,00€) i S.I.B. (275,00€), kao i pušal u iznosu od  150,00 €,  obzirom na trajanje i složenost postupka, te njegovo imovno stanje, u roku od 15 dana po pravosnažnosti presude.</span>
</p>
<p class="p1"></p>
<p class="p1">
<span>Sa iznijetog odlučeno je kao u izreci presude.</span>
</p>
<p class="p1"></p>
<p class="p4"></p>
<p class="p4">
<span class="s1">VIŠI SUD U PODGORICI,</span>
</p>
<p class="p4">
<span class="s1">Dana, 15.05.2013.godine</span>
</p>
<p class="p4"></p>
<p class="p4"></p>
<p class="p1">
<span class="s1">ZAPISNIČAR,                                                   PREDSJEDNIK VIJEĆA-SUDIJA,</span>
</p>
<p class="p1">
<span>Mila Cupara                                                                       Dragoje Jović</span>
</p>
<p class="p1"></p>
<p class="p1"></p>
<p class="p1"></p>
<p class="p1">
<span class="s1">PRAVNA POUKA:</span><span> Protiv ove presude može se izjaviti žalba Apelacionom sudu CG u roku od 15 dana od dana prijema prepisa, a preko ovog suda.</span>
</p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p6"></p>


</body>
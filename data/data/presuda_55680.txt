<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:center;hyphenate:auto;font-family:Arial;font-size:12pt;}
.p2{text-align:end;hyphenate:auto;font-family:Arial;font-size:12pt;}
.p3{text-align:justify;hyphenate:auto;font-family:Arial;font-size:12pt;}
.p4{text-align:start;hyphenate:auto;font-family:Arial;font-size:12pt;}
.p5{text-indent:0.5in;text-align:justify;hyphenate:auto;font-family:Arial;font-size:12pt;}
.p6{margin-bottom:0.1388889in;text-align:center;hyphenate:auto;font-family:Arial;font-size:12pt;}
.p7{text-align:start;hyphenate:auto;font-family:Times New Roman;font-size:12pt;}
.s1{font-weight:bold;}
.s2{color:black;}
</style>
<meta content="lidija.maros" name="author">
</head>
<body class="b1 b2">
<p class="p1">
<span>     </span>
</p>
<p class="p1">
<!--Image link to '0.jpg' can be here-->
<span>                  </span>
</p>
<p class="p2">
<span>Posl.br.K. 328/12/12</span>
</p>
<p class="p2"></p>
<p class="p1">
<span>U IME CRNE GORE</span>
</p>
<p class="p1"></p>
<p class="p3">
<span>Osnovni sud u Kotoru kao nadležni prvostepeni krivični, po sudiji Danijeli Samardžić, uz učešće zapisničara Tamare Počanić, u krivičnom predmetu protiv okrivljenog J D kojeg brani branilac adv.  B G  iz K, zbog krivičnog djela građenje objekta bez građevinske dozvole iz čl.326a Krivičnog zakonika, koji se vodi po optužnom predlogu ODT-a Kotor  Kt.br.472/12 od 24.08.2012. godine, nakon održanog glavnog i javnog pretresa dana 03.12.2012. godine u prisustvu zamjenika ODT-a Kotor L M okrivljenog i njegovog branioca, donio je i javno objavio dana 06.12.2012. godine sljedeću</span>
</p>
<p class="p1">
<span>P R E S U D U</span>
</p>
<p class="p1"></p>
<p class="p3">
<span>Okrivljeni J D JMBG  , od oca J i majke O, rođene D, rođen   godine u H N, stalno nastanjen u K, S G 326, državljanin Crne Gore, razveden, otac jednog djeteta, pismen, sa završenom VSS, srednjeg imovnog stanja, neosuđivan, protiv kojeg se ne vodi krivični postupak za drugo krivično djelo,</span>
</p>
<p class="p3"></p>
<p class="p1">
<span>K r i v     j e</span>
</p>
<p class="p1"></p>
<p class="p4">
<span>Što je,</span>
</p>
<p class="p5"></p>
<p class="p5">
<span>U periodu od 27.10.2008.-11.11.2008. godine u T, kao investitor građevinskih radova na nadogradnji potkrovlja na ravnom krovu stambene zgrade S91 u dijelu označenom kao tavanski prostor zajedno sa krovnom konstrukcijom, na urb. parc.94, koja se sastoji od kat.parc.3345 KO T, protivno čl.69. Zakona o uređenju prostora i izgradnji objekata, izvodio radove suprotno Glavnom projektu izrađenom od strane "L" DOO C, na osnovu koga je izdato Rješenje - građevinska dozvola za rekonstrukciju od strane Ministarstva za ekonomski razvoj br. 1102-02-1318/1-08 od 14.04.2008. godine, na način što je na ravnom krovu izveo etažu visokog potkrovlja i na istom izgradio lako montažnu armaturnu betonsku tavanicu sa spratnom visinom 2,6 m, kosi dio ploče koja se na visini od 2,6 m spaja sa horizontalnim dijelom ploče na istočnoj i zapadnoj strani objekta, izveo krov na dvije vode sa nagibom krovnih ravni sa istočne strane od 25 stepeni, a sa zapadne većim od 30 stepeni, dok je u tavanskom prostoru izveo dvije badže visine sljemena od poda tavanice 185 cm i 220 cm, sa istočne strane izveo dvije badže širine 3,2 m dužine 5,5 m sa visinom sljemena do poda tavanice od 1,82 m, čije se kosine oslanjaju na zidove visine 1,0 m, izveo krovnu konstrukciju od fert gredica na koje se oslanja ispuna od ytong blokova, u čijoj ravni je sa istočne i zapadne strane ostavljeno 6 otvora za prozore, izveo unutrašnji zid od blok opeke u tavanskom prostoru visine 4,2 m i unutrašnje zidove preko kojih se oslanjaju badže, iako je ovjerenim projektom predviđena drvena krovna konstrukcija bez otvora za prozore u krovnoj ravni i bez unutrašnjih zidova u tavanskom prostoru, u krovnoj ravni za zapadne strane predviđena je jedna i dvije manje badže, a sa istočne strane dvije veće badže, čija je visina od poda tavanske konstrukcije do unutrašnje strane sljemena od 110 cm do 114 cm, što je utvrđeno Zapisnikom inspektora za građevinarstvo br.1207/08 od 27.10.2008. godine, kojim je zabranjeno dalje izvođenje radova, nakon čega je pored izrečene zabrane nastavio sa izvođenjem radova rekonstrukcije kojom se vrši nadogradnja na način što je preko krovne površine izvedene od fert gredica i ytong ispune stavio sloj maltera od ytong ljepila i cementa, preko toga postavio drvene rogove 8,0 x 5,0 cm, a na dijelu krovne površine sa zapadne starne postavio hidroizolaciju i drvene letve, na krovu ozidao dimnjake bez izvedenih dimnjačkih kapa, postavio pocinkovane nosače za horizontalne oluke,a u tavanskom prostoru izveo zidove debljine 20 cm kroz koji su postavljeni otvori za prolaz, a u tavanskoj ploči ostavio otvore dimenzija 1,94 x 3,00 m, što je konstatovano zapisnikom o inspekcijskoj kontroli  od 11.11.2008. godine, na osnovu koga je donijeto Rješenje od strane istog inspektora pod br. 1207-337/08 od 11.11.2008. godine, kojim se zabranjuje dalje izvođenje radova, pri čemu je bio uračunljiv i svejstan svoga djela i njegove zabranjenosti, a čije izvršenje je htio,</span>
</p>
<p class="p5"></p>
<p class="p3">
<span>- čime je izvršio krivično djelo građenje objekta bez građevinske dozvole iz čl.326a Krivičnog zakonika.</span>
</p>
<p class="p3"></p>
<p class="p3">
<span>Pa mu sud na osnovu čl. 4, 13, 15, 36, 42, 45, 46, 52, 53 i 54 Krivičnog zakonika i čl. 226, 229, 368 i 374 ZKP-a izriče</span>
</p>
<p class="p3"></p>
<p class="p6">
<span>USLOVNU OSUDU</span>
</p>
<p class="p3">
<span>Kojom mu utvrdjuje kaznu zatvora u trajanju od 30 (trideset) dana i istovremeno odredjuje da se kazna neće izvršiti ukoliko optuženi za vrijeme od jedne godine od dana pravosnažnosti presude ne učini novo krivično djelo.</span>
</p>
<p class="p3"></p>
<p class="p3">
<span>Dužan je optuženi na ime sudskog paušala uplatiti iznos od 50,00 eura u roku od mjesec dana od dana pravosnažnosti presude u korist Budžeta Crne Gore na žiro račun br. 832-16-52.</span>
</p>
<p class="p3"></p>
<p class="p1">
<span>O b r a z l o ž e nj e</span>
</p>
<p class="p1"></p>
<p class="p3">
<span>ODT iz Kotora podnio je ovom sudu optužni predlog Kt.br.472/12 od 24.08.2012. godine protiv J D stavljajući mu na teret izvršenje krivičnog djela građenje objekta bez građevinske dozvole iz čl.326a Krivičnog zakonika. </span>
</p>
<p class="p3"></p>
<p class="p3">
<span>U svojoj odbrani okr. J D je izjavio da je tačno da je on bio investitor prilikom izgradnje, odnosno izvođenja radova na rekonstrukciji-nadogradnji potkrovlja na ravnom krovu stambene zgrade S-91, kao i da je izdata građevinska dozvola za izvođenje tih radova i da je sa Skupštinom stanova, kao investitor zaključio ugovor kojim mu je skupština vlasnika stanova ustupila i prenijela pravo nadgradnje ravnog krova na stambenoj zgradi. On je kao investitor angažovao nadzorni organ "I P tačnije M iz te firme koja je vršila nadzor nad izvođenjem tih radova. On nije bio prisutan prilikom inspekcijskih kontrola, ali je saznao da su one vršene i da je zaspisnicima konstatovano odstupanje od izdate tehničke dokumentacije, odnosno glavnog projekta, ali koliko je on bio upoznat radilo se o malim odstupanjima i imao je obaviještenje da su ona otklonjena prilikom izvođenja daljih radova</span><span class="s1">. </span><span>Rješenje o zabrani izvođenja radova primio je u njegovo ime njegov ortak J M a isto je postalo pravosnažno, jer oni nisu izjavili žalbu. Sa radovima se nastavilo nakon donošenja tog rješenja, što je konstatovano i zapisnikom o inspekcijskoj kontroli od 11.11.2008. godine. Naveo je da je sve nepravilnosti, odnosno odstupanja od tehničke dokumentacije i projekta sam otklonio, a nakon toga je izdata upotrebna dozvola. Pored toga izdata je i dozvola za ugradnju lifta i u potpunosti je postupljeno u skladu s istom i lift je tehnički primljen. Ugovor koji je zaključio kao investitor sa skupštinom vlasnika stanara zaključio je na osnovu saglasnosti svih stanara, odnosno skupštine stanara, a ugovor je potpisao njihov punomoćnik, predsjednik skupštine stanara, a on je u svemu postupio u skladu sa tim ugovorom, te je izvršena uplata iznosa od 40.000,00 eura odmah na račun skupštine vlasnika, 60.000,00 eura po izvršenoj prodaji stanova kako je i navedeno, a stanovi još nisu prodati. Naveo je da su radovi izvedeni kvalitetno, a on je od strane Sekretarijata Opštine Tivat imenovan za privremenog upravnika te stambene zgrade, a on je pokušao da sazove skupštinu stanara, više puta je ostavljao pozive, međutim stanari se nisu odazivali na pozive. U pogledu ugovora zaključenog sa J naveo je da je isti u cjelini izvršen i on je J dozvolio da se može upisati kao suvlasnik 1/2 idealnog dijela, jer je i on učestvovao finansijski prilikom izvođenja tih radova. Objasnio je da nije podnosio poresku prijavu po osnovu tog ugovora, niti po osnovu ugovora koji je zaključio sa skupštinom stanara, a što se tiče poreske obaveze nastale prodajom stanova nije imao šta da prijavi, jer nijedan stan nije prodat. Dalje je naveo da je upotrebna dozvola izdata na ime skupštine stanara i nije mogla biti izdata na drugo pravno ili fizičko lice, a smatra da su u to vrijeme svi vlasnici stanova činili skupštinu stanara, jedino što nije izabran privremeni zastupnik, a što je tehničko pitanje. On je pokušao da sazove skupštinu i da se na skupštini imenuje upravnik zgrade, što je i obaveza svih etažnih vlasnika, ali to nije uspio, jer su mu svi pozivi koje je isticao na oglasnoj tabli cijepani, a Opština ima nadležnost da u takvim slučajevima imenuje privremenog zastupnika kao što je i učinila. Nije se mogao izjasniti na koji način je izvršena uplata od 40.000,00 eura kod koje banke, ali zna da je ta uplata izvršena. On se uknjižio kao suvlasnik na predmetnim nekretninama. Na glavnom pretresu dodao je da u vrijeme inspekcijskog nadzora nije bio prisutan i nije potpisao zapisnik o inspekcijskoj kontroli, niti je imao saznanja o njemu obzirom da se u to vrijeme nije nalazio u Kotoru, te da nisu tačni navodi iz optužnog predloga da je nastavio sa izvođenjem radova nakon donošenja rješenja od strane inspektora, već su navedene radove izvršili u junu 2008. godine.  Nakon dva dana od kada je inspektor izašao na lice mjesta, tražili su od Ministarstva za ekonomski razvoj davanje mišljenja o upotrebi novih materijala, na koji zahtjev nikada nisu dobili odgovor, a dana 15.09.2008. g. dobili su izvještaj tehničke analize u kome se kaže da pod uslovom da se položaj, veličina i nagibi krovnih ravni nisu promjenili visinu slemenih tačaka koja je ostala ista, kao ni jedan drugi elemenat iz arhitektonsko građevinskog projekta nije promjenio, saglasni su da se izmjena nastala izvođenjem nadogradnje izakrovljenja ovog objekta može prihvatiti. Takođe u optužnom predlogu stoji da su izvodili još neke radove, nakon izvršenog inspekcijskog pregleda, o čemu ne postoji ni jedan dokaz jer niko nije dolazio na lice mjesta nakon 27.10.2008. g., kada je izvršen inspekcijski pregled.</span>
</p>
<p class="p3"></p>
<p class="p3">
<span>Upitan na okolnosti različitog iskaza pred ODT-om Kotor i na glavnom pretresu u pogledu donesenog rješenja, s obzirom da je na zapisniku kod ODT-a Kotor izjavio da je rješenje postalo pravosnažno jer se nisu žalili i da je sa radovima nastavio nakon donošenja tog rješenja, okrivljeni je izjavio da nije tačno da je na zapisniku pred ODT Kotor tako naveo. Takođe je dodao da nikakvo rješenje on nije primio, niti da je potpisao kakav akt vezan za inspekciju, a u periodu od 27.10. - 11.11.2008. godine bio je u Beogradu, a da je zabrana donijeta saznao je nakon mjesec dana kada se vratio, a nije mu poznato da li su u tom periodu izvođeni neki radovi. </span>
</p>
<p class="p3"></p>
<p class="p3">
<span>U dokaznom postupku koji je proveden radi rasvjetljenja činjeničnog stanja i krivice okrivljenog sud je proveo sljedeće dokaze: saslušao svjedoka M G, J M i  P P, pročitao: ugovor zaključen dana 27.09.2007. godine, zapisnik o inspekcijskoj kontroli od 27.10.2008. godine i 11.11.2008. godine, saopštenje o predaji pismena od 11.11.2008. godine, rješenje - građevinska dozvola za rekonstrukciju od 14.04.2008. godine, izvršio uvid u dostavnicu Ministarstva za ekonomski razvoj, izvršio uvid u rješenje br.1207-337/08 od 11.11.2008. godine kojim je zabranjeno izvođenje građevinskih radova, pročitao izvod iz kaznene evidencije za okrivljenog UP Herceg Novi, Ispostava Kotor 31-03 broj 245/12-4135 od 11.09.2012. godine, pročitao dopise "I Pa doo od 30.11.2012. godine, te je izvršen uvid u zahtjev za davanje mišljenja nadležnog organa od 29.10.2008.g i uvid u rješenje br.o5-271/2  od 30.09.2010.g </span>
</p>
<p class="p3">
<span>Branilac optuženog je predlagao da se u dopuni dokaznog postupka u svojstvu svjedoka saslušaju B L i M K - potpisnici izvještaja tehničke analize, međutim sud je navedeni predlog odbio s obzirom da je činjenično stanje za sud bilo dovoljno rasvjetljeno, te bi saslušanje tih svjedoka vodilo odugovlačenju postupka. </span>
</p>
<p class="p3"></p>
<p class="p3">
<span>Svjedok M G je izjavio da je bio na licu mjesta dana 27.10.2008. godine i dana 11.11.2008. godine, i da je tom prilikom sačinio zapisnike. Dana 27.10.2008. godine na licu mjesta je zatekao, odnosno vidio da su izvedeni drugi građevinski radovi i to etaža visokog potkrovlja iznad IV sprata, nad navedenom etažom urađena je tavanica kako je to konstatovano u zapisniku, kao i ostale radove koji su konstatovani u zapisniku. Tada je uporedio izvedene radove sa ovjerenom projektnom dokumentacijom na osnovu koje je izdata građevinska dozvola i tada je zapisnički konstatovao da je došlo do odstupanja od ovjerene tehničke dokumentacije, a odstupanje je konstatovano na zapisniku. Po projektu krovna konstrukcija je drvena i bez planiranih unutrašnjih zidova, a na licu mjesta je zatekao da su izrađeni od gitanih blokova, kao i da dvije izvedene badže ne odgovaraju badžama koje su po projektu, a po projektu uopšte nisu trebali da budu zidovi, obzirom da je krov trebao da bude od drvene konstrukcije, međutim pošto je krov urađen od drugog materijala zidovi su se morali uraditi da bi se krov mogao oslanjati na njih, i tada je zbog utvrđenih nepravilnosti zabranio dalje izvođenje radova, ali samo na dijelu iznad potkrovlja, jer sve što je rađeno u potkrovlju odgovaralo je projektnoj dokumentaciji. Dana 11.11.2008. g. izvršen je kontrolni inspekcijski pregled, gdje je konstatovano da je nastavljano izvođenje radova i pored zapisničke zabrane i na zapisniku su navedeni radovi koji su izvođeni nakon zabrane. Nakon toga donijeto je rješenje o zabrani izvođenja radova na predmetnom objektu, koje rješenje je uručeno M J 14.11.2008. godine, a saopštenje je ostavljeno na objektu dana 11.11.2008. godine sa obavještenjem da se u roku od 15 dana može podići predmetno rješenje, a  M J je rješenje podigao ranije. Zatim je vršio kontrolu na licu mjesta, međutim nije primjetio da se izvode radovi na krovnoj konstrukciji. Naveo je da je investitor dobio upotrebnu dozvolu za ovaj objekat i to dana 30.09.2010. godine, a njihova ovlašćenja prestaju dobijanjem upotrebne dozvole, pa objekat može da se koristi, i to je poslednja radnja prije izgradnje objekta. Prilikom prve kontrole na licu mjesta bio je prisutan M  kao predstavnik izvođača radova, odnosno on je bio izvršni direktor koji je kao odgovorno lice kojem je i dao primjerak zapisnika. Primjerak zapisnika od 11.11.2008. godine ostavljen je u potkrovlju kod radnika. Sve razlike između stanja zatečenog dana 27.10.2008 i 11.11.2008. godine konstatovao je na zapisniku od 11.11.2008. godine, a u pitanju su građevinski radovi koje često nazivaju grubi građevinski radovi, zatim  građevinsko-zanatski radovi i instaraterski radovi, a ovi radovi spadaju u građevinsko zanatske radove, a što sa njihovog aspekta sve predstavlja građevinske radove. Objasnio je da i krečenje predstavlja građevinske radove, jer sve što se izvodi do dobijanja upotrebne dozvole, smatra se građevinskim radovima. Zabrana izvođenja građevinskih radova po posebnom rješenju na predmetnom objektu stupila je na snagu po rješenju dana 14.11.2008. godine i tom zabranom se djelovalo preventivno, odnosno to je mjera ukazivanja utvrđene nepravilnosti, na osnovu čega je donijeta zapisnička zabrana, a kasnije provjeravaju da li investitor poštuje zabranu, a ukoliko ne poštuje donosi se rješenje o zabrani izvođenja radova. Dana 03.12.2008. godine izašao je na lice mjesta i tada je konstatovao da nikakvi radovi nisu izvođeni. Prilikom izvođenja ovih radova u horizontalnom smislu nije došlo do prekoračenih gabarita, misli čak da nije ni u vertikalnom, osim u dijelu vertikalnih krovnih kućica, ali da zakon ne prepoznaje mala i velika odstupanja od projekta, te da je nesporno da je izvedenim radovima stvorena mogućnost da se radi o stambenom prostoru što po projektu nije bilo predviđeno. Naveo je da se upotrebna dozvola ne može dobiti ako građevinski radovi nisu izvedeni po projektu, a upotrebna dozvola znači da investitor može objekat da koristi, da je isti zakonit, a komisija vrši provjeru te se zatim izdaje upotrebna dozvola, i dodao je da on prije 27.10.2008. g. nije izlazio na gradilište. </span>
</p>
<p class="p3"></p>
<p class="p3">
<span>Svjedok J M izjavio da je tačno da je on podigao rješenje u Podgorici i to na njegovu inicijativu, i to rješenje o zabrani izvođenja radova u tavanskom dijelu objekta, dok zapisnik nije potpisivao, potpisivao ga je izvođač radova M J direktor "Iva Put", a on okrivljenog nije obavijestio da je podigao rješenje, a okrivljeni je samo dva ili tri puta bio na predmetnom gradilištu, jer je više vodio računa o ekonomskom dijelu i nije bio prisutan zbog svoje bolesti. Kada je dobio to rješenje dobio je i uputstvo da se obrati Ministarstvu za ekonomski razvoj, što je uradio jednim zahtjevom, a imao je i preporuku UT uslova, obzirom da su tri lamele bile urađene na isti način zajedno sa ovom. Rješenje okrivljenom nije predao, a obavijestio ga je usmeno, ali se ne sjeća kada je to bilo, mada se tom prilikom okrivljeni dugo zadržao u Beogradu, pa je moguće da mu je telefonskim razgovorom to rekao, ali nije siguran. Nisu se</span><span class="s1"> </span><span>žalili na rješenje, jer je smatrao da nema potrebe imajući u vidu preporuke koje su imali od stručnih ljudi, a na pitanje koja je izmjena bila odgovara da se nisu promijenili ni horiziontalni ni vertikalni gabariti, da su umjesto drvenih stavljeni betonski stubovi od bijelog stropa odnosno stručno "laka tavanica", a Ministarstvu su se obratili i tražili mišljenje na koje nisu dobili odgovor. Misli da drugih odstupanja nije bilo, da to ne stoji u zapisnicima o inspekcijskoj kontroli,a nisu tačni navodi iz optužnog predloga koji su navedeni izvedeni radovi nakon izrečene zabrane. Radovi su završeni u junu mjesecu prije ljetne sezone, obzirom da je 15. juna nastupala zabrana izvođenja građevinskih radova. On ne zna da li je neko bio prisutan na kontroli dana 11.11.2008.g., a on nije bio. Oni nisu imali problema oko upotrebne dozvole i sve obaveze prema stanarima su ispoštovali i napravljen je panoramski lift, jedini u Tivtu. Da su radovi bili izvedeni do kraja juna 2008. godine zna zato što je svaki dan bio tamo, a za vrijeme sezone izvodili su radove u unutrašnjosti, radili su kupatila, a nakon donošenja rješenja o zabrani nisu izvedene fert gredice i ytong ispune, postojanje pocinkovanih nosača i u tavanskom prostoru nisu izvedeni radovi nakon zabrane, jer su ti radovi bili završeni u junu 2008. godine. Ne zna otkud razlika u izvedenim radovima koji su konstatovani na prvom zapisniku 27.10.2008.g. i na zapisniku od 11.11.2008.g., a on drugi zapisnik nije nikada ni vidio, niti zna da je dolazio inspektor.</span>
</p>
<p class="p3"></p>
<p class="p3">
<span>Svjedok P P je izjavio da mu je poznato da je građevinski inspektor kada je izašao na lice mjesta 29.10.2008. godine zapisnički konstatovao da se radovi izvode mimo građevinske dozvole i tada je zabranio dalje izvođenje radova, te da su nakon toga ipak nastavljeni radovi, što je konstatovano prilikom naredne kontrole od strane Republičkog inspektora, i tada je donijeto rješenje o zabrani izvođenja građevinskih radova. Objasnio je da je on podnio krivičnu prijavu protiv okr.J zajedno sa ostalim stanarima, obzirom da predsjednik skupštine stanara nije htio da istu podnese i dodao da on živi u predmetnoj zgradi i stanar je iste, ali je njegova majka vlasnik stana. Na pitanja branioca optuženog objasnio je da nije htio da radi nadogradnju sa okrivljenim i J, a da ne zna ko je Jelić, zna samo da je policijski inspektor, da nije tačno da je on nudio dogovor okrivljenom preko svog strica Đ P a 02.08.2012. u Hotelu "R" u Starom Gradu u Kotoru je spomenuo neki dogovor u prisustvu zajedničkog prijatelja, ali da su se slučajno sreli i razgovarali u vezi toga i to na njihovu inicijativu, obzirom da su V i R prijatelji okr. J, i tom prilikom su sjedali zajedno, a sve je to bilo iz razloga što je već bila pokrenuta sva priča oko potkrovlja, a znali su da mu je  Đ P stric pa su razgovarali sa njim, samo iz razloga da J ne bi krivično odgovarao. Dodao je da G M ne poznaje, ali zna da je inspektor, a dana 11.11.2008.g. nije bio u društvu sa njim u njegovom vozilu ispred predmetne zgrade. Takođe je izjavio da je on u međuvremenu poslao prijavu nadležnom Ministarstvu, te mu je poznato da su u periodu od 27.10 do 11.11. 2008 izvršeni radovi, jer je tako navedeno u zapisnicima republičkog inspektora i to mu je inspektor javio telefonom, međutim po njegovoj prijavi nije postupljeno, tako da je inspektor izašao na lice mjesta tek po prijavi iz susjednog ulaza, tako da je taj zapisnik dostavljen uz zapisnik za susjedni ulaz i taj zapisnik je podigao inspektor J, odnosno kako mu je rekla gospođa iz susjednog ulaza kada je on otišao da preuzme taj zapisnik, obzirom da mu je inspektor rekao da će se isti nalaziti tamo. </span>
</p>
<p class="p3"></p>
<p class="p3">
<span>Iz ugovora zaključenog dana 27.09.2007. godine između Skupštine vlasnika stanova stambene zgrade lamele S 91, ulaza II u Tivtu izgrađenoj na kat. parc. broj 3345 KO T s jedne strane i investitora J D s druge strane, proizilazi da su ugovorne strane saglasno konstatovale da je Skupština vlasnika svojom odlukom od 12.09.2007. godine ustupila i prenijela pravo nadgradnje ravnog krova stambene zgrade S 91, ulaz II na kat. parc. br.3345 KO T investitoru radi izgradnje stambenog prostora-potkrovlja površine 410 m2. </span>
</p>
<p class="p3"></p>
<p class="p3">
<span>Iz zapisnika o inspekcijskoj kontroli od 27.10.2008. godine proizilazi da je inspekcijski nadzor kod investitora D J vršio M koji je zapisnički konstatovao da su započeti radovi rekonstrukcije u smislu nadogradnje potkrovlja na ravnom krovu stambene zgarde, ulaz II, lamela 6 stambenog bloka S-91 u T izveo etažu visokog potkrovlja i na istom izgradio lako montažnu armaturnu betonsku tavanicu sa spratnom visinom 2,6 m, kosi dio ploče koja se na visini od 2,6 m spaja sa horizontalnim dijelom ploče na istočnoj i zapadnoj strani objekta, izveo krov na dvije vode sa nagibom krovnih ravni sa istočne strane od 25 stepeni, a sa zapadne većim od 30 stepeni, dok je u tavanskom prostoru izveo dvije badže visine sljemena od poda tavanice 185 cm i 220 cm, sa istočne strane izveo dvije badže širine 3,2 m dužine 5,5 m sa visinom sljemena do poda tavanice od 1,82 m, čije se kosine oslanjaju na zidove visine 1,0 m, izveo krovnu konstrukciju od fert gredica na koje se oslanja ispuna od ytong blokova, u čijoj ravni je sa istočne i zapadne strane ostavljeno 6 otvora za prozore, izveo unutrašnji zid od blok opeke u tavanskom prostoru visine 4,2 m i unutrašnje zidove preko kojih se oslanjaju badže, iako je ovjerenim projektom predviđena drvena krovna konstrukcija bez otvora za prozore u krovnoj ravni i bez unutrašnjih zidova u tavanskom prostoru, u krovnoj ravni za zapadne strane predviđena je jedna i dvije manje badže, a sa istočne strane dvije veće badže, čija je visina od poda tavanske konstrukcije do unutrašnje strane sljemena od 110 cm do 114 cm. U navedenom zapisniku konstatovano je da se, s obzirom na utvrđeno činjenično stanje gdje je konstatovano da su investitor i izvođač radova odstupili od glavnog projekta na osnovu kojeg je dobijena građevinska dozvola, zabranjuje dalje izvođenje radova na predmetnom objektu u roku od tri sata od momenta zaključenja zapisnika.  </span>
</p>
<p class="p3"></p>
<p class="p3">
<span>Iz zapisnika od 11.11.2008. godine proizilazi da su nastavljeni radovi na predmetnom objektu pored zabrane od 27.10.2008. godine i to što je preko krovne površine izvedene od fert gredica i ytong ispune stavio sloj maltera od ytong ljepila i cementa, preko toga postavio drvene rogove 8,0 x 5,0 cm, a na dijelu krovne površine sa zapadne starne postavio hidroizolaciju i drvene letve, na krovu ozidao dimnjake bez izvedenih dimnjačkih kapa, postavio pocinkovane nosače za horizontalne oluke,a u tavanskom prostoru izveo zidove debljine 20 cm kroz koji su postavljeni otvori za prolaz, a u tavanskoj ploči ostavio otvore dimenzija 1,94 x 3,00 m.</span>
</p>
<p class="p3"></p>
<p class="p3">
<span>Iz rješenja br.1207-337/08 od 11.11.2008. godine proizilazi da je istim J D zabranjeno izvođenje građevinskih radova rekonstrukcije kojima se vrši nadogradnja potkrovlja na ravnom krovu stambene zgrade S-91 u dijelu označenom kao tavanski prostor zajedno sa krovnom konstrukcijom na urb. parc. br.94 koja se sastoji od kat. parc.3345 KO T ulaz II, lamela 6 u T, jer izvedeni radovi nisu u skladu sa tehničkom dokumentacijom na osnovu koje je izdata građevinska dozvola. Rok za postupanje po navedenom rješenju je jedan sat o momenta njegovog dostavljanja, a ako u naznačenom roku imenovano lice ne izvrši naloženu radnju iz ovog rješenja preduzeće se i druge zakonske mjere. </span>
</p>
<p class="p3"></p>
<p class="p3">
<span>Iz saopštenja o predaji pismena od 11.11.2008. godine proizilazi da je isto upućeno okrivljenom D J te da se u istom saopštava da s obzirom da istome dana 11.11.2008. godine nije bilo uručeno pismeno rješenje br.1207-337/08 od 11.11.2008. godine o zabrani izvođenja radova na dijelu objekta, pismeno se nalazi u Građevinskoj inspekciji Ministrastva za ekonomski razvoj u Podgorici i isto se može podići u roku od 15 dana od dana ostavljanja saopštenja. Saopštenje je okačeno na zidu u potkrovlju u 13,50h, dana 11.11.2008. godine.</span>
</p>
<p class="p3"></p>
<p class="p3">
<span>Iz rješenja - građevinske dozvole za rekonstrukciju od 14.04.2008. godine proizilazi da se istim izdaje Skupštini etažnih vlasnika stambenog bloka S-91, ulaz II, lamela 6, u Tivtu građevinska dozvola za rekonstrukciju u smislu nadogradnje potkrovlja na ravnom krovu stambene zgrade na urbanističkoj parceli broj 94 koja se sastoji od kat. parc. br.3345 KO T, u zoni A, u zahvatu Detaljnog urbanističkog plana "T- C" u T. Dimenzija horizontalnog gabarita nadogradnje potkrovlja je 20,00x19,60m u granicama postojećeg horizontalnog gabarita objekta. Objekat se nadograđuje etažom potkrovlja i jednim stanom na četvrtoj etaži neto pov. 30,71 m2 na mjestu terase u granicama postojećeg horizontalnog gabarita objekta i namjena potkrovlja je kolektivno stanovanje. </span>
</p>
<p class="p3"></p>
<p class="p3">
<span>Uvidom u dostavnicu Ministarstva za ekonomski razvoj proizilazi da je predmet br.1207-337/08 od 11.11.2008. godine dana 14.11.2008. godine primio J M. </span>
</p>
<p class="p4"></p>
<p class="p3">
<span>Iz dopisa "Iva Put"-a doo od 30.11.2012. godine proizilazi da izvršni direktor  M J navodi u istom da je njihova firma izvodila građevinske radove na nadogradnji stambene zgrade S91, Ul. Karpoška br.5 na UP 94 koja se sastoji od k.p.3345 KO T te ad je građevinski dnevnik za pomenuti objekat njihova firma vodila po propisima građevinske struke i po završetku objekta građevinske dnevnike su predali komisiji za tehnički prijem objekta. Na osnovu građevinske dokumentacije, projekta, atesa, građevinske dozvole i građevinskog dnevnika izdata je upotrebna dozvola za predmetni objekat. </span>
</p>
<p class="p3"></p>
<p class="p3">
<span>Iz zahtjeva za davanje mišljenja nadležnog organa od 29.10.2008.g.  proizilazi   da se optuženi obraćao nadležnom ministarstvu radi davanja mišljenja vezano za promjenu drvene krovne konstrukcije u laku kosu LMT tavanicu od lakih materijala YOTUNG bijela stropna kosa ploča. </span>
</p>
<p class="p3"></p>
<p class="p3">
<span>Iz rješenja br.05-271/2  od 30.09.2010.g sud je utvrdio da je na zahtjev skupštine etažnih vlasnika stambenog bloka S91, ulaz  II, lamela 6-Tivat izdata upotrebna dozvola za rekonstruisano potkrovlje u smislu nadogradnje na ravnom krovu stambene zgrade na urb.parc.br.94.</span>
</p>
<p class="p3"></p>
<p class="p3">
<span>Iz izvoda iz kaznene evidencije za okrivljenog UP Herceg Novi, Ispostava Kotor 31-03 broj 245/12-4135 od 11.09.2012. godine proizilazi da isti nije evidentiran u navedenoj evidenciji. </span>
</p>
<p class="p3"></p>
<p class="p3">
<span>Na osnovu svih izvedenih dokaza cijeneći ih pojedinačno i u uzajamnoj povezanosti, a u odnosu na odbranu okrivljenog sud je utvrdio činjenično stanje navedeno u izreci presude.</span>
</p>
<p class="p3"></p>
<p class="p3">
<span>Ovakvo činjenično stanje sud je utvrdio na osnovu svih provedenih dokaza, prvenstveno na osnovu zapisnika o inspekcijskoj kontroli od 27.10.2008. godine i 11.11.2008. godine, kao i iskaza inspektora - svjedoka G M Naime, svjedok G M je izjavio  da je dana 27.10.2008. godine na licu mjesta konstatovao da su izvedeni drugi građevinski radovi i to etaža visokog potkrovlja iznad IV sprata, nad navedenom etažom urađena je tavanica kako je to konstatovano u zapisniku, kao i ostali radovi koji su konstatovani u zapisniku. Tada je uporedio izvedene radove sa ovjerenom projektnom dokumentacijom na osnovu koje je izdata građevinska dozvola i tada je zapisnički konstatovao da je došlo do odstupanja od ovjerene tehničke dokumentacije i u zapisniku od 27.10.2008. godine naveo je u čemu se sastoje odstupanja izvedenih radova od onih koji su bili predviđeni glavnim projektom i zabranio je dalje izvođenje radova na predmetnom objektu. Međutim, po navedenoj zabrani nije postupljeno, s obzirom da je svjedok M dana 11.11.2008. godine opet izašao na lice mjesta i i tog dana konstatovao da su nastavljeni radovi na predmetnom objektu pored zabrane od 27.10.2008. godine, a u zapisniku od navedenog datuma konstatovao je u čemu se ti radovi sastoje nakon čega je donijeto rješenje o zabrani izvođenja radova na predmetnom objektu, koje rješenje je uručeno J 14.11.2008. godine. Nesporno je da je rješenje o zabrani izvođenja građevinskih radova br.1207-337/08 od 11.11.2008. godine primio J dana 14.11.2008. godine, s obzirom da je isto utvrđeno iz dostavnice Ministarstva ze ekonomski razvoj, a saopštenje o istom bilo je okačeno u potkrovlju predmetnog objekta dana 11.11.2008. godine. </span>
</p>
<p class="p3"></p>
<p class="p3">
<span>Prilikom saslušanja pred ODT-om Kotor u prisustvu branioca okrivljeni je izjavio da su postojala odstupanja od izdate tehničke dokumentacije, a takođe je tada izjavio da su bile inspekcijske kontrole kada su odstupanja i konstatovana, te da je rješenje o zabrani izvođenja radova u njegovo ime primio njegov ortak J M, a to rješenje je postalo pravosnažno, s obzirom da oni nisu izjavljivali žalbu. Okrivljeni je pred ODT-om takođe objasnio da su oni nastavili s izvođenjem radova nakon zabrane, a što je konstatovano zapisnikom o inspekcijskoj kontroli od 11.11.2008. godine. Međutim, okrivljeni je na glavnom pretresu izjavio da se on u vrijeme inspekcijskog nadzora nije nalazio u Kotoru, da nije imao saznanja o tome, te da radovi nisu mogli biti nastavljeni, s obzirom da su sve navedene radove izvršili u julu 2008. godine, a što sud nije prihvatio, već je odstupanja okrivljenog od ranijeg iskaza smatrao usmjerenim na izbjegavanje krivice, obzirom da je takav njegov iskaz( na glavnom pretresu) opovrgnut iskazom svjedoka M i zapisnicima u kojima je konstatovano da su izvođeni radovi i nakon zabrane od strane inspekcije. Takođe navodi okrivljenog dati na glavnom pretresu da niko nije dolazio na lice mjesta nakon 27.10.2008. godine su očigledno neistiniti, s obzirom da o dolasku inspektora G M na lice mjesta dana 11.11.2008. godine postoje pismeni dokazi, a upravo tog dana, nakon konstatovanja da se ne poštuje zabrana daljeg izvođenja radova donijeto je rješenje o zabrani br.1207-337/08.   </span>
</p>
<p class="p3"></p>
<p class="p3">
<span>Sud je u potpunosti poklonio vjeru iskazu svjedoka M, s obzirom da je on  </span><span class="s2">kao službeno lice bio dužan da u zapisnike unese stanje koje je zatekao na licu mjesta, a što je on i uradio. I sami navodi okrivljenog dati pred ODT-om Kotor potvrđuju da je on bio upoznat sa izvršenim inspekcijskim pregledima, te da je bio upoznat da postoje odstupanja, kao i da je donijeto rješenje koje je u njegovo ime primio J, a na koje se oni nisu žalili.</span>
</p>
<p class="p3"></p>
<p class="p3">
<span class="s2">I svjedok J je u svom iskazu ostavio mogućnost da je okrivljenog obavijestio o rješenju, međutim za sud je bilo nesporno da je okrivljeni o istom svakako bio upoznat, s obzirom da je i on to sam izjavio i pored zabrane nastavio izvođenje građevinskih radova, dok je iskaz svjedoka J smatrao usmjerenim na poboljšanje krivično-pravnog položaja okrivljenog, jer je svjedok J naveo da nakon zabrane nisu </span><span>izvedene fert gredice i ytong ispune, </span><span class="s2">a takav iskaz je u suprotnosti sa  iskazom svjedoka M i pismenom dokumentacijom iz koje je nesporno utvrđeno koja su to odstupanja od glavnog projekta na osnovu koga je i izdata građevinska dozvola od 14.04.2008. godine i koji su radovi izvođeni nakon zabrane od strane inspektora. </span>
</p>
<p class="p3"></p>
<p class="p3">
<span class="s2">Sud je cijenio i ostale izvedene dokaze, ali su bili bez uticaja na drugačiju odluku suda.</span>
</p>
<p class="p3"></p>
<p class="p3">
<span>Na ovaj način u radnjama okrivljenog ostvarila su se sva bitna obilježja bića krivičnog djela građenja objekta bez građevinske dozvole iz člana 326a Krivičnog zakonika. Okrivljeni je postupio sa umišljajem, svjestan značaja svojeg djela i želeći njegovo izvršenje, jer je postupio suprotno Zakonu o uređenju prostora i izgradnji objekata i to odredbi čl. 69., koja propisuje da se objekat može graditi samo na osnovu građevinske dozvole i tehničke dokumentacije, a okrivljeni je postupio suprotno Glavnom projektu na osnovu koga je dobio rješenje - građevinsku dozvolu za rekonstruciju i izvodio radove uprkos zabrane od strane inspektora za građevinarstvo. </span>
</p>
<p class="p3"></p>
<p class="p3">
<span>Prilikom odluke o vrsti i visini krivične sankcije sud je cijenio sve okolnosti u smislu čl.42 Krivičnog zakonika, pa je kao olakšavajuće okolnosti na strani okrivljenog cijenio da je isti otac jednog djeteta, da ranije nije osuđivan, da je naknadno dobio upotrebnu dozvolu, a što je za sud imalo i karakter naročito olakšavajuće okolnosti, dok otežavajućih okolnosti nije bilo, pa je sud okrivljenom primjenjujući odredbe čl.45 i 46 ublažio kaznu i utvrdio mu kaznu zatvora u trajanju od 30 dana i istovremno odredio da se ista neće izvršiti ukoliko okrivljeni za vrijeme od jedne godine od dana pravosnažnosti presude ne učini novo krivično djelo. Sud je mišljenja da će se upozorenjem uz prijetnju kaznom zatvora, odnosno uslovnom osudom dovoljno utiacti na okrivljenog da više ne vrši ovakva ni slična krivična djela, odnosno da će se ostvariti svrha iz čl.52 KZ. </span>
</p>
<p class="p3"></p>
<p class="p3">
<span>Primjenom naprijed navedene odredbe i čl. 4, 13, 15, 36, 42, 45, 46, 52, 53 i 54 Krivičnog zakonika i čl. 226, 229, 368 i 374 ZKP-a riješeno je kao u dispozitivu.</span>
</p>
<p class="p3"></p>
<p class="p3">
<span>Sud je obavezao optuženog na plaćanje sudskog paušala u iznosu od 50,00 eura u roku od mjesec dana od dana pravosnažnosti presude u korist Budžeta Crne Gore na žiro br. 832-16-52, a koji paušal je odmjeren prema trajanju i složenosti postupka i imovnom stanju okrivljenog, shodno čl.226 i 229 ZKP-a. </span>
</p>
<p class="p3"></p>
<p class="p1">
<span>OSNOVNI SUD U KOTORU</span>
</p>
<p class="p1">
<span>Dana, 06.12.2012. godine</span>
</p>
<p class="p3">
<span>Zapisničar,                                                                                  SUDIJA </span>
</p>
<p class="p3">
<span>Tamara Počanić                                                               Danijela Samardžić s.r.</span>
</p>
<p class="p3"></p>
<p class="p3"></p>
<p class="p3">
<span>PRAVNA POUKA: Protiv ove presude ima se pravo žalbe u roku od 8 dana od dana pravosnažnosti presude Višem sudu u Podgorici, a preko ovog suda.</span>
</p>
<p class="p3"></p>
<p class="p3"></p>
<p class="p7"></p>


</body>
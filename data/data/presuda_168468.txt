<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.0in 1.1819445in 1.0in;}
.s1{font-family:Arial;}
.s2{font-family:Times New Roman;font-size:13pt;}
.s3{font-size:14pt;}
.s4{font-size:12pt;}
.p1{text-align:start;hyphenate:auto;font-family:Times New Roman;font-size:12pt;}
.p2{text-align:start;hyphenate:auto;font-family:Arial;font-size:12pt;}
.p3{text-align:end;hyphenate:auto;font-family:Arial;font-size:12pt;}
.p4{text-align:center;hyphenate:auto;font-family:Arial;font-size:12pt;}
.p5{text-align:justify;hyphenate:auto;font-family:Times New Roman;font-size:12pt;}
.p6{text-align:justify;hyphenate:auto;font-family:Arial;font-size:12pt;}
.p7{text-indent:0.5in;text-align:start;hyphenate:auto;font-family:Arial;font-size:12pt;}
.p8{text-indent:0.5in;text-align:justify;hyphenate:auto;font-family:Arial;font-size:12pt;}
.p9{text-indent:0.5in;text-align:justify;hyphenate:auto;font-family:Times New Roman;font-size:14pt;}
.p10{text-align:justify;hyphenate:auto;font-family:Arial;font-size:8pt;}
.p11{text-indent:0.5in;text-align:justify;hyphenate:auto;font-family:Arial;font-size:8pt;}
</style>
<meta content="milorad.rovcanin" name="author">
</head>
<body class="b1 b2">
<p class="p1">
<span class="s1">							</span>
</p>
<p class="p2"></p>
<p class="p3">
<span>			                  K.br.11/11</span>
</p>
<p class="p2"></p>
<p class="p4">
<span>U IME NARODA</span>
</p>
<p class="p4"></p>
<p class="p5">
<span>	</span><span class="s1">Viši sud u Bijelom Polju, u vijeću sastavljenom od predsjednika vijeća sudije Vukomira Boškovića i članova vijeća - sudija porotnika Dimitrija Kaljevića i Miloša Krgovića, uz učešće zapisničara Radmile Duborije, u krivičnom predmetu optuženog M. M. iz M, zbog krivičnog djela razbojništvo iz čl. 242 stav 2 u vezi stava 1 Krivičnog zakonika CG (Kz) u sticaju sa krivičnim djelom nedozvoljeno držanje oružja i eksplozivnih materija iz čl.403 st.1 istog zakonika, po optužnici Višeg državnog tužilaštva u Bijelom Polju, Kt.br. 1/11 od 08.02.2011 godine, nakon održanog usmenog, javnog i glavnog pretresa u prisustvu zamjenika Višeg državnog tužioca R. J, optuženog M. M, njegovog branioca advokata L. B. I predstavnika oštećene V. Lj, donio je dana 30.03.2011 godine, a javno objavio 31.03.2011 godine</span>
</p>
<p class="p6"></p>
<p class="p6"></p>
<p class="p4">
<span>P R E S U D U</span>
</p>
<p class="p4"></p>
<p class="p6">
<span>	Optuženi M. M, JMBG ....., od oca J. i majke N, rođene O, rođen .... godine, u P, sa stalnim boravkom u M, ul. S. D, bb, državljanin Crne Gore, nezaposlen, neoženjen, završio SSS, lošeg imovnog stanja, neosuđivan, nalazio se u pritvoru od 14.01.2011 godine, do 31.03.2011 godine. </span>
</p>
<p class="p6"></p>
<p class="p4">
<span>K r i v   j e</span>
</p>
<p class="p4">
<span>	</span>
</p>
<p class="p7">
<span>Što je:</span>
</p>
<p class="p6">
<span>	Dana, 14.01.2011 godine, oko 8,07 h. u M, u ul. M.  D, bb, u ekspozituru CKB u M., od blagajnice Ekspoziture Z. O. prijetnjom da će napasti na njen život ili tijelo, oduzeo novac vlasništvo oštećene Ekspoziture CKB u iznosu od 3.770,00 € u namjeri da njegovim prisvajanjem sebi pribavi protivpravnu imovinsku korist, na način što je ušao u ekspozituru banke maskiran crnom majcom preko lica, crnim rukavicama na rukama i sa repetiranim pištoljem marke "CZ" cal. 7,65 mm. fab. broja .... koji je neovlašćeno držao i nosio na javnom mjestu, suprotno čl. 11 Zakona o oružju (SL. list RCG, br. 49/2004) prišao pultu za kojim se nalazila blagajnica Z. O. usmjerivši cijev pitšolja u njenom pravcu, govoreći joj "ovo je pljačka, daj pare" sa ciljem da izazove strah kod Z. O, da ona ne smije ništa preduzeti, a zatim je stavio platnenu vrećicu na pult prema blagajnici, govoreći joj "puni pare", što je blagajnica i učinila, nakon čega je okrivljeni sa novcem u vrećici pobjegao iz prostorije Ekspoziture i sklonio se u stan vlasništvo K. V. u ul. Đ. Đ, bb. u M, </span>
</p>
<p class="p2"></p>
<p class="p6">
<span>	- čime je izvršio krivično djelo razbojništvo iz čl.242 st. 2 u vezi st. 1 Kz u sticaju sa krivičnim djelom nedozvoljeno držanje oružja i eksplozivnih materija iz čl. 403 st. 1 istog zakonika, </span>
</p>
<p class="p2"></p>
<p class="p8">
<span>Pa sud primjenom citiranih zakonskih propisa te čl. 14, 15, 32, 36, 42, 48, 51 i 75 Kz i čl.199, 202 i 364 Zakonika o krivičnom postupku (Zkp), utvrđuje</span>
</p>
<p class="p6"></p>
<p class="p8">
<span>Za krivično djelo razbojništvo iz čl. 242 st. 2 u vezi st. 1 Kz, kaznu zatvora u trajanju od 3 (tri) godine i 3 (tri) mjeseca, a</span>
</p>
<p class="p6"></p>
<p class="p7">
<span>Za krivično djelo nedozvoljeno držanje oružja i eksplozivnih materija iz čl. 403 st. 1 istog zakonika, kaznu zatvora u trajanju od 4 (četiri) mjeseca, te primjenom čl. 48 Kz, istog</span>
</p>
<p class="p4">
<span>O s u đ u j e</span>
</p>
<p class="p4"></p>
<p class="p8">
<span>Na jedinstvenu kaznu zatvora u trajanju od 3 (tri) godine i 6 (šest) mjeseci,</span><span class="s2"> </span><span>u koju mu se ima uračunati vrijeme provedeno u pritvoru u periodu od 14. januara 2011. godine do 31.marta 2011.godine.</span>
</p>
<p class="p6"></p>
<p class="p8">
<span>Optuženi se obavezuje na plaćanje paušala u iznosu od 100,00 € i na plaćanje troškova krivičnog postupka u iznosu od 431,25 €, na žiro račun suda br.530-12927-32, sve u roku od 15 dana po pravosnažnosti presude pod prijetnjom prinudnog izvršenja. </span>
</p>
<p class="p6"></p>
<p class="p6">
<span>	Prema optuženom se izriče mjera bezbjednosti trajnog oduzimanja pištolja marke CZ kalibra 7,65 mm fab.broja .... sa okvirom i 6 metaka, iz razloga bezbjednosti.</span>
</p>
<p class="p6"></p>
<p class="p4">
<span>O b r a z l o ž e n j e</span>
</p>
<p class="p2"></p>
<p class="p6">
<span>	Optužnicom Višeg državnog tužilaštva u Bijelom Polju Kt.br.1/11 od 08.02.2011 godine, optužen je M. M. iz M, zbog krivičnog djela razbojništvo iz čl. 242 stav 2 u vezi stava 1 Kz u sticaju sa krivičnim djelom nedozvoljeno držanje oružja i eksplozivnih materija iz čl.403 st.1 istog zakonika. </span>
</p>
<p class="p6">
<span>	</span>
</p>
<p class="p8">
<span>U završnoj riječi zamjenik VDT smatra da je izvedenim dokazima u potpunosti dokazano da je optuženi izvršio krivična djela koja su mu stavljena na teret, te da je njegovo priznanje potvrđeno i ostalim izvedenim dokazima.</span>
</p>
<p class="p6"></p>
<p class="p6">
<span>	Predstavnik oštećene CKB iz M. Lj. V, pridružio se krivičnom gonjenju i nije postavio imovinsko pravni zahtjev. </span>
</p>
<p class="p6"></p>
<p class="p6">
<span> 	Optuženi M. M. je pred ovlašćenim policijskim službenicima istakao da je donio odluku da opljačka banku, pa je pošao na svoj stan, spakovao u kofer svoje stvari, a zatim pošao do dvorišta dječjeg vrtića "J-J. R", gdje je prije oko dvije godine ispod jedne klupe u zidu od fasadne cigle ostavio rasklopljeni pištolj marke CZ 7,62 mm i futrolu koje je kupio u B. od njemu nepoznatog lica. Sve to stavio je u kesu I pošao u pravcu grada. Pozvao je svog poznanika M. D. I po dogovoru pošao na stan V. K. oko 00,30 h. na stan je došao K. otac D, a kasnije I njihov drug M. B. Itiče da on nije pio, dok su ostali konzumirali alkohol. Oko 02,30 h. D. K. je pošao sa stana. Oko 04,00 h. prisutni u kući su počeli da drijemaju I skoro da su bili pospali kada je on započeo pripreme za izvršenje djela, tačnije presvukao je garderobu I obukao trenerku. Prisutni su ranije primijetili da je posjedovao pištolj, a na njihovo pitanje “zbog čega isti nosi” odgovorio je “da će nešto da uradi”. Kada su zaspali, negdje oko 05,00 h. ujutru pošao je u zgradu banke i locirao se u drugom ulazu za koji je znao. Tu je čekao do 08,00 časova, kada se otvrila banka, nakon čega je repertirao pištolj, na glavu je stavio fantomku, koju je napravio od crne majce i takođe rukavice pletene crne boje i uputio se do ulaznih vrata, a zatim upao u banku i povikao "ovo je pljačka". Usta cijevi repertiranog pištolja je usmjerio u pravcu radnice na šalteru i povikao: "niko neće biti povrijeđen, samo mi dajte pare" i predao joj prethodno pripremljenu platnenu kesu. Radnica u banci, koju ne poznaje, mu je stavila novac u kesu i vratila mu kesu sa novcem. Nakon toga istrčao iz banke kojom prilikom je radnik obezbjeđenja u banci krenuo rukom prema pištolju, na šta mu je on rekao "ne radi to" i trčećim korakom se udaljio u pravcu stana gdje se prethodno nalazio. Na tom putu je sreo jedno nepoznato lice. Ušao je u stan, skinuo rukavice i bacio ih u šporet, skinuo sa sebe garderobu i bacio je u sobu, a zatim u kesu sa novcem stavio pištolj i istu sakrio u sudoperu, gdje je prethodno planirao da sakrije novac. Poslije toga je popio nekoliko čaša rakije da bi ispalo da je pio sa društvom čitavu noć ukoliko bi policija došla. Legao je da spava. Nakon nekih desetak minuta na stan je došla policija koja ih je zatekla da spavaju i odvela u Ispostavu M.</span>
</p>
<p class="p2"></p>
<p class="p6">
<span> 	Pred istražnim sudijom je izjavio u svemu kao pred ovlašćenim službenicima Uprave policije - Ispostava M, stim što je dodao da se za izvršenje ovog krivičnog djela odlučio prije tri-četiri dana, te da je prije nego što je usmjerio pištolj u pravcu službenika banke, isti je prethodno repetirao, kao i da za pištolj nije imao odobrenje i da mu je poznato da je zabranjeno nošenje takvog pištolja na javnom mjestu. </span>
</p>
<p class="p6"></p>
<p class="p8">
<span>Na pretresu je dodao i to da u potpunosti priznajje izvršenje krivičnog djela i krivicu jer mu je dobro bilo poznato šta čini i znao je da radnjama koje je preduzeo čini protivpravno djelo koje je određeno u zakonu kao krivično djelo, te je dodao da je toga dana bio obučen u trenerci crne boje, a da je donji dio trenerke bio plav. </span>
</p>
<p class="p2"></p>
<p class="p8">
<span>U završnoj riječi branilac optuženog predložio je da sud optuženog što blaže kazni, imajući u vidu da je optuženi priznao izvršenje krivičnih djela i time olakšao sudu i svima otkrivanje počinjene predmetne radnje, njegovo držanje tokom postupka, da nije nastupila materijalna šteta, da je novac vraćen, a posebno da se radi o mladom čovjeku, do sada neosuđivanom, bez porodice i nezaposlenom licu. </span>
</p>
<p class="p9"></p>
<p class="p8">
<span>Završnu riječ svog branioca u potpunosti je prihvatio optuženi uz izraženo kajanje zbog izvršenog krivičnog djela i obećanje da nikada više neće vršiti krivična djela. </span>
</p>
<p class="p2"></p>
<p class="p6">
<span>	Radi utvrđivanja pravno bitnih činjenica izvedeni su dokazi saslušanjem svjedoka Ž. F, O. Z, S. S, M. D, M. B. i V. K, izvršio uvid u potvrdu PJ B. P. - Ispostave M, br.02-Sl od 14.01.2011.godine o ulaženju u stan i druge prostorije vlasništvo V. K, pročitao zapisnik o pretresanju stana i drugih prostorija PJ B. P. - Ispostave M, br.02-Sl od 14.01.2011.godine, pročitao službenu zabilješku PJ B. P. - Ispostave M. br.240/11-114 od 15.01.2011.godine, izvršio uvid u foto-dokumentaciju sa skicom sa lista mjesta br.03/11 od 14.01.2011.godine PJ B. P. - Ispostave M, pročitao izvještaj o izvršenom pretesu stana i drugih prostorija PJ Bijelo Polje - Ispostave M, br.02-Sl od 14.01.2011.godine, pročitao potvrdu o privremeno oduzetim predmetima PJ B. P. - Ispostave M, br.02-Sl od 14.01.2011.godine izdata na ime optuženog, pročitao potvrdu o privremeno oduzetim predmetima PJ B. P. - Ispostave M, br.02-Sl od 14.01.2011.godine izdata na ime M. K, izvršio uvid u potvrdu o vraćanju privremeno oduzetih predmeta PJ B. P. - Ispostave M, br.02-Sl od 15.01.2011.godine, pročitao zapisnik o uviđaju br.02-240/11-111 PJ B. P. - Ispostave M, od 15.01.2011.godine i izvršio uvid u izvod iz kaznene evidencije PJ P. br.11-245/11-3588/2-580 od 16.02.2011.godine na ime optuženog M. M.</span>
</p>
<p class="p2"></p>
<p class="p6">
<span>	Na osnovu odbrane optuženog M. M, koja po nalaženju suda predstavlja potpuno priznanje izvršenja krivičnih djela za koja se optužuje i krivice za ta djela činjenično i pravno, a koje priznanje je potvrđeno izvedenim dokazima nesumnjivo je utvrđeno da je optuženi dana, 14.01.2011 godine, oko 8,07 h. u M, u ul. M.  D, bb, u ekspozituru CKB u M, od blagajnice Ekspoziture Z. O. prijetnjom da će napasti na njen život ili tijelo, oduzeo novac vlasništvo oštećene Ekspoziture CKB u iznosu od 3.770,00 € u namjeri da njegovim prisvajanjem sebi pribavi protivpravnu imovinsku korist, na način što je ušao u ekspozituru banke maskiran crnom majcom preko lica, crnim rukavicama na rukama i sa repetiranim pištoljem marke "CZ" cal. 7,65 mm. fab. broja .... koji je neovlašćeno držao i nosio na javnom mjestu, suprotno čl. 11 Zakona o oružju (SL. list RCG, br. 49/2004) prišao pultu za kojim se nalazila blagajnica Z. O. usmjerivši cijev pitšolja u njenom pravcu, govoreći joj "ovo je pljačka, daj pare" sa ciljem da izazove strah kod Z. O, da ona ne smije ništa preduzeti, a zatim je stavio platnenu vrećicu na pult prema blagajnici, govoreći joj "puni pare", što je blagajnica i učinila, nakon čega je okrivljeni sa novcem u vrećici pobjegao iz prostorije Ekspoziture i sklonio se u stan vlasništvo K. V. u ul. Đ. Đ, bb. u M.</span>
</p>
<p class="p6"></p>
<p class="p8">
<span>Stanje činjenica i okolnosti od značaja proizlaze iz</span><span class="s3"> </span><span>iskrenog, jasnog i nedvosmislenog priznanja optuženog, kao i iz svjedočenja Ž. F, O. Z, S. S, M. D, M. B. i V. K, potvrde PJ B. P. - Ispostave M, br.02-Sl od 14.01.2011.godine o ulaženju u stan i druge prostorije vlasništvo V. K, zapisnika o pretresanju stana i drugih prostorija PJ B. P. - Ispostave M, br.02-Sl od 14.01.2011.godine, službene zabilješke PJ B. P. - Ispostave M. br.240/11-114 od 15.01.2011.godine, foto-dokumentacije sa skicom sa lista mjesta br.03/11 od 14.01.2011.godine PJ B. P. - Ispostave M, izvještaja o izvršenom pretesu stana i drugih prostorija PJ B. P. - Ispostave M, br.02-Sl od 14.01.2011.godine, potvrde o privremeno oduzetim predmetima PJ Bijelo Polje - Ispostave M, br.02-Sl od 14.01.2011.godine izdata na ime optuženog, potvrde o privremeno oduzetim predmetima PJ B. P. - Ispostave M, br.02-Sl od 14.01.2011.godine izdata na ime M. K, potvrde o vraćanju privremeno oduzetih predmeta PJ B. P. - Ispostave M, br.02-Sl od 15.01.2011.godine, zapisnika o uviđaju br.02-240/11-111 PJ B. P. - Ispostave M, od 15.01.2011.godine, koje dokaze je sud ocjenom doveo u međusobnu vezu prihvatajući ih u cjelosti, jer između odbrane optuženog i izvedenih dokaza, koje je sud izveo bez obzira na postojanje priznanja optuženog, ne postoje protivrječnosti, što upućuje na zaključak da je optuženi izvršio krivična djela za koja je optužen. </span>
</p>
<p class="p8"></p>
<p class="p10">
<span>	</span><span class="s4">Optuženi priznaje da je dana 14.01.2011 godine, oko 8,07 h. u M. u ul. M. D, bb, u Ekspozituri CKB M, od blagajnice Z. O, prijetnjom da će napasti na njen život i tijelo oduzeo novac te Ekspoziture u iznosu od 3.770,00 €, a sve u namjeri da sebi pribavi protiv-pravnu imovinsku korist, na način što je ušao u Ekspozituru banke, maskiran crnom majicom preko lica sa crnim rukavicama na rukama, obučen u trenerku crne boje u gornjem dijelu i u plavj trenerci u donjem dijelu, držeći repetirani pištolj u ruci, koji pištolj je usmjeravao u pravcu službenika banke koji su se našli na tom mjestu i u pravcu blagajnice Z. O. ispred koje je ubacio platnenu kesu, tražeći od nje da ubaci novac u kesu, što je ona i uradila, nakon čega je uzeo vrećicu i pobjegao iz tog objekta, sklanjajući se u stan K. V. u ul. Đ.Đ. u M. U radnjama koje je preduzeo optuženi sadržana su sva obilježja krivičnog djela razbojništva iz čl. 242 st. 2 u vezi st. 1 Kz, u sticaju sa krivičnim djelom nedozvoljeno držanje oružja i ekspozitvnih materija iz čl. 403 st. 1 Kz. </span>
</p>
<p class="p6"></p>
<p class="p8">
<span>Svjedoci Ž. F, rukovodilac ekspoziture CKB u M, S. S, radnik obezbjeđenja i Z. O, blagajnica, potvrđuju da su se dana 14.01.2011 godine, oko 08,07 h. nalazili u prostoriji gdje se nalazi blagajna kada je odmah poslije otvaranja banke ušlo maskirano lice sa pištoljem u ruci i fantomkom na glavi, obučeno u crno, koje je odmah sa vrata počelo da govori „ovo je pljačka, dajte pare“, okrećući pištolj koji je držalo u ruci u njihovom pravcu, pa kada je na kraju prišlo do blagajnice Z, ubacilo je platnenu vrećicu ispred nje i zahtijevalo da u  nju stavi novac, što je ona i uradila. Nakon toga, to lice je uzelo vrećicu sa novcem, izašlo iz banke i otrčalo ulicom M. D, držeći pištolj u ruci, a vrećicu sa novcem ispod pazuha. Za njim su potrčali F. i S. a lice je ubježalo u zgradu „P“. </span>
</p>
<p class="p8"></p>
<p class="p8">
<span>Po proteku dva dana ističu da im je vraćen novac u iznosu od 3.770,00 € u iznosu i apoenima u kakvim je i oduzet. Od policije su saznali da je taj novac oduzeo sada optuženi M. M. iz M. </span>
</p>
<p class="p8"></p>
<p class="p6">
<span>	Svjedoci V. K, M. D. i M. B. potvrđuju da su se noću između 13.01 i 14.01.2011 godine, zajedno sa optuženim M. M. nalazili u stanu svjedoka K. V, te da su policijski službenici Ispostave M. narednog dana poslije 08,00 h. došli na stan K. odakle su ih poveli u prostorije Ispostave radi saslušanja. Svi svjedoci potvrđuju da su kod M. zapazili pištolj kada je došao na stan, a svjedok K. kaže da mu je M. na pitanje „zbog čega nosi pištolj“ odgovorio „treba mi za neku kombinaciju“. Ovi svjedoci potvrđuju da su od policije saznali da su pretresom kuće K. policajci našli u ložištu šporeta za drva isječene crne rukavice, a svjedok B. ističe i to da je vidio kada je optuženi M. a nakon što je čuo sirenu policijskih vozila uzeo u ruke neku crnu stvar i nožem je jedan put presjekao, zgužvao u ruku i bacio u ložionu šporeta za drva, te je zapazio kada je M. nakon dolaska na stan, a poslije izvjesnog vremena stavio pištolj u futrolu, nakon čega je preko majice obukao crnu duksericu na raskopčavanje. Ovi svjedoci negiraju da im je bilo šta poznato u vezi događaja koji se desio te večeri, jer su spavali, a da su kasnije saznali od policije da je M. M. izvršio predmetno krivično djelo te večeri. </span>
</p>
<p class="p8"></p>
<p class="p8">
<span>Iskazima ovih svjedoka sud nije imao razloga da ne povjeruje. Po nalaženju suda svjedoci su realno opisali onako kako su saznali i zapazili. Njihova kazivanja nijesu protivrječna odbrani optuženog, koju je sud cijenio kao priznanje izvršenja djela, već istu upotpunjuju i potvrđuju. </span>
</p>
<p class="p11"></p>
<p class="p11"></p>
<p class="p8">
<span>Iz potvrde Područne jedinice B. P. - Ispostave M, br.02-Sl od 14.01.2011.godine o ulaženju u stan i druge prostorije vlasništvo V. K. i zapisnika o pretresanju stana i drugih prostorija PJ B. P. - Ispostave M, br.02-Sl od 14.01.2011 godine, sud je utvrdio da su u stanu V. K. pronađene i privremeno oduzete od M. K. crne pletene rukavice, muška crna jakna, donji dio crne trenerke, ručni časovnik, o od M. M. 3.770,oo eura, pištolj marke CZ fab.broja .... sa okvirom i 5 metaka, futrola za pištolj i platnena kesa, što se vidi i iz službene zabilješke PJ B. P. - Ispostave M. br.240/11-114 od 15.01.2011.godine, a čime se i potvrđuje odbrana optuženog da je te večeri oduezo novac na opisani način vlasništvo oštećene Ekspoziture CKB u M, sa kojim se novcem sklonio u stan svjedoka M. K, a gdje je nađen novac u iznosu i apoenima u kakvim je to i oduzet, te da su i nađene crne pletene rukavice, pištolj koji je koristio prilikom oduzimanja tih stvari, kao i platnena kesa u kojoj je nađen novac.</span>
</p>
<p class="p8"></p>
<p class="p8">
<span> Foto-dokumentacijom sa skicom lista mjesta br.03/11 od 14.01.2011.godine PJ B. P. - Ispostave M. je prikazan širi izgled kuhinje-sudopere u kojoj je pronađena kesa sa pištoljem i novcem, lica mjesta gdje je pronađena kesa sa novcem i pištoljem, novac pronađen u kesi, pištolj pronađen u kesi, šporet u čijem ložištu su pronađene crne pamučne pletene rukavice, a sa čime se potvrđuje odbrana optuženog da se nakon izvršenog djela sklonio u stan svjedoka K. i da su u tom stanu nađeni predmeti kako je to označeno u potvrdi, a bliže predstavljeno foto-dokumentacijom. </span>
</p>
<p class="p8"></p>
<p class="p8">
<span>Iz izvještaja o izvršenom pretesu stana i drugih prostorija PJ B. P. - Ispostave M, br.02-Sl od 14.01.2011 godine, proizlazi da je pretres izvršen iz razloga što je držalac stana to tražio i radi lišenja slobode odbijeglog počinioca krivičnog djela koji se upravo tada nalazio u tom stanu, a što je sadržinom iskaza potvrdio i vlasnik stana K. V, a u stanu je nađen počinilac djela. </span>
</p>
<p class="p8"></p>
<p class="p8">
<span>Iz potvrde o privremeno oduzetim predmetima PJ B. P. - Ispostave M, br.02-Sl od 14.01.2011.godine izdata na ime optuženog, utvrđeno je da je od optuženog M. oduzeto novčanice u apoenu od 50,oo eura-33 kom, novčanice u apoenu od 20,oo eura-60 kom, novčanice u apoenu od 10,oo eura-60 kom i novčanice u apoenu od 5,oo eura-64 kom u ukupnom iznosu od 3.770,oo eura, pištolj marke CZ kalibra 7,65 mm fab.broja .... sa okvirom i 6 metaka, crna futrola za pištolj sa tregerima i platnena kesa drap boje, a iz potvrde o privremeno oduzetim predmetima PJ B. P. - Ispostave M, br.02-Sl od 14.01.2011.godine izdata na ime M. K, crna muška jakna sa natpisom "dolce gabana", donji dio muške trenerke crne boje, crne pletene rukavice i ručni časovnik marke "romanson" sa crnim kaišemn i pozlaćenim metalnim obodom. I sadržinom ove potvrde potvrđuje se odbrana optuženog da je oduzeo novac u nađenoj količini i da je prilikom oduzimanja novca koristio pištolj marke, kalibra i fabričkog broja kako je to označeno u potvrdi, a koje stvari su nađene na mjestu gdje ih je sklonio optuženi po njegovom priznanju. </span>
</p>
<p class="p8"></p>
<p class="p8">
<span>Da je oduzeti novac od oštećene u iznosu od 3.770,00 eura, a koji je oduzeo optuženi u istom iznosu i apoenima vraćen oštećenim, vidi se  iz potvrde o vraćanju privremeno oduzetih predmeta PJ B. P. - Ispostave M, br.02-Sl od 15.01.2011 godine, a što je nađeno na mjestu kako je to opisao optuženi. </span>
</p>
<p class="p8"></p>
<p class="p8">
<span>Zapisnikom o uviđaju PJ B. P. - Ispostave M, od 15.01.2011 godine, bliže je predstavljen raspored prostorija Ekspoziture CKB-a u M, te bliže predstavljena prostorija iz koje je oduzet novac. </span>
</p>
<p class="p10"></p>
<p class="p10">
<span>	</span><span class="s4">Iz izvoda iz kaznene evidencije sud je utvrdio da okrivljeni M. M. nije evidentiran u kaznenu evidenciju kod Uprave policije - PJ P. </span>
</p>
<p class="p6"></p>
<p class="p6">
<span>	Sadržini izvedenih dokaza nije bilo prigovora, pa sud nije imao razloga da to ne prihvati. </span>
</p>
<p class="p6"></p>
<p class="p6">
<span>	Dakle, na osnovu svih izvedenih dokaza tokom postupka, a kojim je potvrđeno priznanje optuženog, da se izvesti sasvim pouzdan zaključak da je optuženi M. M. izvršio krivično djelo na način, mjesto i vrijeme kako je opisano optužnicom. Optuženi u potpunosti priznaje izvršenje krivično djela i krivicu. Između ostalog ističe da je potpuno bio svjestan da radnjama koje je preduzeo čini protivpravna djela koja su u zakonu određena kao krivična djela. Nijedan izvedeni dokaz tokom postupka nije doveo u sumnju njegovo priznanje, a njegovo priznanje je na potpuno pouzdan način potvrđeno kako sadržinom potvrde o privremeno oduzetim predmetima koji su nađeni u stanu K. V, sadržinom izvještaja o izvršenom pretresu toga stana, sadržinom potvrde o povraćaju oduzetih stvari oštećenoj, kao i prikazanom foto-dokumentacijom koja bliže opisuje mjesto gdje su nađene oduzete stvari, kao i pištolj koji je korišćen u izvršenju ovog djela i predmet-rukavice i odjeća koja je korišćena prilikom izvršenja ovog djela. Isto se potvrđuje i sadržinom iskaza svjedoka F. Ž, S. S. i Z. O, koji svojim svjedočenjem u potpunosti potvrđuju način izvršenja djela kako je to prikazao optuženi u svojoj odbrani. Da je optuženi te večeri kod sebe posjedovao pištolj potvrđuju i svjedoci K. V, M. D. i M. B, a da je izvršen pretres stana K. V. u kojem su nađeni oduzeti predmeti, potvrđuju isti ovi svjedoci. Mjesto gdje su nađeni oduzeti predmeti pištolj i sredstva koja su korišćena prilikom oduzimanja opisana su u službenoj zabilješci ovlašćenih policijskih službenika, a i kojom zabilješkom se potvrđuje kazivanje optuženog kako u pogledu predmeta koji su oduzeti, te sredstava koji su korišćeni prilikom oduzimanja novca, te mjesta gdje su nađeni ti predmeti prilikom izvršenog pregleda od strane policijskih služenika. </span>
</p>
<p class="p2">
<span>	</span>
</p>
<p class="p2">
<span>	Okolnosti pod kojima je optuženi izvršio protivpravno oduzimanje tuđih stvari te da je isto izvršio kako bi vratio dug,  jasno ukazuju na njegovu namjeru sticanja protivpravne imovinske koristi za sebe. </span>
</p>
<p class="p6"></p>
<p class="p6">
<span>	Pravno kvalifikujući djelovanje optuženog u predmetnom događaju jasno proizilazi da je djelujući na način kako je to predvidjeno Krivičnim zakonikom, izvršio krivična djela za koja je optužen iz čl. 242 stav 2 u vezi stava 1 Kz u sticaju sa krivičnim djelom nedozvoljeno držanje oružja i eksplozivnih materija iz čl.403 st.1 istog zakonika. Optuženi je djela počinio sa umišljajem i htio je izvršenje djela. To proizilazi po ocjeni objektivno ispoljenog zbivanja i njegovog ponašanja. Namjera oduzimanja bez pravnog osnova stvari koje su tuđe, postojala je kod njega, a prijetnja je predhodila i bila način oduzimanja tih stvari. Nije sporna činjenica da je optuženi tom prilikom oduzeto iznos od 3.770,00 €, te da je prilikom izvršenja krivičnog djela iz čl. 242 stav 2 u vezi stava 1 Kz optuženi nosio i držao pištolj marke CZ kalibra 7,65 mm fab.broja .... sa okvirom i 6 metaka i kritičnom prilikom isti uperio u pravcu blagajnice banke O. Z. Optuženi je, dakle, bio u faktičkoj vlasti nad pištoljem, odnosno u njenom pritežanju u čemu se i sastoji držanje oružja. Držanje i nošenje takvog pištolja građanima po Zakonu o oružju nije bilo dozvoljeno shodno čl.11. Pored toga optuženi je bio svjestan da pištolj drži neovlašćeno, da je njegovo držanje građanima zabranjeno, pa je isti držao zajedno sa okvirom i 6 metaka i na taj način pristao je na izvršenje djela. Stoga, okolnosti koje bi isključivale njegovu krivicu nije bilo.</span>
</p>
<p class="p6"></p>
<p class="p6">
<span>	Odlučujući o vrsti i visini kazne optuženom sud je cijenio sve okolnosti iz čl. 42 Kz, pa je na strani optuženog od olakšavajućih okolnosti našao da se radi o relativno mladom čovjeku koji se korektno držao tokom postupka, do sada neosuđivanom, koji je priznao izvršenje krivičnog djela, pa je u nedostatkuo težavajućih okolnisti, vodeći računa o svrsi kažnjavanja, a imajući u vidu stepen krivične odgovornosti, pobude zbog kojih je djelo učinjeno, težinu nastale posledice, okolnosti pod kojima je djelo učinjeno, kao I prethodno date činjenice, istom za krivično djelo razbojništvo iz č. 242 st. 2 u vezi st. 1 Krivičnog zakonika, izrekao mu kaznu zatvora u trajanju od 3 (tri) godine i 3 (tri) mjeseca, a za krivično djelo nedozvoljeno držanje oružja i eksplozivnih materija iz čl. 403 st. 1 Krivičnog zakonika, izrekao mu kaznu zatvora u trajanju od 4 (četiri) mjeseca, te je primjenom čl. 48 Kz, istom izrekao jedinstvenu kaznu zatvora u trajanju od 3 (tri) godine I 6 (šest) mjeseci, u ubjeđenju da je izrečena kazna adekvatna težini izvršenih krivičnih djela I nastupjelim posledicama, te da će se sa istom postići svrha kažnjavanja u okviru opšte svrhe izricanja krivičnih sankcija. </span>
</p>
<p class="p8"></p>
<p class="p8">
<span>Shodno odredbi čl. 51 Kz, odlučeno je u pogledu pritovora optuženom koji se ima uračunati u izrečenu kaznu zatvora za period od 14.01.2011 godine, do 31.03.2011 godine. </span>
</p>
<p class="p6">
<span>	</span>
</p>
<p class="p8">
<span>Shodno čl. 202 Zkp-a, optuženi se obavezuje da na ime paušala ovom sudu plati iznos od 100,00 €, koji paušal je određen s obzirom na trajanje I složenost postupka I imovinske prilike optuženog, te da na ime troškova krivičnog postupka plati iznos od 431,25 €, koji troškove se odnose na isplaćene troškove tokom postupka postavljenom braniocu po službenoj dužnosti adv. R. B. </span>
</p>
<p class="p2"></p>
<p class="p6">
<span>	Predstavnik oštećene nije postavio imovinsko-pravni zahtjev, obzirom da im je oduzeti novac vraćen. </span>
</p>
<p class="p6">
<span>	 </span>
</p>
<p class="p8">
<span>Shodno čl. 75 Kz prema optuženom je izrečena mjera bezbijednosti oduzimanja pištolja marke CZ kalibra 7,65 mm fab.broja ..... sa okvirom i 6 metaka, kao predmet koji je upotrijebljen za izvršenje krivičnog djela.</span>
</p>
<p class="p8"></p>
<p class="p8">
<span>Sa iznijetog odlučeno je kao u i izreci presude. </span>
</p>
<p class="p2"></p>
<p class="p4">
<span>VIŠI SUD U BIJELOM POLJU</span>
</p>
<p class="p4">
<span>Dana 31.03 2011 godine</span>
</p>
<p class="p4"></p>
<p class="p2">
<span>Zapisničar, 							PREDSJEDNIK VIJEĆA SUDIJA,</span>
</p>
<p class="p2">
<span>Radmila Duborija s.r.						Vukomir Bošković s.r.</span>
</p>
<p class="p2"></p>
<p class="p6">
<span>PRAVNA  POUKA :</span>
</p>
<p class="p6">
<span>Protiv ove presude može se izjaviti žalba</span>
</p>
<p class="p6">
<span>Apelacionom sudu RCG Podgorica u roku</span>
</p>
<p class="p6">
<span>od 15 dana od dana prijema a preko ovog </span>
</p>
<p class="p6">
<span>suda.</span>
</p>
<p class="p6"></p>
<p class="p6"></p>
<p class="p5"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:start;hyphenate:auto;font-family:Arial;font-size:12pt;}
.p2{text-align:end;hyphenate:auto;font-family:Arial;font-size:12pt;}
.p3{text-align:center;hyphenate:auto;font-family:Arial;font-size:12pt;}
.p4{text-align:justify;hyphenate:auto;font-family:Arial;font-size:12pt;}
.p5{text-indent:-0.25in;margin-left:0.5in;text-align:justify;hyphenate:auto;font-family:Arial;font-size:12pt;}
.p6{margin-left:0.5in;text-align:justify;hyphenate:auto;font-family:Arial;font-size:12pt;}
.p7{text-align:start;hyphenate:auto;font-family:Times New Roman;font-size:12pt;}
.s1{display: inline-block; text-indent: 0; min-width: 0.2361111in;}
.s2{font-weight:bold;}
.s3{font-style:italic;}
</style>
<meta content="suzana.mugosa" name="author">
</head>
<body class="b1 b2">
<p class="p1">
<span>.</span>
</p>
<p class="p2">
<span>K.br. 164/2012</span>
</p>
<p class="p2"></p>
<p class="p3">
<!--Image link to '0.jpg' can be here-->
</p>
<p class="p3"></p>
<p class="p4"></p>
<p class="p3">
<span> U IME CRNE GORE</span>
</p>
<p class="p3"></p>
<p class="p4"></p>
<p class="p4">
<span>VIŠI SUD U PODGORICI, kao prvostepeni krivični, u vijeću sastavljenom od  sudije Suzane Mugoše, kao predsjednika vijeća i sudija Miroslava Bašovića i Sonje Cvjetićanin - Ognjenović kao članova vijeća,  uz učešće Rakočević Biljane kao zapisničara u krivičnom predmetu protiv optuženog Ž. B. iz R. B. i H.  kojeg brani adv. P. P. i B. M. iz Republike S. kojeg brani adv. D. Dj., zbog krivičnog djela  silovanje u pokušaju iz čl. 204 st.1 u vezi čl. 20 Krivičnog zakonika, odlučujući po optužnici Višeg državnog tužilaštva u P. Kt.br. 80/12  od 15.11.2012. godine koju je na glavnom pretresu zastupala L. L. zamjenik VDT-a u P., nakon održanog glavnog i javnog pretresa, dana 09.05.2013.godine, u prisustvu zastupnika optužbe, optuženog i njegovog branioca, donio je i javno objavio dana 14.05.2013. godine </span>
</p>
<p class="p4"></p>
<p class="p3"></p>
<p class="p3">
<span>P R E S U D U</span>
</p>
<p class="p3"></p>
<p class="p3"></p>
<p class="p4">
<span>Optuženi:</span>
</p>
<p class="p4"></p>
<p class="p5">
<span class="s1">1.​&nbsp;</span><span>Ž. B., JMBG ......, zvani „Ž..“, od oca Ž. i majke C., rodjenje Dž., rodjen 09.07.1982. godine u V. – Republika B. i H., sa prebivalištem u mjestu M. ul. C. D.a br. 5 – Republika B. i H., državljanin R. S., sa završenom srednjom školom, srednjeg imovnog stanja, neosudjivan, u pritvoru od 21.08.2012. godine.</span>
</p>
<p class="p6"></p>
<p class="p5">
<span class="s1">1.​&nbsp;</span><span>B. M., JMBG ......, od oca R. i majke S., rodjene G., rodjen 23.10.1986. godine u K. – R. S., sa prebivalištem u mjestu S. – opština Ć. – R. S., državljanin R. S., pismen, po zanimanju konobar, trenutno zaposlen u kafiću „K...“ u B.., neoženjen, sa završenom srednjom ugostiteljskom školom, srednjeg imovnog stanja, neosudjivan, u pritvoru od 21.08.2012. godine.</span>
</p>
<p class="p3">
<span>K R I V I    S U</span>
</p>
<p class="p3"></p>
<p class="p4"></p>
<p class="p4">
<span>Zato što su:</span>
</p>
<p class="p4"></p>
<p class="p4">
<span>Dana 21.08.2012 godine u B., oko 04,00 časova, sa umišljajem, upotrebom sile pokušali da obljube oštećenu K. V., iako su bili svjesni da će upotrebom sile prinuditi oštećenu na obljubu protivno njenoj volji, pa su to i htjeli, na način što su prethodno na plaži zajedno sa oštećenom K. V. državljanom B., koja se nalazila na odmoru u B., uspostavili komunikaciju na ruskom jeziku, a potom se skinuli nagi i ušli u more, pozivajući oštećenu da im se priruži, što je ona odbila, nakon čega je okrivljeni Ž.B. izašao iz mora i mimo njene volje, uzeo u naručje oštećenu i obučenu ubacio u more zahtijevajući od nje da ostvare seksualni odnos, što je oštećena odbila, nakon čega je okrivljeni Ž. B., po dogovoru sa okrivljenim B. M. da on prvi obljubi oštećenu, u cilju savladavanja njenog otpora, pokuvao oštećenu dublje u more vukući je za kosu, te je potapao u vodu snažno stiskajući je za ruke, kako bi je onemogućio da se brani, za koje vrijeme su joj skinuli odjeću i donji veš i obojica rukama dirali u predjelu grudi i u predjelu  polnog organa, nanoseći joj tom prilikom lake tjelesne povrede u vidu nagnječine-krvni podliv sa  oguljotinom-kože u predjelu unutrašnjeg ugla desno oka, šest krvnih podliva kože u predjelu desne nadlaktice, ogrebotinu kože u predjelu desne nadlaktice, dva krvna podliva kože u predjelu desne podlaktice, četiri krvna podliva kože u predjelu lijeve nadlaktice, oguljotinu kože u predjelu lijeve podlaktice, oguljotinu kože u predjelu desne dojke, oguljotinu kože u predjelu desne dojkine bradavice, ogrebotine-crtasta oguljotina- kože u predjelu ispod lijeve  dojkine bradavice, oguljotine kože u predjelu desne strane trbušnog zida, krvni pdoliv kože u desnom sjedalnom predjelu, krvni podliv kože u predjelu lijevog koljena, dva krvna podliva kože u predjelu unutrašnje strane desne nadkoljenice, nagnječno -razdernu-ranu prskotinu kože u predjelu lijeve male usne stidnice u gornjoj trećini dužine  2 cm, da bi kada je oštećena počela glasno da doziva upomoć, bili spriječeni u dovršenju krivičnog djela, nailaskom spasioca sa plaže, koji je čamcem prišao oštećenoj i izvadio je iz vode.</span>
</p>
<p class="p4"></p>
<p class="p5">
<span class="s1">-​&nbsp;</span><span>čime su izvršili krivično djelo silovanje u pokušaju iz čl. 204 st.1 u vezi čl. 20 Krivičnog zakonika.</span>
</p>
<p class="p4"></p>
<p class="p4">
<span>Pa ih sud primjenom citiranih zakonskih propisa te čl. 3, 4, 5 ,13, 15, 32, 36, 42 , 45 st.1 tač.1, 46 i 51 Krivičnog zakonika , te čl. 226,229 i 374 ZKP-a </span>
</p>
<p class="p4"></p>
<p class="p3">
<span>O S U Đ U J E</span>
</p>
<p class="p3"></p>
<p class="p4">
<span>Na kazne zatvora u trajanju od po 1 (jednu) godinu, u koje kazne im se uračunava vrijeme provedeno u pritvoru od  21.08.2012.  godine, pa nadalje a koji pritvor može trajati do pravosnažnosti presude, a najduže dok ne istekne vrijeme trajanja kazne izrečene u presudi. </span>
</p>
<p class="p4"></p>
<p class="p4">
<span>Optuženi su  dužni da  u budžet C. G. uplate  solidarno troškove krivičnog postupka koji se odnose na ime vještačenja medicinske struke u iznosu od 44,00 eura, a na ime paušala iznos od  po 50,00€, a sve u roku od 15 dana od pravosnažnosti presude pod prijetnjom prinudnog izvršenja.</span>
</p>
<p class="p4"></p>
<p class="p1"></p>
<p class="p1">
<span>                                                     O b r a z l o ž e nj e:</span>
</p>
<p class="p3"></p>
<p class="p4">
<span>Optužnicom VDT Kt.br 80/12 od 15.11.2012. godine optuženima Ž. B. i B. M. stavljeno je na teret da su izvršili krivično djelo  silovanje u pokušaju iz čl. 204 st.1 u vezi čl.20  Krivičnog zakonika, pri kojoj optužnici je njen zastupnik ostao do kraja glavnog pretresa, navodeći da je sprovedenim dokazima potvrdjeno da su optuženi Ž. B. i  B. M. izvršili krivično djelo stavljeno im na teret. Smatra da je odbrana optuženih opovrgnuta provedenim pismenim dokazima, iskazima saslušanih svjedoka, a posebno iskazom svjedoka oštećene K. V. kao i nalazom i mišljenjem sudskog vještaka medicinske struke i njegovog izjašnjenja na glavnom pretresu, pa je predložio sudu da optužene oglasi krivim i osudi  na kaznu po zakonu.</span>
</p>
<p class="p4"></p>
<p class="p4">
<span>Branilac optuženog Ž. B. adv. P. P.  je u završnoj riječi naveo da nije dokazano da je njegov branjenik počinio krivično djelo stavljeno mu na teret, da nije dokazano da je dodirivao genitalije oštećene K. V., dok se  za povrede koje su nastale na rukama i nogama  oštećene izjasnio da su nastale dok je pokušavao da se održi na površinu vode, jer je slab plivač. Predložio je da sud oslobodi njegovog branjenika, a u  slučaju da se pak utvrdi njegova krivica, da  kao olakšavajuće okolnosti posebno cijeni njegov raniji život i mladost. </span>
</p>
<p class="p4"></p>
<p class="p4">
<span>Optuženi Ž. B. je u svojoj odbrani datoj pred tužiocem naveo da je kritične noći  oko 2h svratio u plažni bar u kojem radi njegov prijatelj A., da bi nakon pola sata boravka u tom baru primjetio kako momak sa dvije cure kupuje piće, pa ih je upoznao i pridružio im se. Naveo je da su te dvije cure kupile po jednu votku i po jedan martini,  da su on i taj  momak kupili po dva vinjaka u malim flašama, da ih je nakon nekog vremena jedna od cura napustila, dok je druga ostala da se druži sa njima na plaži. Dalje je naveo da im je ista predložila da se kupaju bez odjeće, pa su se oni svukli i čekali je u vodi, da bi im se ona pridružila nakon 5 minuta. Naveo je da su se obojica dodirivali sa njom, da je ona još dok su bili na obali i sjedili na plaži  izjasnila da zna šta oni hoće, ali jasno rekla da ne želi seksualne odnose sa njima, da  je oštećena  grlila  drugog momka i sjedila mu u naručju dok su se nalazili na bovama, a  da je on za to vrijeme  bio okrenut ledjima od nje jer je ona tako tražila, da joj je on nakon nekog vremena prišao  i dodirivao se sa njom po tijelu što je u početku prihvatila, da bi u jednom trenutku počela da vrišti i govori „bježi od mene“, nakon čega joj je on prišao i stavio ruku na usta, rekavši joj „nemoj da se dereš da ne ispadne da hoćemo da te silujemo i da privučeš policiju“. Naveo je da je  ona vikala i tražila pomoć od drugog momka govoreći mu „Spasi me, B. će me ubiti, utopiće me, nemoj da me ostavljaš samu“,  na šta mu je ovaj momak rekao da je pusti, što je on i uradio, ali je ona i dalje nastavila da vrišti i doziva pomoć, da bi nedugo zatim samo u daljini  vidio kako ju je neko pokupio motornim čamcem, a kada su došli na obalu dočekala ih je policija. Naveo je da  prerfektno razumije,  govori i  piše ruski jezik, te da se sa njom sporazumijevao na ruskom. </span>
</p>
<p class="p4"></p>
<p class="p4">
<span>Na glavnom pretresu optuženi Ž. B. je naveo da nije tačno da je neko  htio i da je  predlagao seks sa  oštećenom kako je to predstavljeno optužnicom, da je te noći  slučajno upoznao M.,  O. i njenu drugaricu E., da su ga zamolili da ih fotografiše što je i učinio, nakon čega su krenuli u šetnju, da su svratili  u jednu prodavnicu, da kupe piće, da se drugarica oštećene vratila u sobu, a ona ostala sa njima i predložila da se  kupaju nagi, pa su se skinuli i ušli u vodu, nakon čega  se on vratio i odnio je u more. Naveo je da se tada nije branila, a nakon što je  unio u more ona je nastavila sama da pliva, da  je i ona njih dodirivala, da ga je u jednom trenutku  zagrlila, ali je  odgurnuo jer je slab plivač, nakon čega je ona počela da histeriše i  zove u pomoć, da bi u  jednom trenutku  došao čovjek sa čamcem i pokupio je.  Naveo je da nije tačno da su bježali, nego su morali izaći iz mora. Pojasnio je da  je ona bila u sjedjećem položaju na ležaljci kada  je unio u more i da je bila  obučena, a da  se skidala u toku, da ga je dodirivala u predjelu grudi, da nije pominjala da želi seks sa njima, ali da nije ni odbijala dodirivanja koja je prva započela.  Nakon što je od strane suda pozvan da pojasni razlike u kazivanju kod tužioca i na glavnom pretresu optuženi je rekao da je tačno to što je naveo na pretresu, da je on unio u more i da se sama skinula, a da je tačno i  to što je rekao kod tužioca, da je ona mislila da oni hoće da imaju seksualne odnose sa njom, ali je rekla da ne želi, a da kada je rekao kod tužioca da su obojica došli do zaključka da bi mogli biti sa njom, mislio za ubuduće  da se prošetaju, da popiju piće i pojasnio da se čovek sa čamcem pojavio 20 do 30 minuta od kada su  ušli u vodu, a da je nekih 15 minuta od kada  su ušli u vodu ona počela da vrišti. </span>
</p>
<p class="p4"></p>
<p class="p1">
<span>U  završnoj riječi prihvatio je završnu riječ svog branioca  i naveo da je neku od povreda nanio oštećenoj prilikom potapanja u vodu, ali bez namjere da je siluje, jer je i sam odrastao sa majkom i tri sestre i to nikada ne bi uradio.</span>
</p>
<p class="p4"></p>
<p class="p4">
<span>Branilac optuženog B. M. adv. Dj. D. je u završnoj riječi predložio da sud u slučaju  njegovog branjenika donese  oslobadjajuću presudu  imajući  u vidu njegovu odbranu i iskaz svjedoka oštećene  dat pred sudijom za istragu na koji odbrana nema primjedbi jer iz njenog iskaza  i odbrane njegovog branjenika nesporno proizilazi  činjenica da je oštećenu odgurnuo od sebe, kada mu je  prišla u vodi,  jer nije bio dobar plivač i da je to bila očekivana reakcija zato što ga je potapala. Naveo je da je imao namjeru da je siluje ne bi je gurao od sebe već bi preduzeo neku  drugu radnju, zbog čega smatra da u radnjama njegovog  branjenika nema elemenata bića krivičnog djela koje mu se stavlja na teret.</span>
</p>
<p class="p1"></p>
<p class="p4">
<span>Optuženi B. M. je u svojoj odbrani datoj pred tužiocem  naveo da je oko 3h ujutru nakon završenog radnog vremena upoznao dvije djevojke iz B. kod restorana „J.“ koje su ga zamolile da ih fotografiše, da bi se nakon toga zajedno uputili ka „Š.“ gdje im se pridružio nepoznati mladić, pa su svi zajedno nastavili šetnju ka plaži „A.“. Jedna od djevojaka  je nakon izvjesnog vremena pošla na spavanje, dok  je druga ostala sa njima. Naveo je da su nakon nekog vremena promjenili  mjesto boravka, pa su došli do restorana „O.“ gdje su sjedjeli na ležaljke kada je drugi momak počeo da  ljubi djevojku, predloživši joj da se zajedno kupaju. Dalje je naveo da je oštećena imala haljinu na sebi kada je  drugi momak unijeo u vodu, a da je on već bio na obali kada je čuo  lupanje po vodi i vrisak pa se odmah uputio ka bovama kako bi joj pomogao, jer je primjetio kako je  momak udara, vuče za kosu i potopa u vodu. Kada se primakao bovama, uhvatila ga je za vrat tražeći od njega pomoć, a kako se uplašio za život jer  ih je taj momak oboje potapao, odgurnuo ju je od sebe, da bi se nakon što su se udaljili, pojavio čovjek u čamcu  koji je izvukao O.  iz vode. Pojasnio je da je prvi put kada je ulazio u vodu bio bez odjeće, a da je drugi put  imao  na sebi šorc.</span>
</p>
<p class="p4"></p>
<p class="p4">
<span>Na glavnom pretresu je  dodao da  nije  vidio kako je oštećena ostala bez haljine u vodi, da joj nije predlagao seksualne odnose, da Ž. nije ništa predlagao vezano za O..  Pojasnio je da su O. i Ž. sjedeli  na ležaljci, da su se držali za ruke i razgovarali, a da se skinuo nag  vjerovatno zato da  ne bi išao kući mokar. Nakon što je pozvan da objasni razlike u kazivanju pred tužiocem i na glavnom pretresu naveo je da ono što je rekao kod tužioca da je vukao za kosu mislio na trenutak kada ga je potapala i da joj nije mogao pomoći  jer nije dobar plivač.</span>
</p>
<p class="p4"></p>
<p class="p4">
<span>U završnoj riječi prihvatio je završnu riječ svog branioca.</span>
</p>
<p class="p4"></p>
<p class="p4">
<span>U dokaznom postupku sud je proveo sledeće dokaze: saslušao svjedoka T.B., pročitao  iskaz svjedoka oštećene K. V. od 21.08.2013. godine,  pročitao iskaz svjedoka V. E., pročitao  službenu zabilješku uprave policije - PJ B. sačinjene dana 21.08.2012. godine,  službenu zabilješka Uprave policije - PJ B. sačinjena dana  21.08.2012. godine,  službena zabilješka Uprave policije PJ B. 02-240-9184 od 21.08.2012 godine,  potvrda o privremeno oduzetim predmetima Uprave policije- PJ B.  26 br. 02-240/12-9190 na ime B. M., potvrda o privremeno oduzetim predmetima Uprave policije PJ B. 26 br. 02-240/12-9191 na ime Ž. B., izvršio uvid u medicinsku dokumentaciju formiranu na ime K. V., pročitao  nalaz i mišljenje i saslušao sudskog vještaka medicinske struke dr. K. N., Kti. 70/12 od 18.10.2012. godine, pročitao izvod iz kaznene evidencije Ministarstva unutrašnjih poslova - policijske Uprave K. broj 235/2/1858/12 od 25.09.2012. godine za optuženog B. M..,pročitao  izvod iz kaznene evidencije  na ime Ž. B., izvršio  uvid u fotodokumentaciju Uprave policije PJ B. broj 448 od 21/08/2012 godine, u  fotodokumentaciju Uprave policije PJ B. broj 447 od 21/08/2012 godine.</span>
</p>
<p class="p4"></p>
<p class="p4">
<span>Svjedok oštećena K. V. je 21.08.2013. godine na saslušanju pred istražnim sudijom navela da je  šetala sa svojom drugaricom, kada im se pridružio jedan momak i ponudio im da ih fotografiše, a nedugo zatim i drugi, da su zajedno  šetali, vodili neformalan razgovor, kupili 3 flašice malog martinija i uputili se ka plaži, da su prije toga ona i njena drugarica  popili po jedan koktel sa alkoholom, da je njena drugarica pošla na spavanje, a da je ona još željela da ostane. Navela je da su joj njih dvojica predložili da se kupaju, da nije vidjela kada su se skinuli  i da li su na sebi imali gaćice, da bi u jednom trenutku pošto je odbila njihov poziv za kupanje, visočiji  izašao go iz vode, uhvatio je za ruke i ubacio u vodu i pored toga što mu se opirala i vikala. Tada je pokušala da mu pobjegne pa je plivala  ka dubini, a on je plivao za njom, da bi u jednom trenutku kada se okrenula primjetila manjeg momka  pa mu je prišla i  uhvatila ga oko vrata. Navela je da ju je on u tom trenutku odgurnuo, dok je visočiji vukao za kosu i potapao, da je u tom trenutku sa nje skinuta haljina i gaćice, ali nije znala ko je od njih dvojice to uradio, ali da je  bila uplašena za svoj život. Nije se mogla izjasniti koliko je sve to trajalo i da li su je obojica potapali ili samo jedan od njih, a da je sigurna da je visočiji potapao, ali za drugog nije sigurna. Navela je da ih je molila u vodi da je ne ubiju i da je visočiji odgurnuo  manjem kako bi je prvi silovao, da mu se tada uhvatila oko vrata. Pojasnila je da nije bilo  nikakvog razgovora na plaži vezano za seks, a da je na plaži  manji momak bio dobar, dok je visočiji bio zao. Ne sjeća se da li su oni medjusobom bilo što drugo razgovarali osim da je   visočiji momak je gurnuo ka nižem i rekao " evo ti je prvi siluj".Nije se pridružili krivičnom gonjenju i nije tražila naknadu štete. </span>
</p>
<p class="p4"></p>
<p class="p4">
<span>Svjedok T. B. je na saslušanju pred tužiocem naveo da je kritične noći negdje oko 03,00 sata, pakovao stvari na štandu gdje je radio, kada je čuo vrištanje i dozivanje u pomoć  koje je dolazilo sa mora iz pravca bova, bilo mu je čudno i izgledalo mu je ozbiljno, pa pošto je i dalje čuo vrištanje kao i  dva muška glasa kako razgovaraju, došao je do svog parkiranog čamca a pošto je i dalje čuo vrisku,  pa se uputio ka mjestu odakle je čuo vrisak svojim čamcem i primjetio kako su dva momka ugledavši ga počeli da bježe u pravcu obale. Pitao ih je ima li kakvih problema, oni su rekli da je sve u redu. Dalje je naveo da se okrenuo djevojci koja je bila na bovama koja mu je tražila pomoć i kojoj je pomogao da se popne u čamaca, bila je potpuno naga i tresla se,  da je primjetio i da su oba momka bila bez odjeće, a da je nju pitao da li je bilo seksualno zlostavljana na šta mu je ona odgovorila da jeste. Ona je govorila na ruskom jeziku koji on razumije. Reagovao je odnosno uputio se ka njima, zato što je ova djevojka čitavo vrijeme zapomagala i dozivala u pomoć. To veče je bilo vedro i mirno more, tako da je od mjesta gdje mu je bio parkiran čamac mogao dobro da vidi dva momka i djevojku.</span>
</p>
<p class="p4"></p>
<p class="p4">
<span>Na glavnom pretresu svjedok T. B. naveo je u bitnom kao kod tužioca, a na pitanja pojasnio, da je djevojka bila isprepadana i da mu je tražila pomoć u trenutku kada joj je prišao, da je udaljenost izmedju njih dvojice kad je došao i djevojke bila  5-6 metara, da ju je rukama izvadio iz mora i spustio na čamac, a da na čamcu nije bilo ljestvica. Pojasnio je da kada je rekao da je ona zapomagala mislio je na to  jer  je ona vrištala i drala se Nakon što je svjedoku  predočen iskaz dat pred Višim državnim tužilaštvom u dijelu u kojem se izjašnjavao na okolnosti razgovora sa oštećenim  isti je izjavio  da se ne sjeća šta je pričao sa djevojkom, da je moguće da jeste, zato što je to rekao kod tužioca nakon dogadjaja, i  da je istina da je pitao da li je bilo seksualnog zlostavljanja, a da mu  je ona  odgovorila da jeste. </span>
</p>
<p class="p4"></p>
<p class="p4">
<span>Svjedok V. E. je na saslušanju kod istražnog sudije navela da se nakon noćnog izlaska sa drugaricom uputila ka hotelu, kada se tokom šetnje   pojavio momak koji se ponudio da ih fotografiše, što su prihvatile i nastavile šetnju sa njim. Kada su prolazili pored grupe ljudi, iz nje se izdvojio  momak koji im se pridruzio, pa su svo četvoro kupili piće i to ona i njena drugarica O. 3 male flašice martinija. Nakon nekog vremena je krenula da ide na spavanje  upitavši O. hoće li sa njom, ali je O. tada rekla da će ostati još pola sata. Navela je da se razišla  sa njima oko 3h, a da je  O.  došla sa policijom oko 5.20h. Navela je da je atmosfera i priča sa momcima  bila korektna, bez prijetnji, bez predloga da se ide na plažu , niti predloga za seks. Pojasnila je da kada je bila sama sa O. u sobi, ista joj je stalno ponavljala  "zamalo me nijesu ubili, a ne shvatam zbog čega", dok silovanje nije pominjala, ali da joj je ispričala da se njima obraćala riječima "radite sa mnom šta hoćete na obali, samo me nemojte utopiti".</span>
</p>
<p class="p4"></p>
<p class="p4">
<span> Iz  službenih zabilješki Uprave policije - PJ B.  proizilazi da su  dana 21.08.2012. godine oko 4h zatekli Ž. B. i B. M., kod plaže "A." koji su pokušavajući da pobjegnu   pružali otpor policiji sa namjerom da se fizički obračunaju. Na lice mjesta, tačnije na ležaljke pored same obale zatečene su lične stvari koje pripadaju Ž. B. i to jedne farmerice  od teksasa plave boje, jedne donje muške  gaćice bijele boje marke “Horochope”, jedna majica kratkih rukava ljubičaste boje, jedan mobilni telefon marke “Samsung” imei broja 35492703069811/75  sa SIM  karticom “M-tel”,  torbica crne boje NN marke sa novčanikom u kojem je pronadjeno 95 eura ( 1x50. 2x20, 1x5), jedna prazna staklena flašica alkoholnog pića “Rubinov” vinjak, jedna kutija sa  cigaretama marke “Marllboro”, koje stvari su pronadjene sa stvarima V. K. i to ženskom torbom i mobilnim telefonom marke “Samsung” sa ruskom karticom broja 00375296665161. Od pomenutih stvari optuženom Ž.B. su vraćene teksas pantalone jer je bio potpuno nag, dok su ostale stvari privremeno oduzete uz potvrdu.</span>
</p>
<p class="p4"></p>
<p class="p4">
<span>Iz potvrde o privremeno oduzetim predmetima Uprave policije PJ B. 26 br. 02-240/12-9191 na ime Ž. B. proizilazi da su prilikom pretresa od istog oduzeti pasoš na ime Ž. B., br. 5585383, izdat u B.., PU V., jedne donje muške  gaćice bijele boje marke “Horochope”, jedna majica kratkih rukava ljubičaste boje, jedan mobilni telefon marke “Samsung” imei broja 35492703069811/75  sa SIM  karticom “M-tel”,  torbica crne boje NNmarke sa novčanikom u kojem je pronadjeno 95 eura ( 1x50. 2x20, 1x5), jedna prazna flašica staklena od alkoholnog pića “Rubinov” vinjak.</span>
</p>
<p class="p4"></p>
<p class="p4">
<span>Iz medicinske dokumentacije formirane na ime K. V.proizilazi da je oštećena  primljena  kritičnog dana u JZU Opšta bolnica K. i da su joj prilikom pregleda konstatovane sledeće povrede: u unutrašnjem  uglu desnog oka oguljotina kože promjera 5x5 m.m. sa krvnim podlivom istih dimenzija, na nadlaktici desne ruke 6 svježih krvnih podliva veličine  od 6x2 do 3x2 i ogrebotina promjera 6x1 cm. Na desnoj podlaktici dva krvna podliva 5x5 i 2x2,  na lijevoj nadlaktici 4 krvna podliva 3x2 i 2x2 i oguljotina kože 3x1 cm, na lijevoj podlaktici krvni podliv 10x3 cm. Na desnoj dojci ogrebotina koze 10x5 cm i u predjelu bradavice ogrebotina 6x1 cm, ispod lijeve bradavice na dojci ogrebotina oko duzin 1 cm. U trbušnom zidu desno ogrebotina kože 7x5 cm. U desnom glutealnom predjelu krvni podliv veličine 10x3 cm, na lijevom koljenu krvni podliv 3x3 cm. Na unutrašnjoj strani desne butine 2 krvna podliva 1x1 cm. Na  spoljašnjim genitalijama na maloj usni lijevo u gornjoj trećini prskotina kože dužine oko 2 cm, koja oskudno krvari. </span>
</p>
<p class="p4"></p>
<p class="p4">
<span>Iz nalaza i mišljenja sudskog vještaka medicinske struke dr. K. N., Kti. 70/12 od 18.10.2012. godine proizilazi da povrede koje su konstatovane medicinskom dokumentacijom predstavljaju lake tjelesne povrede, te da je povreda  u unutrašnjem  uglu desnog oka oguljotina kože  nanešena dejtvom tupine aktivno zamahnutog mehaničkog orudja u šta bi spadala stisnuta pesnica i slično,  na nadlaktici desne ruke 6 krvnih podliva, na desnoj podlaktici dva krvna podliva ,  na lijevoj nadlaktici 4 krvna podliva  koji su nastali  najvjerovatnije stiskanjem obje nadlaktice i desne podlaktice K. V. prstima, na lijevoj podlaktici krvni podliv  nastao je najvjerovatnije dejstvom tupine aktivno zamahnutog mehaničkog orudja, u šta bi spadalo noga i slično. Oguljotina kože  u predjelu desne nadlaktice, oguljotina kože u predejlu lijeve nadlaktice, na desnoj dojci oguljotina i u predjelu bradavice oguljotina, ispod lijeve bradavice na dojci ogrebotina i oguljotina kože u predjelu desne strane   trbušnog zida  nastale su najvjerovatnije grebanjem noktima . U desnom glutealnom predjelu krvni podliv nastao je najvjerovatnije dejstvom tupine aktivno zamahnutog mehaničkog orudja u šta bi spadalo noga i slično, na lijevom koljenu krvni podliv nastao je najvjerovatnije  usled pada oštećene i njenog kontakta sa podlogom. Na unutrašnjoj strani desne butine 2 krvna podliva  nastale su stiskanjem desne nadkoljenice oštećene prstima. Na  spoljašnjim genitalijama na maloj usni lijevo u gornjoj trećini prskotina nastale su najvjerovatnije  dejstvom  prsta  - nokta  pri pokušaju ulaska u predvorje vagine.</span>
</p>
<p class="p4"></p>
<p class="p4">
<span>Na glavnom pretresu vještak je ostao u cijelosti pri svom nalazu i mišljenju i na pitanje branioca pojasnio da su sve povrede navedene u medicinskoj dokumentaciji nastale  unutar 24h prije nego što su konstatovane od strane ljekara, da razderna rana  ili prskotina kože u predjelu lijeve male usne stidnice u gornjoj trećini a imajući u vidu  Izvještaj ljekara ginekologa gdje je navedeno  da ta povreda oskudno krvari, što znači apsolutno da je rana svježa kao i da  nije mogla nastati udarcem nogom, bez obzira  da li je oštećena u vrijeme zadobijanja te povrede imala na sebi donji veš ili nije, da povrede na rukama  oštećene  nijesu mogle nastati usled "stručnog" vadjenja oštećene iz vode na čamac od strane  kvalifikovanog ili nekvalifikovanog  spasioca, da nijedna od povreda pa ni povrede na grudima na trbuhu oštećene nisu mogle nastati usled eventualnog trenja njenog tijela o ivicu gumenog čamca na koji je ona  iznesena iz vode, da je nemoguće  da neke od povreda potiču iz nekog ranijeg dogadjaja, da je zadobila  ukupno 25 povreda koje su nanesene uglavnom srednjim intezitetom.  Pojasnio je da činjenica da se   oštećena u vrijeme zadobijanja povreda nalazila u vodi  ne doprinosi " lakšem" nastojanju povreda niti  je sila  kojom je djelovala na tijelo oštećene bila manja nego što bi to bilo da ih je zadobila na suvom, da nalaženje u vodi pogotovo toploj  može da utiče  na reakciju  osobe na povredu ali ne na oblik, vrstu i intezitet  povrede. Naveo je i da je tačno  da  kod dužeg boravka u vodi dolazi do smežuranosti kože i sl. ali je takodje  tačno da takav duži boravak u vodi ne čini kožu prijemčivijom za eventualne povrede i onemogućava  "lakše" nastajanje povrede. Isključio je mogućnost da su povrede na genitalijama mogle nastati od samopovredjivanja. Vještak se izjasnio  da u konkretnom slučaju sasvim je sigurno da je oštećena sve povrede zadobila predmetnom prilikom, jer na osnovu fotoelaborata, odnosno povreda oštećene vidljivih na fotoelaboratu od 21.08.2012 godine, može se zaključiti da su sve povrede svježe i nastale unutar 24 časa prije nego što je fotoelaborat uradjen.</span>
</p>
<p class="p4"></p>
<p class="p4">
<span>Navedeno vještačenje sud je cijenio  kao jasno i objektivno, kao i dodatna pojašnjenja vještaka koja je sud u cjelosti prihvatio, pa su prigovori adv. P.P. neosnovani, obzirom da je vještak na jasan način objasnio sudu obzirom da se vještak na prigovore branioca veoma jasno izjasnio i dao objašnjenja koja sud u cjelosti prihvata.</span>
</p>
<p class="p4"></p>
<p class="p4">
<span>Iz izvoda iz kaznene evidencije Ministarstva unutrašnjih poslova - policijske Uprave K. broj 235/2/1858/12 od 25.09.2012. godine za optuženog B. M.. proizilazi da isti nije osudjivan.</span>
</p>
<p class="p4"></p>
<p class="p4">
<span>Iz izvoda iz kaznene evidencije Ministarstva unutrušanjih poslova – R. S. broj 02/5 – 11942/12 od 25.10.2012. godine  na ime Ž. B. proizilazi da isti nije registrovan u kaznenoj evidenciji MUP-a R. S..</span>
</p>
<p class="p4"></p>
<p class="p4">
<span>Fotodokumentaciju Uprave policije PJ B. broj 448 od 21.08.2012. godine  čine fotogafije na kojima se nalazi oštećena V. K., pri čemu su posebno fotografski zabilježene povrede na pojedinim dijelivima tijela oštećene.</span>
</p>
<p class="p4"></p>
<p class="p4">
<span>Iz fotodokumentacije Uprave policije PJ B..broj 447 od 21.08.2012 godine proizilazi da je fotografski zabilježeno mjesto kritičnog dogadjaja, odnosno plaža “T...” ispod sajma, mjesto  gdje su zatečene stvari optuženih B. M. i Ž. . kao i oštećene V. K.., bliži izgled tih stvari, kao i fotografija oštećene.</span>
</p>
<p class="p1"></p>
<p class="p4">
<span>Cijeneći navode optužbe, odbrane, sprovedene dokaze i utvrdjeno činjenično stanje sud nalazi da su optuženi izvršili krivično djelo koje im se stavlja na teret, na način, vrijeme i  mjesto kako je to utvrdjeno izrekom presude.</span>
</p>
<p class="p4"></p>
<p class="p4">
<span>Nakon cjelovite ocjene odbrane optuženih i izvedenih dokaza, sud je nesporno utvrdio da su optuženi  upotrebom sile pokušali da prinude na obljubu oštećenu K. V. na način kako je to predstavljeno izrekom presude. Ovakvo činjenično utvrdjenje zasniva se na iskazu svjedoka oštećene kojem iskazu je sud poklonio vjeru, jer nema razloga  koji bi doveli u sumnju vjerodostojnost njenog iskaza, obzirom da iz medicinske dokumentacije i nalaza i mišljenja vještaka medicinske struke, te njegovog neposrednog izjašnjenja na pretresu se utvrdjuje da je oštećena zadobila brojne povrede, ukupno 25, te da su iste posledica djelovanja sile srednjeg inteziteta, od kojih su pojedine nanešene u predjelu grudi i polnog organa, te iskaz svjedoka T. B. koji je sud u cjelosti prihvatio, obzirom da je isti u namjeri da pomogne djevojci došao na lice mjesta i u tom trenutku su optuženi počeli da bježe a oštećena krenula ka njemu tražeći pomoć, te kako je i naveo ona je bila potpuno naga i uplašena, a oni su bježali ka obali i bili su nagi u kom dijelu je iskaz potvrdjen i službenimj zabilješkama policije iz B.. Oštećena se odredjeno izjasnila da je da bi ih spriječila u svojoj namjeri zvala u pomoć, što je potvrdio i svjedok T. B. koji je naveo da je ona vrištala i dozivala u pomoć, a što je trajalo zbog čega je i reagovao došavši svojim čamcem do njih, kada mu je oštećena prišla i ušla u njegov čamac. Posebno kazivanje oštećene koja je u svom iskazu navela da se visočiji momak obratio nižem, gurnuo je ka njemu i rekao " evo ti je prvi siluj" upućuje na namjeru optuženih  da izvrše  obljubu nad oštećenom Takodje i svjedok E. V. je posvjedočila da je oštećena nakon dogadjaja bila jako uplašena, a što sve naprijed navedeno ukazuje na istinitost kazivanja oštećene, a neosnovanost odbrane optuženih. Da bi postojalo ovo krivično djelo, neophodno je da je postajala sila što se utvrdjuje iz iskaza oštećenje da je jedan od optuženih uzeo za ruku i ubacio u more i brojnih povreda koje je ista zadobila, da je otpor postojao i da je bio ozbiljan i odraz čvrste odluke da se izbjegne odnos sa njima i da je bio stalan, proizilazi iz iskaza T. B., obzirom da je njeno dozivanje u pomoć trajalo sve do trenutka dok svjedok svojim čamcem nije došao u pomoć. Pružanje otpora treba posmatrati u kontekstu situacije konkretnog slučaja, a to je mjesto i vrijeme izvršenja djela, noć, broj napadača-dva optužena, da se dogadjaj dešava u moru. Za utvrdjivanje umišljaja potrebno je  na pouzdan način dokazati da je učinilac bio svjestan da savladjuje ženski otpor upotrebom sile, a što iz same odbrane optuženih  proizilazi da je ona vrištala i dozivala u pomoć iako navode da ne znaju zašto je to uradila obzirom da je sve bilo u redu do tog trenutka. Neosnovani su navodi odbrane optuženh da nisu imali namjeru da izvrše predmetno krivično djelo, je su njihove odbrane nelogične, a imajući u vidu da su obojica ušli nagi u more u 04,00 časa,  a kako sami navode da su "slabi plivači". Optuženi Ž. B. ne spori da je oštećenu dodirivao  po tijelu nakon čega je ona počela da vrišti, kada je stavio ruku na usta i rekao da se ne dere, da ne privlači policiju ali je ona i dalje vrištala.</span>
</p>
<p class="p4"></p>
<p class="p4"></p>
<p class="p4">
<span>Optuženi Ž. B. nije sporio u svojoj odbrani da je  oštećenoj nanio povrede prilikom potapanja, ali se branio da je to uradio bez  namjere da je siluje, dok je optuženi B. M. u svojoj odbrani naveo da je odgurnuo oštećenu, ali se branio da joj nije mogao pomoći jer je loš plivač, čije odbrane sud nije prihvatio jer su iste kontradiktorne i date u cilju izbjegavanja odgovornosti za krivično djelo koje im se stavlja na teret i opovrgnute svim provedenim dokazima u postupku. Naime, optuženi Ž. B. se u svojoj odbrani kod tužioca izjasnio da su obojica došli do zaključka da bi mogli biti sa njom, ali je to mislio za ubuduće, te da im je ista jasno rekla da ne želi seksualne odnose sa njima, dok je na pretresu rekao da je  unio u more, dok je dok tužioca naveo da je sama ušla u more i doplivala do njih, nakon čega su otplivali 50-tak metara do bova, i da se ona nije branila i da nije tačno da su bježali a što je opovrgnuto i iskazom svjedoka T. B.a  i službenim zabilješkama iz policije, iz kojih se nesporno utvrdjuje da su  i jedan i drugi pokušavali da pobjegnu i pružali otpor policiji. Optuženi B. M. navodi da je on izašao iz vode i da je ušao kako bi O. pružio pomoć jer je čuo da zove u pomoć, te da se noći u moru plašio za svoj život i da je iz tih razloga oštećenu gurnuo od sebe,  da bi se nakon što su se udaljili pojavio čovjek u čamcu koji je O. izvukao iz vode, te da je prvi put kada je ulazio u vodu bio bez odjeće a drugi put imao na sebi šorts, a što je u cjelosti opovrgnuto iskazom svjedoka T. B. jer su oni bili kako je on to naveo par metara svega od oštećene kada je on došao i isti svjedok je naveo da je i drugi optuženi bio nag nakon izlaska iz mora, kao i iskazom oštećene iz koje se nesporno utvrdjuje da su obojica bili u moru kad i ona pa su neosnovani njegovi navodi da je on ušao da joj pomogne. Obojica su se branila da su loši plivači i da su se bojali da ih oštećena ne potopi, ta odbrana je u cjelosti nelogična i opovrgnut a samom činjenicom koju ni oni nisu sporili da se radilo o 04,00 sata posle ponoći, da je bio mrak i da su zatečeni kod bova, što znači u dubinu. </span>
</p>
<p class="p4"></p>
<p class="p4">
<span>Ovim radnjama upotrebom sile optuženi su započeli izvršenje krivičnog djela, ali su bili spriječeni u njegovom dovršenju usled otpora oštećene i nailaskom svjedoka T. B. koji se jasno izjasnio  da je čuo glasno dozivanje u pomoć i vrisku, pa je prišavši mjestu dogadjaja zatekao kako dva momka bježe udaljavajući se od oštećene koju je nagu izvukao iz vode.</span>
</p>
<p class="p4"></p>
<p class="p4">
<span>Sud je cijenio iskaz svjedoka V. E. i isti prihvatio obzriom da nije bila očevidac dogadjaja, a izjašnjavala se o činjenicam akoje su joj bile poznate prije i nakon ovog dogadjaja.</span>
</p>
<p class="p4"></p>
<p class="p4">
<span>Sud je cijenio i druge dokaze ali je cijenio da nisu od uticaja na drugačije presudjenje.</span>
</p>
<p class="p4"></p>
<p class="p4">
<span>Kod ovakvog činjeničnog utvrdjenja nesumnjivo je da su optuženi Ž. B. i B. M.  u odnosu na  krivično djelo koje im  se stavlja na teret postupali sa direktnim umišljajem, svjesni svoga djela i htjeli njegovo izvršenje.</span>
</p>
<p class="p4"></p>
<p class="p4">
<span>Odlučujući o kazni  sud je cijenio sve okolnosti pa je na strani optuženih kao olakavajuću cijenio da nisu osudjivani, da se oštećena nije pridružila krivičnom gonjenju, a imajući da je krivično djelo ostalo u pokušaju za koje zakon predvidja da se učinilac može blaže kazniti, sud je primjenom člana 45 st.1 tač.1 Krivičnog zakonika, istima ublažio kaznu ispod zakonskog minimuma i izrekao im kazne zatovra u trajanju od po 1(jedne) godine, nalazeći da se će se sa izrečenim kazna u cjelosti ostvariti svrha kažnjavanja.</span>
</p>
<p class="p4"></p>
<p class="p4">
<span>Shodno odredbi čl.51 Krivičnog zakonika optuženima  je u kaznu zatvora uračunato i vrijeme provedeno u pritvoru počev od 21.08.2012.  godine, pa nadalje a koji pritvor može trajati do pravosnažnosti presude, a najduže dok ne istekne vrijeme trajanja kazne izrečene u presudi. </span>
</p>
<p class="p4"></p>
<p class="p4">
<span>Odluka o troškovima donijeta je shodno odredbi čl.226 i 229 ZKP-a a isti se odnose troškove krivičnog postupka koji se odnose na ime vještačenja medicinske struke u iznosu od 44,00 eura i na sudski paušal  u iznosu od 50,00 eura  koji je  odredjen imajući u vidu složenost i dužinu trajanja postupka kao i imovinske prilike optuženih a što su isti dužni da solidarno uplate u roku od 15 dana po pravosnažnosti presude pod prijetnjom prinudne naplate.</span>
</p>
<p class="p4"></p>
<p class="p4"></p>
<p class="p4">
<span>Na osnovu izloženog, a shodno čl.374 Zakonika o krivičnom postupku, odlučeno je kao u izreci presude.</span>
</p>
<p class="p4">
<span>                                        </span>
</p>
<p class="p4">
<span>                                          VIŠI SUD U PODGORICI</span>
</p>
<p class="p4">
<span>                                          Dana  14.05.2013. godine</span>
</p>
<p class="p4"></p>
<p class="p4"></p>
<p class="p4">
<span>ZAPISNIČAR                                                    PREDSJEDNIK VIJEĆA -  SUDIJA </span>
</p>
<p class="p1">
<span>Rakočević Biljana s.r                                                        Mugoša Suzana s.r</span>
</p>
<p class="p1"></p>
<p class="p1">
<span>PRAVNA POUKA</span><span class="s2">: </span><span>Protiv ove presude može se</span>
</p>
<p class="p1">
<span> izjaviti žalba Apelacionom sudu u roku od 15 dana</span>
</p>
<p class="p1">
<span> od dana prijema presude a preko ovog suda.</span>
</p>
<p class="p1"></p>
<p class="p1"></p>
<p class="p1">
<span class="s3">ZTO-Biljana Rakočević</span>
</p>
<p class="p1"></p>
<p class="p1"></p>
<p class="p7"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.625in 0.75in 0.25in 0.875in;}
.s1{font-weight:bold;}
.s2{font-weight:bold;text-decoration:underline;}
.p1{text-align:start;hyphenate:auto;font-family:Arial;font-size:12pt;}
.p2{text-indent:0.5in;text-align:justify;hyphenate:auto;font-family:Arial;font-size:12pt;}
.p3{text-align:justify;hyphenate:auto;font-family:Arial;font-size:12pt;}
.p4{text-align:center;hyphenate:auto;font-family:Arial;font-size:12pt;}
.p5{text-align:center;hyphenate:auto;keep-with-next.within-page:always;font-family:Arial;font-size:12pt;}
.p6{text-indent:0.375in;text-align:justify;hyphenate:auto;font-family:Arial;font-size:12pt;}
.p7{text-align:start;hyphenate:auto;font-family:Times New Roman;font-size:12pt;}
</style>
<meta content="rahmo.banda" name="author">
</head>
<body class="b1 b2">
<p class="p1">
<span class="s1">OSNOVNI SUD U BIJELOM POLJU </span>
</p>
<p class="p1">
<span class="s1">	</span><span class="s2">K. br.  395/2010</span>
</p>
<p class="p1"></p>
<p class="p1"></p>
<p class="p1">
<span>					</span><span class="s1">U IME NARODA </span>
</p>
<p class="p1"></p>
<p class="p1"></p>
<p class="p2">
<span>Osnovni sud u B.Polju kao prvostepeni krivični i to sudija Rahmo Banda, kao sudija pojedinac uz učešće zapisničara Popović Ljiljane, u krivičnom predmetu protiv okrivljenog M.E.a iz Bijelog Polja, postupajući po Optužnom predlogu ODT-a iz Bijelog Polja Kt. br. 190/2010 od 14.06.2010.godine, zbog krivičnog djela nasilje u porodici ili  u porodičnoj zajednici iz čl. 220. st. 2. u vezi  st. 1  Krivičnog zakonika CG, nakon dovršenog usmenog, glavnog i javnog pretresa, održanog dana 07.07.2010. godine  u prisustvu okrivljenog M.E.a i oštećene M.S., a u odsustvu uredno obaviještenog ODT iz Bijelog Polja,  istog dana donio je i javno objavio, </span>
</p>
<p class="p2">
<span>					</span>
</p>
<p class="p3"></p>
<p class="p3">
<span>						</span><span class="s1"> P R E S U D U </span>
</p>
<p class="p3"></p>
<p class="p2">
<span class="s1">Okrivljeni  M.E., </span><span>od oca R.. i majke M.. rodjene S.., rodjen ....godine u Bijelom Polju, živi u mjestu rodjenja – R.., Musliman, državljanin Crne Gore, pismen, završio Srednju Školu, radnik, oženjen, otac troje maloljetno djece, vojsku služio u Tivtu 2000-te godine, srednjeg imovnog stanja, ne osudjivan.</span>
</p>
<p class="p2"></p>
<p class="p2"></p>
<p class="p4">
<span class="s1">K r i v   j e </span>
</p>
<p class="p3"></p>
<p class="p3">
<span class="s1">	   Što je:</span>
</p>
<p class="p3"></p>
<p class="p2">
<span>- dana 07.03.2010.godine oko 17,00 h, u porodičnoj kući u naselju R. Opština Bijelo Polje, primjenom nasilja ugrozio tjelesni i duševni integritet člana svoje porodice, supruge M.S., na način što je poslije kraće svadje, gurnuo niz stepenice, nakon čečga je oštećena pala na stepenište, koje sredstvo je podobno da tijelo teško povrijedi ili zdravlje teško naruši, a zatim je nogama i otvorenim šakama izudarao u predjelu glave i lica i vukao za kosu, da bi je istog dana i na istom mjestu oko 24,00 h, izudarao otvorenim šakama u predjelu glave, kojom prilikom je oštećena od pada i udaraca zadobila lake tjelesne povrede u ivud blagog otoka u predjelu donje vilice sa lijeve strane, 3 modrice veličine 1,5 cm u predjelu lijeve nadlaktice, krvni podliv veličine dlana u predjelu desnog kuka, modricu sa oguljotinom kože u predjelu desnog lakta i otoka desnog skočnog zgloba, </span>
</p>
<p class="p2"></p>
<p class="p2">
<span>-čime je izvršio krivično djelo nasilje u porodici ili u porodičnoj zajednici iz čl. 220. st. 2. u vezi  st. 1 Krivičnog zakonika Crne Gore, </span>
</p>
<p class="p3">
<span>			 </span>
</p>
<p class="p2">
<span>-pa mu sud primjenom citiranog zakonskog propisa i čl. 2,4,5,13,15,32,36,42, 52, 53 , 54,  Krivičnog zakonika Crne Gore kao i čl. 199,202,212 i 364 ZKP-a, </span><span class="s1">i z r i č e :</span>
</p>
<p class="p2"></p>
<p class="p2"></p>
<p class="p5">
<span class="s1">USLOVNU OSUDU</span>
</p>
<p class="p1"></p>
<p class="p1"></p>
<p class="p3">
<span>	Kojom mu utvrdjuje kaznu zatvora u trajanju od 3. ( tri ) mjeseca i istovremeno odredjuje da se  ista neće izvršiti ukoliko okrivljeni u roku od 2. / dvije / godine  ne učini neko novo krivično djelo . </span>
</p>
<p class="p3"></p>
<p class="p3">
<span>	Okrivljeni je dužan da ovom sudu na ime troškova krivičnog postupka  uplati iznos od 27,50 € ( dvadesetsedam eura i pedeset centi), i na ime troškova paušala iznos od 50,00 (pedeset) eura, sve u roku od 15 dana po pravosnažnosti presude.</span>
</p>
<p class="p3"></p>
<p class="p3">
<span>	Oštećena M.S.a, radi ostvarivanja imovinsko pravnog zahtjeva upućuje se na parnicu. </span>
</p>
<p class="p3"></p>
<p class="p3"></p>
<p class="p3">
<span>					</span><span class="s1">O b r a z l o ž e nj e</span>
</p>
<p class="p3"></p>
<p class="p3"></p>
<p class="p2">
<span>Osnovni državni tužilac  iz B.Polja podnio je ovom sudu optužni predlog Kt. br. 190/2010 od 14.06.2010.godine, protiv M.E.a iz B.Polja, zbog krivičnog djela nasilje u porodici ili porodičnoj zajednici iz čl.  220. st. 2. u vezi  st. 1  Krivičnog zakonika CG. </span>
</p>
<p class="p2"></p>
<p class="p2">
<span>Sud je glavni pretres održao i zaključio dana 07.07.2010. godine u odsustvu uredno obaviještenog ODT iz B.Polja, shodno čl. 453. ZKP-a. </span>
</p>
<p class="p2"></p>
<p class="p6">
<span>Oštećena M.S.a u završnoj riječi je izjavila, da se pridružuje krivičnom gonjenju protiv okrivljenog i  postavlja imovinsko pravni zahtjev. </span>
</p>
<p class="p3"></p>
<p class="p6">
<span>Okrivljeni M.E. u svojoj odbrani tokom postupka je naveo, da sa S. je u braku 14. godina, i sa istom ima tri maloljetne ćerke. Istakao je da u zadnje vrijeme izmedju njih povremeno dolazi do nesporazuma, a on je mnoge stvari tolerisao. A dana 07.03.2010.godine, došlo je do rasprave izmedju njega i njegove supruge a povod za to bio je što je ona toga dana telefonirala nekom i kada je on istu pitao '' kome telefonira'' odgovorila mu je '' šta tebe briga''. Smatrao je da to nije uredu da mu na takav način odgovara i kada je vidio da se sprema da izadje pitao je '' dje ćeš to'', a ona mu je odgovorila '' nemoj da mi se obraćaš''. U tom momentu odreagovao je na način što je otvorenom šakom istu nekoliko puta udario u predjelu lica i u tom momentu nalazili su se u hodniku na spratnom dijelu kuće, ona je krenula da bježi, potrčala je, poklizala se i pala na podest stepeništa. Istakao je i to da je nije gurnuo niza stepenice i nije je nogama tukao, a tačno je da je počupao za kosu u momentu kada je pala, povukao je i tako vratio u sobu i tada joj rekao da može da ide svojoj kući. U tom momentu primijetio je da ima oteklinu na nozi u predjelu članka i rekao je njihovoj ćerki A.i, koja ima 13.godina, da joj donese mokru krpu, kako bi stavila na nogu. Insistirao je da je povede kod doktora, medjutim, ona je to odbila jer je bila ljuta. Nakon toga on je izašao iz kuće, šetao sa jednim drugom i kući se vratio oko 24 h, a S.a je bila u sobi gdje je i ostavio kada je izašao iz kuće, ležala je, bila joj je vlažna krpa na nozi u predjelu članka. Opet je počela svadja izmedju njih, jer je ona rekla '' vidjećeš ti sjutra, sjutra ću da te prijavim'', a on je nekoliko puta otvorenom šakom udario u predjelu lica, a nije je udario pesnicom u predjelu stomaka. Narednog jutra S.a je ustala oko 8 h, i otišla od kuće i nakon toga se više nije vraćala. Djeca su prvih mjesec dana bila kod njega, nakon čega su njihove ćerke A.a i S.a, izjavile želju da bi voljele da budu da majkom, i on im to nije osporavao, tako da su one prešle da žive sa njom, a kod njega je ostala njihova najstarija ćerka A.a. U završnoj riječi je izjavio, da se osjeća krivim zbog slučaja koji se desio, ali da nije sve bilo onako kako je navela oštećena i molio je sud da ga što blaže kazni.  </span>
</p>
<p class="p6"></p>
<p class="p2">
<span>Radi utvrdjivanja odlučnih činjenica i krivice okrivljenog, sud je   na glavnom pretresu u svojstvu svjedoka saslušao oštećenu M.S.u, na saglasni predlog stranaka izvršio uvid u izvješaj ljekara specijaliste JZU Opšte Bolnice Bijelo Polje br. 1234 od 08.03.2010.godine o povredama kod oštećene M.S., pročitao nalaz i mišljenje sudskog vještaka medicinske struke dr. S.M.a sa zapisnika kod istražnog sudije od 09.06.2010.godine i izvršio uvid u izvod iz KE na ime okrivljenog M.E.a, izdat od strane Uprave Policije – PJ Bijelo Polje br. 1457 od 23.06.2010.godine.</span>
</p>
<p class="p2"></p>
<p class="p2">
<span>Cijeneći odbranu okrivljenog i dokaze pojedinačno i u medjusobnoj vezi shodno čl. 360. st. 2. ZKP-a, sud je utvrdio činjenično stanje i na osnovu istog zaključio da je okrivljeni izvršio krivično djelo stavljeno mu na teret, za koje ga je sud oglasio krivim.</span>
</p>
<p class="p2"></p>
<p class="p2">
<span>Naime, iz izvedenih dokaza tačnije odbrane okrivljenog a na način kako je iznešena, koju je sud djelimično prihvatio i iskaza oštećene - svjedokinje M.S., koji je sud prihvatio kao uvjerljiv i kao takav neusmjeren na otežavanje krivice okrivljenom, se utvrdjuje, da okrivljeni M.E. i oštećena M.S.a žive u braku 14.godina i imaju troje maloljetne djece. U zadnje vrijeme izmedju njih povremeno dolazi do nesporazuma i svadje. A dana 07.03.2010.godine oko 17 h, oboje su bili u porodičnoj kući i u jednom momentu dok je oštećena telefonskim putem razgovarala i poštoje završila razgovor okrivljeni je pitao '' sa kim je razgovarala'', a oštećena mu rekla '' sa S., uostalom šta te briga''. Nakon toga pošto je okrivljeni vidio da se oštećena sprema da izadje i pitao je '' gdje ćeš to '', a ona mu odgovorila '' nemoj da mi se obraćaš'', ustao je sa kreveta gdje je ležao i krenuo prema oštećenoj da bi ista krenula da bježi, kada je okrivljeni sustigao na podestu stepeništa spratne kuće i gurnuo je sa ledja, kada je oštećena pala na vrh stepeništa tj. u tom momentu je jedna noga oštećene bila na prvoj stepenici. Odmah potom okrivljeni je otvorenom šakom više puta udara u predjelu lica i vuče je za kosu i tako je dovukao do kuhinje. Nakon čega je okrivljeni izašao iz kuće i vratio se oko 24 h, i opet počinje svadja izmedju okrivljenog i oštećene, kada okrivljeni udara oštećenu otvorenom šakom više puta u predjelu glave i tijela i kada okrivljeni pušta oštećenu i govori joj da ide na spavanje a ona u tom momentu izlazi iz sobe i kreće se u pravcu izlaznih vrata, kada je okrivljeni sustiže kod izlaznih vrata i pesnicom je udara u predjelu stomaka, a oštećena pada pored vrata. Tada okrivljeni zaključava vrata i vraća oštećenu na spratni dio kuće u dečjoj sobi, kada istu vuče za kosu i više puta otvorenom šakom udara u predjelu glave i tijela. </span>
</p>
<p class="p2"></p>
<p class="p2">
<span>Predhodno izloženo udopunjeno je medicinskom dokumentacijom i nalazom i mišljenjem vještaka med.struke dr. S.M.a dat na zapisniku kod istražnog sudije od 09.06.2010.godine, iz kojeg se vidi, da je za oštećenu M.S.u od medicinske dokumentacije priložen izvještaj ljekara specijaliste - hiruga opšte bolnice B.Polje od 08.03.2010.godine, iz kojeg se vidi da je oštećena pregledana navedenog dana zbog povreda zadobijenih u tuči predhodne noći. Prilikom pregleda žali se na bolove u predjelu desne noge i desnog kuka, te lijeve nadlaktice i lijevog ramena. Kliničkim pregledom vidljiv je blagi otok u predjelu donje vilice sa lijeve strane koja je bolna, osjetljiva na pipanje, 3. modrice veličine 1,5 cm, u predjelu lijeve nadlaktice, krvni podliv veličine dlana u predjelu desnog kuka, kao i modrica sa oguljotinom kože u predjelu desnog lakta, a takodje vidljiv je i otok desnog skočnog zgloba. Navedene povrede kako pojedinačno tako i u zbiru spadaju u laku tjelesnu povredu a što se tiče mehanizma nastanka navedenih povreda najvjerovatnije su nastale od više udaraca tupo tvrdim predmetom u navedene djelove tijela i mogle su nastati od više udaraca otvorenim šakama, pesnicama i udarcima nogom obuvenim u obuću u navedene površine tijela. </span>
</p>
<p class="p2"></p>
<p class="p2">
<span>Odbranu okrivljenog u dijelu navoda gdje tvrdi da oštećenu nije gurnuo niz stepenice i da istu nije nogama tukao niti je udarao pesnicom, ovaj sud nije prihvatio jer je ovakva njegova odbrana po ocjeni ovog suda usmjerena na umanjenje sopstvene krivice. Pored toga ista je opovrgnuta izvedenim dokazima - iskazom oštećene koja je do detalja opisala kritični dogadjaj tj. ista je jasno kazala da je okrivljeni kritičnom prilikom kada je krenula da bježi, okrivljeni je sustigao na podestu stepenica i kada je sustigao svom snagom je gurnuo sa ledja i tada je pala na vrh stepeništa. A Takodje je decidno kazala da nakon što je okrivljeni došao kući oko 24 h, i opet počela svadja izmedju njih i ona krenula prema izlaznim vratima, okrivljeni istu kada je sustigao kod izlaznih vrata pesnicom udario u predjelu stomaka. A iz medicinske dokumentacije i nalaza i mišljenja vještaka med.struke se vidi, na koji način su nastale povrede kod oštećene, koji nelaz je ovaj sud prihvatio kao objektivno i stručno dat. </span>
</p>
<p class="p2"></p>
<p class="p2">
<span>Dakle, kod ovakvog stanja stvari od strane ovog suda utvrdjeno je da je okrivljeni M.E.,  dana 07.03.2010.godine oko 17,00 h, u porodičnoj kući u naselju R. Opština Bijelo Polje, primjenom nasilja ugrozio tjelesni i duševni integritet člana svoje porodice, supruge M.S., na način što je poslije kraće svadje, gurnuo niz stepenice, nakon čečga je oštećena pala na stepenište, koje sredstvo je podobno da tijelo teško povrijedi ili zdravlje teško naruši, a zatim je nogama i otvorenim šakama izudarao u predjelu glave i lica i vukao za kosu, da bi je istog dana i na istom mjestu oko 24,00 h, izudarao otvorenim šakama u predjelu glave, kojom prilikom je oštećena od pada i udaraca zadobila lake tjelesne povrede u ivud blagog otoka u predjelu donje vilice sa lijeve strane, 3 modrice veličine 1,5 cm u predjelu lijeve nadlaktice, krvni podliv veličine dlana u predjelu desnog kuka, modricu sa oguljotinom kože u predjelu desnog lakta i otoka desnog skočnog zgloba,  a što znači da su u radnjama okrivljenog sadržani svi elementi bića krivičnog djela nasilje u porodici ili u porodičnoj zajednici iz čl. 220. st. 2. u vezi  st. 1 Krivičnog zakonika Crne Gore, za koje ga je sud oglasio krivim. Okrivljeni je ovo djelo izvršio s umišljajem jer je bio svjestan svog djela i htio je njegovo izvršenje.  </span>
</p>
<p class="p2"></p>
<p class="p2">
<span>Za konkretno krivično djelo u Krivičnom Zakoniku CG, propisano je da će se učinilac kazniti zatvorom od 3.mjeseca do 3. godine.</span>
</p>
<p class="p3"></p>
<p class="p2">
<span>Prilikom odlučivanja o vrsti i visini kazne za okrivljenog, sud je imao u vidu sve okolnosti koje su od uticaja da kazna bude veća ili manja u smislu odredbi čl. 42 KZ CG, pa je od olakšavajućih okolnosti na strani okrivljenog našao da se radi o porodičnom čovjeku, ocu troje maloljetno djece, koji je u obavezi njihovog izdržavanja, da nije osudjivan, što ukazuje da do sada nije dolazio u sukob sa Zakonom, te njegovo korektno držanje tokom postupka i djelimično priznanje,  dok  posebno otežavajućih okolnosti nije našao, zbog čega mu je za predmetno krivično djelo utvrdio kaznu zatvora u trajanju od 3. ( tri)  mjeseca i istovremeno odredio da se ista neće izvršiti pod uslovom da okrivljeni u roku od 2. ( dvije ) godine ne izvrši neko novo krivično djelo. Ovaj sud je uvjerenja da će se sa uslovnom osudom kao blažom vrstom krivične sankcije, prema okrivljenom postići svrha kažnjavanja odnosno da će se postići svrha izricanja uslovne osude iz čl. 52. u okviru opšte svrhe izricanja krivičnih sankcija iz čl. 4. st. 2. KZ CG, imajući u vidu kako se kritični dogadjaj dogodio.</span>
</p>
<p class="p2"></p>
<p class="p3">
<span>	Sud je u smislu odredbi čl.202. ZKP-a, obavezao okrivljenog da ovom sudu  na ime troškova krivičnog postupka  plati  iznos od 27,50 €, koji iznos  se odnosi na ime isplaćenih troškova vještaku medicinske struke, a da na ime  paušala uplati iznos od  50,00 eura koji iznos je odmjeren u odnosu na trajanje i složenost krivičnog postupka i imovno stanje okrivljenog, shodno čl. 199. ZKP-a.</span>
</p>
<p class="p3"></p>
<p class="p3">
<span>	Oštećena M.S.a, radi ostvarivanja imovinsko pravnog zahtjeva upućuje se na parnicu, shodno čl. 212. st. 2. ZKP-a. </span>
</p>
<p class="p3"></p>
<p class="p2">
<span>Sa izloženog a u smislu odredbi čl.364. ZKP-a, odlučeno je kao u izreci presude. </span>
</p>
<p class="p3"></p>
<p class="p5">
<span class="s1">OSNOVNI SUD U BIJELOM POLJU</span>
</p>
<p class="p4">
<span class="s1">Dana,  07.07.2010. godine</span>
</p>
<p class="p3"></p>
<p class="p3">
<span class="s1">   Zapisničar 						   		     S u d i j a </span>
</p>
<p class="p3">
<span class="s1">Ljiljana Popović s.r.   					      		 Rahmo Banda s.r.</span>
</p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p7"></p>


</body>
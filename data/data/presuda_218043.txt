<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:center;">
<span class="span1"></span>
</p>
<p style="text-align:right">
<span class="span1">K.br.346/16</span>
</p>
<p>&nbsp;</p>
<p>&nbsp;</p>
<p>
<span class="span1">OSNOVNI SUD U PODGORICI, kao prvostepeni, krivični, po sudiji Larisi Mijušković-Stamatović, uz učešće Dragane Galić, kao zapisničara, u krivičnom predmetu protiv okrivljenih M. A. i M. D. iz P., zbog krivičnog djela nasilničko ponašanje iz čl. 399 Krivičnog zakonika Crne Gore, odlučujući po optužnom predlogu ODT-a Podgorica Kt.br.635/16 od 31.05.2016.godine, nakon pravnosnažnosti Rješenja o usvajanju Sporazuma o priznanju krivice, dana 29.09.2016. godine, donio je,</span>
</p>
<p>&nbsp;</p>
<p style="text-align:center;">
<span class="span1">P R E S U D U </span>
</p>
<p>&nbsp;</p>
<p>
<span class="span1">Okrivljeni:</span>
</p>
<p>&nbsp;</p>
<p>
<span class="span1">1. M. A., JMBG xxx, od oca I.i majke M., rođene M., rodjen xxx. godine u D., Nj., sa prebivalištem u P, G bb, državljanin Crne Gore, student, neoženjen, bez djece, završio srednju školu, srednjeg imovnog stanja,</span>
</p>
<p>&nbsp;</p>
<p>
<span class="span1">2. M.D., JMBG xxx, od oca C. i majke M., rođene M., rodjen xxx. godine u P., sa prebivalištem u P., B. bb, državljanin Crne Gore, nezaposlen, neoženjen, bez djece, završio srednju školu, srednjeg imovnog stanja, ranije neosuđivan, </span>
</p>
<p>&nbsp;</p>
<p style="text-align:center;">
<span class="span1">K R I V I    S U </span>
</p>
<p>&nbsp;</p>
<p>
<span class="span1">Zato što su:</span>
</p>
<p>&nbsp;</p>
<p>
<span class="span1">Dana xxx godine, oko xx,xx časova u P, ul. P R.I., svjesni svog djela čije su izvršenje htjeli, znajući da je isto zabranjeno, u grupi vršenjem nasilja prema drugom, drskim i bezobzirnim ponašanjem ugrozili spokojstvo gradjaja i remetili javni red i mir, na način što je okrivljeni A. M. prethodno pozvao dispečera taksi udruženja "PG taksi" i zahtijevao da vozač taksi vozila br. PG xxx, dodje kod restorana "xx.j", da bi, kada je na traženu lokaciju došao L. M.prišao njegovom vozilu, otvorio vozačeva vrata i uhvatio oštećenog za revere košulje govoreći mu "što ti misliš ko si ti pizda ti materina, kako ti možeš da izbaciš iz vozila moju trudnu sestru", a potom ga udario pesnicom u predjelu glave, nakon čega su vozilu prišli okrivljeni M. D. i P. P., koji su zajedno fizički napali oštećenog udarajući ga rukama i nogama u predjelu glave i tijela kojom prilikom je oštećeni L. M. zadobio laku tjelesnu povredu u vidu više manjih krvnih podliva kože u tjemenom predjelu, veličine do 1 cm, krvnog podliva kože u desnom sljepoočnom predjelu, promjera 5 x 4 cm i krvnog podliva kože u predjelu desne nadlaktice, promjera 9 x 1 cm, </span>
</p>
<p>&nbsp;</p>
<p>
<span class="span1">-čime su izvršili krivično djelo nasilničko ponašanje iz čl.399 Krivičnog zakonika Crne Gore</span>
</p>
<p>&nbsp;</p>
<p>
<span class="span1">Pa im sud, primjenom citiranih zakonskih odredbi, te čl. 3, 4 st.2,  5, 13, 15, 32, 36, 42 st.1, 52, 53 i 54 Krivičnog zakonika Crne Gore, te čl.226, 227, 229 i 374 Zakonika o krivičnom postupku i z r i č e, </span>
</p>
<p>&nbsp;</p>
<p style="text-align:center;">
<span class="span1">USLOVNE OSUDE </span>
</p>
<p>&nbsp;</p>
<p>
<span class="span1">Kojim im utvrđuje kazne zatvora u trajanjima od po 8 (osam) mjeseci, i istovremeno određuje da se utvrđene kazne zatvora, neće izvršiti ukoliko okrivljeni u roku od 2 (dvije)  godine po pravnosnažnosti presude ne izvrše novo krivično djelo.</span>
</p>
<p>&nbsp;</p>
<p>
<span class="span1">Obavezuju se okrivljeni na račun budžetskih sredstava Crne Gore, na  ime troškova krivičnog postupka solidarno uplate iznos 60,50 € (šezdeseteuraipedesetcenti) eura, kao i po 30,00 € (trideset) eura na ime sudskih paušala u roku od 15 (petnaest) dana po pravnosnažnosti presude pod prijetnjom prinudnog izvršenja.</span>
</p>
<p>&nbsp;</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>
<span class="span1">Osnovno državno tužilaštvo Podgorica podnijelo je optužni predlog Kt.br.635/16 od 31.05.2016.godine, protiv okrivljenih M. A., M. D. i P. P.a zbog krivičnog djela nasiličko ponašanje iz čl.399 Krivičnog zakonika Crne Gore, činjenično bliže opisanog izrekom ove presude.</span>
</p>
<p>&nbsp;</p>
<p>
<span class="span1">Dana xxx godine, Osnovno državno tužilaštvo u Podgorici, dostavilo je Ovom sudu zaključene sporazume o priznanju krivice Kt.br.635/16 od 24.05.2016 godine, zaključene između državnog tužioca  Osnovnog državnog tužilaštva u Podgorici Milanović Zorice,  okrivljenih M. A., D. M. i P. P. i branioca okrivljenih N. K., advokata iz P., sa tri zapisnika o pregovaranju sa okrivljenima, tri zapisnika nakon prihvatanja predloga </span><span class="span1">za zaključenje sporazuma o priznanju krivice sa okrivljenima M.A., M. D. i P. P. te </span><span class="span1"> tri zapisnika o priznanju krivice okrivljenih Kt.br.635/16 od 24.06.2016. godine.</span>
</p>
<p>&nbsp;</p>
<p>
<span class="span1">Razmatrajući da li postoji dovoljno dokaza o krivici okrivljenih za predmetno krivično djelo stavljeno im na teret, na ročištu za razmatranje Sporazuma o priznanju krivice dana 19.09.2016 godine, Sud je proveo dokaze koji su predloženi optužnim predlogom Osnovnog državnog tužlaštva u Podgorici Kt.br.635/16 od 31.05.2016.godine, i saslušao svjedoka – oštećenog L. M., pročitao medicinsku dokumentaciju izdatu na ime oštećenog, te na saglastan predlog stranaka pročitao nalaz i mišljenje vještaka medicinske struke dr K. N. od 19.05.2016.godine, pročitao izvod iz KE za okrivljenog D. M. izdat od Ministarstva pravde Crne Gore pod br.Ke.911/2016 od 02.06.2016.godine, </span><span class="span1">pročitao zapisnik o pregovaranju o priznanju krivice okrivljenog M. A. Kt.br.635/16 od 24.06.2016.godine, zapisnik nakon  prihvatanja predloga za zaključenje sporazuma o priznanju krivice sa okrivljenim M.A. Kt.br.635/16 od 24.06.2016.godine, te sporazum o priznanju krivice sa okrivljenim M. A. Kt.br.635/16 od 24.06.2016.godine, pročitao zapisnik o pregovaranju o priznanju krivice okrivljenog M. D. Kt.br.635/16 od 24.06.2016.godine, zapisnik nakon  prihvatanja predloga za zaključenje sporazuma o priznanju krivice sa okrivljenim M.D. Kt.br.635/16 od 24.06.2016.godine, te sporazum o priznanju krivice sa okrivljenim M. D Kt.br.635/16 od 24.06.2016.godine.</span>
</p>
<p>&nbsp;</p>
<p>
<span class="span1">Iz sadržine prikupljenih dokaza na koje okrivljeni i njihov branilac nijesu imali primjedbi, Sud je zaključio da je Osnovno državno tužilaštvo u Podgorici pružilo dovoljno dokaza o krivici okrivljenih M. A. i M. D. te da su okrivljeni M. A. i M. D., u vrijeme, mjestu i na način bliže opisan izrekom ove presude, izvršili krivično djelo nasilničko ponašanje iz čl.399 Krivičnog zakonika Crne Gore, nakon što je u svemu prihvatio Sporazume Osnovnog državnog tužilaštva u Podgorici Kt.br.635/16 od 24.06.2016. godine o priznanju krivice okrivljenih  M. A. i M.D..</span>
</p>
<p>&nbsp;</p>
<p>
<span class="span1">Odlučujući o visini krivične sankcije iz Sporazuma o priznanju krivice zaključenih između stranaka, Ovaj sud je našao su predlozi stranaka u vezi sa osudama okrivljenih M. A. i M. D.  prihvatljivi, obzirom da su isti u skladu sa interesima pravičnosti, pa po nalaženju Ovog suda, uslovne osude na način i u trajanju kao u izreci presude  odgovaraju svrsi kažnjavanja, a u okviru opšte svrhe izricanja krivičnih sankcija. </span>
</p>
<p>&nbsp;</p>
<p>
<span class="span1">Okrivljeni  M. A. i M. D.  su obavezani da na ime troškova krivičnog postupka, na račun budžetskih sredstava Crne Gore, na ime izrade pisanog nalaza i mišljenja vještaka medicinske struke, solidarno uplate iznos od 60,50 eura, kao i iznose od po 30,00 eura na ime sudskih paušala, sve prednje u roku od 15 dana po pravnosnažnosti presude, koji iznosi sudskih paušala  su odmjereni saglasno odredbama čl.226, 227 i 229 Zakonika o krivičnom postupku.</span>
</p>
<p>&nbsp;</p>
<p>
<span class="span1">Sljedstveno izloženom, a na osnovu člana 301 st.1 Zakonika o krivičnom postupku, odlučeno je kao u dispozitivu presude.</span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U PODGORICI,</span>
</p>
<p style="text-align:center;">
<span class="span1">Dana, 29.09.2016. godine </span>
</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1">   ZAPISNIČAR, </span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1">  S U D I J A,</span>
</p>
<p>
<span class="span1">Dragana Galić </span><span class="span1"></span><span class="span1"></span><span class="span1">                         Larisa Mijušković - Stamatović</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1">DN-a:</span>
</p>
<p>
<span class="span1">Primjerak presude dostaviti:</span>
</p>
<p>
<span class="span1">- ODT-u Podgorica</span>
</p>
<p>
<span class="span1">- Okrivljenima</span>
</p>
<p>
<span class="span1">- Braniocu okrivljenih</span>
</p>
<p>
<span class="span1">- a/a </span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">SUDIJA,</span>
</p>
<p style="text-align:center;">
<span class="span1">________________________</span>
</p>
<p>&nbsp;</p>
<p>
<span class="span1">Postupljeno dana____________</span>
</p>
<p>
<span class="span1">Namještenik________________</span>
</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{;font-size:11pt;font-family:'Calibri'}
.span3{color:#222222;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p>&nbsp;</p>
<p style="text-align:right">
<span class="span1">K.br. 5/15</span>
</p>
<p style="text-align:center;">
<span class="span2"></span>
</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">OSNOVNI SUD U DANILOVGRADU, kao krivični, sudija Sonja Keković, uz učešće Ane Ivanović, kao zapisničara, u krivičnom predmetu okrivljenog </span><span class="span1">B.V.</span><span class="span1">, koga brani branilac </span><span class="span1">T.N.</span><span class="span1">, advokat iz </span><span class="span1">P.</span><span class="span1">, zbog krivičnog djela teška djela protiv bezbjednosti javnog saobraćaja iz čl.348 st.3 u vezi čl.339 st.3 u vezi st.1 Krivičnog zakonika Crne Gore, odlučujući po optužnom predlogu Osnovnog državnog tužilaštva u Podgorici Kt.br.87/15 od 23.01.2015. godine, koji je na glavnom pretresu zastupala M</span><span class="span1">.</span><span class="span1">Z</span><span class="span1">.</span><span class="span1">, zamjenik tužioca ODT-a u Podgorici, nakon održanog glavnog i javnog pretresa dana 18.12.2015. godine u prisustvu zastupnika optužnog predloga, okrivljenog i branioca okrivljenog, donio je i istog dana javno objavio</span>
</p>
<p>&nbsp;</p>
<p style="text-align:center;">
<span class="span1">PRESUDU</span>
</p>
<p>&nbsp;</p>
<p>
<span class="span1">Okrivljeni </span><span class="span1">B.V., JMBG ...</span><span class="span1">, </span><span class="span1">od oca D.</span><span class="span1"> i majke T</span><span class="span1">.</span><span class="span1">, rođene B</span><span class="span1">.</span><span class="span1">, rođen. godine u P</span><span class="span1">.</span><span class="span1">, sa prebivalištem u Danilovgradu, na adresi J</span><span class="span1">.</span><span class="span1"> b.b., državljanin Crne Gore, razumije crnogorski jezik, njegov jezik je crnogorski, pismen, završio srednju školu, po zanimanju konobar, oženjen, otac jednog djeteta, srednjeg imovnog stanja, neosuđivan.  </span>
</p>
<p>&nbsp;</p>
<p style="text-align:center;">
<span class="span1">Kriv je</span>
</p>
<p>
<span class="span1">Što je:</span>
</p>
<p>&nbsp;</p>
<p>
<span class="span1">Dana 26.11.2013. godine, oko 17,00 časova, na lokalnom putu Danilovgrad - Martinići, u mjestu Gorica, Opština Danilovgrad, ne pridržavajući se saobraćajnih propisa iz čl.45 st.1 ZOBS-a na putevima ugrozio saobraćaj i doveo u opasnost život i tijelo ljudi, na način što upravljajući putničkim vozilom marke "VW Polo" registarske oznake </span><span class="span1">...</span><span class="span1"> iz pravca Danilovgrada u pravcu Martinića, prilikom mimoilaženja sa svoje lijeve strane nije ostavio dovoljno rastojanja između svog vozila i radne mašine "cirkular" za rezanje drva, kojom je iz suprotnog smjera upravljao </span><span class="span1">H.A.</span><span class="span1"> i nije svoje vozilo pomjerio ka desnoj ivici kolovoza, već je vozilom prešao na suprotnu polovinu kolovoza, usljed čega je došlo do sudara prednjeg lijevog dijela vozila marke "VW Polo" i prednjeg lijevog dijela radne mašine, kojom prilikom je saputnik, koji se nalazio na radnoj mašini, maloljetni oštećeni </span><span class="span1">H.E.</span><span class="span1"> zadobio tešku tjelesnu povredu u vidu preloma lijevog skočnog zgloba, u predjelu hrskavične linije unutrašnjeg gležnja, više oguljotina na unutrašnjoj strani lijevog skočnog zgloba i na naplatnoj strani lijevog stopala, sa otokom skočnog zgloba, pri čemu je okrivljeni bio svjestan da ovakvom nepropisnom vožnjom može ugroziti javni saobraćaj i dovesti u opasnost život i tijelo ljudi, ali je olako držao da do toga neće doći, te je u odnosu na težu posledicu - tešku tjelesnu povredu, takođe postupao sa svjesnim nehatom,  </span>
</p>
<p>&nbsp;</p>
<p>
<span class="span1">- čime je izvršio krivično djelo teška djela protiv bezbjednosti javnog saobraćaja iz čl.348 st.3 u vezi čl.339 st.3 u vezi st.1 Krivičnog zakonika Crne Gore.</span>
</p>
<p>&nbsp;</p>
<p>
<span class="span1">Pa sud okrivljenom, primjenom citiranih zakonskih propisa, te člana 4, 5, 16, 32, 36, 42, 52, 53 i 54 KZ CG i čl.226, 229 i 374 ZKP-a, i z r i č e</span>
</p>
<p>&nbsp;</p>
<p style="text-align:center;">
<span class="span1">USLOVNU OSUDU</span>
</p>
<p>
<span class="span1">Kojom mu utvrđuje kaznu zatvora u trajanju od 4 (četiri) mjeseca i istovremeno određuje da se ista neće izvršiti ako okrivljeni za vrijeme od 2 (dvije) godine po pravosnažnosti presude ne učini novo krivično djelo.</span>
</p>
<p>&nbsp;</p>
<p>
<span class="span1">Dužan je okrivljeni </span><span class="span1">B.V.</span><span class="span1"> da na ime troškova krivičnog postupka uplati u korist budžeta Crne Gore novčani iznos od 203,50 eura, kao i da po osnovu sudskog paušala uplati u korist budžeta Crne Gore novčani iznos od 30,00 eura, a sve u roku od 15 dana po pravosnažnosti presude.</span>
</p>
<p>&nbsp;</p>
<p>
<span class="span1">Na osnovu čl.239 st.2 ZKP-a, oštećeni maloljetni </span><span class="span1">H.E.</span><span class="span1"> se radi ostvarivanja imovinskopravnog zahtjeva upućuje na parnični postupak.</span>
</p>
<p>&nbsp;</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>
<span class="span1">Optužnim predlogom Osnovnog državnog tužilaštva u Podgorici Kt.br.87/15 od 23.01.2015. godine, stavljeno je na teret okrivljenom </span><span class="span1">B.V.</span><span class="span1"> da je izvršio krivično djelo teško djelo protiv bezbjednosti javnog saobraćaja iz čl.348 st.3 u vezi čl.339 st.3 u vezi st.1 Krivičnog zakonika. Zastupnik optužnog predloga je na glavnom pretresu precizirala pravnu kvalifikaciju, stavljajući na teret okrivljenom da je izvršio krivično djelo teška djela protiv bezbjednosti javnog saobraćaja iz čl.348 st.3 u vezi čl.339 st.3 u vezi st.1 Krivičnog zakonika Crne Gore, te u završnoj riječi u cjelosti ostala pri podnijetom i preciziranom optužnom predlogu i predložila sudu da okrivljenog za predmetno krivično djelo oglasi krivim i kazni po zakonu. </span>
</p>
<p>&nbsp;</p>
<p>
<span class="span1">Okrivljeni </span><span class="span1">B.V.</span><span class="span1"> je u odbrani datoj na glavnom pretresu u bitnom naveo da je kritičnog dana upravljao vozilom marke "Polo", reg. oznake </span><span class="span1">...</span><span class="span1">, svojom desnom kolovoznom trakom iz pravca Danilovgrada prema Martinićima, starim putem, da bi dolaskom u jednu krivinu, u mjestu Gorica, iz suprotnog smjera naišla radna mašina »cirkular«, kojom je upravljao </span><span class="span1">H.A.</span><span class="span1">. Pojasnio je da se tom prilikom kretao svojom desnom kolovoznom trakom, što više desnom ivicom kolovoza, dok je </span><span class="span1">H.A.</span><span class="span1"> koji je upravljao radnom mašinom »cirkular« bez osvetljenja, prednjim dijelom prešao iz svoje desne u lijevu kolovoznu traku, tj. prešao je u desnu kolovoznu traku kojom se on kretao i tada je došlo do sudara prednjeg lijevog dijela vozila kojim je on upravljao i prednjeg dijela radne mašine »cirkular« koja se kretala iz suprotnog smjera, pri čemu je pojasnio da je radnu mašinu »cirkular« iz suprotnog smjera primijetio izlaskom iz krivine na kritičnom dijelu puta, na udaljenosti otprilike 2 metra. U navedenoj radnoj mašini kojom je upravljao </span><span class="span1">H.A.</span><span class="span1">, nalazio se i A</span><span class="span1">.</span><span class="span1"> sin - oštećeni </span><span class="span1">H.E.</span><span class="span1">, dok u njegovom vozilu nije bilo saputnika. Nakon kontakta vozila kojim je upravljao i navedene radne mašine, vidio je da je oštećeni maloljetni </span><span class="span1">H.E.</span><span class="span1"> pao sa mašine, budući da nije bila zatvorenog tipa, a pao je pored mašine, kojom prilikom mu je noga bila ispod točka. Po njegovoj procjeni, do predmetne saobraćajne nezgode je došlo na kolovoznoj traci kojom se on kretao. Dio puta gdje se desila saobraćajna nezgoda je neravna površina. Prije dolaska policije, koja je kritičnog dana vršila uviđaj na licu mjesta, pomjerana je radna mašina »cirkular«, unazad otprilike 2, 3 metra, kako bi izvukli ispod radne mašine maloljetnog oštećenog </span><span class="span1">H.E.</span><span class="span1">a i kako bi mogla da prođu ostala </span><span class="span1">vozila koja su saobraćala tim putem. Dodao je da nakon predmetne saobraćajne nezgode vozilo "Polo" nije pomjerano sa lica mjesta. U završnoj riječi je naveo da se pridružuje završnoj riječi svoga branioca i nije imao što da doda. </span>
</p>
<p>&nbsp;</p>
<p>
<span class="span1">Branilac okrivljenog </span><span class="span1">B.V.</span><span class="span1">, advokat </span><span class="span1">T.N.</span><span class="span1"> je u završnoj riječi izjavio da nije dokazano da je njegov branjenik izvršio predmetno krivično djelo. Naime, nalaz i mišljenje vještaka saobraćajne struke su neprecizni i kontradiktorni sa ostalim dokazima provedenim tokom postupka, jer prilikom izrade nepotpunog nalaza i mišljenja, vještak nije uzeo u obzir cjelokupno lice mjesta, već je samo na osnovu skice koja je sastavni dio zapisnika o uvuđaju, izveo pogrešno mišljenje, ukazujući da tokom postupka nije uzeta u obzir činjenica da se </span><span class="span1">H.A.</span><span class="span1"> kretao neosvijetljenim putem, bez ulične rasvjete, nekategorisanim vozilom, bez ijednog svijetla na vozilu, u kojoj situaciji okrivljeni </span><span class="span1">B.V.</span><span class="span1"> nije bio u mogućnosti da na vrijeme primijeti vozilo koje se kretalo iz suprotnog smjera i da na adekvatan način reaguje, sve pri činjenici da se okrivljeni kretao brzinom od 39 km/h i da je koristio svu signalizaciju koja je potrebna. Takođe, tokom davanja nalaza i mišljenja, vještak nije na adekvatan način uzeo u obzir činjenicu da je radna mašina »cirkular« pomjerana prije vršenja uviđaja, što je takođe od značaja za pravilno odlučivanje u ovoj krivičnoj stvari. Odbijanjem predloga odbrane za saslušanje svjedoka koji su pomjerali radnu mašinu kako bi oslobodili nogu oštećenog maloljetnog </span><span class="span1">H.E.</span><span class="span1">a, kao i predloga da se izvrši ponovni uviđaj na licu mjesta, povrijeđeno je pravo odbrane da predlažu dokaze koji idu u njihovu korist, iz kojih razloga je predložio sudu da okrivljenog oslobodi od optužbe za predmetno krivično djelo. </span>
</p>
<p>&nbsp;</p>
<p>
<span class="span1">Sud je u dokaznom postupku na glavnom pretresu saslušao svjedoka-oštećenog maloljetnog </span><span class="span1">H.E.</span><span class="span1">a; svjedoka </span><span class="span1">H.A.</span><span class="span1">a; pročitao zapisnik o uviđaju Uprave policije OB Danilovgrad br.119/13 od 27.11.2013. godine; izvršio uvid u skicu lica mjesta predmetne saobraćajne nezgode; na saglasan predlog stranaka pročitao nalaz i mišljenje vještaka saobraćajne struke </span><span class="span1">Č.G.</span><span class="span1"> od 29.12.2014. godine; saslušao vještaka saobraćajne struke </span><span class="span1">Č.G.</span><span class="span1"> na glavnom pretresu; pročitao medicinsku dokumentaciju na ime oštećenog maloljetnog </span><span class="span1">H.E.</span><span class="span1">a: izvještaj ljekara specijaliste KCCG Urgentni centar br. protokola 10848 od 26.11.2013. godine, predlog za nabavku ortopedskog pomagala od 27.11.2013 godine i uvjerenje JZU KCCG Urgentni centar br.03/01-1138/1 od 07.02.2014. godine; na saglasan predlog stranaka pročitao nalaz i mišljenje vještaka medicinske struke, specijaliste za sudsku medicinu Dr. </span><span class="span1">Č.D.</span><span class="span1"> od 17.01.2015. godine i izvod iz kaznene evidencije Ministarstva pravde Crne Gore KE br.34/15 od 04.03.2015. godine, na ime okrivljenog </span><span class="span1">B.V.</span><span class="span1">.</span>
</p>
<p>&nbsp;</p>
<p>
<span class="span1">Svjedok-oštećeni maloljetni </span><span class="span1">H.E.</span><span class="span1"> je u svom iskazu na glavnom pretresu (u prisustvu zakonskog zastupnika, njegove majke </span><span class="span1">Đ.A.</span><span class="span1"> i predstavnika Centra za socijalni rad) u bitnom naveo da se kritičnom prilikom nalazio na mjestu suvozača u radnoj mašini »cirkular«, kojom je upravljao njegov otac </span><span class="span1">H.A.</span><span class="span1">, a kretali su se iz pravca Martinića prema Danilovgradu, da bi dolaskom u jednu krivinu primijetio iz suprotnog smjera vozilo koje je u tom momentu prešlo iz svoje kolovozne trake u kolovoznu traku kojom su se kretali on i njegov otac </span><span class="span1">H.A.</span><span class="span1"> i tada je došlo do kontakta prednjeg dijela radne mašine »cirkular« i prednjeg dijela vozila koje se kretalo iz suprotnog smjera. Pojasnio je da je nakon navedenog sudara, od udara ispao iz radne mašine i tom prilikom je guma od radne mašine prešla preko njegove noge, kada je zadobio povrede. Nakon što je točak radne mašine prešao preko njegove noge, prišao mu je otac, koji je rukama pomjerio naprijed radnu mašinu dok je bila upaljena i pomogao </span><span class="span1">mu da se izvuče. Istakao je da radna mašina »cirkular« kojom je upravljao kritičnom prilikom njegov otac nije imala svijetla, već je on u rukama ispred sebe držao lampu srednje veličine, kako bi osvijetlio put kojim su se kretali i osvetljavala je put u momentu kada se desila saobraćajna nezgoda. U ime svog sina maloljetnog oštećenog </span><span class="span1">H.E.</span><span class="span1">a, njegov zakonski zastupnik - majka </span><span class="span1">Đ.A.</span><span class="span1"> je istakla da se pridružuje krivičnom gonjenju protiv okrivljenog </span><span class="span1">B.V.</span><span class="span1"> i da postavlja imovinskopravni zahtjev, pri čemu je odluku o iznosu na ime imovinskopravnog zahtjeva ostavila sudu na ocjenu. </span>
</p>
<p>&nbsp;</p>
<p>
<span class="span1">Svjedok </span><span class="span1">H.A.</span><span class="span1"> je u iskazu datom na glavnom pretresu u bitnom naveo da je dana 26.11.2013. godine, oko 17,00 časova</span><span class="span1">, upravljao radnom mašinom "cirkular", iz pravca Martinića prema Danilovgradu, da bi dolaskom u jednu krivinu u mjestu Gorica, primijetio iz suprotnog smjera vozilo kojim je upravljao okrivljeni </span><span class="span1">B.V.</span><span class="span1">, koji je dolaskom u krivinu odjednom iz svoje kolovozne trake vozilom prešao u kolovoznu traku kojom su se kretali on i njegov sin </span><span class="span1">H.E.</span><span class="span1"> koji je sjedio na mjestu suvozača i tom prilikom je došlo do kontakta na kolovoznu traku kojom su se kretali on i njegov sin, tj. na desnu kolovoznu traku gledano iz pravca Martinića prema Danilovgradu. Istakao je da nije mogao izbjeći nezgodu, budući da se kretao propisno svojom desnom kolovoznom trakom, a da je okrivljeni </span><span class="span1">B.V.</span><span class="span1"> prešao iz svoje kolovozne trake u kolovoznu traku kojom se on kretao. Dodao je da je nakon navedenog sudara, iz radne mašine, od udara ispao njegov sin </span><span class="span1">H.E.</span><span class="span1">, koji je u predmetnoj saobraćajnoj nezgodi zadobio povrede. Istakao je da radna mašina "cirkular", kojom je upravljao kritičnom prilikom nije imala osvjetljenje, već je njegov sin </span><span class="span1">H.E.</span><span class="span1"> držao u rukama ispred sebe baterijsku lampu kako bi osvijetlio put kojim su se kretali. Dodao je da nakon predmetne saobraćajne nezgode, radna mašina "cirkular" nije pomjerana do dolaska policije, a da je odmah nakon predmetne nezgode otišao sa djetetom - oštećenim </span><span class="span1">H.E.</span><span class="span1">om u bolnicu radi ukazivanja pomoći. Pojasnio je da je kritičnom prilikom točak od radne mašine prešao preko noge njegovog sina - oštećenog </span><span class="span1">H.E.</span><span class="span1">a, a njegovu nogu su izvukli ispod točka na način što su on, okrivljeni </span><span class="span1">B.V.</span><span class="span1"> i još jedan momak, što se zadesio u blizini nezgode, podigli radnu mašinu, kako bi izvukli dijete. Na kraju je istakao da mu nije poznato gdje je nakon predmetne saobraćajne nezgode ostala navedena lampa, jer je u tom trenutku bio potpuno izgubljen zbog povrede djeteta - oštećenog </span><span class="span1">H.E.</span><span class="span1">a.   </span>
</p>
<p>&nbsp;</p>
<p>
<span class="span1">Iz zapisnika o uviđaju Uprave policije OB Danilovgrad br.119/13 od 27.11.2013. godine, utvrđeno je da se dana 26.11.2013 godine u 17,00 časova  na lokalnom putu Danilovgrad - Martinići, u mjestu Gorica, na putu koji je ravan, suv, bez trotoara i pješačke staze, izvan naselja. Dalje je utvrđeno da su učesnici predmetne saobraćajne nezgode bili vozač vozila reg. oznaka </span><span class="span1">...</span><span class="span1"> - </span><span class="span1">B.V.</span><span class="span1">, vozač radne mašine "cirkular" bez registarskih oznaka - </span><span class="span1">H.A.</span><span class="span1"> i saputnik u navedenoj radnoj mašini </span><span class="span1">H.E.</span><span class="span1">. </span>
</p>
<p>&nbsp;</p>
<p>
<span class="span1">Iz nalaza i mišljenja vještaka saobraćajne struke Dr. </span><span class="span1">Č.G.</span><span class="span1"> od 29.12.2014. godine i skice lica mjesta predmetne saobraćajne nezgode, utvrđeno je da je analizom materijalnih podataka iz spisa predmeta utvrđeno da je radna mašina neposredno prije sudara vožena brzinom od oko 15-20 km/h, krećući se svojom desnom polovinom kolovoza od Martinića prema Danilovgradu. Po istom kolovozu, a u suprotnom smjeru kretalo se vozilo marke "Polo". Prelaženje vozila "Polo" na suprotnu polovinu kolovoza započeto je u trenutku kada je postojala kritična vremensko-prostorna distanca, u odnosu na nailazeću radnu mašinu i kao krajnji ishod rezultiralo je sudarom prednjeg lijevog dijela vozila »Polo« sa prednjim lijevim dijelom nailazeće radne mašine. Brzina kojom je voženo vozilo marke "Polo" je bila </span><span class="span1">oko 39km/h. Na osnovu krajnje pozicije vozila utvrđeno je da je do sudara došlo na desnoj polovini kolovoza koja je pripadala smjeru voženja radne mašine, kao i to da je radna mašina neposredno prije sudara vožena svojom desnom polovinom kolovoza, od Martinića prema Danilovgradu, dok je vozilo "Polo" koji je vožen u suprotnom smjeru, u trenutku sudara zašao na suprotnu polovinu kolovoza i time neposredno u put vožnje radne mašine. Na putanji kretanja "Pola" nijesu po kolovozu nastali tragovi karakteristični za slučaj iznenadnog loma ili otkaza nekog od uređaja na vozilu čija je funkcija upravljivost vozila. Vozač "Pola" je na osnovu tehničkih karakteristika puta i vozila pri brzini kretanja od 39 km/h imao sve tehničke uslove da zadrži pravac kretanja svojom desnom polovinom kolovoza i ne zalazi na suprotnu polovinu kolovoza kojom se kretala radna mašina. Vještak je mišljenja da je saobraćajna nezgoda nastala kao posledica propusta vozača koji je upravljao vozilom "Polo", koji je u kritičnom trenutku u fazi mimoilaženja sa ususretnom radnom mašinom, zašao na suprotnu polovinu kolovoza i time neposredno u put vožnje nailazećoj radnoj mašini. Vozač "Pola" je na putu od 40m koji je domet kratkih-oborenih svijetala imao mogućnost da primijeti radnu mašinu koja mu ide u susret i vozeći svoje vozilo svojom polovinom kolovoza izbjegne nezgodu. Ovaj postupak vozača "Pola" može se objasniti nepažnjom ili dekoncentracijom vozača za upravljačem ili drugim subjektivnim faktorom koji ne bi bio predmet saobraćajno tehničkog vještačenja. Vozač radne mašine je u cilju izbjegavanja nezgode usmjerio svoju mašinu udesno posmatrano za smjer njegovog kretanja, ali sudar sa vozilom "Polo" nije mogao izbjeći. Ukoliko je vozač radne mašine, po putu gdje nema ulične rasvjete, upravljao radnom mašinom bez postojanja svjetlosnih oznaka na radnoj mašini, isti je napravio propuste u ponašanju zbog neadekvatnog označavanja radne mašine u saobraćaju, a navedeni propusti vozača radne mašine u ponašanju i kretanju radne mašine, u konkretnoj saobraćajnoj situaciji, ne mogu se dovesti u vezu sa uzročnim propustima predmetne saobraćajne nezgode. </span>
</p>
<p>&nbsp;</p>
<p>
<span class="span1">Vještak saobraćajne struke Dr. </span><span class="span1">Č.G.</span><span class="span1"> je na glavnom pretresu u cjelosti ostao pri pisanom  nalazu i mišljenju, te pojasnio da je svoj nalaz i mišljenje sačinio na osnovu relevantnih spisa predmeta, zapisnika o uviđaju i skice lica mjesta. Lice mjesta nije fotografisano, niti je prikazan širi izgled lica mjesta, već samo uži dio lica mjesta, odnosno mjesto na kome je došlo do saobraćajne nezgode. U uviđajnoj dokumentaciji - skici lica mjesta i zapisniku o uviđaju se ne navodi bilo kakva krivina koja se neposredno nalazi ispred mjesta predmetne nezgode, a posmatrano za smjerove kretanja vozila učesnika nezgode. U slučaju i da je postojala "oštra" desna krivina posmatrano za smjer kretanja vozila "Polo", vozač vozila "Polo" u takvoj situaciji je bio u obavezi da vozi svoje vozilo svojom desnom polovinom kolovoza i da ne zalazi na suprotnu polovinu kolovoza, a za to je imao prostornih mogućnosti iz razloga što je širina kolovoza na mjestu nezgode, a najvjerovatnije i prije nezgode oko 4,9 m. Dakle, polovina kolovoza iznosi 2,45 m, a ako se uzme da je širina vozila "Polo" 1,62 m, tada je vozač "Pola" mogao sa posjedovanom brzinom da se bezbjedno kreće svojom polovinom kolovoza i bezbjedno se mimoiđe sa ususretnom radnom mašinom pri posjedovanoj brzini bez zalaženja na suprotnu polovinu kolovoza posmatrano u istom smjeru. Radna mašina je svaka mašina koja se koristi za određene radove, a u konkretnom slučaju se radi o radnoj mašini cirkularu koji služi za rezanje drveta. Na tom cirkularu postoji motor, transmisija, konstrukcija - šasija i ono je kao takvo osposobljeno da se samostalno kreće po kolovozu. Radna mašina može biti i viljuškar i cirkular i bilo koja mašina koja služi za izvođenje nekih radova u nekoj industriji. Predmetna radna mašina cirkular ne podliježe obaveznoj </span><span class="span1">registraciji kao vozilo, kao ni viljuškar ili motokultivator i slično. Ako je cirkular pomjeran da bi se izvukao ispod točka koji je zahvatio jedan dio tijela oštećenog, potrebno bi bilo pomjeriti cirkular naprijed ili nazad za ne više od pola metra. Pomjeranje cirkulara na ovoj dužini ne bi imalo uticaja na konačno mišljenje o toku, dinamici i konačnom mišljenju za predmetnu saobraćajnu nezgodu. Vještak je pojasnio da se na osnovu svih analiza nezgode ne može tačno izjasniti da li je bila smanjena vidljivost u trenutku nezgode, a što i nije u domenu vještaka saobraćajne struke. To zavisi od više faktora, kao što su atmosferske prilike, kiša, magla, snijeg itd., a što se tiče vremena to je smjenjivanje dana u noć. S obzirom da se radi o lokalnom putu, vještak je sa sigurnošću tvrdio da je i širina kolovoza prije nastanka saobraćajne nezgode tolika da omogućava nesmetano mimoilaženje dva vozila koja se kreću u susret jedno drugom, a posebno ako se radi o vozilu "Polo", koji je širine oko 1,62 m i cirkularu koji je širine ne veće od 1,2 m. Širina kolovoza na mjestu nezgode iznosi 4,90 m, odnosno polovina kolovoza iznosi 2,45 m. Prednji desni točak vozila "Polo" je udaljen od desne ivice kolovoza smjera njegovog kretanja 1,25 m, pa ako se na tu vrijednost doda još i širina vozila "Polo" od 1,62 m, tada je vozilo "Polo" prednjim lijevim točkom u zaustavnoj poziciji bilo udaljeno od desne ivice kolovoza smjera njegovog kretanja za oko 2,87 m ili od sredine kolovoza zahvatalo lijevu polovinu kolovoza 0,42 m. Ukoliko je suvozač na radnoj mašini cirkular u ruci imao baterijsku lampu koja je bila u funkciji i usmjerena prema nailazećem vozilu "Polo", tada na strani rukovaoca radne mašine cirkular po mišljenju vještaka nema propusta, niti doprinosa za nastanak predmetne nezgode. Na osnovu analize zaustavnih pozicija vozila učesnika nezgode, a kako je prikazano u uviđajnoj dokumentaciji, sa sigurnošću se može zaključiti da je vozilo "Polo" u fazi mimoilaženja sa ususretnom radnom mašinom zašao na lijevu polovinu kolovoza smjera njegovog kretanja i time neposredno u put vožnje nailazećoj radnoj mašini. Po mišljenju vještaka, u konkretnom slučaju se rekonstrukcijom ne bi dobilo ništa novo što bi uticalo ili izmijenilo konačno mišljenje u datom nalazu. </span>
</p>
<p>&nbsp;</p>
<p>
<span class="span1">Sud je cijenio nalaz i mišljenje ovog vještaka, kao i njegovo izjašnjenje na glavnom pretresu, pa je isto prihvatio kao jasno, stručno i objektivno, te sačinjeno i dato u skladu sa pravilima struke i nauke.  </span>
</p>
<p>&nbsp;</p>
<p>
<span class="span1">Iz medicinske dokumentacije na ime maloljetnog oštećenog </span><span class="span1">H.E.</span><span class="span1">a: izvještaja ljekara specijaliste KCCG Urgentni centar br. protokola 10848 od 26.11.2013. godine, predloga za nabavku ortopedskog pomagala od 27.11.2013. godine i uvjerenja JZU KCCG Urgentni centar br.03/01-1138/1 od 07.02.2014. godine i nalaza i mišljenja vještaka medicinske struke, specijaliste za sudsku medicinu Dr. </span><span class="span1">Č.D.</span><span class="span1">, utvrđeno je da je Hajziraj Egzon u predmetnom događaju zadobio povrede u vidu više oguljotina na unutrašnjoj strani lijevog skočnog zgloba i na natplatnoj strani lijevog stopala, sa otokom skočnog zgloba i prelom lijevog skočnog zgloba, u predjelu hrskavične linije unutrašnjeg gležnja (golenjača). Navedene povrede, u vrijeme nanošenja, kvalifikuju se kao obična teška tjelesna povreda, jer je prelom gležnja skočnog zgloba - teška tjelesna povreda. Navedene povrede nastale su djelovanjem tupine mehaničkog oruđa, najvjerovatnije dok se </span><span class="span1">H.E.</span><span class="span1"> nalazio u svojstvu putnika na radnoj mašini - cirkularu, kada je došlo do sudara sa vozilom, pada na tvrdu podlogu i udara točka radne mašine u lijevi skočni zglob </span><span class="span1">H.E.</span><span class="span1">a.</span>
</p>
<p>&nbsp;</p>
<p>
<span class="span1">Sud je cijenio nalaz i mišljenje ovog vještaka, pa je isti prihvatio kao jasan, stručan i objektivan, te sačinjen u skladu sa pravilima struke i nauke.  </span>
</p>
<p>&nbsp;</p>
<p>
<span class="span1">Iz izvoda iz kaznene evidencije Ministarstva pravde Crne Gore KE br.34/15 od 04.03.2015. godine, na ime okrivljenog </span><span class="span1">B.V.</span><span class="span1"> utvrđeno je da nije osuđivan. </span>
</p>
<p>&nbsp;</p>
<p>
<span class="span1">Na osnovu naprijed izložene činjenične građe, koja proizilazi iz sadržine dokaza provedenih na glavnom pretresu, ovaj sud je nesumljivo zaključio da su se u radnjama okrivljenog </span><span class="span1">B.V.</span><span class="span1"> stekla sva obilježja krivičnog djela teška djela protiv bezbjednosti javnog saobraćaja iz čl.348 st.3 u vezi čl.339 st.3 u vezi st.1 Krivičnog zakonika Crne Gore. Naime, tokom dokaznog postupka nesumnjivo je utvrđeno da je okrivljeni </span><span class="span1">B.V.</span><span class="span1"> dana 26.11.2013. godine, oko 17,00 časova, na lokalnom putu Danilovgrad - Martinići, u mjestu Gorica, Opština Danilovgrad, ne pridržavajući se saobraćajnih propisa iz čl.45 st.1 ZOBS-a na putevima ugrozio saobraćaj i doveo u opasnost život i tijelo ljudi, na način što upravljajući putničkim vozilom marke "VW Polo" registarske oznake </span><span class="span1">...</span><span class="span1"> iz pravca Danilovgrada u pravcu Martinića, prilikom mimoilaženja sa svoje lijeve strane nije ostavio dovoljno rastojanja između svog vozila i radne mašine "cirkular" za rezanje drva, kojom je iz suprotnog smjera upravljao </span><span class="span1">H.A.</span><span class="span1"> i nije svoje vozilo pomjerio ka desnoj ivici kolovoza, već je vozilom prešao na suprotnu polovinu kolovoza, usljed čega je došlo do sudara prednjeg lijevog dijela vozila marke "VW Polo" i prednjeg lijevog dijela radne mašine, kojom prilikom je saputnik, koji se nalazio na radnoj mašini, maloljetni oštećeni </span><span class="span1">H.E.</span><span class="span1"> zadobio tešku tjelesnu povredu u vidu preloma lijevog skočnog zgloba, u predjelu hrskavične linije unutrašnjeg gležnja, više oguljotina na unutrašnjoj strani lijevog skočnog zgloba i na naplatnoj strani lijevog stopala, sa otokom skočnog zgloba, pri čemu je okrivljeni bio svjestan da ovakvom nepropisnom vožnjom može ugroziti javni saobraćaj i dovesti u opasnost život i tijelo ljudi, ali je olako držao da do toga neće doći, te je u odnosu na težu posledicu - tešku tjelesnu povredu, takođe postupao sa svjesnim nehatom.</span>
</p>
<p>&nbsp;</p>
<p>
<span class="span1">Navedeno činjenično utvrđenje zasnovano je prije svega na navodima iskaza oštećenog maloljetnog </span><span class="span1">H.E.</span><span class="span1">a i svjedoka </span><span class="span1">H.A.</span><span class="span1">a, koji su se na glavnom pretresu, u odnosu na bitne činjenice predmetne saobraćajne nezgode, izjasili na gotovo identičan, jasan i uvjerljiv način, iz kojih navoda je bez sumnje utvrđeno da se saobraćajna nezgoda dogodila dana 26.11.2013. godine, oko 17,00 časova, u mjestu Gorica u Danilovgradu, da je </span><span class="span1">H.A.</span><span class="span1"> upravljao radnom mašinom "cirkular", propisno svojom desnom kolovoznom trakom iz pravca Martinića prema Danilovgradu, a da je sa njim na mjestu suvozača sjedio oštećeni maloljetni </span><span class="span1">H.E.</span><span class="span1">, te da je dolaskom na dijelu puta gdje se dogodila nezgoda, iz suprotnog smjera vozilo kojim je upravljao okrivljeni </span><span class="span1">B.V.</span><span class="span1">, odjednom iz svoje kolovozne trake prešlo u kolovoznu traku kojom su se kretali svjedok </span><span class="span1">H.A.</span><span class="span1"> i oštećeni - maloljetni </span><span class="span1">H.E.</span><span class="span1"> i da je tom prilikom došlo do kontakta na kolovoznu traku kojom su se oni kretali, tj. na desnu kolovoznu traku gledano iz pravca Martinića prema Danilovgradu, a takođe je utvrđeno da navedena radna mašina nije imala osvjetljenje, već da je oštećeni - maloljetni </span><span class="span1">H.E.</span><span class="span1"> držao u rukama ispred sebe baterijsku lampu koja je osvjetljavala put kojim su se kretali, kao i da je u predmetnoj nezgodi, od udara, iz radne mašine ispao oštećeni - maloljetni </span><span class="span1">H.E.</span><span class="span1">, koji je u predmetnoj saobraćajnoj nezgodi zadobio povrede, budući da je točak od radne mašine prešao preko njegove noge. Ovakvo činjenično utvrđenje u skladu je sa nalazom i mišljenjem vještaka </span><span class="span3">saobraćajne struke </span><span class="span3">Č.G.</span><span class="span1"> od 29.12.2014. godine, zapisnikom </span><span class="span1">o uviđaju saobraćajne nezgode Uprave policije OB Danilovgrad </span><span class="span1">br.119/13 od 27.11.2013. godine</span><span class="span3"> i skicom lica mjesta predmetne saobraćajne nezgode, iz kojih dokaza je bez sumnje utvrđeno da je </span><span class="span1">radna mašina »cirkular« </span><span class="span1">kojom je upravljao svjedok </span><span class="span1">H.A.</span><span class="span1">, neposredno prije sudara vožena brzinom od oko 15-20 km/h, krećući se svojom desnom polovinom kolovoza od Martinića prema Danilovgradu, da se po istom kolovozu, a u suprotnom smjeru kretalo vozilo marke "Polo" (voženo brzinom oko 39km/h), kojim je upravljao okrivljeni </span><span class="span1">B.V.</span><span class="span1">, koje vozilo je sa prelaženjem na suprotnu polovinu kolovoza započelo u trenutku kada je postojala kritična vremensko-prostorna distanca, u odnosu na nailazeću radnu mašinu, a kao krajnji ishod je rezultiralo sudarom prednjeg lijevog dijela vozila »Polo« sa prednjim lijevim dijelom nailazeće radne mašine »cirkular«, na desnoj polovini kolovoza koja je pripadala smjeru voženja radne mašine, koja je neposredno prije sudara vožena svojom desnom polovinom kolovoza, od Martinića prema Danilovgradu, dok je vozilo "Polo" koji je vožen u suprotnom smjeru, u trenutku sudara zašao na suprotnu polovinu kolovoza i time neposredno u put vožnje radne mašine »cirkular«. Iz istih dokaza je takođe utvrđeno da na putanji kretanja vozila kojim je upravljao okrivljeni </span><span class="span1">B.V.</span><span class="span1"> nijesu po kolovozu nastali tragovi karakteristični za slučaj iznenadnog loma ili otkaza nekog od uređaja na vozilu čija je funkcija upravljivost vozila, te da je okrivljeni na osnovu tehničkih karakteristika puta i vozila pri brzini kretanja od 39 km/h imao sve tehničke uslove da zadrži pravac kretanja svojom desnom polovinom kolovoza i ne zalazi na suprotnu polovinu kolovoza kojom se kretala radna mašina, što sve nesumnjivo ukazuje da je predmetna saobraćajna nezgoda nastala kao posledica propusta okrivljenog </span><span class="span1">B.V.</span><span class="span1"> koji je upravljao vozilom marke "Polo" i koji je u kritičnom trenutku u fazi mimoilaženja sa ususretnom radnom mašinom kojom je upravljao svjedok </span><span class="span1">H.A.</span><span class="span1">, zašao na suprotnu polovinu kolovoza i time neposredno u put vožnje nailazećoj radnoj mašini, pri čemu je na na putu od 40m koji je domet kratkih-oborenih svijetala imao mogućnost da primijeti radnu mašinu koja mu ide u susret i vozeći svoje vozilo svojom polovinom kolovoza izbjegne nezgodu, dok svjedok </span><span class="span1">H.A.</span><span class="span1"> kao vozač radne mašine »cirkular« sudar sa vozilom kojim je upravljao okrivljeni, nije mogao izbjeći. </span>
</p>
<p>&nbsp;</p>
<p>
<span class="span1">Kod prednjeg utvrđenja, sud je imao u vidu i navode odbrane okrivjenog </span><span class="span1">B.V.</span><span class="span1"> da se kriičnom prilikom kretao vozilom svojom desnom kolovoznom trakom, što više desnom ivicom kolovoza, a da je dolaskom u jednu krivinu, iz suprotnog smjera naišla radna mašina »cirkular«, kojom je upravljao svjedok </span><span class="span1">H.A.</span><span class="span1"> i prednjim dijelom prešla iz svoje desne u lijevu kolovoznu traku, tj. u desnu kolovoznu traku kojom se on kretao i da je tada došlo do sudara vozila kojim je on upravljao i radne mašine »cirkular« koja se kretala iz suprotnog smjera, a da je po njegovoj procjeni do predmetne saobraćajne nezgode došlo na kolovoznoj traci kojom se on kretao, pa je iste cijenio neprihvatljivim i sračunato datim u cilju izbjegavanja krivice, jer su isti obesnaženi prethodno analiziranim, međusobno saglasnim dokazima na kojima je sud zasnovao krivicu na strani okrivjenog, posebno prethodno opisanim utvrđenjem iz preciznog i stručnog nalaza i mišljenja vještaka saobraćajne struke i njegovog izjašnjenja na glavnom pretresu o posledicama propusta u vožnji okrivljenog koje su dovele do predmetne saobraćajne nezgode, iz kojih razloga ne stoje ni navodi branioca okrivljenog da su nalaz i mišljenje vještaka saobraćajne struke neprecizni i kontradiktorni sa ostalim provedenim dokazima. Takođe se ne mogu prihvatiti navodi odbrane okrivljenog da je prije dolaska policije koja je kritičnog dana vršila uviđaj na licu mjesta, pomjerana radna mašina »cirkular« unazad otprilike 2, 3 metra, kako bi izvukli ispod radne mašine maloljetnog oštećenog </span><span class="span1">H.E.</span><span class="span1">a, te i navodi branioca okrivljenog da tokom davanja nalaza i mišljenja, vještak nije na adekvatan način uzeo u obzir činjenicu da je radna mašina »cirkular« pomjerana prije vršenja uviđaja, a da je to od značaja za pravilno odlučivanje u ovoj krivičnoj stvari, a prednje, ako se ima </span><span class="span1">u vidu izjašnjenje vještaka saobraćajne struke na glavnom pretresu da ukoliko je »cirkular« pomjeran da bi se izvukao ispod točka koji je zahvatio jedan dio tijela oštećenog, potrebno bi bilo pomjeriti »cirkular« naprijed ili nazad za ne više od pola metra, koje pomjeranje »cirkulara« na ovoj dužini ne bi imalo uticaja na konačno mišljenje o toku, dinamici i konačnom mišljenju za predmetnu saobraćajnu nezgodu. </span>
</p>
<p>&nbsp;</p>
<p>
<span class="span1">Ne stoje ni navodi branioca okrivljenog da tokom postupka nije uzeta u obzir činjenica da se </span><span class="span1">H.A.</span><span class="span1"> kretao neosvijetljenim putem, nekategorisanim vozilom, bez ijednog svijetla na vozilu, a budući da je i pogledu navedenih činjenica vještak saobraćajne struke jasno, stručno i prihvatljivo pružio objašnjenje da ukoliko je vozač radne mašine, po putu gdje nema ulične rasvjete, upravljao radnom mašinom bez postojanja svjetlosnih oznaka na radnoj mašini, isti je napravio propuste u ponašanju zbog neadekvatnog označavanja radne mašine u saobraćaju, ali navedeni propusti vozača radne mašine u ponašanju i kretanju radne mašine, u konkretnoj saobraćajnoj situaciji, ne mogu se dovesti u vezu sa uzročnim propustima predmetne saobraćajne nezgode, te i da ukoliko je suvozač na radnoj mašini »cirkular« u ruci imao baterijsku lampu koja je bila u funkciji i usmjerena prema nailazećem vozilu "Polo" (činjenica da je kritičnom prilikom oštećeni maloljetni </span><span class="span1">H.E.</span><span class="span1">, kao suvozač u radnoj mašini, držao u ruci ispred sebe baterijsku lampu koja je osvjetljavala put, bez sumnje je utvrđena iz iskaza ovog oštećenog i svjedoka </span><span class="span1">H.A.</span><span class="span1">a), tada na strani rukovaoca radne mašine »cirkular« </span><span class="span1">H.A.</span><span class="span1">a nema propusta, niti doprinosa za nastanak predmetne nezgode, nadalje sa izjašnjenjem vještaka da je radna mašina »cirkular« osposobljena da se samostalno kreće po kolovozu i ista ne podliježe obaveznoj registraciji kao vozilo.</span>
</p>
<p>&nbsp;</p>
<p>
<span class="span1">Činjenica da je oštećeni maloljetni </span><span class="span1">H.E.</span><span class="span1"> u predmetnoj saobraćajnoj nezgodi zadobio tešku tjelesnu povredu u vidu preloma lijevog skočnog zgloba u predjelu hrskavične linije unutrašnjeg gležnja i više oguljotina na unutrašnjoj strani lijevog skočnog zgloba i na naplatnoj strani lijevog stopala, sa otokom skočnog zgloba, bez sumnje je utvrđena iz prednje analizirane medicinske dokumentacije na ime ovog oštećenog i nalaza i mišljenja vještaka medicinske struke, specijaliste za sudsku medicinu Dr. </span><span class="span1">Č.D.</span><span class="span1"> od 17.01.2015. godine, za koje povrede se vještak izjasnila da su nastale djelovanjem tupine mehaničkog oruđa, najvjerovatnije dok se </span><span class="span1">H.E.</span><span class="span1"> nalazio u svojstvu putnika na radnoj mašini »cirkularu«, kada je došlo do sudara sa vozilom, pada na tvrdu podlogu i udara točka radne mašine u lijevi skočni zglob </span><span class="span1">H.E.</span><span class="span1">a, što je u skladu sa prethodnim činjeničnim utvrđenjem, kao i navodima odbrane okrivljenog da je nakon predmetnog kontakta vidio je da je oštećeni maloljetni </span><span class="span1">H.E.</span><span class="span1"> pao sa radne mašine, budući da nije bila zatvorenog tipa, te da mu je tom prilikom noga bila ispod točka. </span>
</p>
<p>&nbsp;</p>
<p>
<span class="span1">Sud je odbio predlog branioca okrivljenog i okrivljenog da se u dokaznom postupku vrši uviđaj na licu mjesta gdje se desila predmetna saobraćajna nezgoda, kao i da nakon izvršenog uviđaja na licu mjesta vještak saobraćajne struke uradi dopunu nalaza i mišljenja od 29.12.2014. godine, cijeneći da, kod nesumnjivo utvrđenih činjenica tokom postupka, kako je to prethodno opisano, provođenje navedenih predloženih dokaza nije neophodno i isto bi vodilo samo nepotrebnom odugovlačenju postupka, a i prema izjašnjenju vještaka na glavnom pretresu, u konkretnom slučaju se rekonstrukcijom ne bi dobilo ništa novo što bi uticalo ili izmijenilo konačno mišljenje u datom nalazu i mišljenju. Takođe je sud odbio predlog branioca okrivljenog i okrivljenog da se na glavnom pretresu saslušaju u svojstvu svjedoka </span><span class="span1">P.J., J.</span><span class="span1"> M</span><span class="span1">.</span><span class="span1"> i Đ</span><span class="span1">.</span><span class="span1"> D</span><span class="span1">.</span><span class="span1">, na okolnosti utvrđivanja činjenice da li je radna mašina cirkular pomjerana sa lica mjesta i ako jeste, koliko, cijeneći takođe da saslušanje imenovanih svjedoka koji nijesu bili očevidci nastanka predmetne saobraćajne nezgode, nije neophodno i isto bi vodilo nepotrebnom odugovlačenju postupka, na koji način ni u kom slučaju nje povrijeđeno pravo odbrane da predlažu dokaze koji idu u njihovu korist, kako to pogrešno ističe branilac okrivljenog.</span>
</p>
<p>&nbsp;</p>
<p>
<span class="span1">Članom 45 st.1 ZOBS-a na putevima, propisano je da je prilikom mimoilaženja vozač dužan da sa svoje lijeve strane ostavi dovoljno rastojanja između svog vozila i vozila sa kojim se mimoilazi, a po potrebi i da vozilo pomjeri ka desnoj ivici kolovoza. U konkretnom slučaju, a kako je to naprijed činjenično utvrđeno, okrivljeni </span><span class="span1">B.V.</span><span class="span1"> je kritičnom prilikom postupio protivno citiranoj zakonskoj odredbi, usled čega je ugrozio saobraćaj i doveo u opasnost život i tijelo ljudi, kojom prilikom je oštećeni maloljetni </span><span class="span1">H.E.</span><span class="span1">, u predmetnoj saobraćajnoj nezgodi, koju je uzrokovao okrivljeni </span><span class="span1">B.V.</span><span class="span1">, zadobio opisanu tešku tjelesnu povredu. </span>
</p>
<p>&nbsp;</p>
<p>
<span class="span1">U skladu sa činjeničnim utvrđenjem, sud je preczirao činjenični opis dispozitiva optužnog predloga, na način što je u desetom redu poslije riječi »prednjeg« dodao riječ »lijevog«, ne povređujući na taj način identitet optužbe. </span>
</p>
<p>&nbsp;</p>
<p>
<span class="span1">Cijeneći psihički odnos okrivljenog </span><span class="span1">B.V.</span><span class="span1"> prema učinjenom krivičnom djelu, sud nalazi da je ovaj okrivljeni, postupajući na naprijed opisani način, bio svjestan da svojom radnjom može učiniti krivično djelo, odnosno da može ugroziti saobraćaj i dovesti u opasnost život i tijelo ljudi, usled čega kod drugog može nastupiti teška tjelesna povreda, ali je olako držao da do toga neće doći, postupajući, dakle, sa svjesnim nehatom, zbog čega su se u radnjama ovog okrivljenog stekla sva bitna obilježja krivičnog djela </span><span class="span1">teška djela protiv bezbjednosti javnog saobraćaja iz čl.348 st.3 u vezi čl.339 st.3 u vezi st.1 Krivičnog zakonika Crne Gore.</span>
</p>
<p>&nbsp;</p>
<p>
<span class="span1">Sud je prilikom odlučivanja o vrsti i visini krivične sankcije, imao u vidu sve okolnosti na strani okrivljenog </span><span class="span1">B.V.</span><span class="span1">, u smislu odredbe čl.42 Krivičnog zakonika Crne Gore, pa je od olakšavajućih okolnosti cijenio porodične prilike - oženjen, otac jednog djeteta i činjenicu da ranije nije osuđivan, što je utvrđeno iz citiranog izvoda iz kaznene evidencije na ime okrivljenog </span><span class="span1">B.V.</span><span class="span1">, dok otežavajućih okolnosti na strani ovog okrivljenog nije bilo, pa je sud okrivljenom izrekao uslovnu osudu kojom </span><span class="span1">mu je utvrdio kaznu zatvora u trajanju od 4 (četiri) mjeseca i istovremeno odredio da se ista neće izvršiti ako okrivljeni za vrijeme od 2 (dvije) godine po pravosnažnosti presude ne učini novo krivično djelo. Sud je našao da se u konkretnom slučaju, a imajući u vidu naprijed navedene olakšavajuće okolnosti, može očekivati da će se upozorenjem, uz prijetnju kaznom, uticati na okrivljenog da ubuduće ne vrši krivična djela, te da nije nužno da se kazna primijeni radi krivično pravne zaštite. Sud nalazi da će se u konkretnom slučaju uslovnom osudom kao u izreci ove presude u potpunosti ostvariti svrha izricanja ove krivične sankcije iz čl.52 KZCG, u okviru opšte svrhe propisivanja i izricanja krivičnih sankcija iz čl.4 st.2 KZCG.</span>
</p>
<p>&nbsp;</p>
<p>
<span class="span1">O troškovima krivičnog postupka odlučeno je na osnovu čl.226 i 229 ZKP-a, pa kako je okrivljeni </span><span class="span1">B.V.</span><span class="span1"> oglašen krivim, isti je obavezan da u korist budžeta Crne Gore uplati novčani iznos od 203,50 €, koji troškovi se odnose na ime nagrade vještaku medicinske struke za izradu nalaza i mišljenja od </span><span class="span1">17.01.2015. godine u iznosu od 60,50 €, na ime nagrade vještaku saobraćajne struke za izradu nalaza i mišljenja od </span><span class="span1">29.12.2014. godine u iznosu od 82,50 € i na ime pristupa istog vještaka na glavni pretres kada je branio navedeni nalaz i mišljenje u iznosu od 60,50 €. Takođe je okrivljeni obavezan da po osnovu sudskog paušala uplati u </span><span class="span1">korist budžeta Crne Gore novčani iznos od 30,00 €, koji iznos je odmjeren srazmjerno trajanju, složenosti ovog postupka i imovnom stanju okrivljenog, a sve prednje u roku od 15 dana po pravosnažnosti presude.</span><span class="span1"> </span>
</p>
<p>&nbsp;</p>
<p>
<span class="span1">Na osnovu čl.239 st.2 ZKP-a, oštećeni maloljetni </span><span class="span1">H.E.</span><span class="span1"> je radi ostvarivanja imovinskopravnog zahtjeva upućen na parnični postupak, budući da činjenice utvrđene u ovom krivičnom postupku ne pružaju pouzdan osnov ni za potpuno, ni za djelimično presuđenje u tom dijelu, a njihovo utvrđivanje bi vodilo odugovlačenju postupka.</span>
</p>
<p>&nbsp;</p>
<p>
<span class="span1">Na osnovu izloženog, a primjenom čl.374 ZKP-a, odlučeno je kao u izreci presude.</span>
</p>
<p>&nbsp;</p>
<p>
<span class="span1">ZAPISNIČAR</span><span class="span1">                                  SUDIJA</span>
</p>
<p>
<span class="span1">Ana Ivanović, s.r.</span><span class="span1">                          Sonja Keković, s.r.</span>
</p>
<p>&nbsp;</p>
<p>&nbsp;</p>
<p>
<span class="span1">PRAVNA POUKA: Protiv ove presude dozvoljena je žalba Višem sudu u Podgorici, u roku od 8 dana, od dana prijema pismenog otpravka presude, a preko ovog suda.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
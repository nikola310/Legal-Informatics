<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:14pt;font-weight:800}
.span2{;font-size:14pt}
.span3{color:#000000;font-size:14pt}
</style>
</head>
<body class="b1" style="background: #aaa;">
<div class="window1">
<div class="page1">
<p>&nbsp;</p>
<p>
<span class="span1"></span>
</p>
<p>
<span class="span2">OSNOVNI SUD U PLAVU </span>
</p>
<p>
<span class="span2">K. br.52/2017 </span>
</p>
<p>&nbsp;</p>
<p style="text-align:center;">
<span class="span2">U IME CRNE GORE </span>
</p>
<p>&nbsp;</p>
<p>&nbsp;</p>
<p>
<span class="span2">Osnovni sud u Plavu, sudija Hilmija Sujković, sa zapisničarem Feridom Gutić, u krivičnom predmetu okrivljene B.D., iz sela B., opština P., zbog krivičnog djela samovlašće iz člana 384. stav 1. Krivičnog Zakonika Crne Gore, po optužnom predlogu Osnovnog državnog tužilaštva u Plavu, KT.br.108/2017 od 30.11.2017. godine, po održanom usmenom, javnom, glavnom pretresu, u prisustvu državne tužiteljke u Plavu, Drite Rugovac i okrivljene B. D., a u odsustvu uredno pozvanog predstavnika oštećenog Crnogorskog Elektrodistributivnog sistema Berane, donio je i javno objavio, dana 11.12.2017. godine </span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span2">P R E S U D U</span>
</p>
<p>&nbsp;</p>
<p>
<span class="span2">Okrivljena B.  D., JMBG ... od oca R. i majke I., rođene M., rođena ... godine, u selu V., opština P., sa prebivalištem u mjestu B., opština P., državljanka Crne Gore, maternji joj je srpski jezik, razumije crnogorski jezik, nepismena, udovica, majka troje djece, penzionerka, lošeg imovnog stanja, neosuđivana.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span2">K r i v a    j e</span>
</p>
<p>
<span class="span2">Što je: </span>
</p>
<p>&nbsp;</p>
<p>
<span class="span2">Dana 19.09.2017. godine, u selu B., opština P., svoju porodičnu kuću koja se još uvijek vodi na njenog pokojnog supruga M. D., svjesna svog djela, čije izvršenje je htjela iako je znala  da je njeno djelo zabranjeno, neovlašćeno tj. bez odobrenja i saglasnosti oštećenog Crnogorskog elektrodistributivnog sistema Berane, preko nepoznatog lica koje je angažovala za taj posao, priključila na niskonaponsku električnu mrežu, pošto je predhodno zbog neizmirenih obaveza za utrošenu električnu energiju, od strane ovlašćenih radnika oštećenog, njena kuća isključena sa ove mreže. </span>
</p>
<p>&nbsp;</p>
<p>
<span class="span2">-čime je izvršila krivično djelo samovlašće iz člana 384. stav 1. Krivičnog zakonika Crne Gore.</span>
</p>
<p>
<span class="span2">Pa joj sud za izvršeno krivično djelo na osnovu navedenog zakonskog propisa te primjenom čl. 4, 32, 36, 42,52, 53 i 54 KZ CG i čl. 374 ZKP, i z r i č e </span>
</p>
<p>&nbsp;</p>
<p style="text-align:center;">
<span class="span2">USLOVNU OSUDU</span>
</p>
<p>&nbsp;</p>
<p>
<span class="span2">Kojom joj utvrđuje kaznu zatvora u trajanju od 30 (trideset) dana i istovremeno određuje da se ista neće izvršiti ako okrivljena za vrijeme od 1 (jedne) godine dana po pravosnažnosti presude ne učini novo krivično djelo. </span>
</p>
<p>&nbsp;</p>
<p>
<span class="span2">Okrivljena se obavezuje da na ime troškova –paušala plati iznos od 30,00 (trideset) eura, u roku od 15 (petnaest) dana po pravnosnažnosti presude pod prijetnjom prinudnog izvršenja.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span2">O b r a z l o ž e n j e</span>
</p>
<p>&nbsp;</p>
<p>&nbsp;</p>
<p>
<span class="span2">Osnovno državno tužilaštvo u Plavu, optužnim predlogom KT.br.108/2017 od 30.11.2017. godine, optužilo je B. D., iz mjesta B., opština Plav, za krivično djelo samovlašće iz člana 384. stav 1. Krivičnog zakonika Crne Gore.</span>
</p>
<p>&nbsp;</p>
<p>
<span class="span2">Pri podnesenom optužnom predlogu je sve do kraja krivičnog postupka u svemu ostala i državna tužiteljka u Plavu, Drita Rugovac, pa je u završnoj riječi predložila sudu da okrivljenu B. D., oglasi krivom za navedeno krivično djelo i izrekne joj kaznu zatvora u trajanju od 30 dana, uslovno za 1 godinu dana.   </span>
</p>
<p>&nbsp;</p>
<p>
<span class="span2">Izjašnjavajući se o optužbi ODT-a u Plavu, okrivljena B. D. u svojim odbranama iz predhodnog postupka i sa glavnog pretresa u potpunosti priznaje izvršenje krivičnog djela koje joj je ovom optužbom stavljeno na teret, navodeći da je tačno da je dana 19.09.2017. godine, svoju porodičnu kuću, koja se još uvijek vodi na pokojnog supruga M. D. i nalazi se u mjestu B., opština Plav, neovlašćeno  priključila na niskonaponsku elektro-mrežu. To je učinila iz razloga što su joj radnici Elektrodistribucije Berane, nekoliko dana prije toga, zbog neizmirenih obaveza za utrošenu električnu energiju, isključili struju u ovoj kući,  a pošto je stara i bolesna, te pošto živi sama, to joj je struja bila neophodna za normalan život i funkcionisanje. Za priključenje kuće na električnu mrežu je angažovala nepoznato lice iz B., i ovo lice je priključenje izvršilo preko električnog brojila na kojem je i izvršeno isključenje. Dalje je navela da kontroli električnog brojila u njenoj kući koja je izvršena dana 22.09.2017. godine, nije prisustvovala ona već njen sin S. D., koji živi u H. N. i </span><span class="span2">tih dana je bio u gostima kod nje. Nadalje je navela da je svjesna da tako nešto nije smjela uraditi ali da i pored toga nije razmišljala o posledicama ovakve svoje radnje obzirom da nije imala novca za izmirenje duga za utrošenu električnu struju. U završnoj riječi je još jednom priznala izvršenje krivičnog djela koje joj je stavljeno na teret i izrazila kajanje i žaljenje zbog njegovog izvršenja.</span>
</p>
<p>&nbsp;</p>
<p>
<span class="span2">Sud je cijenio priznanje okrivljene B.D. u pogledu izvršenja krivičnog djela koje joj je javnom optužbom stavljeno na teret, pa je našao da je isto jasno, logično i u svemu u skladu sa izvedenim dokazima, te ga je kao takvo u potpunosti prihvatio. Naime, sud je radi provjere priznanja okrivljene odnosno radi što pravilnijeg i zakonitijeg rješavanja ove krivične stvari, u dokaznom postupku izveo sledeće dokaze: </span><span class="span3">saslušao</span><span class="span3"> svjedoke</span><span class="span2"> P.R. i I.Lj., pročitao zapisnike Crnogorskog Elektrodistributivnog sistema Berane, o kontroli mjernog mjesta, broj ... od 19.09.2017. godine i broj ...od 22.09.2017. godine i izvršio uvid u uvjerenje-izvod iz kaznene evidencije Ministarstva pravde Crne Gore od 30.11.2017. godine, za okrivljenu B. D., pa je ocjenom izvedenih dokaza i njihovim upoređivanjem sa odbranom okrivljene utvrdio da isti u potpunosti potvrđuju njeno priznanje i to kako u pogledu vremena i mjesta tako i u pogledu načina izvršenja predmetnog krivičnog djela. </span>
</p>
<p>&nbsp;</p>
<p>
<span class="span2">Tako je svjedok I. Lj., izjašnjavajući se o isključenju porodične kuće okrivljene B.D. sa niskonaponske električne mreže, u svemu potvrdio njeno priznanje u ovom dijelu, istakavši da je dana 19.09.2017. godine, sa kolegom M</span><span class="span2">.</span><span class="span2">B</span><span class="span2">.</span><span class="span2">, zbog neizmirenih obaveza za utrošenu električnu struju, vršio isključenje potrošača u selu B</span><span class="span2">.</span><span class="span2">, opština P</span><span class="span2">.</span><span class="span2">, pa su tom prilikom sa električne mreže isključili i porodičnu kuću okrivljene. Isključenje su izvršili tako što su na električnom brojilu, koje se nalazi u hodniku kuće, otkačili žice od izlaznog kabla,  nakon čega su na istom postavili novu distributivnu plombu broj BA AA .... O izvršenom isključenju su sačinili zapisnik, a obzirom da su se i kuća i brojilo još uvijek vodili na pokojnog M.D. to su isti i naslovili na njegovo ime. Izvršenoj kontroli je lično prisustvovala okrivljena B. D., ali je ista,  nakon sačinjavanja zapisnika, odbila da ga potpiše. </span>
</p>
<p>&nbsp;</p>
<p>
<span class="span2">Priznanje okrivljene u pogledu izvršenja krivičnog djela koje joj je javnom optužbom stavljeno na teret je u svemu potvrdio i svjedok P. R. istakavši da je dana 22.09.2017. godine, sa kolegom M. B.,  u selu B., opština Plav, vršio kontrolu potrošača koji su predhodno isključeni sa električne mreže zbog neizmirenih obaveza za struju, pa su tom prilikom utvrdili da je okrivljena B.D. svoju kuću neovlašćeno priključila na električnu mrežu. Ovoj kontroli nije prisustvovala okrivljena već njen sin S. D., koji im je kazao da stalno živi i radi u Herceg Novom i da je tih dana samo u gostima kod majke. Iz tog razloga je ne </span><span class="span2">samo odbio da potpiše sačinjeni zapisnik o kontroli već im nije dozvolio ni da kuću okrivljene  ponovo isključe sa električne mreže.  </span>
</p>
<p>&nbsp;</p>
<p>
<span class="span2">Konačno, priznanje okrivljene B.D. u pogledu vremena, mjesta i načina izvršenja predmetnog krivičnog djela je u svemu potvrđeno i zapisnicima o kontroli mjernog mjesta broj ... od 19.09.2017. godine i broj ...od 22.09.2017. godine, jer je i na osnovu ovih zapisnika takođe utvrđeno, ne samo da su ovlašćeni radnici Crnogorskog Elektrodistributivnog sistema Berane, dana 19.09.2017. godine, zbog neizmirenih obaveza za utrošenu električnu struju, sa električne mreže isključili kuću okrivljene, već i da je ista, nekoliko dana nakon toga, preko električnog brojila na kojem je izvršeno isključenje ovu kuću ponovo priključila na električnu mrežu. </span>
</p>
<p>&nbsp;</p>
<p>
<span class="span2"> Kako iz svega izloženog proizilazi da u pogledu utvrđivanja krivičnog djela koje je optužnim predlogom ODT-a u Plavu, stavljeno na teret okrivljenoj B.D., nije bila sporna nijedna činjenica, sud je stao na stanovište da su činjenice iz činjeničnog opisa izreke presude u svemu dokazane i da je okrivljena počinila predmetno krivično djelo. </span>
</p>
<p>&nbsp;</p>
<p>
<span class="span2">Ocjenjujući pravno utvrđeno činjenično stanje sud nalazi da su u radnji okrivljene, opisanoj u izreci presude, sadržana sva bitna obilježja, kako subjektivna tako i objektivna, krivičnog djela samovlašće iz čl. 384. st.1. Krivičnog zakonika Crne Gore, pa joj je za izvršeno krivično djelo i izrekao krivičnu sankciju bliže opisanu u izreci presude. Radnja izvršenja krivičnog djela koje je počinila okrivljena se sastoji u neovlašćenom priključenju njene porodične kuće na niskonaponsku električnu mrežu. Naime, okrivljena je i pored toga što je znala da priključenje njene kuće na električnu mrežu može izvršiti samo ovlašćeno lice Crnogorskog Elektrodistributivnog sistema Berane, ovo priključenje izvršila preko angažovanog nepoznatog lica, pa je takvom svojom radnjom i počinila  krivično djelo koje joj je stavljeno na teret, jer je sud, kao što je već navedeno, ovakvu njenu djelatnost pravno okvalifikovao kao krivično djelo samovlašće iz člana 384. stav 1. Krivičnog zakonika Crne Gore. </span>
</p>
<p>&nbsp;</p>
<p>
<span class="span2">Sud je cijenio i vinost odnosno psihički odnos okrivljene u odnosu na radnju izvršenja predmetnog krivičnog djela pa je našao da je okrivljena prilikom izvršenja ovog djela postupala sa direktnim umišljajem. Naime, okrivljena je bila svjesna da neovlašćenim priključenjem svoje porodične kuće na niskonaponsku električnu mrežu, čini krivično djelo, pa je i pored takve svijesti to uradila, čime je i manifestovala svoje htjenje za njegovo izvršenje.</span>
</p>
<p>&nbsp;</p>
<p>
<span class="span2"> Prilikom izbora, vrste i visine krivične sankcije koju treba primijeniti prema okrivljenoj za učinjeno krivično djelo, sud je pored težine, načina izvršenja i društvene opasnosti krivičnog djela uzeo u obzir i stepen krivične </span><span class="span2">odgovornosti okrivljene kao i sve ostale okolnosti koje su relevantne u tom pogledu. Tako je od olakšavajućih okolnosti sud okrivljenoj cijenio i uzeo u obzir: da je stara i bolesna, da je penzionerka, da sama živi u porodičnoj kući, da je lošeg imovnog stanja, da ranije nije osuđivana, da je u potpunosti priznala sve odlučne činjenice za utvrđivanje svoje krivične odgovornosti i da je izrazila kajanje i žaljenje zbog izvršenog djela. </span>
</p>
<p>&nbsp;</p>
<p>
<span class="span2">Kako otežavajućih okolnosti na strani okrivljene B.D. nije bilo a sud je navedene olakšavajuće okolnosti i po broju i po značaju cijenio kao osobito olakšavajućeg karaktera, to je našao da u konkretnom slučaju ima uslova da se prema njoj ne primijeni kazna već da je dovoljno i samo upozorenje uz prijetnju kaznom. Zbog toga je sud okrivljenoj, na osnovu čl. 53 i 54. Krivičnog zakonika Crne Gore, utvrdio kaznu zatvora u trajanju od 30 dana i istovremeno odredio da se ista neće izvršiti ako okrivljena za vrijeme od 1 godine dana po pravosnažnosti presude ne učini novo krivično djelo.</span>
</p>
<p>&nbsp;</p>
<p>
<span class="span2">Sud je uvjerenja da je izrečena krivična sankcija srazmjerna težini izvršenog krivičnog djela i stepenu krivično -pravne odgovornosti okrivljene, te da će se u konkrentom slučaju i ovom vrstom i visinom krivične sankcije, u okviru opšte svrhe izricanja krivičnih sankcija predviđene čl. 4. st. 2. KZCG, postići svrha kažnjavanja propisana čl. 52. istog Zakona. Osnovano se može očekivati da će izrečena kazna pozitivno djelovati na prevaspitanje okrivljene i da će ista uticati na nju da ubuduće ne vrši krivična djela. </span>
</p>
<p>&nbsp;</p>
<p>
<span class="span2">Odluka o troškovima krivičnog postupka je zasnovana na odredbi čl. 229. st. 1. ZKP. Visina troškova u iznosu od ... eura</span><span class="span2">, predstavlja</span><span class="span2"> </span><span class="span2">paušal koji je odmjeren s</span><span class="span2"> </span><span class="span2">obzirom na složenost i trajanje krivičnog postupka te obzirom na imovno stanje okrivljen</span><span class="span2">e,</span><span class="span2"> shodno čl. 226</span><span class="span2">.</span><span class="span2"> st.</span><span class="span2"> </span><span class="span2">3. ZKP</span><span class="span2">-a</span><span class="span2">. </span>
</p>
<p>&nbsp;</p>
<p>
<span class="span2">Na osnovu iznijetih razloga odlučeno je kao u izreci presude.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">OSNOVNI SUD U PLAVU</span><span class="span2">, </span>
</p>
<p style="text-align:center;">
<span class="span2">dana 11.12.2017. godine</span>
</p>
<p>&nbsp;</p>
<p>
<span class="span2">Zapisničar  </span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2">           S U D I J A                                                                         </span>
</p>
<p>
<span class="span2">Ferida Gutić                                                                          Hilmija Sujković</span>
</p>
<p>&nbsp;</p>
<p>
<span class="span1">PRAVNA POUKA</span>
</p>
<p>
<span class="span2">Protiv ove presude dozvoljena je žalba </span>
</p>
<p>
<span class="span2">U roku od 8 dana od dana njenog prijema</span>
</p>
<p>
<span class="span2">Višem sudu u Bijelom Polju, a preko ovog suda.</span>
</p>
<p>&nbsp;</p>
<p>
<span class="span2">DN-a: </span>
</p>
<p>
<span class="span2">1 x ODT-u u Plavu </span>
</p>
<p>
<span class="span2">1 x okrivljenoj B. D.  </span>
</p>
<p>
<span class="span2">1 x oštećenom Crnogorskom Elektrodistributivnom sistemu B.</span>
</p>
<p>&nbsp;</p>
<p>&nbsp;</p>
</div>
</div>


</body>
<br>
<strong>K.br. 47/12</strong><br>
&nbsp;
<div style="text-align: center;">
	<strong>U IME CRNE GORE</strong></div>
&nbsp;<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; <strong>OSNOVNI SUD U BERANAMA</strong>, po sudiji pojedincu Draganu Dašiću, uz učešće namještenika suda Mirjane Čukić, kao zapisničara, u krivičnom predmetu protiv okrivljenog <strong>J. D.</strong>, iz B., zbog krivičnog djela falsifikovanje isprave iz čl.412. st.2. u vezi sa st.1. Krivičnog zakonika, po optužnom predlogu Osnovnog državnog tužilaštva u Beranama Kt.br.47/2012 od 26. marta 2012. godine, nakon održanog glavnog i javnog pretresa, u prisustvu Savjetnika ODT u Beranama Bojović Marka, okrivljenog i njegovog branioca adv. Š. N., donio je dana 11.09.2012. godine, a javno objavio dana 12.09.2012. godine,<br>
&nbsp;<br>
&nbsp;
<div style="text-align: center;">
	<strong>P R E S U D U</strong></div>
&nbsp;<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Okrivljeni <strong>J. D. /</strong>jmbg …/, od oca V. i majke M., rođene G., rođen …. godine u B., sa prebivalištem u B., u ul. “V. M.” br…, državljanin C. G., nezaposlen, oženjen – otac jednog djeteta, pismen, sa završenom SSS, srednjeg imovnog stanja, osuđivan presudom Opštinskog suda Ivangrad br.14/74 od 29.01.75. godine, po čl.249. st.1. KZ, izrečena vaspitna mjera pojačan nadzor od strane roditelja; presudom Opštinskog suda Ivangrad K.br.250/78 od 27.11.78. godine, po čl.152/1 KZ SRCG, na 60 dana zatvora, kaznu izdržao; presudom trećeg Opštinskog suda Beograd K.br.862/79 od 21.02.80. godine, po čl.165. st.1. KZ SRS, na 1 godinu i 4 mjeseca zatvora; presudom Opštinskog suda Čačak K.br.446/79 od 20.06.80. godine, po čl.165. st.1. KZ SRS, na 4 mjeseca zatvora; presudom Prvog Opštinskog suda Beograd K.br.1275/80 od 24.02.81. godine, po čl.165-1 KZ SRS, na 1 godinu i 6 mjeseci zatvora; presudom Opštinskog suda Ulcinj K.br.5/81 od 03.07.81. godine, po čl.152. st.1. KZ SRCG, na 3 mjeseca zatvora; presudom Opštinskog suda Ivangrad K.br.195/86 od 10.01.86. godine, po čl.233/3 KZ SRS, na 90 dana zatvora; presudom Petog Opštinskog suda Beograd K.br.399/87 od 10.11.87. godine, po čl.233. st.3. i 1. KZ SRS, na 6 mjeseci zatvora; presudom Prvog Opštinskog suda Beograd K.br.184/93 od 24.02.93. godine, po čl.201. st.1. u vezi čl.196. st.1. KZS, na 1 godinu i 9 mjeseci zatvora; presudom Osnovnog suda Kotor K.br.272/94, po čl.217. st.1. KZ RCG, na 1 mjesec zatvora uslovno za 1 godinu; presudom Osnovnog suda Kotor K.br.154/09 od 19.10.09, po čl.239. st.1. KZ, na 60 dana zatvora uslovno za 1 godinu; i presudom Osnovnog suda Podgorica K.br.09/926 od 12.05.10. godine, po čl.240. st.1. t.2. u vezi čl.49. KZ, na 20 mjeseci zatvora.<br>
&nbsp;
<div style="text-align: center;">
	<strong>KRIV JE</strong></div>
&nbsp;<br>
<strong>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Što je:</strong><br>
&nbsp;<br>
Dana 14.06.2009. godine, na drumskom graničnom prelazu H. na prelazu Republika Srbija – Mađarska, prilikom legitimisanja pred službenim licem graničnog prelaza, upotrijebio kao pravu preinačenu javnu ispravu – pasoš SR Jugoslavije, serijskog broja … na ime B. M. iz B., koji je izdat 19.05.2005. godine od MUP RCG CB B., sa rokom važnosti do 19.05.2015. godine, a u kojoj putnoj ispravi je izvršena zamjena fotografije B. M., fotografijom J. D..<br>
&nbsp;<br>
- čime je izvršio krivično djelo falsifikovanje isprave iz čl.412. st.2. u vezi sa st.1. Krivičnog zakonika.<br>
&nbsp;<br>
- pa ga sud za izvršeno krivično djelo na osnovu navedenog Zakonskog propisa, te primjenom čl.4. st.2, čl.32, 36, 42. KZ - a i čl.226. st.2. tač. 9. i čl.374. ZKP - a<br>
&nbsp;<br>
&nbsp;
<div style="text-align: center;">
	<strong>O S U Đ U J E </strong></div>
&nbsp;<br>
&nbsp;<br>
Na kaznu zatvora u trajanju od 4 /četiri/ mjeseca.<br>
&nbsp;<br>
Troškova krivičnog postupka nije bilo, a okrivljeni se obavezuje da na ime paušala plati sudu iznos od 40,00 € /četrdeset/ eura, u roku od 15 dana od dana pravosnažnosti presude pod prijetnjom prinudnog izvršenja.<br>
&nbsp;<br>
Imovinsko pravnog zahtjeva za naknadu štete nije bilo.<br>
&nbsp;
<div style="text-align: center;">
	<strong>O b r a z l o ž e nj e</strong></div>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Osnovno državno tužilaštvo u Beranama je optužnim predlogom Kt.br.47/2012 od 26. marta 2012. godine, optužilo J. D., iz B., da je izvršio krivično djelo falsifikovanje isprave iz čl.412. st.2. u vezi sa st.1. Krivičnog zakonika.<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Na glavnom pretresu od 11.09.2012. godine, zastupnik javne optužbe Savjetnik ODT-a u Beranama Bojović Marko, u završnoj riječi je ostao pri podnesenom optužnom predlogu, jer je svim izvedenim dokazima utvrđena odgovornost okrivljenog za krivično djelo stavljeno mu na teret, pa je predložio sudu da ga oglasi krivim i istom izrekne kaznu zatvora u trajanju od 6 mjeseci.<br>
&nbsp;<br>
Na glavnom pretresu od 11.09.2012. godine, branilac okrivljenog adv. Š. N., u završnoj riječi je izjavio da je okrivljeni optužen da je pasoš SRJ upotrijebio dana 14.06.2009. godine, a da u to vrijeme država SRJ nije postojala, pa njen pasoš i da je bio autentičan nije važio, što znači da ta isprava i nije isprava u smislu odredbe čl.412. KZ. Naveo je da je predmetni pasoš nepodoban predmet, te da nijesu ostvareni elementi bića krivičnog djela, a da i kada bi se uzelo da su ti elementi ostvareni bilo bi dozvoljeno oslobođenje od kazne, a u smislu odredbe čl.47. KZ. Ukoliko sud donese oslobađajuću presudu traži troškove krivičnog postupka u iznosu od 125,00 eura, a da ukoliko sud zauzme stav da je predmetno krivično djelo izvršeno, pri uzricanju krivične sankcije uzme u obzir olakšavajuće okolnosti - da predmetni pasoš nije upotrebljavan u Crnoj Gori i državama bivše Jugoslavije, da je okrivljeni iznio bitne elemente, odnosno činjenice od značaja za ocjenu, da nije bilo štetnih posledica djela, niti će ih biti, da je zdravstveno stanje okrivljenog loše, a što se pokazalo već prilikom prvog saslušanja kod policije u Subotici, a što se dokazuje izvještajem K. c. iz Lj., te i da je od izvršenja radnji ovog krivičnog djela proteklo tri godine, a da od tada okrivljeni nije vršio krivična djela, niti je osuđivan, te se može tvrditi da više neće činiti krivična djela.<br>
&nbsp;<br>
Izjašnjavajući se o optužnom predlogu ODT-a u Beranama, okrivljeni <strong>J. D.,</strong> je u svoju odbranu naveo da nije počinio krivično djelo stavljeno mu na teret. Naveo je da mu je, nakon što su ga iz Belgije deportovali i zabranili mu ulazak u tu državu, nepoznata osoba u R.&nbsp; je za iznos od 500 eura, preinačila pasoš na ime B. M., tako što je na taj pasoš stavila njegovu sliku. Da je on sa tim pasošom krenuo za Belgiju, tako što je bio sakriven u kamionu, odnosno u kabini u lošem zdravstvenom stanju, kada su ga i pronašli carinici na graničnom prelazu H.. Istakao je, da je tada bio sakriven u kabini i da nije pokazao predmetni pasoš na ime B. M., već da su ga carinici pronašli u njegovom prtljagu, te da je on tada u džepu imao pasoš izdat u Crnoj Gori, a koji mu je oduzet. Nakon toga se vratio u Crnu Goru, pa je ponovo otišao u Belgiju, gdje je i živio dok ga nijesu prije mjesec dana deportovali. U završnoj riječi je prihvatio završnu riječ svog branioca i naveo da mu je žao zbog učinjenog djela i cjelokupne situacije.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; U dokaznom postupku sud je izveo sledeće dokaze: izvršio uvid u putnu ispravu – pasoš serijskog broja … na ime B. M.; pročitao potvrdu o privremeno oduzetim predmetima Ministarstva unutrašnjih poslova Republike Srbije - Subotica … od 14.06.2009. godine; pročitao nalaz i mišljenje vještaka Nacionalnog kriminalističko - tehničkog centra Ministarstva unutrašnjih poslova Republike Srbije u Novom Sadu … od 01.07.2009. godine; izvršio uvid u izvještaj Univerzitetskog Kliničkog centra Ljubljana - Interna klinika, Internistička prva pomoć na ime J. D. od 17.08.2012. godine; i pročitao izvod iz kaznene evidencije za okrivljenog.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Nakon sprovedenog dokaznog postupka cijeneći navode optužbe, odbranu okrivljenog, te izvedene pobrojane dokaze, cijeneći ih u smislu čl.16. i 370. ZKP-a, a dovodeći ih u vezu jedne sa drugim, sud je stao na stanovište da su činjenice iz činjeničnog opisa izreke presude u svemu dokazane i da je okrivljeni J. D. izvršio krivično djelo falsifikovanje isprave iz čl.412. st.2. u vezi sa st.1. Krivičnog zakonika, koje mu je optužnim predlogom ODT-a stavljeno na teret, pa ga je oglasio krivim i krivičnopravno odgovornim jer nije bilo osnova koji bi isključivali postojanje krivičnog djela i krivičnopravne odgovornosti okrivljenog. Pri tome, sud je prihvatio odbranu okrivljenog J. D. u dijelu u kome je priznao da je pribavio putnu ispravu SRJ - pasoš na ime B. M., a u kome je stavljena njegova slika, dok odbranu u ostalom dijelu - da su takav pasoš carinici pronašli u njegovom prtljagu, odnosno da isti nije upotrijebio prilikom legitimisanja pred službenim licima graničnog prelaza Horgoš, sud nije prihvatio. Navedene činjenice su u skladu sa potvrdom o privremenom oduzimanju predmeta, odnosno putne isprave – pasoša na ime B. M. od okrivljenog. U dijelu u kome je prihvatio priznanje okrivljenog&nbsp; sud je isto cijenio kao jasno, logično, uvjerljivo, potvrđeno nalazom i mišljenjem vjestaka i svim ostalim izvedenim dokazima.<br>
&nbsp;<br>
Uvidom u putnu ispravu – pasoš serijskog broja … na ime B. M., iz B., se vidi da je putna isprava izdata dana 19.05.2005. godine, od strane MUP RCG CB B., sa rokom važnosti do 19.05.2015. godine, te da se na njemu nalazi fotografija okrivljenog J. D..<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Sud je u potpunosti prihvatio navedeni dokaz, na osnovu koga je utvrđeno da putna isprava – pasoš glasi na ime B. M., iz B., te da je u navedenoj putnoj ispravi izvršena zamjena fotografije B. M. fotografijom okrivljenog J. D..<br>
&nbsp;<br>
Iz potvrde o privremeno oduzetim predmetima Ministarsva unutrašnjih poslova Republike Srbije - Subotica br…. od 14.06.2009. godine se vidi da su od okrivljenog J. D. privremeno oduzet sledeći predmet – putna isprava SRJ broj … na ime B. M., izdata dana 19.05.2005. godine od strane MUP RCG CB B., sa rokom važnosti od 19.05.2015. godine.<br>
&nbsp;<br>
Sud je u potpunosti prihvatio navedenu potvrdu, jer ista potiče od nadležnog organa i snadbjevena je pečatom&nbsp; Ministarstva unutrašnih poslova Republike Srbije. Na osnovu iste je utvrđeno, da su službena lica Ministarsva unutrašnjih poslova Republike Srbije, predmetnog dana od okrivljenog J. D., oduzeli falsifikovanu putnu ispravu – pasoš, koji glasi na ime B. M. i to prilikom legitimisanja, kada je okrivljeni pomenutu putnu ispravu i prezentovao, pri tome je upotrebljavajući kao pravu, te da su se u tom trenutku službena lica upoznala sa sadržinom lažne javne isprave.<br>
&nbsp;<br>
Iz nalaza i mišljenja vještaka Nacionalnog kriminalističko - tehničkog centra Ministarstva unutrašnjih poslova Republike Srbije u N. S. br…. od 01.07.2009. godine, se vidi&nbsp; da je na obrazacu sporne putne isprave serijskog broja …, koja glasi na ime B. M., prvobitna fotografija zamijenjena postojećom, da su na unutrašnjoj strani prednje korice obrasca u rubrici “S. p.” konstatovani tragovi radiranja i potezi povlačenja linija rukom hemijskom olovkom, te i da na stranama 31 i 32 postoje tragovi oštećenja površinskog sloja hartije obrasca i tragovi lijepoka, a što ukazuje da je vršena manipulacija tih strana.<br>
&nbsp;<br>
Pomenuti nalaz i mišljenje sud je u potpunosti prihvatio, jer je isti dat stručno i savjesno od strane lica koje je kompententno za davanje takvog nalaza i mišljenja, a kojim je utvrđeno da je na putnoj ispravi – pasošu serijskog broja …, koja glasi na ime B. M., izvršena zamjena prvobitne fotografije na pasošu postojećom – fotografijom okrivljenog J. D., a što u potpunosti potvrđuje samo priznanje okrivljenog da je takvu – lažnu putnu ispravu pribavio.<br>
&nbsp;<br>
Uvidom u izvještaj Univerzitetskog Kliničkog centra Lj. - Interna klinika, Internistička prva pomoć na ime J. D. od 17.08.2012. godine se vidi da okrivljeni boluje od bolesti srca i bolesti jetre.<br>
&nbsp;<br>
Navedeni izvještaj sud je prihvatio kao dokaz da je zdravstveno stanje okrivljenog loše, odnosno da da okrivljeni J. D.boluje od bolesti srca i bolesti jetre.<br>
&nbsp;<br>
Pravnom analizom naprijed utvrđenog činjeničnog stanja sud je našao da su se u opisanim radnjama okrivljenog J. D., stekla sva bitna obeležja bića krivičnog djela falsifikovanje isprave iz čl.412. st.2. u vezi sa st.1. Krivičnog zakonika. Naime, tokom postupka je nesporno utvrđeno da je okrivljeni J. D.dana 14.06.2009. godine, na drumskom graničnom prelazu H. na prelazu Republika Srbija – Mađarska, prilikom legitimisanja pred službenim licem graničnog prelaza, upotrijebio kao pravu preinačenu javnu ispravu – pasoš SR Jugoslavije, serijskog broja … na ime B. M. iz B., koji je izdat 19.05.2005. godine od MUP RCG CB B., sa rokom važnosti do 19.05.2015. godine, a u kojoj putnoj ispravi je izvršena zamjena fotografije B. M., fotografijom J. D.. Naime, najprije je nesporno utvrđeno, da je putna isprava – pasoš SR Jugoslavije na ime B. M. koju je okrivljeni J. D. upotrijebio na drumskom graničnom prelazu H., na prelazu Republika Srbija – Mađarska, dana 14.06.2009. godine&nbsp; u vrijeme izvršenja krivičnog djela predstavljala javnu ispravu, koja je kao takva važila sve do 31.12.2009. godine, a što je predvidjeno Zakonom o putnim ispravama /Sl.list Crne Gore 21/08/. Dakle, navedena putna isprava - pasoš predstavlja javnu ispravu, koju je okrivljeni najprije pribavio, a potom i upotrijebio kao pravu prilikom legitimisanja od strane carinika, prezentujući je i upotrebljavajući kao pravu, kada su se službena lica i upoznala sa njenom sadržinom. Samim tim, okrivljeni J. D. je lažnu javnu ispravu pustio u pravni saobraćaj, pored saznanja da je lažna, čime je učinio predmetno krivično djelo. Postupajući na opisani način, okrivljeni je postupao sa umišljajem, svjestan da je putna isprava – pasoš lažna, pa ju je i pored takve svijesti upotrijebio kao pravu i time ugrozio pravni saobraćaj, odnosno htio je izvršenje krivičnog djela, to jest, postizanje zabranjene posledice.<br>
&nbsp;<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Prilikom odlučivanja o izboru, vrste i visine krivične sankcije koju u konkretnom slučaju treba primijeniti prema okrivljenom J. D. za naprijed navedeno krivično djelo sud je imao u vidu sve okolnosti u smislu čl.42. Krivičnog Zakonika. Tako je od olakšavajućih okolnosti na strani okrivljenog sud cijenio i uzeo u obzir da se radi o licu lošeg zdravstvenog stanja, što je utvrđeno izvještajem Univerzitetskog Kliničkog centra Lj. - Interna klinika, te da je oženjen i otac jednog djeteta, a posebno imajući u vidu njegovo kajanje zbog učinjenog djela, dok je kao otežavajuće okolnosti cijenio njegovu raniju osuđivanost, pa mu je na osnovu čl.36. Krivičnog Zakonika, izrekao kaznu zatvora u trajanju od 4 /četiri/ mjeseca. Po mišljenju suda izrečena kazna je srazmjerna težini izvršenog krivičnog djela i stepenu krivične odgovornosti okrivljenog, te će se ovom vrstom i visinom kazne u okviru opšte svrhe izricanja krivičnih sankcija, propisane čl.4. st.2. Krivičnog Zakonika, postići svrha kažnjavanja propisana čl.32. istog Zakona. Osnovano se može očekivati da će izrečena kazna pozitivno djelovati na prevaspitavanje okrivljenog, te da će ista na njega uticati da ubuduće ne vrši krivična djela.<br>
&nbsp;<br>
Troškova krivičnog postupka nije bilo, dok je paušalni iznos odmjeren s obzirom na trajanje i složenost krivičnog postupka, te imovnog stanja okrivljenog, a shodno čl.226. st.2. tač.9. ZKP-a.<br>
&nbsp;<br>
Imovinsko pravnog zahtjeva za naknadu štete nije bilo.<br>
&nbsp;<br>
S iznijetih razloga odlučeno je kao u izreci presude.<br>
&nbsp;<br>
&nbsp;
<div style="text-align: center;">
	<strong>OSNOVNI SUD U BERANAMA</strong><br>
	<strong>Dana, 11.09.2012. godine</strong><br>
	&nbsp;</div>
<strong>Zapisničar&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;S U D I J A</strong><br>
<strong>Mirjana Čukić&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Dragan Dašić</strong><br>
&nbsp;<br>
&nbsp;&nbsp;<br>
<strong>PRAVNA POUKA:</strong><br>
Protiv ove presude može se izjaviti žalba<br>
Višem sudu u Bijelom Polju, u roku od&nbsp; 8<br>
/osam/&nbsp;&nbsp; dana&nbsp; od dana prijema pismenog<br>
otpravka, preko ovog suda u dva primjerka.<br>
&nbsp;<br>
&nbsp;<br>
&nbsp;<br>
&nbsp;<br>
&nbsp;<br>
&nbsp;<br>
&nbsp;<br>
&nbsp;<br>

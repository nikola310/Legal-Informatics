<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{color:#000000;font-family:'Arial'}
.span3{;font-size:12pt;font-family:'Arial'}
.span4{;font-size:11pt;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span class="span1">K. br. 410/14</span>
</p>
<p>&nbsp;</p>
<p>&nbsp;</p>
<p style="text-align:center;">
<span></span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span1">        </span>
</p>
<p style="text-align:center;">
<span class="span1">  </span>
</p>
<p style="text-align:center;">
<span class="span1">   U IME CRNE GORE</span>
</p>
<p>&nbsp;</p>
<p>
<span class="span1">OSNOVNI SUD U BARU, kao prvostepeni krivični, sudija Valentina Vuković, kao sudija pojedinac, sa zapisničarom Natašom Lalović, u krivičnom predmetu okrivljenog Č. Š., zbog krivičnog djela građenje objekta bez građevinske dozvole iz čl. 326a </span><span class="span2">Krivičnog zakonika Crne Gore, </span><span class="span1">po optužnom predlogu Osnovnog državnog tužilaštva u Baru Kt.br. 543/14 od 28.11.2014. godine, nakon glavnog  javnog pretresa održanog dana 09.06.2015. godine u prisustvu zamjenika ODT-a u Baru Radmile Gačević, i u odsustvu uredno pozvanog okrivljenog, donio je i istog dana javno objavio,</span>
</p>
<p>&nbsp;</p>
<p>&nbsp;</p>
<li style="text-align:center;">
<span class="span1">P R E S U D U</span>
</li>
<p>&nbsp;</p>
<p>
<span class="span1">Okrivljeni Č. Š. , od oca R. i majke Š. ,  rodjene A., rodjen ... godine u B. sa prebivalištem u B., završio srednju pomorsku školu, po zanimanju pomorac, oženjen, otac četvoro djece, srednjeg imovnog stanja, neosudjivan</span>
</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span1">K r i v  j e: </span>
</p>
<p>&nbsp;</p>
<p>
<span class="span1">Što je:</span>
</p>
<p>&nbsp;</p>
<p>
<span class="span1">Tokom oktobra mjeseca 2014. godine, u naselju  Rena bb, u Baru, svjestan svog djela čije je izvršenje htio, kao investitor protivno odredbi čl. 69 Zakona o uređenju prostora i izgradnji objekata („Sl. list RCG“ br.51/08, ''Sl. list CG '' br. 40/10, ''Sl. list CG'' br. 34/11 i ''Sl. list CG '' br. 35/13) ,  započeo građenje objekata bez prethodno pribavljene građevinske dozvole, na način što je  na kat. parceli br. ... KO Stari Bar, započeo dogradnju sprata objekta dimenzije u osnovi cca 130 m2, spratnosti P + 1 i ozidao spoljne noseće i unutrašnje pregradne zidove sprata i izlio kosu krovnu AB ploču nad podkrovljem</span>
</p>
<p>&nbsp;</p>
<p>
<span class="span1">- čime je izvršio krivično djelo - građenje objekta bez građevinske dozvole iz čl. 326a </span><span class="span2">Krivičnog zakonika Crne Gore,</span>
</p>
<p>&nbsp;</p>
<p>
<span class="span1">  </span>
</p>
<p>
<span class="span1">Pa mu sud primjenom čl. 4, 15, 32, 36, 42,  52, 53 i 54 KZCG i čl. 226-229, 369, 370 i 374  Zakonika o krivičnom postupku Crne Gore,  i z r i č e</span>
</p>
<p>&nbsp;</p>
<p>&nbsp;</p>
<p>&nbsp;</p>
<li style="text-align:center;">
<span class="span3">USLOVNU OSUDU</span>
</li>
<li>
<span class="span3">        </span>
</li>
<p>
<span class="span1">           Kojom mu utvrđuje kaznu zatvora u trajanju od 6 (šest) mjeseci i istovremeno određuje da se kazna neće izvršiti ukoliko okrivljeni u roku od 1 (jedne) godine po pravosnažnosti presude ne učini novo krivično djelo.</span>
</p>
<p>&nbsp;</p>
<li>
<span class="span1">Okrivljeni je dužan da plati troškove krivičnog postupka na ime sudskog paušala u iznosu od 30,00 €, u roku od 15 dana po pravosnažnosti presude, pod prijetnjom prinudnog izvršenja.</span>
</li>
<p>&nbsp;</p>
<p>&nbsp;</p>
<li>
<span class="span1">       O b r a z l o ž e n j e</span>
</li>
<p>&nbsp;</p>
<p>
<span class="span1">Optužnim predlogom Osnovnog državnog tužilaštva u Baru. Kt.br. 543/14 od 28.11.2014. godine okrivljenom  Č. Š. stavljeno je na teret  izvršenje krivičnog djela - građenje objekta bez građevinske dozvole iz čl. 326a </span><span class="span2">Krivičnog zakonika Crne Gore. U</span><span class="span1"> završnoj riječi zastupnik optužbe je navela da je provedenim dokazima, na prvom mjestu iskazom okrivljenog, tj. njegovim priznanjem, ali i ostalim izvedenim dokazima u toku postupka, bez ikakve sumnje utvrđeno da je isti izvršio krivično djelo stavljeno mu na teret i predložila da mu sud izrekne adekvatnu sankciju uzevši u obzir sve otežavajuće, ali i olakšavajuće okolnosti, prvenstveno njegovo priznanje izvršenja krivičnog djela stavljenog mu na teret</span><span class="span2">.</span>
</p>
<p>&nbsp;</p>
<p>
<span class="span1">Okrivljeni je u svojoj odbrani datoj na glavnom pretresu u cjelosti priznao izvršenje krivičnog djela koje mu je optužnim predlogom stavljeno na teret navodeći da je </span><span class="span1">počeo kuću da gradi prije 6 - 7 godina i radio je kuću onako kako je imao sredstava, odnosno kako mu je to materijalna situacija dozvoljavala. Tog oktobra mjeseca 2014 godine započeo je dogradnju sprata objekta dimenzija cca 130 m2, spratnosti P +1   i izlio kosu krovnu AB ploču na potkrovlju i onda je došla inspekcija. Za ove gradjevinske radove uzeo je kredit kako bi iste uradio. Nadalje je izjavio da nije  posjedovao gradjevinsku dozvolu, a bio je  svjestan da mu je za preduzete radove odnosno za izgradnju tog objekta sprata, neophodna gradjevinska dozvola. </span>
</p>
<p>&nbsp;</p>
<p>
<span class="span1">Glavni pretres je  održan u smislu čl. 457 ZKP-a u odsustvu uredno pozvanog okrivljenog  jer je sud našao da njegovo prisustvo nije nužno a i prethodno je iznio odbranu. </span>
</p>
<p>&nbsp;</p>
<p>
<span class="span1">Radi razjašnjenja ove krivično pravne stvari sud je u dokaznom postupku saslušao svjedoka V. P., pročitao zapisnik o inspekcijskom pregledu Uprave za inspekcijske poslove odsjek za inspekciju zaštite prosotra br. .../... od 24.10.2014. godine, pročitao zapisnik  o inspekcijskom pregledu Uprave za inspek. poslove br. .../... od 29.102.014. godine, pročitao rješenje o rušenju Uprave za inspekcijske poslove odsjeka za inspekcijske poslove zaštite prostora br. ..../... od 30.10.2014. godine, pročitao izvod iz KE na ime okrivljenog pribavljen od Ministarstva pravde CG br. .../... od 24.04.2015. godine. </span>
</p>
<p>&nbsp;</p>
<p>
<span class="span1"></span>
</p>
<p>&nbsp;</p>
<p>&nbsp;</p>
<p>
<span class="span2">Svjedok V. P. je izjavila da ostaje u svemu onako kako je to opisano u zapisniku o inspekcijskom pregledu broj .../... od 24. 10.2014 godine, zapisniku o </span><span class="span2">inspekcijskom pregledu  br. 0401/7-206-1 od 29.10.2014. godine,  kao i onome što je navedeno u rješenju Uprave za inspekcijske poslove broj .../... od 30.10.2014 godine.</span>
</p>
<p>&nbsp;</p>
<p>
<span class="span1">Iz zapisnika o inspekcijskom pregledu Uprave za inspekcijske poslove odsjek za inspekciju zaštite prosotra br. .../... od 24.10.2014. godine, se utvrdjuje da je inspektor zaštite prostora  V. P. dana 24.10.2014 godine u Baru  u naselju Rena bb izvršila inspekcijski nadzor, kojom prilikom je utvrdjeno  da je postupajući po službenoj dužnosti , a u vezi sa  inicijativom UP .../...  od 23.10.2014. godine , koja se odnosi na prijavu radova  bez dozvole tj. gradjenje trećeg sprata i postavljanju krova, izvršen inspekcijski pregled izlaskom na lice mjesta u Baru, Rena bb, i tom prilikom konstatovano da se na   objekat spratnosti P +1 dimenzija u osnovu cca 130 m2 , vrši gradjenje treće etaže - podkrovlja, na način što su ozidani spoljni noseći  i unutrašnji pregradni zidovi sprata, izlivena kosa  krovna AB ploča iznad podkrovlja. U momentu kontrole zatečeni su šalunzi i metalni podupirači za izlivenu AB ploču. Ispred objekta  zatečen je gradjevinski materijal i to: mješalica za beton, šljunak. </span>
</p>
<p>&nbsp;</p>
<p>
<span class="span1">Iz zapisnika  o inspekcijskom pregledu Uprave za inspek. poslove br. .../...  od 29.10.2014. godine,  se utvrdjuje da je postupajući po pozivu  inspekciji zaštiti prostora pristupio Č. Š. koji je upoznat sa zapisnikom inspekciju zaštite prosotra br. .../... od 24.10.2014. godine, i izjavio da nema primjedbi na zapisnik. Na pitanje da li posjeduje gradjevinsku dozvolu za predmetni objekat isti je izjavio da gradjevinsku dozvolu nema, da ga je komšija ispod njegove kuće primorao na ovakve radove, jer mu je točila voda sa njegove ploče, a i njegov objekat je počela vlaga na kući, malter je počeo da otpada,  pa je bio primoran  da nešto preduzme. Morao je podići kredit  da bi završio kuću. Sa gradnjom kuće počeo je tokom oktobra 2014 godine. </span>
</p>
<p>&nbsp;</p>
<p>
<span class="span1">Iz rješenja o rušenju Uprave za inspekcijske poslove odsjeka za inspekcijske poslove zaštite prostora br. .../... od 30.10.2014. godine, se utvrdjuje da je istim naredjeno Č. Š. da poruši izvedene radove nadogradnju - gradjenje sprata na postojećem objektu spratnosti P +1 dimenzija u osnovi cca 130 m2, na kat . parceli ... KO Stari Bar, u Baru, Rena bb, te da je rok za izvršenje naloženih radnji 5 dana. </span>
</p>
<p>&nbsp;</p>
<p>
<span class="span1">Iz izvoda iz KE na ime okrivljenog pribavljen od Ministarstva pravde CG br. .../... od 24.04.2015. godine, se utvrdjuje da isti nije osudjivan , odnosno da isti ne prolazi kroz kaznenu evidenciju.  </span>
</p>
<p>&nbsp;</p>
<p>
<span class="span1">Ocjenom izvedenih dokaza na glavnom pretresu kako pojedinačno tako i u njihovoj međusobnoj vezi, te dovođenjem istih u vezu sa odbranom okrivljenog, na nesumnjiv način je utvrđeno da je okrivljeni  Č. Š. </span><span class="span1">izvršio krivično djelo građenje objekta bez građevinske dozvole iz čl. 326a </span><span class="span2">KZCG na način što je </span><span class="span1">tokom oktobra mjeseca 2014. godine, u naselju  Rena bb, u Baru, svjestan svog djela čije je izvršenje htio, kao investitor protivno odredbi čl. 69 Zakona o uređenju prostora i izgradnji objekata („Sl. list RCG“ br.51/08, ''Sl. list CG '' br. 40/10, ''Sl. list CG'' br. 34/11 i ''Sl. list CG '' br. 35/13) ,  započeo građenje objekata bez prethodno pribavljene građevinske dozvole, na način što je  na kat. parceli br. ... KO Stari Bar, započeo dogradnju sprata objekta dimenzije u osnovi cca 130 m2, spratnosti P + 1 i ozidao spoljne noseće i unutrašnje pregradne zidove sprata i izlio kosu krovnu AB ploču nad podkrovljem.</span>
</p>
<p>&nbsp;</p>
<p>
<span class="span1">Da je okrivljeni kao investitor u navedenom periodu, bez građevinske dozvole, započeo dogradnju sprata objekta dimenzije u osnovi cca 130 m2, spratnosti P + 1, i ozidao spoljne noseće i unutrašnje pregradne zidove sprata i izlio kosu krovnu AB </span><span class="span1">ploču nad podkrovljem predmetnog objekta, utvrđeno je prvenstveno iz njegove odbrane, odnosno potpunog priznanja izvršenja krivičnog djela stavljenog mu na teret, u kojoj je iskreno i jasno naveo </span><span class="span1">da je </span><span class="span1">počeo kuću da gradi prije 6 - 7 godina i radio je kuću onako kako je imao sredstava, odnosno kako mu je to materijalna situacija dozvoljavala, da je oktobra mjeseca 2014 godine započeo dogradnju sprata objekta dimenzija cca 130 m2, spratnosti P +1i izlio kosu krovnu AB ploču na potkrovlju i onda je došla inspekcija, da je za ove gradjevinske radove uzeo  kredit kako bi iste uradio, te da nije  posjedovao gradjevinsku dozvolu, a bio je  svjestan da mu je za preduzete radove odnosno za izgradnju tog objekta sprata, neophodna gradjevinska dozvola. </span>
</p>
<p>&nbsp;</p>
<p>
<span class="span1">Takođe, utvrđeno činjenično stanje iz izreke presude nesporno je utvrđeno i iz iskaza svjedoka V. P., te provedenih materijalnih dokaza i to: zapisnika o inspekcijskom pregledu Uprave za inspekcijske poslove odsjek za inspekciju zaštite prosotra br. .../...  od 24.10.2014. godine, zapisnika  o inspekcijskom pregledu Uprave za inspek. poslove br. .../...  od 29.102.014. godine, i  rješenja o rušenju Uprave za inspekcijske poslove odsjeka za inspekcijske poslove zaštite prostora br. .../... od 30.10.2014. godine.</span>
</p>
<p>
<span class="span1"></span>
</p>
<p>
<span class="span1">Iz naprijed navedenih dokaza, odnosno  materijalnih dokaza koje je ovaj sud brižljivo i savjesno cijenio, kako pojedinačno tako i u njihovoj medjusobnoj vezi, nesumnjivo je utvrđeno da je inspektor zaštite prostora prilikom inspekcisjkog nadzora  V. P. dana 24.10.2014 godine u Baru  u naselju Rena bb izvršila inspekcijski nadzor, kojom prilikom je utvrdjeno  da je postupajući po službenoj dužnosti , a u vezi sa  inicijativom UP .../. od 23.10.2014. godine , koja se odnosi na prijavu radova  bez dozvole tj. gradjenje trećeg sprata i postavljanju krova, izlaskom na lice mjesta u Baru, Rena bb, konstatovala da se na   objekat spratnosti P +1 dimenzija u osnovu cca 130 m2 , vrši gradjenje treće etaže - podkrovlja, na način što su ozidani spoljni noseći  i unutrašnji pregradni zidovi sprata, izlivena kosa  krovna AB ploča iznad podkrovlja, da su u momentu kontrole  zatečeni  šalunzi i metalni podupirači za izlivenu AB ploču. Ispred objekta  zatečen je gradjevinski materijal i to: mješalica za beton , šljunak, da je  dana 29.10.2014. godine,  postupajući po pozivu  inspekciji zaštiti prostora pristupio Č. Š. koji je upoznat sa zapisnikom inspekcije zaštite prostora br. .../... od 24.10.2014. godine, i izjavio da nema primjedbi na zapisnik, da ne posjeduje gradjevinsku dozvolu za predmetni objekat, da ga je komšija ispod njegove kuće primorao na ovakve radove, jer mu je točila voda sa njegove ploče, a i njegov objekat je počela vlaga na kući, malter je počeo da otpada,  pa je bio primoran  da nešto preduzme, da je morao  podići kredit  da bi završio kuću, te da je sa gradnjom kuće počeo tokom oktobra 2014. godine, te da je dana 30.10.2014. godine donijieto  rješenje o rušenju Uprave za inspekcijske poslove odsjeka za inspekcijske poslove zaštite prostora br. .../.. , kojim je naredjeno Č. Š. da poruši izvedene radove nadogradnju - gradjenje sprata na postojećem objektu spratnosti P +1 dimenzija u osnovi cca 130 m2, na kat . parceli ... KO Stari Bar, u Baru, Rena bb, a da je rok za izvršenje naloženih radnji 5 dana. </span>
</p>
<p>&nbsp;</p>
<p>
<span class="span1">Sud je imao u vidu da je krivično djelo građenje objekta bez građevinske dozvole krivično djelo sa blanketnom dispozicijom, pa je našao da je okrivljeni u konkretnom slučaju postupao suprotno odredbi čl. 69 Zakona o uređenju prostora i izgradnji objekta </span><span class="span1">(„Sl. list RCG“ br.51/08, ''Sl. list CG '' br. 40/10, ''Sl. list CG'' br. 34/11 i ''Sl. list CG '' br. 35/13) </span><span class="span1"> kojom je propisano da se objekat može graditi na osnovu građevinske dozvole i tehničke dokumentacije.</span>
</p>
<p>&nbsp;</p>
<p>
<span class="span1">Okrivljeni je krivično djelo stavljeno mu na teret učinio sa direktnim umišljajem. Postupajući na način predstavljen u izreci presude okrivljeni je </span><span class="span2">bio je svjestan svoga djela - da građenje objekta bez prethodno pribavljene građevinske dozvole predstavlja krivično djelo i htio njegovo izvršenje.  </span>
</p>
<p>&nbsp;</p>
<p>
<span class="span1">Odlučujući u pogledu vrste i visine krivične sankcije, a cijeneći sve okolnosti iz čl. 42 Krivičnog zakonika, sud je kod okrivljenog našao samo olakšavajuće okolnosti, da se radi o porodičnom čovjeku koji je oženjen , otac četvoro djece, i neosudjivanom licu a što je sud utvrdio iz  izvoda iz KE pribavljen od Ministarstva pravde CG, pa u nedostatku otežavajućih okolnosti sud je stanovišta da su ispunjeni uslovi za izricanje uslovne osude kojom je okrivljenom utvrdio kaznu zatvora  od šest mjeseci sa odgovarajućim rokom provjeravanja od jedne godine, smatrajući da će se uslovnom osudom dovoljno uticati na okrivljenog da u buduće ne vrši krivična djela i da će se prema okrivljenom postići svha izricanja uslovne osude iz čl. 52 st. 2 KZ, u pogledu specijalne prevencije, dok će izrečena uslovna osuda dovoljno uticati  na ostale potencijalne izvršioce da ne vrše ova i slična krivična djela, i na taj način se ostvariti ciljevi generalne prevencije.</span>
</p>
<p>&nbsp;</p>
<p>
<span class="span1">U smislu čl. 226  i 229 Zakonika o krivičnom postupku, odlučeno je da okrivljeni na ime paušala plati iznos od 30,00 € pri čemu je sud cijenio složenost i trajanje krivičnog postupka, kao i imovinske prilike okrivljenog.</span>
</p>
<p>&nbsp;</p>
<p>
<span class="span1">Iz iznijetih razloga odlučeno je kao u izreci presude, a shodno čl.374  Zakonika o krivičnom postupku.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">OSNOVNI SUD U BARU</span>
</p>
<p style="text-align:center;">
<span class="span1">Dana  09.06.2015. godine</span>
</p>
<p>&nbsp;</p>
<p>&nbsp;</p>
<li>
<span class="span1"> ZAPISNIČAR,</span><span class="span1"></span><span class="span1"></span><span class="span1"></span><span class="span1">            </span><span class="span1"></span><span class="span1">S U D I J A</span>
</li>
<li>
<span class="span1">           Nataša Lalović                                                                    Valentina Vuković</span>
</li>
<p>&nbsp;</p>
<p>&nbsp;</p>
<p>
<span class="span1">PRAVNA POUKA: Protiv ove presude može se izjaviti žalba</span>
</p>
<p>
<span class="span1">Višem sudu u Podgorici u roku od 8 dana od dana prijema</span>
</p>
<p>
<span class="span1">pismenog otpravka, preko ovog suda.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span4">DNA:</span><span class="span4">  - 1 x ODT-u</span>
</p>
<p>
<span class="span4">  - 1 x okrivljenom</span>
</p>
<p>
<span class="span4">  - u spise.</span>
</p>
<p>&nbsp;</p>
</div>
</div>


</body>
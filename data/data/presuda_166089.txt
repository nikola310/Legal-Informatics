<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p>
<span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"></span><span class="span1"> </span><span class="span1">      </span><span class="span1">     </span>
</p>
<p>&nbsp;</p>
<p style="text-align:right">
<span class="span1">K.br.190/15</span>
</p>
<p>
<span></span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1">OSNOVNI SUD U BARU, kao prvostepeni krivični, sudija Aleksandra Leković, sa zapisničarom Anom Stanišić, u krivičnom predmetu okrivljenog </span><span class="span1">Ć.</span><span class="span1"> </span><span class="span1">Ž.</span><span class="span1">, zbog krivičnog djela nedavanje izdržavanja iz čl. 221 st.1 Krivičnog zakonika, po optužnom predlogu Osnovnog državnog tužilaštva u Baru, Kt.br. 244/15 od 28.07.2015. godine, nakon održanog glavnog, javnog pretresa dana 13.10.2015. godine u prisustvu zastupnika optužbe zamjenika Osnovnog državnog tužioca u Baru Mirjane Tankosić Vučinić, okrivljenog i zakonskog zastupnika mldb. oštećene, Đ</span><span class="span1">.</span><span class="span1"> M</span><span class="span1">.</span><span class="span1">, dana 14.10.2015.godine javno donio je i objavio</span>
</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>
<span class="span1">Okrivljeni, </span><span class="span1">Ć.</span><span class="span1"> </span><span class="span1">Ž.</span><span class="span1">, JMBG </span><span class="span1">...</span><span class="span1">, od oca R</span><span class="span1">.</span><span class="span1"> i majke M</span><span class="span1">.</span><span class="span1">, rođene D</span><span class="span1">.</span><span class="span1">, rođen </span><span class="span1">..</span><span class="span1">.godine u B</span><span class="span1">.</span><span class="span1">, gdje je i stalno nastanjen selo G</span><span class="span1">.</span><span class="span1">L</span><span class="span1">.</span><span class="span1"> </span><span class="span1">..</span><span class="span1">, po zanimanju automehaničar, razveden, otac jednog djeteta, završio srednju školu, srednjeg imovnog stanja, osuđivan  presudom suda u Danskoj od 15.06.2012.godine zbog krivičnog djela iz čl.276, čl.286 st.1.11. čl.293.a, čl.24 br.2 čl.32 na kaznu zatvora od 1 godine i 3 mjeseca i presudom II Osnovnog suda u Beogradu K br. 296/03 od 29.06.2003.godine zbog krivičnog djela iz čl.166 st.1 KZ (teška krađa) izrečena mu je uslovna osuda - kazna zatvora u trajanju od 8 mjeseci uslovno na tri godine. </span>
</p>
<p>&nbsp;</p>
<p style="text-align:center;">
<span class="span1">KRIV JE</span>
</p>
<p>&nbsp;</p>
<p>
<span class="span1">Zato što je, </span>
</p>
<p>&nbsp;</p>
<p>
<span class="span1">U vremenu od 01.06.2014.godine do 16.07.2015.godine, u Baru, svjestan svog djela i htio njegovo izvršenje i znao da je njegovo djelo zabranjeno, nije davao novac za svoje maloljetno dijete-oštećenu </span><span class="span1">Ć.</span><span class="span1"> B</span><span class="span1">.</span><span class="span1">, koju je po zakonu dužan da izdržava, a koja dužnost je utvrđena na osnovu izvršne sudske odluke - pravosnažne presude Osnovnog suda u Baru P br. 68/14 od 68/14 od 14.03.2014.godine, u mjesečnom iznosu od 63,50 €, tako što je navedeni novčani iznos trebalo da uplaćuje mjesečno od prvog do petog u mjesecu za protekli mjesec počev od 01.04.2014.godine, na žiro račun Đ</span><span class="span1">.</span><span class="span1"> M</span><span class="span1">.</span><span class="span1"> zakonskog zastupnika oštećene, </span>
</p>
<p>&nbsp;</p>
<p>
<span class="span1">-čime je izvršio krivično djelo nedavanje izdržavanja iz čl.221 st.1 Krivičnog zakonika. </span>
</p>
<p>&nbsp;</p>
<p>
<span class="span1">Pa ga sud primjenom čl. 4, 32, 39 i 42 Krivičnog zakonika i čl. 369, 370 i 374  ZKP-a,</span>
</p>
<p>&nbsp;</p>
<p style="text-align:center;">
<span class="span1">O S U Đ U J E</span>
</p>
<p>&nbsp;</p>
<p>
<span class="span1">Na novčanu kaznu u iznosu od 800 (osam stotina) eura koju kaznu je dužan da plati u roku od tri mjeseca od dana pravosnažnosti presude, pod prijetnjom izvršenja. </span>
</p>
<p>
<span class="span1"></span><span class="span1"></span>
</p>
<p>
<span class="span1">Ukoliko okrivljeni ne plati novčanu kaznu u navedenom roku sud će novčanu kaznu zamijeniti kaznom zatvora tako što će se za svakih započetih 25 (dvadesetpet) eura kazne odrediti jedan dan kazne zatvora.</span>
</p>
<p>&nbsp;</p>
<p>
<span class="span1">Na način iz prethodnog stava postupiće se i u pogledu djelimične naplate     kazne. </span>
</p>
<p>&nbsp;</p>
<p>
<span class="span1">       Okrivljeni je dužan da na ime imovinsko pravnog zahtjeva u vidu naknade štete mldb. </span><span class="span1">Ć.</span><span class="span1"> B</span><span class="span1">.</span><span class="span1"> isplati njenom zakonskom zastupniku majci Đ</span><span class="span1">.</span><span class="span1"> M</span><span class="span1">.</span><span class="span1"> iznos od 825,50 eura, u roku od 15 dana od dana pravosnažnosti presude pod prijetnjom izvršenja.</span>
</p>
<p>&nbsp;</p>
<p>
<span class="span1">Okrivljeni je dužan da plati paušalne troškove krivičnog postupka u iznosu od 30,00 € u roku od 15 dana od dana pravosnažnosti, pod prijetnjom izvršenja.</span>
</p>
<p>&nbsp;</p>
<p style="text-align:center;">
<span class="span1">O b r a z l o ž e n j e</span>
</p>
<p>&nbsp;</p>
<p>
<span class="span1">Optužnim predlogom Osnovnog državnog tužilaštva u Baru Kt.br. 244/15 od 28.07.2015. godine stavljeno je na teret okrivljenom izvršenje krivičnog djela bliže opisanog u izreci presude.</span>
</p>
<p>
<span class="span1">Okrivljeni je u svojoj odbrani u prethodnom postupku u bitnom naveo da je sa </span><span class="span1">Ć.</span><span class="span1"> M</span><span class="span1">.</span><span class="span1"> zaključio brak dana 12.07.2009.godine i iz tog braka imaju kćerku Bojanu koja sada ima pet godina. Nakon četiri godine braka on i njegova supruga su se sporazumno razveli kod Osnovnog suda u Baru. Osnovni sud u Baru je donio presudu kojom mu je naloženo da na ime doprinosa za izdržavanje svoje ćerke </span><span class="span1">Ć.</span><span class="span1"> B</span><span class="span1">.</span><span class="span1"> plaća svaki mjesec iznos od 63,50 eura počev od 01.04.2014,godine, pa ubuduće, dok za to postoje zakonski osnovi. Tačno je da nije postupao po navedenoj presudi, međutim on je na ime izdržavanja B</span><span class="span1">.</span><span class="span1"> dao novac u iznosu od 1.000,00€, koji novac je trebalo da služi za B</span><span class="span1">.</span><span class="span1"> potrebe, a poznato mu je da je njegova supruga taj novac oročila u banci, o čemu njegova supruga posjeduje i dokument. Nakon razvoda braka njegova supruga je sa kćerkom ponovo došla kod njega da živi i živjeli su zajedno 4 mjeseca, a nakon toga ga je ponovo napustila i odvela dijete. Kod nje je ostao novac u iznosu od 1.200,00 eura koji je trebalo da služi za B</span><span class="span1">.</span><span class="span1"> potrebe. Tražio je da mu supruga taj novac vrati, međutim ona nije htjela. Pristaje na to da ubuduće redovno plaća alimentaciju za svoje dijete, kao i za period koji nije davao, samo da ga ostavi na miru i da ga više lažno ne prijavljuje. Na glavnom pretresu je pojasnio da je novac od 1.000 eura bio njegov novac, ali pošto su oni tada još živjeli u braku, M</span><span class="span1">.</span><span class="span1"> je, kada je otišla, uzela ovaj novac od 1.000 eura i ponijela ga sa sobom. Iznos od 1.200 eura je bilo kada se </span><span class="span1">M.</span><span class="span1"> vratila i kada su pokušali ponovo zajedno da žive i kada je </span><span class="span1">M.</span><span class="span1"> ponovo odvela dijete uzela je tih 1.200 eura. Tačno je da nikada </span><span class="span1">M.</span><span class="span1"> nije dao iznos od 63,50 eura niti uplatio na neki žiro račun. Ne bježi od </span><span class="span1">toga i zna da treba da redovno plaća alimentaciju za svoje dijete. Nigdje nije zvanično zaposljen, privatno radi i ima svoj kamion. Dobrog je zdravstvenog stanja. Zna da je dužan da daje izdržavanje, i bez obzira što ne radi, plaćaće izdržavanje. </span>
</p>
<p>
<span class="span1">U dokaznom postupku saslušana je svjedok zakonski zastupnik mldb oštećene, majka Đ</span><span class="span1">.</span><span class="span1"> </span><span class="span1">M.</span><span class="span1">, pročitana je presuda Osnovnog suda u Baru P br. 68/14 od 14.03.2014.godine i izvod iz registra kaznenih evidencija Ministarstva pravde Ke 45/2015 od 13.10.2015.godine, pribavljen preko PRIS-a.</span>
</p>
<p>
<span class="span1">Svjedok, zakonski zastupnik mldb oštećene, </span><span class="span1">Đ.</span><span class="span1"> </span><span class="span1">M.</span><span class="span1"> je u svom iskazu u prethodnom postupku u bitnom navela da je bila u braku s okrivljenim i u toku trajanja braka rođena je njihova kćerka </span><span class="span1">B.</span><span class="span1"> dana 01.05.2010.godine. Zbog nesuglasica u braku ona i </span><span class="span1">Ž.</span><span class="span1"> su se pred Osnovnim sudom u Baru sporazumno razveli. Dana 14.03.2014.godine Osnovni sud u Baru je donio presudu kojom je Ž</span><span class="span1">.</span><span class="span1"> naloženo da svaki mjesec, na ime alimentacije, plaća iznos od 63,50 €, počev od 01.04.2014.godine, pa ubuduće dok za to postoje zakonski razlozi. Njen suprug nije postupio po navedenoj presudi i za ovaj period na žiro račun u Atlasmont banci do sada joj nije uplaćivao ništa na ime alimentacije. </span><span class="span1">Ž.</span><span class="span1"> je za period od kako ne žive zajedno, a to je dvije godine, dva ili tri puta na ruke njoj dao po 65,00 €. </span><span class="span1">Ž.</span><span class="span1"> nije zaposlen, ali radi privatno i izdaje kuće u Beranama. Protiv njega je vođeno više prekršajnih postupaka zbog nasilja u porodici, jer je on nju više puta zlostavljao i tukao i sada je podnijela dvije prekršajne prijave. Na glavnom pretresu je dodala da ova dva puta što joj je okrivljeni dao novac to joj je dao na ruke, a ona je dala žiro račun na koji može da joj uplaćuje, međutim nijednom joj nije uplatio na žiro račun. Dao joj je 2 ili 3 puta pare na ruke, i neka bude da joj je dao 3 puta na ruke, po toj presudi. Tačno je da je jednom ostalo kod nje 1.000 eura i drugi put 1.200 eura, ali to nijesu njegove već zajedničke pare. Ona je primala platu i radila. Sve njene stvari su ostale kod okrivljenog u stanu i oni su to kompezovali. Pridružila se krivičnom gonjenju i postavila imovinskopravni zahtjev da okrivljeni isplati sve zaostale alimentacije i to preko žiro računa. </span>
</p>
<p>
<span class="span1">  </span><span class="span1">Iz presude Osnovnog suda u Baru P br. 68/14 od 14.03.2014.godine je utvrđeno da je je brak </span><span class="span1">Ć.</span><span class="span1"> M</span><span class="span1">.</span><span class="span1"> i </span><span class="span1">Ć.</span><span class="span1"> </span><span class="span1">Ž.</span><span class="span1"> razveden. Maloljetno dijete stranaka </span><span class="span1">Ć.</span><span class="span1"> </span><span class="span1">B.</span><span class="span1"> povjerena je na čuvanje, vaspitanje i izdržavanje majci. </span><span class="span1">Ć.</span><span class="span1"> </span><span class="span1">Ž.</span><span class="span1"> je obavezan da na ime doprinosa za izdržavanje plaća svakomjesečno iznos od 63,50 €, na žiro račun </span><span class="span1">Ć.</span><span class="span1"> rođ. Đ</span><span class="span1">.</span><span class="span1"> M</span><span class="span1">.</span><span class="span1">, do petog u mjesecu za protekli mjesec, počev od 01.04.2014. godine dok za to budu postojali zakonsku razlozi. Ovom presudom je uređen i način gledanja djeteta od strane </span><span class="span1">Ć.</span><span class="span1"> </span><span class="span1">Ž.</span><span class="span1">.</span>
</p>
<p>
<span class="span1">Iz izvoda iz registra kaznenih evidencija Ministarstva pravde Ke 45/2015 od 13.10.2015.godine, pribavljen preko PRIS-a je utvrđeno da je je okrivljeni osuđivan presudom suda u Danskoj od 15.06.2012.godine zbog krivičnog djela iz čl.276, čl.286 st.1.11. čl.293.a, čl.24 br.2 čl.32 na kaznu zatvora od 1 godine i 3 mjeseca i presudom Osnovnog suda u Beogradu  K br. 296/03 od 29.06.2003.godine zbog krivičnog djela iz čl.166 st.1 KZ (teška krađa) izrečena mu je uslovna osuda - kazna zatvora u trajanju od 8 mjeseci uslovno na tri godine.</span>
</p>
<p>
<span class="span1">Ocjenom svih provedenih dokaza sud je na nedvosmislen način utvrdio da je okrivljeni izvršio krivično djelo nedavanje izdržavanja bliže opisano u izreci presude. </span>
</p>
<p>
<span class="span1">Tokom postupka je nesporno utvrđeno da je presudom Osnovnog suda u Baru P br. 68/14 od 14.03.2014.godine razveden brak između </span><span class="span1">Ć.</span><span class="span1"> M</span><span class="span1">.</span><span class="span1"> </span><span class="span1">Ć.</span><span class="span1"> </span><span class="span1">Ž.</span><span class="span1">, da je maloljetno dijete stranaka, </span><span class="span1">Ć.</span><span class="span1"> </span><span class="span1">B.</span><span class="span1">, povjerena je na čuvanje, vaspitanje i izdržavanje majci, dok je otac, ovdje okrivljeni </span><span class="span1">Ć.</span><span class="span1"> </span><span class="span1">Ž.</span><span class="span1">, obavezan da na ime doprinosa za izdržavanje mljdb. djeteta </span><span class="span1">plaća svakomjesečno iznos od 63,50 €, na žiro račun </span><span class="span1">Ć.</span><span class="span1"> rođ. Đ</span><span class="span1">.</span><span class="span1">M</span><span class="span1">.</span><span class="span1">, do petog u mjesecu za protekli mjesec, počev od 01.04.2014. godine dok za to budu postojali zakonsku razlozi. </span>
</p>
<p>
<span class="span1">Međutim, utvrđeno je i da okrivljeni ovu svoju obavezu nije izvršavao. Ovo proizilazi prije svega iz odbrane okrivljenog koji je u svom iskazu pred tužiocem kao i na glavnom pretresu izjavio da je tačno da nije postupao po navedenoj presudi, i da svojoj bivšoj supruzi </span><span class="span1">M.</span><span class="span1"> nikada nije dao iznos od 63,50 eura niti uplatio na neki žiro račun. Međutim, naveo je da je jednom, na ime </span><span class="span1">B.</span><span class="span1"> izdržavanja, dao novac u iznosu od 1.000 eura, koji novac je trebalo da služi za </span><span class="span1">B.</span><span class="span1"> potrebe. Takođe, nakon razvoda braka, njegova supruga je sa kćerkom ponovo došla kod njega da živi i živjeli su zajedno 4 mjeseca, a nakon toga ga je ponovo napustila i odvela dijete. Kod nje je tada ostao novac u iznosu od 1.200,00€ koji je takođe trebalo da služi za </span><span class="span1">B.</span><span class="span1"> potrebe. Da okrivljeni nije izvršavao svoju obavezu iz gore pomenute pravosnažne parnične odluke proizilazi i iz iskaza zakonskog zastupnika mldb.oštećene B</span><span class="span1">.</span><span class="span1"> </span><span class="span1">Ć.</span><span class="span1"> – majke M</span><span class="span1">.</span><span class="span1"> </span><span class="span1">Đ.</span><span class="span1">, koji je sud u cjelosti prihvatio kao istinit i objektivan. Naime, ovaj svjedok je u svom iskazu navela da okrivljeni nikada niti jedan iznos dužne alimentacije nije uplatio na njen žiro račun, ali je takođe navela da joj je okrivljeni dva ili tri puta, odnosno, kako je navela "neka bude tri puta" na ruke dao iznos od po 63,50 eura. Takođe, nije sporila da je jednom ostalo kod nje 1.000 eura i drugi put 1.200 eura, pojašnjavajući da su to bile zajedničke pare, a ne pare okrivljenog, da je ona  primala platu i radila, a da su sve njene stvari ostale kod okrivljenog u stanu, tako da su oni to kompezovali. Sud prihvata iskaz svjedoka M</span><span class="span1">.</span><span class="span1"> </span><span class="span1">Đ.</span><span class="span1"> kao istinit i objektivan, prvenstveno zbog toga što je navela da joj je okrivljeni isplatio na ruke tri dužne alimentacije, a koju činjenicu čak ni okrivljeni u svojoj odbrani nije istakao, pri tome ne sporeći da je novac u iznosu od 2.200 eura ostao kod nje. Međutim, to što je kod </span><span class="span1">Đ.</span><span class="span1"> M</span><span class="span1">.</span><span class="span1"> ostao novac u iznosu od 2.200 eura nema nikakavog uticaja na presuđenje u ovoj pravnoj stvari, jer se očigledno radi o novcu koji predstavlja njihovu zajedničku imovinu, koju je trebalo da riješe u posebnom parničnom postupku, a tim novcem se svakako ne može "kompezirati" alimentacija koja predstavlja obavezu jednog roditelja da izdržava svoje maloljetno dijete. </span>
</p>
<p>
<span class="span1">Naime, radnja izvršenja kod krivičnog djela nedavanje izdržavanja iz čl. 221 st. 1 Krivičnog zakonika, jeste nedavanje izdržavanja, tj. propuštanje da se licu prema kome postoji obaveza izdržavanja ono daje. Radnja izvršenja je ostvarena i u slučaju da se ne daje izdržavanje u punom iznosu kako je to sudskom odlukom određeno, odnosno ako se ne poštuju rokovi određeni tom odlukom. Djelo je dovršeno samim propuštanjem da se da izdržavanje. Prema tome, okrivljeni je shodno citiranoj parničnoj presudi dužan da svom mldb. djetetu </span><span class="span1">B.</span><span class="span1">, na ime izdržavanja, plaća svakomjesečno iznos od 63,50 €, na žiro račun </span><span class="span1">Ć.</span><span class="span1"> rođ. Đ</span><span class="span1">.</span><span class="span1"> M</span><span class="span1">.</span><span class="span1">, do petog u mjesecu za protekli mjesec, počev od 01.04.2014. godine dok za to budu postojali zakonsku razlozi. Dakle, iz odbrane okrivljenog, kao i iz iskaza zakonskog zastupnika oštećene jasno se utvrđuje da okrivljeni nije izvršavao svoju zakonsku obavezu izdržavanja utvrđenu presudom Osnovnog suda u Baru P.br. 68/14/09 od 14.03.2014. godine, odnosno nije svakomjesečno plaćao dužne alimentacije, i to najkasnije do petog u mjesecu za protekli mjesec kako je i obavezan citiranom presudom. </span>
</p>
<p>
<span class="span1">Okrivljeni je krivično djelo izvršio postupajući sa direktnim umišljajem, jer je znao da je dužan da plaća izdržavanje, ali to nije činio, dakle bio je svjestan svog djela i htio njegovo izvršenje. Postupajući na način opisan u izreci presude okrivljeni je ostvario sva </span><span class="span1">objektivna i subjektivna obilježja bića dva krivična djela nedavanje izdržavanja iz čl. 221 st.1 Krivičnog zakonika Crne Gore. </span>
</p>
<p>
<span class="span1">Sud je precizirao dispozitiv optužnog akta na način što je u izreci presude, umjesto riječi "za tekući mjesec" naveo "za protekli mjesec", s obzirom da se iz pravosnažne presude Osnovnog suda u Baru P.br. 68/14 od 14.03.2014. godine utvrđuje da je ustanovljena njegova obaveza da plaća do petog u mjesecu i to za protekli mjesec, a ne tekući mjesec. </span>
</p>
<p>
<span class="span1">        Odlučujući se za krivičnu sankciju prema okrivljenom sud je cijenio sve olakšavajuće i otežavajuće okolnosti iz čl. 42 Krivičnog zakonika. Za krivično djelo nedavanje izdržavanja iz čl. 221. st. 1. Krivičnog zakonika propisana je novčana kazna ili kazna zatvora u trajanju do 1 godine. Od olakšavajućih okolnosti sud je cijenio njegove lične prilike jer je okrivljeni otac jednog maloljetnog djeteta. Od otežavajućih okolnosti sud je cjenio njegovu raniju osuđivanost. Izrečena novčana kazna po ocjeni suda odgovara težini izvršenog krivičnog djela i krivici okrivljenog i predstavlja mjeru koja je neophodna da bi se postigla svrha kažnjavanja. Sud je prilikom odmjeravanja novčane kazne imao u vidu imovno stanje okrivljenog, koji je po zanimanju automehaničar, srednjeg imovnog stanja, kao i da privatno radi i da ima svoj kamion. Sud smatra da je navedena kazna adekvatna stepenu društvene opasnosti djela i krivici okrivljenog, te da će se istom u dovoljnoj mjeri uticati na okrivljenog da više ne vrši krivična djela i ostvariti svrha izricanja kazne.</span>
</p>
<p>
<span class="span1">Zakonski zastupnik mldb. oštećene je je postavila imovinskopravni zahtjev da okrivljeni isplati isplati sve dužne alimentacije. Kako je pravosnažnom presudom Osnovnog suda u Baru P.br. 68/14 od 14.03.2014. godine ustanovljena obaveza za okrivljenog da od 01.04.2014. godine plaća alimentaciju za svoje mldb. dijete, i da je on od tada pa do dana 16.07.2015. godine isplatio tri dužne alimentacije, a što proizilazi iz iskaza zakonskog zastupnika mldb. oštećene M</span><span class="span1">.</span><span class="span1"> </span><span class="span1">Đ.</span><span class="span1">, to okrivljeni, za period koji mu je stavljen na teret optužnim aktom (od 01.06.2014. do 16.07.2015. godine) nije platio trinaest dužnih alimentacija, pa ga je stoga sud obavezao da na ime neisplaćenih alimentacija, zakonskom zastupniku mldb.oštećeni isplati iznos od (13x63,50 eura) 825,50 eura.</span>
</p>
<p>
<span class="span1">Odluka o troškovima zasniva se na odredbi čl. 229 ZKP-a. Dosuđeni iznos se odnosi na troškove za rad suda koji su određeni prema trajanju, složenosti krivičnog postupka i imovinskim pr</span><span class="span1">ili</span><span class="span1">kama okrivljenog.</span>
</p>
<p>&nbsp;</p>
<p>
<span class="span1">           Na osnovu izloženog odlučeno je kao u izreci presude</span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U BARU</span>
</p>
<p style="text-align:center;">
<span class="span1">Dana 14.10.2015. godine</span>
</p>
<p>&nbsp;</p>
<p>
<span class="span1">      ZAPISNIČAR</span><span class="span1"></span><span class="span1"></span><span class="span1"></span><span class="span1"></span><span class="span1">       </span><span class="span1"></span><span class="span1">S U D I J A</span>
</p>
<p>
<span class="span1">     Ana Stanišić</span><span class="span1">                                                     Aleksandra Leković</span><span class="span1">               </span>
</p>
<p>
<span class="span1"></span><span class="span1"></span><span class="span1">                               </span>
</p>
<p>
<span class="span1">PRAVNA POUKA:Protiv ove presude može se izjaviti žalba Višem sudu u Podgorici u roku od 8 dana od dana prijema pismenog otpravka. Žalba se predaje ovom sudu u dva primjerka.</span>
</p>
<p>&nbsp;</p>
<p>
<span class="span1">DNA:  -1 x ODT</span>
</p>
<p>
<span class="span1"> -1 x okrivljenom</span>
</p>
<p>
<span class="span1">- oštećena- zakonski zastupnik ( nakon pravosnažnosti)</span>
</p>
<p>
<span class="span1">           - u spise  </span>
</p>
<p>&nbsp;</p>
<p>&nbsp;</p>
</div>
</div>


</body>
&nbsp;
<div style="text-align: right;">
	&nbsp; K.br.185/2011</div>
<br>
<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br>
<div style="text-align: center;">
	U IME CRNE GORE</div>
<br>
<br>
<br>
VIŠI SUD U PODGORICI, po sudiji pojedincu Ani Vuković, u krivičnom predmetu protiv optuženih&nbsp; B. M. i N. M.,&nbsp;&nbsp; zbog krivičnog djela neovlašćena proizvodnja, držanje i stavljanje u promet opojnih droga iz čl. 300 st.1 Krivičnog zakonika, odlučujući po optužnici Višeg državnog tužilaštva Podgorica Kt.br. 121/11 od 06.10.2011 godine,&nbsp; nakon glavnog&nbsp; javnog pretresa održanog dana 09.12.2011 godine u prisustvu zastupnika optužbe Tatjane Begović, zamjenika VDT-a optuženog B. M. i njegovog&nbsp; branioca&nbsp; odredjenog po službenoj dužnosti, S. R., advokata&nbsp; iz P… , optuženog N. M. i njegovog branioca odredjenog po službenoj dužnosti, R. M. , advokata iz P…, donio je&nbsp; a dana 12.12.2011 godine javno objavio&nbsp;&nbsp;&nbsp;<br>
<br>
<div style="text-align: center;">
	&nbsp;&nbsp;&nbsp; P R E S U D U</div>
<br>
<br>
<br>
Optuženi:<br>
<br>
1. B. M. , rođen … , državljanin Crne Gore, neoženjen, završio srednju ugostiteljsku školu, zaposlen, lošeg imovnog stanja, osuđivan presudom Višeg suda u Podgorici K.br. 82/07 od 10.12.2008 godine zbog krivičnog djela iz čl. 300 st.1 Krivičnog zakonika na kaznu zatvora u trajanju od 6 mjeseci, presudom Osnovnog suda u Kotoru K.br. 239/07 od 25.06.2009 godine zbog krivičnog djela iz čl.240 Krivičnog zakonika, na kaznu zatvora u trajanju od 1 godine, koje kazne su mu rješenjem Kv.br. 460/09 od 08.09.2009 godine spojene u jedinstvenu kaznu zatvora u trajanju od jedne godine i pet mjeseci, bio u pritvoru od 10. 08. 2011. godine od 22,30 h do 12. 08. 2011. godine.<br>
&nbsp;<br>
2. N. M. , rođen… , državljanin Crne Gore, neoženjen, završio srednju elektrotehničku školu, zaposlen, lošeg imovnog stanja, osuđivan presudom Višeg suda u Podgorici K.br.78/09 od 16.11.2009 godine zbog krivičnog djela iz čl.300 st.1 Krivičnog zakonika, na kaznu zatvora u trajanju od 1godine i 6mjeseci, bio u pritvoru od 10. 08. 2011. godine od 22,30 h do 12. 08. 2011. godine.<br>
&nbsp;<br>
<div style="text-align: center;">
	&nbsp; K r i v i&nbsp;&nbsp; s u</div>
<br>
Zato što su:<br>
<br>
Dana 10.08.2011. godine u Herceg Novom, neovlašćeno radi prodaje držali 872,99 grama marihuane - supstancu proglašenu za opojnu drogu Rješenjem o utvrdjivanju opojnih droga ( "Sl. List SRJ" br. 44/02), koju opojnu drogu namijenjenu daljoj prodaji su navedenog dana oko 21,00 čas u podrumskim prostorijama zgrade u kojoj živi optuženi B. M. prepakivali u manja pakovanja u čemu su i zatečeni od strane ovlašćenih službenih lica Područne jedinice Herceg&nbsp; Novi.<br>
<br>
-&nbsp; čime su izvršili krivično djelo neovlašćena proizvodnja, držanje i stavljanje u promet opojnih droga iz člana 300 stav 1 Krivičnog zakonika;<br>
<br>
<br>
pa ih sud primjenom citirane zakonske odredbe, te čl. 2, 4, 5, 15, 32, 36, 42, i&nbsp; 51. Krivičnog zakonika, te čl. 229 i 374 Zakonika o krivičnom postupku<br>
<div style="text-align: center;">
	O S U Đ U J E</div>
<br>
Na kazne zatvora u trajanju od po 2 (dvije) godine, u koje kazne im&nbsp; se uračunava vrijeme provedeno u pritvoru - od 10. 08. 2011. godine od 22,30 h do 12. 08. 2011. godine.<br>
<br>
Dužni su&nbsp; optuženi, na ime troškova krivičnog postupka, solidarno uplatiti ovom Sudu, iznos od 25,00 €, optuženi B. M. i iznos od&nbsp; 44,00 €, te obojica optuženih na ime&nbsp; paušala uplatiti iznose od po 100, 00 €, sve u roku od 15 dana po pravosnažnosti presude.<br>
<br>
Na osnovu čl. 75 i čl. 300 st. 7 Krivičnog zakonika, sud prema optuženom B. M.&nbsp;&nbsp; i z r i č e<br>
<div style="text-align: center;">
	MJERU BEZBJEDNOSTI</div>
<br>
ODUZIMA se od optuženog B. M. 872,99 grama opojne droge –marihuane, koja droga se ima uništiti nakon pravosnažnosti presude.<br>
<br>
<div>
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; O b r a z l o ž e n j e</div>
<br>
<br>
Optužnicom VDT Podgorica Kt.br. 121/11 od 06.10.2011 godine staviljeno je na teret optuženima B. M. i N. M. da su izvršili krivično djelo neovlašćena proizvodnja, držanje i stavljanje u promet opojnih droga iz čl.300 st.1 Krivičnog zakonika.&nbsp; Zastupnik optužbe je u cjelosti ostao pri podignutoj optužnici i u završnoj riječi predložio da sud optužene oglasi krivima, budući da je provedenim dokazima utvrđeno da su izvršili krivično djelo stavljeno im na teret.<br>
<br>
Optuženi B. M. je u odbrani prilikom saslušanja pred ovlašćenim policijskim službenikom, datoj u prisustvu branioca odredjenog po službenoj dužnosti,&nbsp; naveo&nbsp; da je kritičnog dana u popodnevnim časovima, po preporuci svog poznanika, telefonom kontaktirao&nbsp; momka čije ime i prezime ne zna, niti se sjeća njegovog broja telefona za kojega mu je rečeno da se bavi prodajom droge. Ovaj momak mu je ispred zgrade gdje stanuje&nbsp; donio predmetnu drogu, upakovanu u kartonsku kutiju,&nbsp; gdje mu je drogu i prodao po cijeni od 250 eura, nakon čega je&nbsp; predmetnu marihuanu sakrio u podrumu navedene zgrade. Istakao je da je drogu kupio za lične potrebe,&nbsp; objašnjavajući da&nbsp; dnevno troši od 10 do 15 eura za kupovinu marihuane, zbog čega je kritičnom prilikom&nbsp; i kupio&nbsp; veću količinu. Sjutradan, u večernjim časovima, iz svog stana uzeo je vagu i staklene tegle a potom&nbsp;&nbsp; u podrumu zgrade gdje stanuje, prepakovao predmetnu marihuanu u&nbsp; tegle&nbsp; i&nbsp; u nekoliko plastičnih kesa, koje&nbsp; je zavezao&nbsp; da se marihuana ne bi sasušila, dok je dvije manje kese sa malom količinom marihuane htio da baci. Pedmetnu drogu je izmjerio i ustanovio da ima 800-900 grama.&nbsp; Nakon što je predmetnu drogu prepakovao i izmjerio,&nbsp; pozvao&nbsp; svog druga, optuženog&nbsp; N. , da ga odveze u Bijelu, da se vidi sa djevojkom. Nakon petnaest minuta, optuženi&nbsp; N. je&nbsp; došao ispred zgrade i pozivao ga telefonom dva tri puta, pitajući ga kada će da izađe, na što mu je odgovorio da je u podrumu i da će brzo izaći. Medjutim, optuženi&nbsp; N.&nbsp; je došao kod njega u podrum, samo je uspio da mu kaže “ćuti, samo da ovo sakrijem” jer su nakon dva minuta u podrum ušli policijski službenici u civilu koji su ih tu zatekli sa marihuanom koju je on prethodno prepakovao i izmjerio.&nbsp; Optuženi je dalje naveo&nbsp; da optuženi N., za koga mu nije poznato da li je&nbsp; uživalac opojne droge, nije znao da je on kupio predmetnu marihuanu. Prilikom saslušanja pred istražnim sudijom, ponovio je ranije navode odbrane, pojašnjavajući da marihuanu konzumira od 16 godine, u količini pet do deset cigareta&nbsp;&nbsp; svakodnevno,&nbsp; što zavisi od konkretnih okolnosti i obaveza. Pojasnio je da je marihuanu obično nabavljao&nbsp; u manjim paketićima od gram i po do dva, za iznos od 10 do 20 eura, te da je mjesečno&nbsp; za kupovinu marihuane izdvajao od 200 do 300 eura, tako da bi mu predmetna količina od oko 900 grama trajala nekih dva ipo mjeseca, dodajući da&nbsp; od bravarskih poslova koje obavlja, mjesečno zarađuje 700-800 eura. Istakao je da je predmetnu drogu&nbsp; mjerio da bi provjerio da li ga je prodavac prevario u vezi količine. Dalje je pojasnio da je tri tegle u koje je prepakovao marihuanu, namjeravao je da ostavi u podrumu jer nije imao gdje da ih drži u stanu, a takodje i iz razloga što pred majkom, koja zna da je&nbsp; uživalac marihuane, ne puši. Jednu od četiri&nbsp; kese&nbsp; u koje je takodje spakovao marihuanu, namjeravao je da odnese kući da svaki dan ima da zapali, drugu kesu je htio da odnese na posao, dok su dvije kese škart koje je htio da baci. U odbrani na glavnom pretresu, ponovio je ranije navode,&nbsp; dodajući da nije liječen zbog konzumiranja marihuane kao i da druge vrste narkotika ne konzumira. Istakao je da mu optuženi N. kritičnom prilikom nije pomagao u pakovanju predmetne marihuane, tako da&nbsp; N. nije bio u kontaktu sa drogom. Naveo je da je sa optuženim N. koji mu je komšija već nekih dvadeset godina,&nbsp; u korektnim komšijskim odnosima ali se ne ne druže&nbsp; svakodnevno. Ponovio je da je predmetnu drogu kupio radi ličnog uživanja, dodajući da&nbsp;&nbsp; pretpostavlja da mu je sve ovo namjestio čovjek od koga je kupio drogu, budući da je policija iznenada došla te da su za kupovinu predmetne marihuane znali&nbsp; samo on i prodavac.<br>
<br>
U završnoj riječi, prihvatajući u cjelosti završnu riječ svog branioca, ostao je pri&nbsp; navodima iznijete odbrane.&nbsp;<br>
<br>
Branilac optuženog B., je u završnoj riječi naveo da nije dokazano da je ovaj optuženi držao i prepakivao opojnu drogu u svrhu dalje prodaje pa je predložio sudu da ga oslobodi od optužbe.<br>
<br>
Optuženi N. M- je u odbrani prilikom saslušanja pred ovlašćenim policijskim službenikom, datoj u prisustvu branioca odredjenog po službenoj dužnosti,&nbsp; naveo&nbsp; da predmetna droga nije njegova već da se kritičnom prilikom našao na pogrešnom mjestu i u pogrešno vrijeme. Kritičnog dana oko 20,30 časova, nakon što&nbsp; ga je optuženi B. pozvao telefonom i pitao ga da li može svojim vozilom doći po njega ispred zgrade, jer optuženi B. nema automobil, da&nbsp; ga odveze do Bijele, došao je na parking&nbsp; ispred zgrade u kojoj optuženi B. živi, odakle ga je pozvao telefonom i rekao mu da ga čeka u kolima, na što mu je B. odgovorio da će brzo izaći. Medjutim, kako B. nije došao, i nakon što ga poslije pet minuta ponovo pozvao telefonom, kada mu je B. rekao da se i dalje nalazi u podrumu, pošao je u podrum i zatekao B. kako u ruci drži&nbsp; jednu kesu marihuane koju je vezivao, dok su se&nbsp; ispred njega nalazile&nbsp; dvije tegle sa marihunom i jedna digitalna vaga. Nije ga pitao odakle mu droga i digitalna vaga a&nbsp; B. ga je zamolio da ga sačeka jedan minut, da bi ga potom prebacio do Bijele. Nakon nekoliko minuta u podrum su ušli policijski službenici u civilu, gdje su&nbsp; zatekli njih dvojicu kao i predmetnu drogu. Naveo je da mu nije poznato da se optuženi B., koji mu je komšija i drug,&nbsp; bavi prodajom droge. Prilikom saslušanja pred istražnim sudijom ponovio je ranije navode, pojašnjavajući&nbsp; da je u podrum došao da bi požurio B. da što prije izadje jer je trebao da ga odveze kod djevojke u Bijelu. Dodao je da predmetni podrum drvenom građom odvojen od ostalih podruma, ne&nbsp; zaključava se, dok se u suteren zgrade ulazi slobodno tj. ne postoje nikakva vrata na ulazu. Istakao je da kritičnom prilikom nije pomagao optuženom B. u pakovanju marihuane, tvrdeći da sa marihuanom po izlasku iz zatvora, od 30 novembra prošle godine nije imao nikakav kontakt. Naveo je da mu je poznato da optuženi B. povremeno konzumira marihuanu.&nbsp; U odbrani na glavnom pretresu, takodje je ponovio ranije navode,&nbsp; ističući da nije pakovao predmetnu drogu, niti je dodirivao, tako da nema objašnjenje otkuda&nbsp; tragovi njegovih prstiju na predmetnoj drogi, objašnjavajući da je&nbsp; moguće da je, kada su ga policajci bacilli na pod, dotakao poklopac od jedne od tegli&nbsp; koje su se nalazile na na podu. Dodao je i da je dva, tri puta sedmično&nbsp; svojim vozilom vozio optuženog B. na posao ili za druge potrebe.<br>
<br>
U završnoj riječi, prihvatajući u cjelosti završnu riječ svog branioca, ostao je pri&nbsp; navodima iznijete odbrane.&nbsp;<br>
<br>
Branilac optuženog N. M. je u završnoj riječi naveo, da nije dokazano da je njegov branjenik izvršio krivično djelo stavljeno mu na teret pa je predložio sudu da ga oslobodi od optužbe.<br>
<br>
U dokaznom postupku saslušani su svjedoci K. D., N. V. i D. N., pročitani su&nbsp;&nbsp; službena zabilješka Uprave policije&nbsp; Područna jedinica Herceg Novi br. 27-03/3 br. 240/11-4585/6 od 11.08.2011. godine, dvije potvrde o privremeno oduzetim predmetima od B. M., izdate od&nbsp;&nbsp; UP PJ Herceg Novi od 10 i 11.08.2011. godine, potvrda o privremeno oduzetim predmetima od N. M., izdata od&nbsp; Uprave policije Herceg Novi od 11.08.2011. godine, dva zapisnika o daktiloskopskom vještačenju tragova papilarnih linija br. 773/11 i br. 773/11-1 sačinjeni od strane&nbsp; Forenzičkog centra Danilovgrad od 29.08.2011. godine, izvještaj o vještačenju br. 3378/11 Uprave policije Forenzički centar - Danilovgrad od 22.09.2011. godine, izvršen je uvid u fotoelaborat br. 271/11, sudski vještak neuropsihijatrijske struke Prof. dr S. M. dao je na glavnom pretresu nalaz i mišljenje, pročitani su izvod iz kaznene evidencije za optuženog B. M. izdat od Uprave policije Ispostava Cetinje br. 02-245/4079 od 24.11.2011. godine, izvod iz kaznene evidencije za optuženog N. M. izdatog od strane Uprave policije Ispostava Kotor br. 243/11-4370 od 16.09.2011. godine.<br>
<br>
&nbsp;&nbsp;&nbsp;&nbsp; Cijeneći navode optužbe i odbrane, te provedene dokaze, kako pojedinačno, tako i u njihovoj medjusobnoj povezanosti, sud je utvrdio da su optuženi izvršili krivično djelo stavljeno im na teret, na način, vrijeme i mjesto, kako je to bliže predstavljeno izrekom ove presude pa ih je oglasio krivim.<br>
<br>
Saslušan u svojstvu svjedoka K. D. je naveo da su on i njegove kolege imali&nbsp; operativna saznanja da se optuženi bave prodajom droge i da će se kritične večeri u predmetnom podrumu vršiti prepakivanje droge. Slijedom ovih informacija, uputili su se na lice mjesta,&nbsp; slobodno ušli u suteren predmetne zgrade budući da nijesu postavljena nikakva vrata. Pojasnio je da se u navedenom suterenu nalazi&nbsp; više podrumskih prostorija, koje nijesu bile zaključane i koje su medjusobno fizički odvojene drvenim pregradama – letvicama.&nbsp; U suterenu nije bilo rasvjete osim u jednom podrumu koji se nalazio u sredini. Prišli su lagano, nijesu palili svijetlo da ne bi bili zapaženi, a zatim je&nbsp; kroz otvor izmedju letvica, u predmetnom podrumu vidio optužene B. i N., kako vrše prepakivanje droge.&nbsp; Pozvali su optužene da otvore vrata,&nbsp; što je učinio optuženi B. koji je bio bliži vratima. Po ulasku u prostoriju zatekli su predmetnu drogu, koja nije bila sakrivena, već jasno vidljiva, nakon čega je kriminalistički tehničar fotografisao zatečeno stanje,&nbsp; droga je izuzeta i upućena na vještačenje, a optuženi&nbsp; privedeni. Svjedok je pojasnio da&nbsp; se kroz šupljine izmedju ljestvica koje se nalaze pored vrata i na vratima, jasno&nbsp; mogla&nbsp; vidjeti unutrašnjosti podruma. Dodao je da su odmah po ulasku&nbsp; u podrum,&nbsp; optuženima&nbsp; stavili&nbsp; sredstva za vezivanje.<br>
<br>
Saslušan u svojstvu svjedoka&nbsp; N. V.&nbsp; je naveo da su&nbsp; kritične večeri,&nbsp; postupajući po operatvinim saznanjima, da su optuženi povezani sa narkoticima i da se u predmetnom podrumu vrši prepakivanje droge, ušli u suteren predmetne zgrade. U suterenu se nalazilo više podrumskih prostorija, a u jednom od podruma kroz šupljine između drvenih letvica kojima su podrumi pregradjeni, vidio je optuženog B. koji se nalazio malo ulijevo od vrata i vezivao jednu kesu,&nbsp;&nbsp; ispred B. se nalazio optuženi N., a ispred njega kartonska kutija nalik na kutiju od cipela i nekoliko tegli. Povikali su "policija", zahtijevajući da im optuženi otvore vrata, što je učinio optuženi B. . Nakon ulaska u podrum,&nbsp; optužene su&nbsp; lišili&nbsp; slobode stavljajući im sredstva za vezivanje,&nbsp; izuzeli predmetnu biljnu materiju i uputili je na vještačenje. Pojasnio je da hodnik u suterenu gdje se nalaze podrumi nije bio osvijetljen, ali je bilo svjetlosti u podrumu gdje su se nalazili optuženi, tako&nbsp; da je kroz otvore na vratima jasno vidio sve što je opisao.<br>
<br>
Saslušan u svojstvu svjedoka&nbsp; D. N. je naveo da su on i kolege iz Filijale za borbu protiv narkotika, imali operativna saznanja da se optuženi bave prodajom droge i da će se kritične večeri u predmetnom podrumu vršiti prepakivanje droge, pa su se postupajući po tim saznanjima&nbsp; uputili&nbsp; na lice mjesta i ušli u suteren predmetne zgrade. U suterenu se nalazi više podruma koji su medjusobno odvojeni drvenim gredama tj. letvama. Prišli su predmetnom podrumu i kroz prostor izmedju letvi vidio je kako obojica optuženih vrše prepakivanje predmetne biljne materije.&nbsp; Nakon navedenog,&nbsp; glasno su povikali "policija" i zahtijevali da im otvore vrata,&nbsp; potom ušli u podrumsku prostoriju gdje su u teglama i kutijama zatekli biljnu materiju koju je kriminalistički tehničar izuzeo, a optuženi su privedeni.&nbsp; Pojasnio je da je u momentu kada je posmatrao unutrašnjost podruma,&nbsp; vidio obojicu optuženih koji su sjedjeli, optuženi B. na maloj stolici, a optuženi N. na dasci koja je bila postavljena preko gajbe, ispred optuženog B. se nalazila jedna zavezana pvc kesa u kojoj je već&nbsp; bila smještena marihuana, a ispred optuženog N.&nbsp; vaga i tegle. Nakon što je kriminalistički tehničar izuzeo predmetnu materiju, optužene su lišili slobode u hodniku, u suterenu podruma.<br>
<br>
Iz citirane službene zabilješke utvrdjeno je je da je sačinjena dana 11.08.2011 godine od strane ovlašćenih policijskih službenika, K. D., D. N., N. V., i Z. P.. Dalje je konstatovano da su navedena slu\bena lica, po operativnim saznanjima, da N. M. i B. M. vrše prepakivanje veće količine opojne droge marihuane u jednom od podruma koji se nalazi u stambenoj zgradi u Bijeloj, u naselju Žager b.b, došli&nbsp; do navedene zgrade, sa bočne strane zgrade&nbsp; ušli u podrumske prostorije na kojima nijesu postojala vrata niti kakva druga zapreka. U suterenu navedene zgrade&nbsp; nalazi se više podruma koji su međusobno odvojeni drvenim pregradama (rešetkama) i obezbijeđeni istim takvim vratima. S obzirom da je svijetlo bilo upaljeno samo u jednom podrumu koji se nalazi u središnjem dijelu, policijski službenici su prišli do ulaznih vrata podruma i kroz otvore-(rešetke) na vratima, primijetili N. i B. kako vrše prepakivanje opojne droge marihuane u manje paketiće. Nakon navedenog, prostor u hodniku osvijetlili su ručnim lampama, predstavili su se kao policajci istovremeno pokazujući službene legitimacije i pozivajući optužene&nbsp; da izađu. Nakon njihovog poziva, B. M. je otvorio vrata a iz podruma je pored njega izašao i N. M. . U predmetnom podrumu koji je površine svega dva do tri kvadrata, vidjeli su više pakovanja sa sadržajem, kao i tragovima tamno zelene materije biljnog porijekla. Kriminalistički tehničar koji je potom izašao na lice mjesta&nbsp; koje je fotografisao, izuzeo je kutiju od obuće sive boje sa tragovima tamno zelene materije biljnog porijekla, jednu plastičnu kanticu bijele boje sa istovjetnim tragovima, jednu pvc kesu plave boje sa tragovima tamno zelene materije biljnog porijekla, načeto pakovanje sa većim brojem providnih pvc kesa koje se koriste u domaćinstvu, koji predmeti su pronađeni na podu predmetnog podruma, digitalnu vagu marke “Vivax”, sive boje, sa plastičnom posudicom za mjerenje bijele boje, jednu pvc kesu bijele boje sa tragovima tamno zelene materije biljnog porijekla, tri providne pvc kese bijele boje sa tragovima tamno zelene materije biljnog porijekla, koje su pronadjene na bojleru koji se nalazi sa desne strane podruma, gledano iz pravca ulaza. Na polici podruma pronađena je jedna providna pvc kesa sa sadržajem tamno zelene materije biljnog porijekla, dok je na podu podruma pronađena providna pvc kesa sa sadržajem tamno zelene materije biljnog porijekla, kao i tri staklene tegle sa sadržajem istovjetne materije.<br>
<br>
Uvidom u&nbsp; citirani fotoelaborat utvrđeno je da je prikazana unutrašnjost predmetnog podruma, vidljiv je izgled drvenih vrata koja su sagradjena od više drvenih letvica medjusobno razdvojenih tako da je izmedju njih&nbsp; prazan prostor, a takodje su prikazane navedene pvc kese u kojima se nalazi biljna materija te jedna veća i dvije manje tegle sa sadržajem navedene biljne materije, siva kartonska kutija i digitalna vaga za mjerenje, plastična bijela kantica, bojler, drvena polica, mala drvena stolica, kao i više drugih stvari odloženih u podrumu.<br>
<br>
Iz citirane dvije potvrde o privremeno oduzetim predmetima, utvrdjeno je da su ovlašćeni policijski službenici navedenog dana od&nbsp; optuženog B. M. privremeno oduzeli jednu kutiju od obuće sive boje sa tragovima materije biljnog porijekla tamno zelene boje, jednu plastičnu bijelu kantica sa&nbsp; tragovima iste materije, jednu&nbsp; pvc kesu plave boje sa tragovima materije biljnog porijekla tamno zelene bpje, načeto pakovanje sa većim brojem providnih pvc kesa koje se koriste u domaćinstvu, digitalnu vagu marke “Vivax”, sive boje, sa plastičnom posudicom za mjerenje bijele boje, jednu pvc kesu bijele boje&nbsp; sa tragovima materije biljnog porijekla tamno zelene boje, tri providne pvc kese sa sadržajem opisane tamno zelene materije, jednu providnu pvc kesa sa sadržajem materije biljnog porijekla, tamno zelene boje pronadjenu na polici podruma, jednu providna pvc kesa sa sadržajem materije biljnog porijekla tamno zelene boje, kao i tri staklene tegle sa sadržajem istovjetne materije, pronadjene na podu podruma. Od optuženog B. je privremeno oduzet i mobilni telefon marke “Nokia” model 3120C-1C imei br. 353102/02/300712/0 sa telefonskom karticom br. 068/296-027. Navedene potvrde optuženi B. M. je potpisao bez primjedbi .&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br>
<br>
Iz citirane potvrde o privremeno oduzetim predmetima, izdate na ime optuženog N. M., utvrdjeno je da su ovlašćeni policijski službenici kritičnog dana od&nbsp; ovog optuženog privremeno oduzeli mobilni telefon marke “Nokia” model 5800-d-1 IMEI br. 358279/03/290725/3, sa telefonskom karticom br. 068/399-635, koju potvrdu je optuženi potpisao bez primjedb .<br>
<br>
Iz citiranih zapisnika o daktiloskopskom vještačenju tragova papilarnih linija, utvrđeno je da tragovi papilarnih linija izazvani odgovarajućom hemijskom metodom na predmetima oduzetim od B. M., a koji su podesni za vještačenje potiču od optuženog B. M. i N. M. . Dva traga na uzorku br.1 -predmetnoj sivoj kartonskoj kutiji od cipela&nbsp; potiču od palca desne ruke B. M. i srednjeg prsta desne ruke N. M., dva traga na uzorku br. 4- predmetnoj pvc kesi sa biljnom materijom zelene boje potiču od prsnog dijela dlana desne ruke i palca desne ruke B. M. . Na uzorku br.5 –providnoj pvc kesi sa biljnom materijom zelene boje jedan podesan trag potiče od palca lijeve ruke N. M., kao i jedan trag na uzorku br.11- većoj staklenoj tegli sa zelenim zatvaračem koji potiče od palca lijeve ruke N. M. .&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br>
<br>
Iz citiranog iyvještaja o hemijskom vještačenju, utvrđjeno je&nbsp; da su predmet vještačenja 1.-Jedna siva kartonska kutija od cipela, sa rasutom biljnom materijom tamno zelene boje, neto mase 0,25 g; 2.-jedna bijela plastična kesa sa sadržajem sasušene biljne materije tamno zelene boje, karakterističnog opojnog mirisa neto mase m=0,35g;&nbsp; 3.- providna plastična kesa sa sadržajem sasušene biljne materije tamno zelene boje, karakterističnog opojnog mirisa neto mase m=102,36g;&nbsp; 4.- providna plastična kesa sa sadržajem sasušene biljne materije tamno zelene boje, karakterističnog opojnog mirisa neto mase m=39,47g; 5.- providna plastična kesa sa sadržajem sasušene biljne materije tamno zelene boje, karakterističnog opojnog mirisa, neto mase m=37,74g; 6.-jedna bijela plastična kanta sa tragovima materije biljne materije zelene boje; 7.- providna plastična kesa sa sadržajem sasušene biljne materije tamno zelene boje, karakterističnog opojnog mirisa, neto mase m=99,38g; 8-. providna plastična kesa sa sadržajem sasušene biljne materije tamno zelene boje, karakterističnog opojnog mirisa neto mase m= 76,12g; 9.- jedna veća staklena tegla sa sadržajem sasušene biljne materije tamno zelene boje, karakterističnog opojnog mirisa neto mase m= 270,24 g;&nbsp; 10. jedna staklena tegla sa sadržajem sasušene biljne materije tamno zelene boje, karakterističnog opojnog mirisa neto mase m= 130,44g ; 11.- jedna staklena tegla sa sadržajem sasušene biljne materije tamno zelene boje, karakterističnog opojnog mirisa neto mase m= 116,50 g; i 12.- jedna plava plastična kesa sa rasutom biljnom materijom tamno zelene boje neto mase m=0,14g. Odgovarajućom analizom je ustanovljeno da svi dostavljeni uzorci potiču od biljke Cannabis Sativa L. iz familije Canabaceae (poznatija kao konoplja, marihuana), te da svi dostavljeni uzorci sadrže psihoaktivnu komponentu tetrahidrokanabinol (THC) u koncentraciji iznad 0,3% .<br>
<br>
Iz nalaza i mišljenja sudskog vještaka neuropsihijatrijske struke dr. S. M., datog neposredno na glavnom pretresu na osnovu uvida u spise predmeta, pregleda optuženog B. i psihijatrijskog intervjua sa optuženim, utvrđeno je da&nbsp; vještak prema podacima dobijenim od optuženog, budući da ne postoji medicinska dokumentacija o liječenju optuženog kod psihijatra, ne isključuje mogučnost da je dugogodišnje konzumiranje marihuane kod optuženog B. dostiglo stadijum psihičke zavisnosti. Vještak je pojasnio da marihauna spada u kategoriju lakih droga, što dovodi do psihičke zavisnosti, a ne i do fizičke, odnosno metaboličke zavisnosti.&nbsp; Efekat uzimanja marihuane traje 2-3 sata.&nbsp; Dnevna doza marihuane koju je optuženi uzimao u vidu cigareta kretala se od 5 pa nekada i 15 cigareta dnevno, što je sve zavisilo od promjena raspoloženja kao i drugih faktora dosade ili društva. Kako se kada je u pitanju konzumiranje marihuane radi isključivo o psihičkoj zavisnosti, te imajući u vidu da je koncentracija kanabinola, odnosno aktivne supstance kod marihaune&nbsp; niska, oko 3 %,&nbsp; vještak je naveo da se precizno ne može&nbsp; odrediti dnevna doza marihuane koju&nbsp; njeni konzumenti uzimaju, pojašnjavajući da je ona&nbsp; individualna i samim tim nije odrediva u prosjeku, odnosno u uobičajenoj količini.<br>
<br>
Date nalaze i mišljenja, kao i citirane zapisnike o daktiloskopskom vještačenju tragova papilarnih linija, na koje stranke nijesu imale primjedbi, sud je u cjelosti prihvatio, kao stručne,&nbsp; jasane i u skladu sa provedenim dokazima.<br>
<br>
Činjenično stanje iz izreke presude utvrđeno je provedenim dokazima.<br>
<br>
Optuženi ne priznaju izvršenje krivičnog djela stavljenog im na teret, optuženi B. navodeći&nbsp; da je predmetnu marihuanu kupio za lične potrebe, objašnjava da&nbsp; je drogu u podrumu prepakivao da se ne bi sasušila, kao i da je mjerio&nbsp; da bi utvrdio da li je kupio ugovorenu količinu, dok optuženi N. negira bilo kakvu vezu sa predmetnom marihuanom, ističući da je u podrum došao po optuženog B. kojeg je trebao da odveze do Bijele, te da drogu nije njegova&nbsp; niti je prepakivao.<br>
<br>
Ovakve odbrane optuženih sud je odbacio kao neosnovane i sračunate na izbjegavanje krivice, budući da su opovrgnute provedenim dokazima.<br>
<br>
Naime, iz iskaza saslušanih svjedoka K. , N. i D., te sadržine citirane službene zabilješke, utvrđeno je da su navedeni svjedoci u svojstvu ovlašćenih službenika policije, postupajući po operativnim saznanjima, da će se u predmetnom podrumu vršiti prepakivanje opojne droge, kritičnog dana pošli u suteren zgrade u kojoj živi optuženi B., gdje su u predmetnom podrumu zatekli optužene kao i&nbsp; predmetnu drogu. Navedena droga je privremeno oduzeta od optuženog B., što je utvrđeno iz citirane potvrde o privremeno oduzetim predmetima,&nbsp; a da se radi o opojnoj drogi marihuani, ukupne neto mase 872,99 gr utvrđeno je citiranim hemijskim vještačenjem.<br>
<br>
Optuženi B. nije sporio da je predmetnu marihuanu upakovanu u kartonskoj kutiji kupio ispred svoje zgrade, da je potom sakrio u predmetni podrum,&nbsp; te sjutradan uveče došao u podrum ponijevši sa sobom navedenu vagu i staklene tegle, gdje je predmetnu drogu prepakivao u tegle i kese.<br>
<br>
Saslušani svjedoci su posmatrajući unutrašnjost podruma kroz prostor izmedju drvenih lestvica kojima su podrumi pregradjeni, vidjeli opisane radnje koje su optuženi preduzeli, stim što je svjedok K. bio decidan da je vidio obojicu optuženih i B. i N., kako vrše prepakivanje droge. Iako svjedoci N. i D. nijesu zapazili da je optuženi N. prepakivao drogu, već samo da su se ispred njega nalazile navedene stvari, kesa,&nbsp; tegle i opisana kutija, da je i ovaj optuženi kritičnom prilikom sa optuženim B. vršio prepakivanje predmetne droge bez sumnje se utvrdjuje iz sadržine citiranih zapisnika o daktiloskopskom vještačenju tragova papilarnih linija, budući da opisani trag&nbsp; na predmetnoj sivoj kartonskoj kutiji od cipela u kojoj se nalazila&nbsp; rasuta biljna materija zelene boje, potiče od srednjeg prsta desne ruke optuženog N., dok&nbsp; opisani tragovi na providnoj pvc kesi sa biljnom materijom zelene boje i na većoj staklenoj tegli sa zelenim zatvaračem, takodje potiču od palca lijeve ruke optuženog N..<br>
<br>
Shodno navedenom, činjenica je da se sadržina&nbsp; citirane službene zabilješke razlikuje od dijela navoda saslušanih svjedoka N. i D. , u pogledu&nbsp; okolnosti konstatovanih u zabilješci, da su optuženi kritičnom prilikom prepakivali predmetnu drogu, ne dovodi u sumnju postojanje činjenice, da je i optuženi N. pakovao predmetnu drogu, a takodje ni vjerodostojnost njihovih svjedočkih iskaza. Naime,&nbsp; budući da su&nbsp; saslušani svjedoci naveli u svojim iskazima, da su predočili sudu sopstvena neposredna&nbsp; opažanja, u zavisnosti od pozicijeodakle su posmatrali unutrašnjost podruma, činjenično utvrdjenje iz citirane službene zabilješke, da su obojica optuženih prepakivali predmetnu drogu, zasnovano je na ukupnim zapažanjima svih policijskih službenika, saslušanih svjedoka. Naime,&nbsp; svjedoci su vidjeli opisane radnje optuženih u predmetnom podrumu, pa su njihova pojedinačna, neposredna opažanja, sublimirana u sadržinu citirane službene zabilješke, kao opis ukupnog slijeda kritičnog dogodjaja,&nbsp; koja zabilješka shodno navedenom nije kontradiktorna konačnom zaključku zasnovanom i na rezultatima daktiloskopskog vještačenja,&nbsp; kojim je utvrdjeno da opisani tragovi na dostavljenim uzorcima, potiču i od optuženog N. pa se shodno navedenom&nbsp; logično isključuje svaka mogućnost drugačijeg utvrdjenja.Naime, budući da svjedci D. i N. u trenuktku kada su posmatrali unutrašnjost predmetnog podruma, objektivno nijesu morali vidjeti isto što i svjedok K. , imajući u vidu činjenicu da su svjedoci posmatrali navedeno iz različitih pozicija,&nbsp; njihovo zapažanje ne mora&nbsp; nužno biti istovjetno u pogledu svih pojedinosti, posebno u situaciji kada se posmatra radnja koja traje izvjesno vrijeme, kao što je&nbsp; u konkretnom slučaju prepakivanje predmetne droge pa je logično da su zapažanja svjedoka uslovljena ovim objektivnim okolnostima.<br>
<br>
Cijeneći iskaze saslušanih svjedoka, sud nalazi da su svjedoci kao ovlašćena službena lica iznijeli neposredna zapažanja o službenim radnjama koje su kritičnom prilikom preduzimali. Svjedoci&nbsp; su objektivno bili u mogućnosti da zapaze ono o čemu su svjedočili -podrum je bio osvijetljen a posmatranje su vršili kroz otvore između vertikalno postavljenih drvenih letvica kojima je predmetni podrum pregrađen, koje letvice očigledno nijesu sasvim spojene kako to i navode saslušani svjedoci, a što se utvrdjuje&nbsp; i uvidom u citirani fotoelaborat. Njihovi iskazi su saglasni u pogledu odlučnih činjenica i nijesu dovedeni u sumnju nijednim provedenim dokazom već su naprotiv potvrđeni drugim provedenim dokazima, pa sud nema razloga da im ne vjeruje. Određene nesaglasnosti u pogledu činjenica koje po ocjeni ovog suda nijesu odlučne, a tiču se okolnosti da li su optuženi uhapšeni unutar ili ispred predmetnog podruma, nijesu od uticaja na vjerodostojnost njihovih svjedočkih iskaza. Ovo stoga, što je u postupku nesumnjivo utvrđeno da je, nasuprot odbranama optuženih, optuženi N. bio u kontaktu kako sa kartonskom kutijom, tako i sa pvc kesom i teglom u koje je iz navedene kutije prepakivana opojna droga. Neprihvatljivo je za sud objašnjenje optuženog N., koji tek u odbrani na glavnom pretresu, očigledno suočen sa rezultatima dokazinog postupka, navodi da su ga policajci prilikom hapšenja oborili na pod podruma, kojom prilikom je moguće dotakao poklopac tegle, koje okolnosti u ranijim odbranama nije pominjao već je izričito tvrdio da predmetnu drogu nije&nbsp; dodirivao niti pakovao. Osim što su ovi navodi sami po sebi neubjedljivi, nijesu potkrijepljeni provedenim dokazima a ni odbranom optuženog B., a u suprotnosti su sa citiranim izvještajem o vještačenju iz kojeg je na osnovu tragova podesnih za vještačenje utvrđeno da optuženi Ninković nije bio u kontaktu samo sa jednom staklenom teglom već i sa pomenutom kartonskom kutijom i pvc kesom .&nbsp;<br>
<br>
Imajući u vidu navedeno, sud je iskaze saslušanih svjedoka- policijskih službenika ocjenio&nbsp;&nbsp;&nbsp; kao objektivne i vjerodostojne, budući da je njihovo kazivanje potkrijepljeno i sadržinom ostalih provedenih dokaza, citiranim potvrdama o privremenom oduzimanju predmeta,&nbsp; zapisnika odaktiloskopskom vještačenju, fotoelaboratu, pri čemu je sud imao u vidu i činjenicu da su svjedoci službena lica koja su kritičnom prilikom obavljala službenu radnju, pa je&nbsp; isključena&nbsp; svaka sumnja&nbsp; u njihovu pristrasnost.<br>
<br>
Shodno utvrđenom činjeničnom stanju, neosnovani su navodi odbrana optuženih da je optuženi N. došao po pozivu optuženog B. da bi ga svojim vozilom prebacio do Bijele. U prilog istog zaključka, sud nalazi da nemaju logičkog utemeljenja ni navodi optuženih, da iako se poznaju dugi niz godina jer stanuju u komšiluku, nijesu u previše bliskim odnosima, budući da je optuženi N. istovremeno tvrdio&nbsp; da je&nbsp; svojim vozilom&nbsp; optuženog B., dva tri puta sedmično vozi na posao i druga mjesta po potrebi.<br>
<br>
Navode odbrane optuženog B., da je predmetnu marihuanu nabavio,&nbsp; isključivo za ličnu upotrebu, budući da&nbsp; više godina konzumira marihuanu, kao i navode odbrane optuženog N. , da nije imao dodira sa predmetnom drogom, te da je kritičnom prilikom nije pakovao, sud je odbacio kao neosnovane i sračunate na izbjegavanje krivice.<br>
<br>
Naime, da je predmetna marihuana namijenjena daljoj prodaji, a ne kako&nbsp; navodi optuženi B., njegovoj ličnoj upotrebi, nesumnjivo proizilazi iz okolnosti pod kojima je pronadjena, tj. činjenice da su optuženi zatečeni u navedenom podrumu gdje su količinu od 872,99 grama&nbsp; marihuane,&nbsp;&nbsp; prepakivali, a što ne spori optuženi B.&nbsp; koji je drogu izmjerio na navedenoj vagi, dok je ućešće optuženog N. u radnjama pakovanja predmetne droge,&nbsp; utvrdjeno provedenim dokazima, iskazom svjedoka K. i citiranim zapisnicima o dasktiloskopskom vještačenju, kojim je na navedenim uzorcima utvrdjeno prisustvo označenih tragova koji potiču od optuženog N.. Nadalje, neosnovani su i kontradiktorni navodi odbrane optuženog B., koji nastojeći da potkrijepi svoju tvrdnju da je opojna droga bila namijenjena za lično uživanje, navodi&nbsp; da je tegle sa drogom htio da ostavi u podrumu jer nije imao gdje da ih drži u stanu, istovremeno tvrdeći da je&nbsp; jednu od kesa sa marihuanom namjeravao&nbsp; da odnese kući da bi svakodnevno mogao&nbsp; da je konzumira, iako&nbsp; pred majkom koja inače zna da je&nbsp; uživalac marihuane, kako i sam navodi, ne konzumira marihuanu.&nbsp; Takodje, i dalji navodi ovog optuženog,&nbsp; da je dio predmetne marihuane i to dvije pvc kese bio »škart«, koji je htio da baci, nemaju činjenično utemeljenje, budući da je citiranim hemijskim vještačenjem za sve uzorke utvrdjeno da sadrže psihoaktivnu komponentu tetrahidrokanabinola (THC) u koncentraciji iznad 0,3%.Shodno navedenom, nesumnjivo je da su optuženi kritičnom prilikom mjerenjem i prepakivanjem predmetne droge iz kartonske kutije u kojem pakovanju je po kazivanju optuženog B. predmetnu drogu kupio, u navedene pvc kese i tegle, pripremali drogu za dalje prometovanje. Takodje, mjerenje i prepakivanje marihuane u navedenu ambalažu, upućuje na jedini osnovan zaključak, da je predmetna droga bila namjenjena prodaji a ne ličnom uživanju, kako to neosnovano nastoji da predstavi optuženi B., budući da način konzumiranja ove opojne droge, pušenjem tz. džointa, ne zahtijeva prepakivanje u količinama razdjeljenim u predmetnu ambalažu. Nadalje, imajući u vidu i činjenicu koju optuženi B. i sam navodi, da je prilikom kupovine platio prodavcu, 250 € za predmetnu drogu, neosnovani su i njegovi navodi da je drogu mjerio&nbsp; da bi ustanovio da li ga je prodavac prevario, koje sve navode sud cijeni kao neubjedljive i očigledno sračunate na izbjegavanje krivice. Takodje i okolnost koju optuženi B. ističe u svojoj odbrani da je uživalac marihuane, nije od uticaja na dugačiju odluku suda. Ovaj optuženi navodi da se za svo vrijeme od kada konzumira marihuanu nije podvrgavao liječenju a sudski vještak neuropsihijatrijske struke, imajući u vidu nepostojanje medicinske dokumentacije budući da optuženi nije nikada liječen,&nbsp; dozvoljava mogućnost da optuženi, konzumira pet do petnaest cigareta marihuane dnevno, budući da je kod uživanja marihuane, dnevna doza individualna i ne može se utvrditi. Imajući u vidu da je na naprijed opisan način nesumnjivo utvrdjeno da su optuženi neovlašćeno držali radi prodaje predmetnu marihuanu, u konkretnom slučaju, po ocjeni ovog suda okolnost da je optuženi B. uživalac marihuane, ni u kom slučaju ne umanjuje njegovu namjeru da opojnu drogu koju neovlašćeno drži, dalje prodaje.<br>
<br>
&nbsp;&nbsp;&nbsp;&nbsp; Nadalje, nesumnjivo je da su optuženi, na način opisan u izreci presude, neovlašćeno radi prodaje držali predmetnu količinu marihuane, budući da je Zakonom o proizvodnji i prometu opojnih droga članom 4,5 i 7 zabranjena&nbsp; proizvodnja, prerada i promet opojnih droga a Rješenjem o utvrdjivanju opojnih droga Sl.SRJ br.44/02 marihuana je označen kao opojna droga.<br>
<br>
Kod ovakvog činjeničnog utvrdjenja, nesumnjivo je da su optuženi postupali umišljajno, svjesni da se radi o supstanci proglašenoj za opojnu drogu, te svjesni da&nbsp; drže marihuanu u svrhu njenog neovlašćenog prometovanja, čime su u radnjama optuženih ostvarena sva bitna objektivna i subjektivna obilježja bića predmetnog krivičnog djela stavljenog im na teret, za koje ih&nbsp; je sud oglasio krivim.<br>
<br>
Prilikom izbora vrste&nbsp; i visine krivične sankcije, Sud je cijenio sve okolnosti iz čl. 42 KZ, koje su od uticaja da kazna bude manja ili veća, pa je od olakšavajućih okolnosti na strani optuženih cijenio loše imovno stanje, dok je od otežavajućih okolnosti cijenio njihovu raniju osuđivanost za istovrsno krivično djelo, navedeno u izreci presude. Imajući uz navedeno u vidu težinu učinjenog krivičnog djela, te&nbsp; stepen krivične odgovornosti optuženih kao izvršilaca, Sud je mišljenja da su odmjerene kazne zatvora u trajanju kao u izreci presude, neophodne i dovoljne za ostvarenje svrhe kažnjavanja, kako sa gledišta generalne, tako i sa gledišta specijalne prevencije, te da će uticati na optužene da ubuduće ne vrše krivična djela, uticati na njihovo prevaspitavanje i imati vaspitni uticaj na druge da ne vrše krivična djela, kojom kaznom je izražena društvena osuda za krivično djelo i obaveza poštovanja Zakona, jačanje morala i uticaja na razvijanje društvene odgovornosti, čime će u potpunosti biti ostvarena svrha kažnjavanja iz čl. 32 KZ, a u okviru opšte svrhe izricanja krivičnih sankcija iz čl. 4 st. 2 istog Zakonika.<br>
<br>
&nbsp;&nbsp;&nbsp;&nbsp; Shodno čl. 51 KZ&nbsp; vrijeme koje su optuženi proveili u pritvoru, u trajanju kao u izreci presude, uračunato je u izrečene kazne zatvora.<br>
<br>
&nbsp;&nbsp;&nbsp;&nbsp; Odluka o troškovima krivičnog postupka – paušala zasnovana je na odredbi čl. 229 ZKP-a. Troškovi krivičnog postupka na čije je plaćanje sud solidarno obavezao optužene, odnose se na putne troškove svjedoka&nbsp; i odmjereni su u iznosu od 25,00 €, te&nbsp; nagradu sudskom vještaku neuropsihijatrijske struke za dati nalaz i mišljenje odmjerenu u iznosu od 44,00 €, na čije je plaćanje sud obavezao optuženog B., dok je paušal u iznosima od po 100,00 € odmjeren srazmjerno dužini trajanja postupka, složenosti predmeta i imovnim prilikama optuženih.<br>
<br>
&nbsp;&nbsp;&nbsp;&nbsp; Shodno citiranim zakonskim odrebama, sud je prema optuženom B. izrekao mjeru bezbjednosti, oduzimanja navedene količine opojne droge –marihuane, kao predmeta čije oduzimanje je obavezno,&nbsp; koja se opojna droga ima uništiti nakon pravosnažnosti presude.<br>
<br>
Na osnovu navedenog, a u smislu citiranih zakonskih odredbi, odlučeno je kao u izreci presude.<br>
<div style="text-align: center;">
	VIŠI SUD U PODGORICI<br>
	Dana, 12.12.2011. godine</div>
<br>
ZAPISNIČAR&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp; S U D I JA<br>
&nbsp; Mirela Piper,s.r.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;Ana Vuković,s.r.<br>
<br>
<br>
PRAVNA POUKA<br>
Protiv ove presude, dozvoljena je<br>
žalba u roku od 15 dana od dana<br>
prijema pismenog otpravka presude, preko ovog suda,<br>
Apelacionom sudu Crne Gore.<br>
<div style="text-align: center;">
	Za tačnost otpravka tvrdi i ovjerava<br>
	namještenik suda<br>
	_____________________<br>
	&nbsp;</div>
<br>
<br>
<br>
<br>
<br>
<br>
<br>
<br>
<br>

<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{;font-size:14pt}
.span3{;font-size:12pt;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span class="span1">Posl.br. K. 129/15</span>
</p>
<p style="text-align:center;">
<span class="span2"></span>
</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>&nbsp;</p>
<p>
<span class="span1">OSNOVNI SUD U CETINJU, kao prvostepeni krivični, po sudiji Mariji Ćupić, kao sudiji pojedincu, uz sudjelovanje sudskog namještenika Martinović Aleksandre, kao zapisničara, u krivičnom predmetu okrivljenog L. P. sa C., zbog krivičnog djela protivpravno zauzimanje zemljišta iz člana 254. stav 1. Krivičnog zakonika, rješavajući po Optužnom predlogu Osnovnog državnog tužilaštva u Cetinju Kt.br. 38/14 od 16.07. 2014. godine, nakon održanog glavnog i javnog pretresa dana 10.02. 2016. godine u prisustvu Državnog tužioca u  ODT Cetinje Radunović Sanje ,u odsustvu uredno pozvanog  okrivljenog L. P., donio je dana 12.02. 2016. godine i javno objavio </span>
</p>
<p>&nbsp;</p>
<p>&nbsp;</p>
<li>
<span class="span3">                                                 PRESUDU</span>
</li>
<p>&nbsp;</p>
<p>&nbsp;</p>
<li>
<span class="span3">Okrivljeni :</span>
</li>
<p>&nbsp;</p>
<li>
<span class="span3">L. P., JMBG ...., od oca V. i majke M., rođene M., rođen ..... godine u C., sa prebivalištem u C., državljanin C. G., neoženjen, kuvar, pismen sa završenom Srednjom školom za kuvara, lošeg imovnog stanja, osuđivan presudom Osnovnog suda u Štocholm Am. br 4632-11-1 od 10. 02. 2012. godine, na uslovnu osudu; presudom Osnovnog suda u Cetinju posl. br. K. 193/07 od 14. 01. 2008. godine, zbog krivičnog djela nasilničko ponašanje iz člana 399. Krivičnog zakonika na kaznu zatvora u trajanju od sedam mjeseci, uslovno na tri godine i presudom Osnovnog suda u Cetinju posl. br. K. 98/03 od 01. 04. 2004. godine, zbog krivičnog djela uvreda iz člana 195. stav 2. Krivičnog zakonika, na kaznu zatvora u trajanju od dva mjeseca uslovno na jednu godinu</span>
</li>
<p>&nbsp;</p>
<p>
<span class="span1">Na osnovu člana 373.tačka 2.Zakonika o krivičnom postupku </span>
</p>
<p>&nbsp;</p>
<p style="text-align:center;">
<span class="span1">OSLOBAĐA SE OD OPTUŽBE</span>
</p>
<p>&nbsp;</p>
<p>
<span class="span1">Kojom je predstavljeno da je :</span>
</p>
<p>&nbsp;</p>
<p>&nbsp;</p>
<li>
<span class="span3">Neutvrđenog dana, u decembru mjesecu 2013. godine u ulici “B. P.” broj ..., u C., iako svjestan da je protivpravno zauzimanje tuđeg zemljišta zabranjeno, voljno protivpravno zauzeo tuđe zemljište – dvorište koje se nalazi na kat. parceli broj ...., upisano u listu nepokretnosti broj ... KO ...., na kojem trajno pravo sukorišćenja u obimu od po 1/3 imaju oštećene V. M., Đ. V. i sada pok. K. V., sve iz C., na način što </span><span class="span3">je upotrebom podesnog sredstva skinuo katanac sa kapije dvorišnog prostora porodične kuće oštećenih i u istom držao svog psa rase “Cane Corso”, koji se nalazi u navedenom dvorištu i time onemogućio oštećene da koriste dvorišni dio kuće i pomoćni objekat, </span>
</li>
<p>&nbsp;</p>
<li>
<span class="span3">čime bi izvršio krivično djelo protivpravno zauzimanje zemljišta iz člana 254. stav 1.  Krivičnog zakonika.</span>
</li>
<p>&nbsp;</p>
<p>
<span class="span1">Troškovi krivičnog postupka koje je imao okrivljeni angažovanjem branioca o kojima će biti donijeto posebno rješenje po pravosnažnosti presude , padaju na teret budžetskih sredstava suda.</span>
</p>
<p>&nbsp;</p>
<li style="text-align:center;">
<span class="span3">O b r a z l o ž e nj e</span>
</li>
<p>&nbsp;</p>
<p>&nbsp;</p>
<li>
<span class="span3">Optužnim predlogom ODT-a u Cetinju Kt.br. 38/14 od 16. 07. 2014.  godine, okrivljenom L. P. je stavljeno na teret izvršenje krivičnog djela protivpravno zauzimanje zemljišta iz člana 254. stav 1.  Krivičnog zakonika.</span>
</li>
<p>&nbsp;</p>
<li>
<span class="span3">Prvostepena presuda u datoj krivičnopravnoj stvari je ukinuta odlukom Višeg suda u Podgorici  Kž.br.898/2015 od 09.11.2015.godine i predmet je vraćen na ponovni postupak i odlučivanje.</span>
</li>
<p>&nbsp;</p>
<li>
<span class="span3">Shodno ukidnim  razlozima sadržanim u odluci Višeg suda zakazan je  glavni pretres na kojem je u  završnoj riječi zastupnica optužbe nakon manjih činjeničnih preciziranja ostala  pri podnijetom optužnom aktu cijeneći da su provedenim dokazima u svemu potvrđeni navodi tužilaštva,te da su se u radnjama okrivljenog stekla sva bitna obilježja bića krivičnog djela ostavljenog mu na teret, pa je predložila da se okrivljeni oglasi krivim i osudi po zakonu,cijeneći da Sud jedinu pravilnu i zakonitu odluku može donijeti na osnovu iskaza svjedoka datih u ranijem postupku jer je očigledno da su iz odredjenih razloga izmijenili iskaze u daljem toku postupka.</span>
</li>
<p>&nbsp;</p>
<li>
<span class="span3">Okrivljeni L. P. je u svojoj odbrani naveo  da je stalno nastanjen u C. u ul. B. broj ..., gdje živi sa porodicom od svog rođenja, a u istom dvorištu gdje se nalazi njihova kuća i nalazi se i kuća vlasništvo sada pok. K. V. sa kojom su imali veoma dobre međuljudske odnose Ovo dvorište je podijeljeno metalnom ogradom tako da je jedan dio vlasništvo njegove porodice, a drugi dio vlasništvo sada pok. K. V. i njenih sestara V. M. i Đ. V. Prije  pola godine nabavio  je psa rase “cane corsa”, kojeg je držao u svom dvorištu, gdje mu je napravio i kućicu, ali je isti povremeno preskakao ogradu u jednom dijelu gdje je najniže i ulazio u dvorište oštećenih. Pošto niko od njih nakon smrti K. V. tu nije živio, smatrao je da to neće predstavljati problem, pa je svog psa nastavio držati u svom dvorištu sve do dana kada su V. M. i Đ. V. podnijele protiv njega krivičnu prijavu. To je po njegovom sjećanju bilo u decembru mjesecu 2013. godine, kada su u njegovo dvorište došle V. M. i Đ. V., pri tom su sa njima došli i policijski službenici i tražili od njega da ukloni psa. Za to vrijeme su mu one dvije nešto govorile i vikale u smislu da skloni psa iz njihovog dvorišta, ali on sa njima nije htio da se raspravlja. Nakon toga on je psa odveo na Rijeku Crnojevića i ako to nije trebao da uradi jer je psa držao u svom dvorištu. Nije ulazio ni u jedan od pomoćnih objekata vlasništvo porodice K. jer su svi zaključani, tako da nije ni koristio električnu energiju iz njihovih objekata, već je njegov pas sam preskakao u njihovo dvorište, a </span><span class="span3">okrivljeni je ulazio samo kada je trebao da izvede psa, tačnije nije fizički ulazio u dvorište već bi samo otvorio kapiju kada bi pas sam izašao. Tačno je da je otključao, a ne skinuo katanac sa vrata njihove ograde, jer je imao ključ koji mu je pok. K. V. dala, budući da se u njenom dijelu dvorišta nalazi jedan prostor gdje svi šire veš. Nije tačno da je u njihovom dvorištu napravio kućicu za psa, već se kućica nalazi u njegovom dvorištu. Istakao je i to da su u dijelu gdje stanuje, sva dvorišta povezana tako da se lako može preskočiti iz jednog u drugo dvorište, pa iz tog razloga vjerovatno toliko smeća i otpada i u dvorište oštećenih. Ne sjeća se da je sa Đ. V. i V. M. razgovarao u vezi potoršnje struje. Ne smatra se krivim za djelo koje mu se stavlja na teret iz razloga koje je prethodno naveo.Naglasio je da nije držao psa kako ga optužba tereti ,već je pas preskočio u susjedno dvorište,jer tu postoje tri mjesta gdje pas može preći u susjedno dvorište,a kao što je i rekao odmah ga je nakon ovoga sklonio.Poznato mu je da u tom dvorištu postoje gradjevine koje su stare  ,vidi ih jer ih dijeli samo ograda,ali nijesu za upotrebu .Toalet nije koristio jer je star i ne može se koristiti već 10-15 godina ,što se sve može vidjeti iz njegovog dvorišta ,stim što nezna ima li ili ne struje i vode u njemu.Nije bio prisutan dok mu je pas bio u dvorištu,već ga je zvao otac ili stric,a oštećene je vidio tek kada su pozvale policiju.Psa je odmah prebacio na Rijeku Crnojevića kada su ga pozvali iz policije.</span>
</li>
<p>&nbsp;</p>
<li>
<span class="span3">Radi razjašnjenja ove krivičnopravne stvari, sud je u dokaznom postupku proveo dokaze: saslušanjem oštećenih Đ. V. i V. M., svjedoka L. B., na saglasan predlog stranaka umjesto neposrednog saslušanja pročitao iskaz svjedoka L. V., izvršio uvid u prepis lista nepokretnosti broj ... KO .... i broj ... KO ...., oba od 12. 02. 2014. godine, izdatih na ime oštećenih V. M., Đ. i sada pok. K. V., izvršio uvid u fotodokumentaciju Uprave policije – Odeljenja bezbjednosti Cetinje broj 239/13 od 27. 12. 2013 godine, pročitao službenu zabilješku MUP-a Uprave policije Odeljenja bezbjednosti Cetinje broj 67/02-Ku 45/14 od 27. 12. 2013. godine i pročitao izvještaj Uprave policije – Odeljenja bezbjednosti Cetinje broj 67/02-245/14-sl od 27. 02. 2014. godine iz Kaznene evidencije za okrivljenog L. P.</span>
</li>
<p>&nbsp;</p>
<li>
<span class="span3">Iz iskaza oštećene Đ. V. proizilazi da je ista stalno nastanjena u C. na naznačenoj adresi, a u zimskom periodu boravi u P. Ona i njena sestra V. M. posjeduju porodičnu kuću koja se nalazi u B. ulici broj ..., u kojoj je do decembra mjeseca 2012. godine stanovala njena sestra V. K., koja je u istom mjesecu 2012. godine i preminula, tako da u toj kući više niko ne živi, a ona i njena sestra V. su zadnji put obišli ovu kuću početkom decembra 2013. godine. Prilikom obilaska kuće primijetili su da njihov prvi komšija L. P. u dvorištu – avliji površine od oko 100 m2, pri čemu je slobodni dio oko 50 m2, tj ograđenom dijelu njihove kuće drži svog psa, te da je isti odvalio katanac na ulaznoj kapiji i umjesto njega stavio neki ekser, a čak je u dvorišnom dijelu njihove kuće napravio i kućicu za psa i koristio njihovu struju i vodu iz pomoćnog objekta koji se nalazi odmah uz njihovu kuću u istom dvorištu. Takođe je sa spoljne strane ograde dvorišta zaletovao svoju kapiju bez njihove dozvole. One su u više navrata razgovarale sa L. P. i molile ga da svog psa ukloni iz njihovog dvorišta što on nije uradio, tako da su dana 27.12. 2013. godine kada su vidjele da nema namjeru da ukloni psa i oslobodi njihove dvorište, odlučile da podnesu krivičnu prijavu. Istakla je da u dvorište ne mogu ući jer je taj pas agresivan, te iz tog razloga im je prilaz tom dijelu kuće i pomoćnim objektima potpuno onemogućen. Nije im poznato ni što se sve nalazi u tim pomoćnim objektima, jer istima nijesu mogli da priđu. Svaki put kad su razgovarale sa L. P., on je obećavao da će psa da ukloni za dva dana, ali pošto to nije uradio one su odlučile da ga prijave policiji. Takođe su primijetile da su na </span><span class="span3">pomoćnom objektu odvaljena vrata na kupatilu i da je dvorište devastirano, i da se na njemu nalazi puno otpada i psećeg izmeta, dok su na zidovima pomoćnog objekta ispisani razni grafiti. Istakla je i to da su nakon smrti njihove sestre V. tražili od E. C. da isključi napajanje električnom energijom pomoćne objekte, koji su u dvorištu, kako neko ne bi to zloupotrijebio, međutim od avgusta mjeseca 2013. godine, kada su ugrađena nova digitalna  brojila ponovo je omogućeno napajanje električnom energijom pomoćnih objekata. Kada su početkom decembra 2013. godine obišle kuću primijetili su da je L. P. uključio struju, tj. bila je upaljena sijalica u pomoćnom objektu. To su sve vidjele iz slobodnog prolaza van ograđenog dijela njihovog dvorišta jer u isti nijesu mogle ući. Pitali su ga zašto je uključio sijalicu na što je isti odgovorio “što je to nekoliko kilovata”. Nakon toga su otišle u E. .... tražile da im ponovo isključe struju. Zatražile su listing potrošnje električne energije iz kojeg su zaključile da od avgusta mjeseca ima potrošenje električne energije i to od 50 – 100 kw, što je najvjerovatnije potrošio L. P. U kupatilu pomoćnog objekta kuće postoji bojler koji je on takođe koristio, a na ostalim pomoćnim objektima svi prekidači  štekeri se nalaze spolja tako da je on mogao lako uključiti električnu energiju i trošiti je. Od 27.12.2013. godine više nije obilazila kuću, tako da ne zna da li je L. P. uklonio psa i doveo dvorište u pređašnje stranje. Ova kuća se i dalje u katastru vodi na nju i njene sestre. </span>
</li>
<li>
<span class="span3">Oštećena je pojasnila da su ona i sestra samo jedanput zatekle psa u tom dvorištu pa su pozvale policiju jer su bile ljute ,a okrivljeni nije bio kući tog dana .To se dešavalo pred Novom godinom ,a nije se mogla sjetiti ni koje je  to godine više bilo,jer su slučajno naišle da obiđu porodičnu kuću .Prije ovog perioda kuću su dolazile da posjete u ljeto 2013.godine,a dešava se i da ne udju u dvorište .U ljeto 2013.godine nijesu ni ulazile u dvorište ,vrata su bila zatvorena ,a u kuću su ušle sa ulične strane.Ostala je pri tvrdnji da nije bilo kućice za psa kada su u decembru ona i sestra došle ,i ostala je pri tvoj tvrdnji .Tog dana sem njih dvije, nije bilo drugih lica.Nije se pridružila krivičnom gonjenju i nije postavila imovinskopravni zahtjev.</span>
</li>
<p>&nbsp;</p>
<li>
<span class="span3">Iz iskaza oštećene V. M. proizilazi da ona i njena sestra V. Đ. posjeduju porodičnu kuću koja se nalazi u B. u. broj ..., u kojoj je do decembra mjeseca 2012. godine stanovala njihova sestra V. K., koja je u decembru mjesecu 2012. godine preminula, tako da u toj kući više niko ne živi, a ona i njena sestra V. su zadnji put obišle ovu kuću početkom decembra 2013. godine. Prilikom obilaska kuće primijetili su da njihov prvi komšija L. P. u dvorištu – avliji, tj. ograđenom dijelu njihove kuće drži svog psa, te da je isti odvalio katanac na ulaznoj kapiji i umjesto njega stavio neki ekser, a čak je u dvorišnom dijelu njihove kuće napravio i kućicu za psa i koristio njihovu struju i vodu iz pomoćnog objekta koji se nalazi odmah uz njihovu kuću u istom dvorištu. Takođe je sa spoljne strane ograde dvorišta zaletovao svoju kapiju bez njihove dozvole. One su u više navrata razgovarale sa L. P. i molile ga da svog psa ukloni iz njihovog dvorišta, što on nije uradio do dana podnošenja krivične prijave. Istakla je da u dvorište ne mogu ući jer je taj pas agresivan, te iz tog razloga im je prilaz tom dijelu kuće i pomoćnim objektima potpuno onemogućen. Nije joj poznato ni što se sve nalazi u tim pomoćnim objektima, jer istima nijesu mogli da priđu. Svaki put kada su razgovarale sa L. P., on je obećavao da će psa ukloniti za dva dana, ali pošto to nije uradio one su odlučile da ga prijave policiji. Takođe su primijetile da su na pomoćnom objektu odvaljena vrata na kupatilu i da je dvorište devastirano, i da na njemu ima puno otpada i psećeg izmeta, dok su na zidovima pomoćnog objekta ispisani razni grafiti. Istakla je i to da su nakon smrti njihove sestre V., tražili od E. C. da isključi napajanje električnom energijom pomoćne objekte koji su u dvorištu, kako </span><span class="span3">neko ne bi to zloupotrijebio. Međutim, od avgusta mjeseca 2013. godine kada su ugrađena nova digitalna brojila, ponovo je omogućeno napajanje električnom energijom pomoćnih objekata. Kada su početkom decembra 2013. godine obišle kuću primijetili su da je L. P. uključio struju, tj. bila je upaljena sijalica u pomoćnom objektu, što su sve vidjele iz slobodnog prolaza van ograđenog dijela njihovog dvorišta jer u isti nijesu mogle ući. Pitali su ga zašto je uključio sijalicu na što je on odgovorio “što je to nekoliko kilovata”. Nakon toga su otišle u E. .... tražile da im ponovo isključe struju. Zatražile su listing potrošnje električne energije iz kojega su zaključile da od avgusta mjeseca ima potrošnje i to od 50 – 100 kw, što je najvjerovatnije potrošio L. P.. U kupatilu pomoćnog objekta kuće, postoji bojler koji je on takođe koristio, a na ostalim pomoćnim objektima svi prekidači – štekeri se nalaze spolja tako da je on mogao lako uključiti električnu energiju i trošiti je. Ona boravi u Kotoru, tako da od 27. 12. 2013. godine više nije obilazila kuću i ne zna da li je L. P. uklonio psa i doveo dvorište u pređašnje stanje. Ova kuća se i dalje u katastru vodi na nju i njene sestre. Nije se pridružila krivičnom gonjenju protiv okrivljenog i nije postavila  imovinsko pravni zahtjev.Pojasnila je da ona i sestra u kuću nijesu dolazile baš često ,posebno što ona živi u Kotoru ,ali je moguće u šta nije sigurna da je bila tokom ljeta 2013.godine jedan ili dva puta ,ali nije ništa primjetila.Psa u dvorištu je primjetila u decembru 2013.godine,tačnije 26.ili 27.decembra 2013.godine,a to zna jer je trebala da putuje za Švajcarsku .Više se ne sjeća da li je bilo boksa ili pak samo da je bio pas .Sa njom i sestrom tog dana nije niko bio ,sem što su zvali policiju .Ukoliko je izjavila da je bila kućica za pse nezna iz kog je to razloga rekla,jer razmišljajući  nezna ni gdje bi kućica mogla biti sagradjena .Činjenica je da je katanac bio odvaljen kao i danas ,a da li je to uradio L. ili neko drugi nezna ,jer ima još lica koja žive na tako malom prostoru ,a ulazna vrata se ne zaključavaju ,a smatrale su da kako je pas koji pripada P. bio u dvorištu ,da je to on i uradio.</span>
</li>
<p>&nbsp;</p>
<li>
<span class="span3">Iz iskaza svjedoka L. B. proizilazi da živi u kući koju dijeli sa L. P. .Živi na prizemlju,a P. na spratu ,a kuća ima veće dvorište .Poznato je da je do prije nekih godinu i po dana P. posjedovao psa koji je imao kućicu koja je bila smještena u dijelu dvorišta ispod stepeništa koje njima pripada ,tačnije to su njegove stepenice ,a dvorište je zajedničko.Nije primjetio da je pas prelazio u dio dvorišta koji pripada oštećenim . </span>
</li>
<p>&nbsp;</p>
<li>
<span class="span3">Iz iskaza svjedoka Lukovac Vaska proizilazi da je o predmetnom događaju sačinio službenu zabilješku i ostao je pri onome što je navedeno u istoj.</span>
</li>
<p>&nbsp;</p>
<li>
<span class="span3">Iz službene zabilješke  MUP-a Uprave policije Odeljenja bezbjednosti Cetinje broj 67/02-Ku 45/14 od 27. 12. 2013. godine, sastavljene od strane OPS Lukovac Vaska,  proizilazi da je dana 27. 12. 2013. godine u prostorije dežurne službe Odeljenja bezbjednosti Cetinje pristupila M. V. i podnijela na zapisnik krivičnu prijavu protiv P. L. Postupajući po navedenoj prijavi policijski slubženici su odmah izašli na lice mjesta, te nakon preduzetih uvijađajnih aktivnosti, pregleda lica mjesta i užeg okruženja i obavljenih razgovora konstatovali su sledeće: da je lice mjesta dvorišni prostor stambene kuće i da se isti nalazi u ul. B. P. broj .. Do dvorišta  je moguće doći kroz glavni zajednički ulaz stambene kuće oštećene M. V. i kuće L. P. do kojeg vodi hodnik u dužini od 10 metara. Stambeni objekat- kuća oštećene proteže se simetrično po dubini od pješačke staze na trotoaru, do dvorišta iza iste u dužini oko 10 metara gledajući iz pravca ul. B. P. Dvorište oštećene iza stambenog objekta ograđeno je metalnom ogradom visine od jednog metra i graniči se u dužini od 10 metara sa dvorištem i stambenim objektom L. P.. U ograđenom dvorišnom dijelu </span><span class="span3">oštećene nalaze se dva objekta, izgrađena od tvrdog materijala, od kojih se jedan prizemni objekat-kuća, nalazi naspram kuće L. P.. Na ogradi oštećene tj.na ulaznim vratima, na dijelu alke koja je namijenjena za zabravljivanje katancem, zatečen je esker podglavljen u istoj. Po naodima oštećene L. P. je najvjerovatnije nekim podesnim sredstvom uklonio katanac koji je tu bio, iz razloga kako bi mogao uvesti svog psa nesmetano u njihovo dvorište. U dvorištu oštećene, zatečen je pas braon boje, rase “cane corso”, koji je agresivnim lavežom i režanjem (nasrtanjem) uz ogradu onemogućavao bliži pristup objektima. Na pomoćnom objektu koji se nalazi naspram kuće L., zatečena su otvorena vrata na kupatilu, sa upaljenm svijetlom unutar istog, na kojima je po navodima oštećene takođe bio katanac, koji je L. P. uklonio. </span>
</li>
<p>&nbsp;</p>
<li>
<span class="span3">Svjedok Lukovac je pojasnio da je bio boks  bio u dvorištu u zabilješci bi bio evidentiran, ali boksa nije bilo .Tačno je da je bila ograda pa je to stvorilo zabunu da se radi o boksu.</span>
</li>
<p>&nbsp;</p>
<li>
<span class="span3">Uvidom u prepis lista nepokretnosti broj .... KO ...., proizilazi da su oštećene, zajedno sa sada pok. sestrom K. V., suvlasnice /u obimu prava od po 1/3) stambenog objekta koji se nalazi na kat.parceli ..., dok u odnosu na zemljište, imaju trajno pravo sukorišćenja u obimu od po 1/3. </span>
</li>
<p>&nbsp;</p>
<li>
<span class="span3">Uvidom u fotodokumentaciju Uprave policije – Odeljenja bezbjednosti Cetinje broj 239/13 od 27. 12. 2013 godine proizilazi da je lice mjesta fotografisano i isto je locirano u ul. B. P. broj .... U fotodokumentaciji dat je  prikaz ulaznih vrata hodnika koji vodi ka stambenim i pomoćnim objektima vlasništvo oštećenih i L. P., izgled hodnika koji vodi ka stambenim i pomoćnim objektima vlasništvo oštećenih i L. P., izgled metalne ograde koja fizički razdvaja dvorišni dio posjeda oštećenih i stambenog objekta L. P., na kojoj se po kazivanju oštećene V. M. prethodno nalazio metalni katanac, izgled dvorišnog dijela porodične kuće posjeda V. M. i metalne ograde koja gravitira oko istog, a koji fizički razdvaja dvorišni dio oštećenihi stambeni objekat okrivljenog, i put koji vodi ka ulaznim vratima pom. objekta.Nadalje je prikazan izgled dvorišnog dijela porodične kuće oštećenih, ograđen metalnom ogradom, i puta koji vodi ka ulaznim vratima pomoćnog objekta , Izgled pomoćnog objekta u sklopu dvorišnog dijela ,vlasništvo oštećenih i metalne ograde koja fizički razdvaja dvorišni dio porodične kuće i posjeda oštećenih i stambenog objekta L. P. , kao i izgled otvorenih ulaznih vrata toaleta u dvorišnom dijelu, vlasništvo V. M. .</span>
</li>
<p>&nbsp;</p>
<li>
<span class="span3">Iz izvještaja Uprave policije – Odeljenja bezbjednosti Cetinje broj 67/02-245/14-sl od 27. 02. 2014. godine iz Kaznene evidencije za okrivljenog L. P. proizilazi da je osuđivan presudom Osnovnog suda u Štocholmu Am. br 4632-11-1 od 10. 02. 2012. godine, na uslovnu osudu; presudom Osnovnog suda u Cetinju posl. br. K. 193/07 od 14. 01. 2008. godine, zbog krivičnog djela nasilničko ponašanje iz člana 399. Krivičnog zakonika na kaznu zatvora u trajanju od sedam mjeseci, uslovno na tri godine i presudom Osnovnog suda u Cetinju posl. br.K. 98/03 od 01. 04. 2004. godine, zbog krivičnog djela uvreda iz člana 195. stav 2. Krivičnog zakonika, na kaznu zatvora u trajanju od dva mjeseca uslovno na jednu godinu.</span>
</li>
<p>&nbsp;</p>
<p>
<span class="span1">Sud je nakon ocjene navoda optužbe,odbrane okrivljenog ,te ostalih provedenih dokaza ,kako pojedinačno ,tako i u njihovoj ukupnosti mišljenja da  u postupku nijesu  potvrdjeni činjenični i pravni navodi optužbe da je okrivljeni počinio krivično djelo</span><span class="span1"> </span><span class="span1">protivpravno zauzimanje zemljišta iz člana 254 stav 1 Krivičnog zakonika</span><span class="span1"> ,a ovo iz sljedećih razloga:</span>
</p>
<p>&nbsp;</p>
<li>
<span class="span1">U toku postupka je kao nesporno utvrdjeno</span><span class="span3"> uvidom u   list nepokretnosti br.... KO ....</span><span class="span1"> da </span><span class="span3"> je zemljište – dvorište koje se nalazi na kat. parceli broj ..., upisano u listu nepokretnosti broj ... KO ...., na kojem trajno pravo sukorišćenja u obimu od po 1/3 imaju oštećene V. M., Đ. V. i sada pok. K. V., svi iz C.</span>
</li>
<p>&nbsp;</p>
<li>
<span class="span3">Međutim ,Sud iz utvrđenog činjeničnog stanja u toku dokaznog postupka,a prevashodno iskaza oštećenih V. M., Đ. V. nije na nesumnjiv način mogao utvrditi da je okrivljeni  neutvrđenog dana, u decembru mjesecu 2013. godine u ulici “B. P.” broj ..., u C., iako svjestan da je protivpravno zauzimanje tuđeg zemljišta zabranjeno, voljno protivpravno zauzeo tuđe zemljište – dvorište koje se nalazi na kat. parceli broj ...., upisano u listu nepokretnosti broj ... KO ...., na kojem trajno pravo sukorišćenja u obimu od po 1/3 imaju oštećene V. M., Đ. V. i sada pok. K. V., sve iz C., na način što je upotrebom podesnog sredstva skinuo katanac sa kapije dvorišnog prostora porodične kuće oštećenih i u istom držao svog psa rase “Cane Corso”, koji se nalazi u navedenom dvorištu i time onemogućio oštećene da koriste dvorišni dio kuće i pomoćni objekat,kojim radnjama bi počinio krivično djelo protivpravno zauzimanje zemljišta iz čl.254.st.1.KZ-a.</span>
</li>
<p>&nbsp;</p>
<li>
<span class="span3">Oštećene V. M. i Đ. V. su u toku postupka mijenjale svoje iskaze,tako da njihovi iskazi po mišljenju suda ne mogu biti polazni osnov za utvrđivanje krivice i krivičnopravne odgovornosti </span><span class="span3">okrivljenog za krivično djelo koje mu je optužbom stavljeno na teret.Prvenstveno ,kao što je ukazano od strane Višeg suda u Podgorici u odluci Kž.br.898/2015 od 09.11.2015.godine iste se nijesu mogle izjasniti precizno na vrijeme izvršenja krivičnog djela ,potencirajući decembar mjesec 2013.godine ,odn.ošt. Đ. V. je pojasnila da su samo jedanput zatekle psa u tom dvorištu ,pred Novom godinom kada su slučajno obišle porodičnu kuću ,te kako su bile ljute pozvale su policiju,a boksa za psa nie bilo,dok  se  iz iskaza oštećene V. M. da zaključiti da je  pas je zatečen u njihovom dvorištu 26. ili 27.12.2013.godine.Naime,iste su po sopstvenom saglasnomm kazivanju navele da su  porodičnu kuću na Cetinju obišle u toku ljeta 2013.godine kada ništa nijesu primjetile  ,i onda tek  u decembru iste godine kada su zatekle u dvorištu psa.Što se tiče katanca oštećena V. M. je potvrdila da je bio odvaljen što je u skladu sa fotodokumentacijom i iskazom svjedoka Lukovac Vaska ,ali ista je i pojasnila da joj nije poznato da li je to uradio P. ili neko drugi ,ali u periodu davanja prvobitnog iskaza kod činjenice da je pas bio u dvorišnom dijelu koji pripada P. smatrale su da je to on i uradio iako još ima lica koja žive na tako malom  prostoru.  Evidentno je da su oštećene  izmijenile svoj prvobitni iskaz u kojem su sa sigurnošču tvrdile da je upravo okrivljeni L. preduzeo inkriminisane radnje koje su mu optužbom stavljene na teret. Medjutim,ni ti prvobitni iskazi  oštećenih nijesu potpuni i jasni,odnosno nijesu našli kao takvi utemeljenje u činjeničnoj gradji sadržanoj u spisima predmeta,samimm tim što njihovi navodi da se boks za psa nalazio u njihovom dvorištu su opovrgnuti iskazima svjedoka Lukovca ovlašćenog policijskog službenika koji je jasan da boksa za psa nije bilo u dijelu dvorišta koji pripada oštećenim,a takav njegov iskaz je kompatibilan sa službenom zabilješkom i  skicom lica mjesta koja je sačinjena povodom prijave oštećenih da im je od strane okrivljenog onemogućen ulazak u sopstveno dvorište jer u njemu i pored brojnih upozorenja i dalje drži predmetnog psa,te svjedoka L. B. koji je po mišljenju suda objektivno predstavio da je okrivljeni posjedovao kućicu za psa u dijelu dvorišta koji </span><span class="span3">njima pripada i to ispod stepeništa.Isto tako ,oštećena V. M. je izmijenila svoj iskaz u pogledu činjenice da je kućica za psa bila u njihvom dvorištu, pojasnivši da joj nije jasno da je to izjavila ,jer nezna ni gdje bi ona mogla da bude sagradjena,a i Dj. V. je takođe potvrdila da kućice za psa nije bilo konkretnom prilikom.</span>
</li>
<p>&nbsp;</p>
<li>
<span class="span3">Sa druge strane  okrivljeni ne negira da je njegov pas, istina zbog visine ograde (onamo gdje je najniža) preskakao u dvorište oštećenih, ali je smatrao da to, uslijed činjenice da u tom objektu niko nije stanovao neće predstavljati problem. Pojasnio je da u dvorištu postoje tri mjesta sa kojih pas može preći u susjedno dvorište ,te kada je vidio da je pas u susjednom dvorištu ,što je obzirom da nije bio kod kuće,saznao od oca ili pak strica , odmah  odreagovao tako što je sklonio psa,na Rijeku Crnojevića.</span>
</li>
<p>&nbsp;</p>
<li>
<span class="span3">Krivično djelo protivpravno zauzimanje zemljišta iz člana 254. stav 1.  Krivičnog zakonika, čini onaj ko protivpravno zauzme tuđe zemljište. Znači, objekt radnje jeste tuđe zemljište.Zauzimanje zemljišta, u suštini znači, zasnivanje faktičke vlasti nad istim, za šta nema dokaza, odn. nema pouzdanih dokaza da je  okrivljeni zauzeo dvorište oštećenih na kojem imaju trajno pravo sukorišćenja u naznačenom obimu, puštajući psa u istom kako to optužba potencira. Ovo sa razloga što se kao radnja krivičnog djela može  pojaviti svaka djelatnost kojom se ostvaruje zauzimanje zemljišta,a krivično djelo u pitanju je svršeno samim umišljajnim preduzimanjem neke od djelatnosti kojim se manifestuje zauzimanje zemljišta,što u konkretnom nema dokaza da je  slučaj.</span>
</li>
<p>&nbsp;</p>
<li>
<span class="span3">Dakle,nije na pozdan način utvrđeno da je okrivljeni na tuđem zemljištu “držao svog psa….” </span>
</li>
<p>&nbsp;</p>
<li>
<span class="span3">Sud je cijenio i materijalni dokaz -list nepokretnosti br. ... KO ....  od 12.02.2014.godine, ali isti nije od značaja u predmetnom slučaju ,obzirom da se ne odnosi na zemljište koje se okrivljenom stavlja na teret da je  protivpravno zauzeo.</span>
</li>
<p>&nbsp;</p>
<p>
<span class="span1">Kod ovako utvrđenog činjeničnog stanja, te ocjenom provedenih dokaza, sud nije mogao na nesumnjiv način utvrditi da je okrivljeni L. P.  počinio krivično djelo stavljeno mu na teret optužbom, jer sama tvrdnja optužbe o načinu izvršenja krivičnog djela “</span><span class="span1">na način što je upotrebom podesnog sredstva skinuo katanac sa kapije dvorišnog prostora porodične kuće oštećenih i u istom držao svog psa rase “Cane Corso”, koji se nalazi u navedenom dvorištu i time onemogućio oštećene da koriste dvorišni dio kuće i pomoćni objekat” je nejasna i neprecizna tumačenjem krivičnog djela koje je okrivljenom stavljeno na teret,tim prije što kratkotrajno zauzimanje zemljišta ne predstavlja ovo krivično djelo</span><span class="span1">,a da tvrdnja odbrane da je okrivljeni odmah po saznanju da je njegov pas u susjednom dvorištu istog odvezao na Rijeku Crnojevića nije opovrgnuta tokom postupka,ni iskazima samih oštećenih  ,</span><span class="span1"> </span><span class="span1">te </span><span class="span1"> kako nema drugih dokaza čije bi provođenje rezultiralo donošenjem drugačije odluke, iz kojih razloga je sud primijenio odredbu iz člana 3 stav 3 Zakonika o krivičnom postupku da sumnja o postojanju činjenica koja čine obilježje krivičnog djela sud rješava na način koji je povoljniji za okrivljenog (in dubio pro reo), te ga je oslobodio od optužbe osnovom čl. 373. tačka 2. ZKP-a.</span>
</p>
<p>&nbsp;</p>
<p>
<span class="span1">Kako je okrivljeni oslobođen optužbe, to troškovi krivičnog postupka koje je okrivljeni imao angažovanjem branioca o kojima će Sud po pravosnažnosti presude donijeti </span><span class="span1">posebno rješenje padaju na teret budžetskih sredstava Suda, a sve prednje shodno članu 230 stav 1 Zakonika o krivičnom postupku.</span>
</p>
<p>&nbsp;</p>
<p>
<span class="span1">Na temelju izloženog valjalo je odlučiti kao u izreci.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span1">OSNOVNI SUD U CETINJU</span>
</p>
<p style="text-align:center;">
<span class="span1">Dana 12.02. 2016. godine</span>
</p>
<p>&nbsp;</p>
<p>
<span class="span1">Zapisničar: </span><span class="span1"></span><span class="span1"></span><span class="span1">                                                                       S U D I J A</span>
</p>
<p>
<span class="span1">Aleksandra Martinović </span><span class="span1"></span><span class="span1"></span><span class="span1"></span><span class="span1"></span><span class="span1">  </span><span class="span1">                 Marija Ćupić,                             </span>
</p>
<p>&nbsp;</p>
<p>
<span class="span1">PRAVNA POUKA: </span>
</p>
<p>
<span class="span1">Protiv ove presude nezadovoljna stranka ima </span>
</p>
<p>
<span class="span1">pravo žalbe u roku od 8 ( osam ) dana,od dana </span>
</p>
<p>
<span class="span1">dostavljanja ovjerenog prepisa ove presude </span>
</p>
<p>
<span class="span1">Višem sudu u Podgorici, a preko ovog suda. </span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
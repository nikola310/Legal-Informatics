<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt;font-family:'Arial'}
.span2{;font-family:'Arial'}
.span3{;font-family:'Arial';font-weight:800}
.span4{;font-size:12pt;font-family:'Arial';font-weight:800}
.span5{;font-family:'Verdana'}
.span6{;font-size:12pt;font-family:'Verdana'}
</style>
</head>
<body class="b1" style="background: #aaa;">
<div class="window1">
<div class="page1">
<p>
<span></span><span class="span1"> </span><span class="span1"></span><span class="span1"></span><span class="span1"></span><span class="span1"></span>
</p>
<p>
<span class="span1"></span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:right">
<span class="span1">K. br.7/18</span>
</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>&nbsp;</p>
<p>
<span class="span1">Viši sud u Bijelom Polju, kao prvostepeni krivični, sudija Sanja Konatar, sa zapisničarem Mevludom Džogović, u postupku po optužnici Višeg državnog tužilaštva u Bijelom Polju Kt.br. 50/17 od 29.12.2017.godine, protiv optuženih G.Ž. iz P i M.D. iz K., zbog krivičnog djela neovlašćena proizvodnja, držanje i stavljanje u promet opojnih droga iz čl. 300 st. 1 Krivičnog zakonika Crne Gore (KZ CG), nakon održanog glavnog, javnog pretresa dana 09.03.2018.godine, u prisustvu Višeg državnog tužioca N. B., optuženog G.Ž. i njegovih branilaca D. Đ. i S. J., advokata iz P., optuženog M.D.a i njegovog branioca A.K., advokata iz B. P., donio je, a dana 12.03.2018.godine, javno objavio,</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>&nbsp;</p>
<p>
<span class="span1">Optuženi G.Ž., JMBG ............., od oca D. i majke S., rodjene O., rodjen ..........godine u K., sa prebivalištem u P., ul. S. P. C. br. .., student, neoženjen, sa završenom srednjom ekonomskom školom, državljanin Republike S., lošeg imovnog stanja, neosudjivan, u pritvoru od 18.10.2017.godine do 12.03.2018.godine, </span>
</p>
<p>&nbsp;</p>
<p>
<span class="span1">Optuženi M.D., JMBG ................., od oca J., majke V., rodjene C., rodjen ............godine, u K., sa prebivalištem u mjestu rodjenja, naselje P. .., student, neoženjen, sa završenom srednjom pomorskom školom, srednjeg imovnog stanja, državljanin Crne Gore, neosudjivan, u pritvoru od 18.10.2017.godine do 12.03.2018.godine,</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">K R I V I   S U</span>
</p>
<p>&nbsp;</p>
<p>
<span class="span1"></span><span class="span1">Što su: </span>
</p>
<p>&nbsp;</p>
<p>
<span class="span1">Dana 16.10.2017.godine, u večernjim časovima iz pravca P. u pravcu R. S., u putničkom motornom vozilu marke ‘’Š.’’ reg.oznaka .......... vlasništvo M. V., neovlašćeno radi prodaje prenosili 898,04 grama opojne droge marihuane i 2,289 grama opojne droge kokaina, supstance koje su Pravilnikom o utvrdjivanju spiska droga, psihotropnih supstanci i bilja koje se može koristiti za proizvodnju droga (Sl.list CG br. 56/12) proglašene za opojnu drogu, marihuanu upakovanu u dva veća i dva manja ručno pravljena pakovanja od pvc folije i opojnu drogu kokain u četiri manja zamotuljka od pvc folije i stavljena u pvc kesu bijele boje, koje droge su dana 16.10.2017.godine, oko 21,43 časova na graničnom prelazu D., službenici granične </span><span class="span1">policije, prilikom zaustavljanja i kontrole putničkog motornog vozila kojim je upravljao okrivljeni M.D., dok se na mjestu suvozača nalazio okrivljeni G.Ž., pronašli sakrivenu i to u zadnjem braniku dva veća pvc pakovanja marihuane i u šupljini ispod prekidača za svjetla dva manja pvc pakovanja marihuane i četiri manja pvc zamotuljka kokaina koji su stavljeni u pvc kesu bijele boje i istu oduzeli, pri čemu su okrivljeni bili sposobni da shvate značaj svog djela i upravljaju svojim postupcima i bili svjesni zabranjenosti svog djela i htjeli njegovo izvršenje, </span>
</p>
<p>&nbsp;</p>
<li>
<span class="span2">čime su kao saizvršioci izvršili krivično djelo neovlašćena proizvodnja, držanje i stavljanje u promet opojnih droga iz čl. 300 st.1</span><span class="span3"> </span><span class="span2">Krivičnog zakonika Crne Gore, </span>
</li>
<p>&nbsp;</p>
<p>
<span class="span1">-        pa ih sud primjenom tog zakonskog propisa, te čl.15, 32, 36, 42, 45, 46 st.1 tač.3 i 51 KZ CG i čl.226, 229 i 374 Zakonika o krivičnom postupku (ZKP),</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">O S U DJ U J E</span>
</p>
<p>&nbsp;</p>
<p>&nbsp;</p>
<p>
<span class="span1">Na kaznu zatvora u trajanju od po 11 /jedanaest/ mjeseci</span><span class="span1">, u koju kaznu im se ima uračunati vrijeme provedeno u pritvoru od 18.10.2017.godine do 12.03.2018.godine.</span>
</p>
<p>&nbsp;</p>
<p>
<span class="span1">Optuženi se obavezuju da plate na ime paušala iznos od po 50,00 € /pedeset eura/</span><span class="span4">, </span><span class="span1">troškove krivičnog postupka solidarno u iznosu od 83,63 € / osamdeset tri eura i šezdeset tri centa/, </span><span class="span1">kao i pojedinačno i to: </span><span class="span1">optuženi M.D. iznos od 750,00 € /sedam stotina i pedeset eura/, i optuženi G.Ž. iznos od 150,00 € /jedna stotina i pedeset eura/, na žiro račun br. </span><span class="span1">832-7114-98</span><span class="span1">  u korist budžeta Crne Gore, u roku od 15 /petnaeset/ dana od dana pravnosnažnosti presude.</span>
</p>
<p>&nbsp;</p>
<p>
<span class="span1">Shodno odredbi čl. 66,75 i 300 tač. 7 u vezi st. 1 KZ CG od optuženih se oduzima droga marihuana u količini od </span><span class="span1">898,04 grama </span><span class="span1">i kokain u količini od  </span><span class="span1">2,289 grama </span><span class="span1">i ista se ima uništiti. </span>
</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>&nbsp;</p>
<p>
<span class="span1">Optužnicom Višeg državnog tužilaštva u Bijelom Polju Kt.br. 50/17 od 29.12.2017.godine, optuženim G.Ž. i M.D.u, stavljeno je na teret izvršenje krivičnog djela neovlašćena proizvodnja, držanje i stavljanje u promet opojnih droga iz čl. 300 st. 1 KZ CG.</span>
</p>
<p>&nbsp;</p>
<p>
<span class="span1">U završnoj riječi, dajući ocjenu dokaza, zastupnik optužbe je predložio da se optuženi oglase krivim i kazne na kazne po zakonu, jer je iz izvedenih dokaza utvrdjeno da su izvršili krivično djelo za koje se terete. </span>
</p>
<p>&nbsp;</p>
<p>
<span class="span1">Optuženi G.Ž. je u istražnom postupku kod VDT u Bijelom Polju u bitnom istakao da studira u B., gdje je na trećoj godini fakulteta M., a  živi u P. sa majkom. </span><span class="span1">M.D.a, koji je iz K., upoznao je prije godinu dana u B., gdje isti studira. Dana 13.10.2017.godine skupa sa M.D. je vozilom  iz B. došao u P, kako bi M.D. prisustvovao svadbi druga koja je organizovana 14.10.2017.godine. Dana 15.10.2017.godine, oko 21 čas, iza T.š. u P., dok je šetao, našao je oko jedan kilogram ‘’opojne droge – trave’’, koja se nalazila u crnoj kesi pokrivenoj lišćem, koju je bez znanja M.D. stavio u vozilo kojim su doputovali iz B. i to u ispod plastike prtljažnika. Pojasnio je da je drogu – marihuanu koja je bila zapakovana u dva pakovanja, izvadio iz kese u kojoj se nalazila i oblijepio selotejp trakom braon boje i ta dva pakovanja sakrio ispod plastike sa spoljne strane prtljažnika, kao i da su se, u crnoj kesi, pored dva pakovanja marihuane, nalazila još tri ili četiri pakovanja opojne droge kokaina koja je ostavio ispod volana. Dana 16.10.2017.godine, oko 19 časova, kod njega je došao M.D., kada su vozilom M.D. pošli za B.. Dolaskom na granični prelaz izvršena je kontrola i pretres vozila i tom prilikom su u vozilu pronašli drogu koju je lično on i sakrio. Dodao je da koristi opojnu drogu marihuanu i kokain i to marihuanu unazad godinu dana, svaki dan po 2-3 džointa, a kokain je u zadnjih pola godine koristio dva puta, te da je drogu koju je pronašao ponio za B. da bi je lično on koristio. Istakao je i da zna da M.D. koristi opojnu drogu marihuanu, jer su je zajedno pušili dana 16.10.2017.godine, ispred njegove zgrade. </span>
</p>
<p>
<span class="span1">Na glavnom pretresu istakao je</span><span class="span4">  </span><span class="span1">da je drogu koju je našao u T. Š. dana 15.10.2017.godine, donio na stan gdje se nalazio M.D. koji sa istom nema nikakve veze, već mu je samo pomogao da drogu zapakuje na način što je pridržao selotejp, a on je obmotao traku preko folije. Navedenom prilikom D. je objasnio da bi dobro bilo da napusti stan pošto završe sa pakovanjem, jer će doći kupac, što je on učinio i izašao je iz stana. On je tada već bio isplanirao da sakrije drogu pa je zato i udaljio M.D., jer bi se on protivio da drogu sakrije u njegovom vozilu i da je tako prenese preko granice. M.D. ima samo veze sa drogom koja se nalazila ispod prekidača za svijetla i to sa marihuanom, jer je to bila droga M.D., a sa ostalom drogom koja je navedenom prilikom pronadjena, isti nema nikakve veze. Kod svoje marihuane koju je M.D. stavio ispod prekidača za svijetla, on je D. dodao i kokain da ga smjesti kod iste, na način što mu je rekao ''evo ovo moje stavi sa tim tvojim ispod prekidača za svijetla'', što je on i uradio. Tada mu nije rekao koja vrsta droge je u pitanju</span><span class="span4"> </span><span class="span1">obzirom da je M.D. liječeni narkoman, pa nije želio da ga uvlači u to da opet počne da koristi kokain</span><span class="span4">. </span><span class="span1">Pojasnio je da marihuanu koju su koristili navedenog dana M.D. i on, i to prvi put kada su krenuli iz P., a drugi put u kanjonu M., potiče od marihuane koju je pronašao u T.š. i to jedan džoint napravljen od marihuane koju je pronašao u T. Š.a drugi džoint od marihuane koju je imao M.D.. Drogu je odmotao na stanu kako bi vidio kakva je, a odmah pošto je pronašao crnu kesu u T.š., po samom pakovanju je znao da je u pitanju opojna droga marihuana, a kokain je vidio kroz kesu pa istu nije odvezivao niti provjeravao šta je unutra. Kako je kokain našao upakovan, tako ga je ostavio u kolima. Mogao je da razlikuje po samom vidjenju koji dio marihuane koji se nalazio kod prekidača za svijetla potiče od pronadjene droge, a koji od droge koju je posjedovao M.D., s tim što smatra da je veće bilo pakovanje koje se nalazilo u tom dijelu, a koje je posjedovao M.D.. Kod tužioca je drugačije pričao jer je bio u šoku, a na glavnom pretresu je iznio istinu kako bi se dokazalo da M.D. nema ništa sa krivičnim djelom koje mu je stavljeno na teret. Ne zna odakle marihuana koju je M.D. imao kada su krenuli iz P. za B., a misli da za vrijeme dok su bili u P. u stanu nijesu koristili marihuanu. </span>
</p>
<p>&nbsp;</p>
<p>
<span class="span1">U završnoj riječi branioci optuženog G.Ž., D. Đ. i S. J., advokati iz P., dajući ocjenu izvedenih dokaza, predložili su da sud optuženog G.Ž. oglasi krivim i kazni na odgovorajuću kaznu. </span>
</p>
<p>
<span class="span1">Optuženi G.Ž. je u završnoj riječi istakao da u cjelosti prihvata završnu riječ svojih branilaca, istovremeno izražavajući žaljenje i kajanje zbog izvršenog krivičnog djela. </span>
</p>
<p>
<span class="span1">Optuženi M.D. je u istražnom postupku prilikom saslušanja kod VDT u Bijelom Polju u bitnom istakao, da je student druge godine E. f. u B., a živi u K., sa roditeljima i starijim bratom. Dana 14.10.2017.godine je pmv marke ‘’Š.’’ vlasništvo njegove majke V., pošao iz B. za P. radi prisustva svadbi druga C. S. koja je bila zakazana 15.10.2017.godine. Sa njim iz B. je došao i G.Ž., pa je on u subotu i nedjelju veče  prespavao na stanu kod G.Ž. u kojem se za to vrijeme, osim njih dvojice, nije nalazio niko. Dolaskom u P., auto je parkirao ispred zgrade u kojoj se nalazi stan gdje je spavao sa Ž., a na svadbu je pošao taksijem. Dana 16.10.2017.godine, oko 19 časova, pošli su iz P. za B. i dolaskom na granični prelaz izvršen je pregled i kontrola vozila kojim je upravljao, kada su na zadnjem dijelu auta, ispod plastike, pronašli dva pvc pakovanja marihuane, a u unutrašnjem dijelu vozila, oko volana, pronašli su kesu u kojoj su bili marihuana i kokain. Nije znao da se droga nalazi sakrivena u njegovom autu i bio je iznenadjen kada su je službena lica pronašla na graničnom prelazu prilikom kontrole i pregleda vozila. Pretpostavio je da je navedenu drogu upravo ostavio G.Ž., jer nije imao ko drugi. Istakao je da nema nikakve veze sa predmetnom drogom,  jer je ne bi mogao popušiti ni za godinu dana obzirom da povremeno zapali džoint marihuane i to možda 2-3 puta mjesečno. Prije pet godina koristio je heroin i kao zavisnik se liječio od heroina, ali je sa 18 godina prestao da ga koristi.</span>
</p>
<p>&nbsp;</p>
<p>
<span class="span1">Na glavnom pretresu </span><span class="span1">istakao je da je imao zakazanu proslavu u P., tj. svadbu, zbog čega je i došao navedenom prilikom iz B., kada je sa njim doputovao i njegov drug G.Ž.. U petak su došli iz B., a nije se mogao tačno sjetiti koji je to datum bio, a u nedjelju veče izmedju 22 i 23 časa, kada je došao na stan G.Ž., zatekao ga je kako pakuje marihuanu. Bio je zapanjen tolikom količinom marihuane, pa ga je to privuklo da vidi kako izgleda tolika količina, a nakon što ga je Ž. zamolio da mu pomogne oko pakovanja, on je marihuanu pridržao i pomogao mu oko pakovanja. Tada je vidio da je droga bila upakovana u pvc foliju, pa su preko iste prvo zalijepili selotejp traku, pa preko stavili još jedan sloj pvc folije</span><span class="span4">. </span><span class="span1">Tom prilikom ga je pitao šta će sa navedenom drogom, a on mu je rekao da neko dolazi i da ide što prije iz stana, što je on i učinio i udaljio se. Prilikom polaska iz P., G.Ž. mu dao zamotuljak koji se nalazio u pvc kesi da stavi kod marihuane koju je posjedovao i koju je bio smjestio kod prekidača za svijetla, što je i učinio, a tada ga nije pitao šta se u toj kesi nalazi, a mislio je da je u pitanju marihuana. Tek nakon pretresa vozila i nakon što su našli zamotuljke, rečeno mu je da u pitanju kokain. Ispod volana ili u tzv. prostoru ispod prekidača za svijetla, bila su tri zamotuljka (tri paketića) i to: jedan u kojem se nalazila marihuana u kesici sa samozatvaračem i to je bila njegova marihuana, drugi paketić, odnosno zamotuljak od pvc kesice u kojoj se nalazila takodje njegova marihuana, u obje kesice ukupno oko 5 grama marihuane i treći zamotuljak G.Ž. u kojem se nalazio kokain. Svi zamotuljci bili su u jednoj pvc kesi i upravo ih je on stavio pod volanom. Od marihuane koju je posjedovao, prilikom putovanja od P. ka B., nijesu pravili džointe, niti su istu koristili, već su u kanjonu M. ispalili džoint koji je imao G.Ž..</span><span class="span4"> </span><span class="span1">U P., sjutradan po dolasku iz B. tj. u subotu, kupio je dva paketa marihuane koja je platio 20,00 €, s tim što tada nije pitao koliko grama dodje u jedan paket, a misli da je po paketu bilo oko 2 -2,5 grama. Od kupljene marihuane iskoristio je jedan džoint, a </span><span class="span1">preostala količina je ostala upakovana kao kada je i kupio. Da je njemu poznato, G.Ž. nije imao kod sebe marihuanu kada su putovali iz B., a u subotu su koristili marihanu u stanu u kojem su boravili u P.  i to od one koju je on kupio. Vezano za kupovinu marihuane, korišćenje iste tokom subote skupa sa G.Ž., kao i za pomaganje G.Ž. da pakuje drogu koju je pronašao, istakao je da nije smatrao da treba tužiocu da saopšti navedene činjenice pa ih nije ni pominjao.   </span>
</p>
<p>&nbsp;</p>
<p>
<span class="span1">U završnoj riječi branilac optuženog M.D., advokat A. K. predložio je da sud optuženog M.D. oslobodi od optužbe, jer nije dokazano da je izvršio krivično djelo za koje se tereti. Optuženi M.D. je u završnoj riječi istakao da u cjelosti prihvata završnu riječ svog branioca sa istim predlogom.</span>
</p>
<p>&nbsp;</p>
<p>
<span class="span1">Sud je u dokaznom postupku pročitao:</span><span class="span1"> </span><span class="span1">zapisnik UP Sektor granične policije, Regionalni centar granične policije ‘’S.’’ Stanica granične policije B. P. ............... od 17.10.2017.godine o pretresanju prevoznog sredstva, putnika i prtljaga i drugih pokretnih stvari, potvrdu UP Sektor granične policije ‘’S.’’ Stanica granične policije B. P. ............. od 17.10.2017.godine o privremeno oduzetim predmetima od G.Ž., uvjerenje Ministarstva pravde CG P. br. .................. od 26.10.2017.godine iz kaznene evidencije za okrivljenog M.D., uvjerenje Ministarstva unutrašnjih poslova, Odsjek za analitiku i policijske evidencije za PU K. I br. ................ od 26.10.2017.godine iz kaznene evidencije za okrivljenog G.Ž., izvještaj Forenzičkog centra u Danilovgradu o hemijskom vještačenju </span><span class="span1">br. .......... sa nalazom vještaka N. B. i fotodokumentacijom br. ............... od 17.12.2017.godine i izvještaj Forenzičkog centra u Danilovgradu o DNK vještačenju br. ......... sa nalazom vještaka višeg policijskog savjetnika J. J. i fotodokumentacijom br. .............. od 21.12.2017.godine i saslušao navedenog vještaka na glavnom pretresu od 09.03.2018.godine,</span><span class="span5"> </span><span class="span1">pa je cijeneći iste pojedinačno i u kontekstu dovodeći ih u vezu, kao i u vezu sa odbranom optuženog, utvrdio činjenično stanje kao u izreci presude.</span>
</p>
<p>&nbsp;</p>
<p>
<span class="span1">Iz zapisnika UP Sektor granične policije, Regionalni centar granične policije ‘’S.’’ Stanica granične policije B.P. ................ od 17.10.2017.godine, o pretresanju prevoznog sredstva, putnika i prtljaga i drugih pokretnih stvari, proizilazi da je dana 17.10.2017.godine, od strane ovlašćenih lica službenika policije izvršen pretres pmv marke ‘’Š. R.’’ reg.oznaka ............., u kojem su se nalazili M.D. i G.Ž., uz konstataciju na zapisniku da su nadjeni predmeti i to: dva veća pvc pakovanja sa biljnom materijom zelene boje nalik na opojnu drogu marihuanu – skank, koja nije mjerena, jedno manje pvc pakovanje sa bijelom praškastom materijom sumnjivom na opojnu drogu kokain, kao i manje pvc pakovanje sa biljnom materijom zelene boje – marihuana, koji zapisnik su bez prigovora potpisali M.D. i G.Ž..</span>
</p>
<p>&nbsp;</p>
<p>
<span class="span1">Iz potvrde UP Sektor granične policije ‘’S.’’ Stanica granične policije B.P. ................. od 17.10.2017.godine o privremeno oduzetim predmetima od G.Ž., proizilazi da je ista izdata povodom oduzimanja dva veća pvc pakovanja sa biljnom materijom zelene boje nalik na opojnu drogu marihuanu – skank, koja nije mjerena, jedno manje pvc pakovanje sa bijelom praškastom materijom sumnjivom na opojnu drogu kokain, kao i manje pvc pakovanje sa biljnom materijom zelene boje – marihuana, koja je pronadjena u pmv marke ‘’Š.’’ reg.oznake .............., koju potvrdu je potpisao G.Ž.. </span>
</p>
<p>&nbsp;</p>
<p>
<span class="span1">Iz izvještaja Forenzičkog centra u Danilovgradu o hemijskom vještačenju </span><span class="span1">br. ........... sa nalazom vještaka N.B. i fotodokumentacijom br. ............ od 17.12.2017.godine, proizilazi da je isti sačinjen povodom preliminarne hemijske analize materije koja se nalazila u braon papirnoj kesi u kojoj su se nalazile tri braon papirne kese, a u istima: dva ručno pravljena pakovanja od plastične kese i folije omotana selotejp trakom u kojem se nalazila sasušena biljna materija zelene boje karakterističnog opojnog mirisa neto mase m=550,07 grama i m=342,07 grama, jedno ručno pravljeni zamotuljak od plastične kese sa sadržajem sasušene biljne materije zelene boje neto mase m=3,343 grama, jedna plastična kesa sa sopstvenim zatvaračem sa sadržajem sasušene biljne materije zelene boje karakterističnog opojnog mirisa neto mase m=2,557 grama i jedan ručno pravljeni zamotuljak od plastične kese u kome su se nalazila četiri ručno pravljena zamotuljka od plastične kese sa sadržajem praškaste materije bijele boje neto mase m=0,620 grama, m2=0,572 grama, m3=0,589 grama i m4=0,508 grama, a dobijeni rezultat je pozitivan na opojnu drogu kanabis i kokain, te da dostavljeni biljni materijal sadrži THC u koncentraciji iznad 0,2%. </span>
</p>
<p>&nbsp;</p>
<p>
<span class="span1"> Iz izvještaja Forenzičkog centra u Danilovgradu o DNK vještačenju br. ........... sa nalazom vještaka višeg policijskog savjetnika J. J. i fotodokumentacijom br. ........... od 21.12.2017.godine, proizilazi da je tom vještaku dostavljen sledeći dokazni materijal: br.1 pakovanje sa sadržajem zelenkaste biljne materije upakovano u pvc najlon i oblijepljeno selotejp trakom sa kog su za potrebe DNK analiza izuzeti uzorci i to: bris sa spoljašnjeg dijela pakovanja i isječak braon selotejp trake; br.2 – pakovanje sa sadržajem zelenkaste biljne materije upakovano u pvc najlon i oblijepljeno selotejp trakom, sa kog su uzeti bris sa spoljašnjeg dijela pakovanja i isječak braon selotejp trake; br.3 - 4 ručno pravljena zamotuljka u kojima se nalazi bijela praškasta materija i dvije male pvc kese u kojima se nalazi zelena materija, smješteni u dvije pvc kese, jedna sa natpisom ''N. J.'' a druga sa natpisom ''B.'', sa kojih su izuzeti uzorci bris sa spoljašnje pvc kese sa natpisom ''N. J.'' nakon odvezivanja čvora, bris sa pvc kese sa natpisom ''B.'' nakon odvezivanja čvora, bris sa pvc kese nakon odvezivanja čvora u kojoj se nalazi zelenkasta materija i bris sa pvc kese nakon odvezivanja čvora i pvc pakovanja sa sadržajem praškaste materije bijele boje. Na osnovu izvršenih DNK analiza i biostatističkog proračuna može se zaključiti da na: brisu izuzetom sa spoljašnjeg dijela pakovanja sa sadržajem zelenkaste biljne materije upakovane u pvc najlon i oblijepljene selotejp trakom – br. 1 utvrdjeno je prisustvo biološkog materijala od minimum tri osobe u kojem se izdvaja glavna komponenta NN muške osobe. Dobijeni rezultat DNK analize umjerno jako podržava hipotezu da je prisutan biološki materijal G.Ž., a ne podržava hipotezu  da je prisutan biološki materijal M.D.. Isječku izuzetom sa lepljive trake ispod pvc najlona pakovanja sa sadržajem zelenkaste biljne materije br. 1 utvrdjeno je prisustvo manje količine biološkog materijala od minimum dvije osobe. Dobijeni rezultat DNK analize umjereno podržava hipotezu da je prisutan biološki materijal M.D., a ne podržava hipotezu da je prisutan biološki materijal G.Ž.. Brisu izuzetom sa spoljašnjeg dijela pakovanja sa sadržajem zelenkaste biljne materije upakovane u pvc najlon i oblijepljene selotejp trakom br. 2, utvrdjeno je prisustvo manje količine biološkog materijala od minimum dvije osobe. Dobijeni rezultat DNK analize ne podržava hipotezu da je prisutan biološki materijal optuženog G.Ž., odnosno M.D.. Isječku izuzetom sa lepljive trake ispod pvc najlona pakovanja sa sadržajem zelenkaste biljne materije – br. 2 utvrdjeno je prisustvo biološkog materijala od minimum jedne osobe. Dobijeni rezultat DNK analize ekstremno jako podržava hipotezu da je </span><span class="span1">biološki materijal porijeklom od M.D.. Brisu izuzetom sa spoljašnje pvc kese sa natpisom ''N. J.'' nakon odvezivanja čvora i brisu izuzetom sa pvc kese sa natpisom ''B.'' nakon odvezivanja čvora utvrdjeno je prisustvo biološkog materijala od minimum 4-5 osoba, te se dobijeni DNK rezultat ne može interpretirati. Brisu izuzetom sa pvc kese nakon odvezivanja čvora u kojoj se nalazi zelenkasta materija – br. 3, utvrdjeno je prisustvo biloškog materijala od minimum tri osobe, dobijeni rezultat DNK analize ekstremno jako podržava hipotezu da je prisutan biološki materijal M.D.a kao glavnog donora, a ne podražava hipotezu da je prisutan biološki materijal G.Ž.. Brisu izuzetom sa pvc kese nakon odvezivanja čvora i pvc pakovanja sa sadržajem praškaste materije bijele boje – br.3 utvrdjeno je prisustvo biološkog materijala od minimum tri osobe. Dobijeni rezultat DNK analize umjereno podržava hipotezu da je prisutan biološki materijal G.Ž., a nije se moguće izjasniti za optuženog M.D. da li je doprinio deponovanju biološkog materijala. Na glavnom pretresu od 09.03.2018.godine, istakla je da je </span><span class="span1">jednim tj. istim brisom izuzela uzorak sa pvc kese u kojoj su bila četiri pakovanja kokaina a nakon odvezivanja čvora te pvc kese obzirom da nije razdvajala svaku kesu posebno. Nije mogla sa sigurnošću ni isključiti, ni uključiti, učešće optuženog M.D. kod pakovanja predmetne droge kokain jer rezultat biostatičkog proračuna ne daje podršku ni hipotezi tužilaštva, ni hipotezi odbrane. Pojasnila je da ne mora uvijek ostati biološki materijal  na pvc kesama prilikom kontakta nekog lica sa istim jer zavisi od same radnje koju je lice ostvarilo, od jačine mehaničkog pritiska, zatim dužine trajanja tog konatakta a zavisi i od broja lica koja su dolazila u kontakt sa tim predmetom tako da ako je bio jako kratak kontakt jednog lica sa pvc kesom, moguće da ne ostane biološki materijal. Ovo zavisi i od dijela materijala sa kojeg je uzet uzorak.</span><span class="span4"> </span><span class="span1">Nije se mogla sa sigurnošću izjasniti da li je vremenski interval koji se odnosi na preuzimanje kese u kojoj se nalazi kokain i ostavljanje iste u prostoru gdje i pronadjena, na način opisan od strane optuženih, dovoljan za ostavljanje traga. Postoji mogućnost i da ostane trag a ako je bio kraći interval držanja kese i odlaganje iste, onda postoji mogućnost i da ne ostane trag. To zavisi od mehaničkog pritiska, vezivanja kese i ličnih navika, koliko ko često pere ruke, koliko često osoba dolazi u kontak sa svojim telesnim tečnostima, diranje usta, nosa, koliko se ko znoji i prosto neko bolje ostavlja biološki materijal od drugih ljudi.</span><span class="span4">  </span><span class="span1">Dodala je da postoji mogućnost sekundarnog transfera biološkog materijala. Međutim, da bi se prenio biološki materijal te druge osobe, mora se nanijeti i svoj biološki materijal, s tim što bi osoba koja prenosi, trebala da nanese više svog biološkog materijala i da bude dominantna u tom miješanom profilu.</span><span class="span4"> </span>
</p>
<p>
<span class="span1">Ocjenom izvedenih dokaza u njihovoj sveobuhvatnosti kako pojedinačno, tako i njihovim dovodjenjem u vezu, kao i u vezi sa odbranama optuženih, sa izvjesnošću je utvrdjeno da su optuženi postupali na način kako je sadržano u izreci presude, pri čemu izmedju izvedenih dokaza nema protivurječnosti već se isti dopunjuju potvrdjujući pojedine sporne činjenice vezano za postupanje</span><span class="span4"> </span><span class="span1">optuženih. Optuženi nijesu osporavali da je u vozilu u kojem su se nalazili, na graničnom prelazu D., dana 16.10.2017.godine, u večernjim časovima, pronadjena droga marihuana i kokain,  ali su se različito izjašnjavali o činjenici kome je droga pripadala, kako medjusobno tako i po fazama krivičnog postupka, s tim što će o vjerodostojnosti odbrana optuženih biti obrazlagano nakon ocjene izvedenih dokaza. U odnosu na činjenicu pronalaska droge, kako je bila upakovana, pozicije gdje se nalazila, optuženi su se istovjetno izjašnjavali što upućuje na zaključak da je njihov iskaz vjerodostojan u tom dijelu. Povodom pronalaska droge marihuane i kokaina ovom prilikom izdata je potvrda o privremenom oduzimanju</span><span class="span4"> </span><span class="span1">predmeta- droge</span><span class="span4"> </span><span class="span1">.............. od 17.10.2017.godine, koja je pronadjena u pmv marke ‘’Š.’’ reg.oznake ................., koju je optuženi G.Ž. i </span><span class="span1">potpisao,  </span><span class="span1">pri čemu činjenica da potvrdu nije potpisao optuženi M.D. ne znači da oni nijesu saizvršioci u postupnju neovlašćenog prenošenja radi prodaje droge- marihuane i kokaina u količini i vrsti bliže navedenim izrekom presude. Hemijskim vještačenjem vještaka </span><span class="span1">N. B. br. ................... od 27.12.2017.godine, </span><span class="span1">utvrdjeno je da supstance dostavljene na vještačenje i upakovane na način bliže naveden u nalazu i mišljenju</span><span class="span4"> </span><span class="span1">daju rezultat koji je pozitivan na opojnu drogu kokain i kanabis, te da dostavljeni biljni materijal sadrži THC u koncentraciji iznad 0,2% </span><span class="span1">i nalaze se u Pravilniku o utvrdjivanju spiska droga, psihotropnih supstanaci i bilja koje se može koristiti za proizvodnju droga. U odnosu na povezanost optuženih sa posjedovanjem droge marihuane koja se nalazila u vozilu ''Š.'' kojim je upravljao optuženi M.D., pojedine činjenice utvrdjene su odnosno potvrđene izvještajem o DNK vještačenju </span><span class="span1">br. .......... vještaka J. J.</span><span class="span1"> Naime, ovom vještaku izvršeno je dostavljanje tri pakovanja koja su ranije navedena prilikom navođenja sadržine nalaza i mišljenja iste, a koja su se nalazile u vozilu kojim je upravljao optuženi M.D., pri čemu je DNK analizom i vještačenjem utvrdjeno prisustvo biološkog materijala optuženog M.D.a</span><span class="span4"> </span><span class="span1">na dva veća pakovanja u kojima se nalazila opojna droga marihuana smještena u zadnjem braniku vozila a na jednom od navedena dva pakovanju biološki materijal optuženog G.Ž., na jednom od pakovanja u kojem se nalazila marihuana smještena u unutrašnjosti vozila ispod volana, prisutan je biološki materijal M.D. dok je na pakovanju praškaste biljne materije bijele boje (kokain) utvrđeno prisustvo biološkog materijala G.Ž..</span><span class="span4"> </span><span class="span1">Znači, istim su do izvjesnosti potvrdjene činjenice da je optuženi M.D. na odredjeni način bio u kontaktu sa tri pakovanja droge marihuane koja je pronadjena u vozilu kojim je upravljao jer je na istim ostao njegov DNK profil dok je G.Ž. bio u kontaktu sa jednim većim pakovanjem marihuane i pvc kesom u kojoj se nalazio kokain.</span><span class="span4"> </span>
</p>
<p>&nbsp;</p>
<p>
<span class="span1">Analizom odbrana optuženih M.D. i G.Ž. te izvedenih dokaza koji se odnose na njihovo postupanje od 16.10.2017.godine  zaključuje se da u odnosu na krivično pravni dogadjaj nijesu sporne činjenice da se droga (marihuana i kokain) u količinama označenim u izreci presude nalazila u vozilu marke ''Š.'' kojim je prilikom pronalaženja i oduzimanja iste upravljao M.D..</span>
</p>
<p>
<span class="span4"> </span><span class="span1">Sporno je da li je predmetna droga ( marihuana i kokain) držana od strane G.Ž. i M.D.a ili isključivo od strane G.Ž., te da li je droga prenošena radi prodaje. Ove činjenice utvrdjene su na osnovu odbrana optuženih, njihovih nelogičnosti i kontradiktornosti, kao i na osnovu logičkog zaključivanja koje je proizašlo na osnovu pojedinih utvrdjenih činjenica. </span>
</p>
<p>
<span class="span1">Naime, optuženi G.Ž. prilikom saslušanja u istražnom postupku tvrdio je da je predmetnu drogu stavio u vozilo M.D.a, bez njegovog znanja,  pojašnjavajući da je marihuanu zapakovao, oblijepio selotejp trakom i sakrio ispod plastike a  pakovanja opojne droge kokaina je izvadio iz crne kese u kojoj su se nalazili kada je pronašao drogu u T.š. i ostavio ih ispod volana. Na glavnom pretresu je istakao da priznaje izvršenje krivičnog djela koje mu je stavljeno na teret i krivicu za isto pojašnjavajući da je drogu koju je našao u T.š. donio na stan gdje se nalazio M.D. koji mu je pomogao da istu zapakuje na način što je pridržavao selotejp a on je obmotavao traku preko folije, dok M.D. nije znao za kokain, već mu je isti samo dodao da ostavi ispod prekidača za svijetla kod marihuane koja se tamo nalazila za koju je prvo istakao da je pripadala M.D.u a potom da je mogao da razlikuje, ''po viđenju'', koji dio marihuane koji se nalazi kod prekidača za svijetla pripada njemu a koji dio M.D.u, te da smatra da je bilo veće pakovanje koje je posjedovao M.D.. </span>
</p>
<p>
<span class="span1">Različito iznošenje odbrane u pojedinim fazama postupka od strane optuženog G.Ž. ukazuje da je on svoju odbranu pokušao prilagoditi dokazima i odbrani optuženog M.D.a i predstaviti istog kao osobu nepovezanu na bilo koji način sa drogom kokainom pronadjenim u šupljini ispod volana u vozilu kojim je upravljao M.D. i marihuanom pronađenom ispod plastike prtljažnika navedenog vozila. Odbrana ovog optuženog potvrđena je u dijelu priznanja da je izvršio krivično djelo za koje se tereti prednje navedenim dokazima a posebno nalazom i mišljenjem vještaka J.J. koja je istakla da se na jednom od dva veća pakovanja marihuane pronađene ispod zadnjeg branika nalazi DNK profil navedenog optuženog kao i na pakovanju sa sadržajem droge kokaina. Istovremeno, obezvrijedjena je u dijelu koji se odnosi na M.D.a, prije svega nalazom i mišljenjem vještaka Jelene Jovanović iz kojeg je utvrdjeno, da je na tri pakovanja droge marihuane pronadjen DNK profil tog optuženog, što ukazuje da je navedeni optuženi donor u svim profilima nadjenim na tri pakovanja droge marihuane, kako je to ranije navedeno. </span>
</p>
<p>&nbsp;</p>
<p>
<span class="span1">Takodje odbrana optuženog M.D.a ocijenjena je kao nevjerodostojna i usmjerena u pravcu izbjegavanja utvrdjivanja njegove krivice u dijelu u kojem je istakao da nije znao za drogu marihuanu smještenu u zadnjem braniku vozila kojim je upravljao i za kokain smješten ispod volana. Naime, prilikom saslušanja u istražnom postupku tvrdio je da nije znao uopšte da se droga nalazi u autu i da je bio iznenađen kada su je službena lica pronašla na graničnom prelazu. Na glavnom pretresu tvrdio je da je marihuana pronadjena u vozilu kojim je upravljao, ispod volana, njegova, kao i da je prilikom dolaska u stan u kojem su boravili u P., zatekao G.Ž. kako pakuje drogu i pomogao mu u tome, te da nije znao da se kod njegove marihuane koju je smjestio u šupljini ispod volana nalazi kokain obzirom da mu je G.Ž. dodao kesicu da stavi pored njegove marihuane a on nije znao šta se u njoj nalazi, kao što nije znao da je droga sakrivena i ispod plastike prtljažnika auta kojim je upravljao. Jednostranim sagledavanjem odbrane ovog optuženog jasno proizilazi da mijenjanjem iste pokušava prije svega izbjegne odgovornost za pronađenu drogu uopšte pri čemu je njegova odbrana u sveobuhvatnosti konfuzna i kontradiktorna odbrani optuženog G.Ž. i rezultatom DNK vještačenja što evidentno ovaj optuženi čini mijenjanjem odbrane i tvrdnjom na glavnom pretresu da je pomagao pakovanju marihuane pronađene u spoljašnjem dijelu vozila iako je u istražnom postupku tvrdio da za drogu nije znao da bi na glavnom pretresu tvrdio drugačije, a iz razloga jer je optuženima nakon istražnog postupka bio dostupan dokazni materijal, pa i nalaz vještaka Jelene Jovanović koja se nedvosmisleno izjasnila da je na tri pakovanja droge marihuane nadjene u vozilu kojim je upravljao M.D. pronadjen DNK profil tog lica. Medjutim, činjenica potvrdjena nalazom vještaka J. J., a odnosi se na prisustvo DNK profila optuženog M. na  tri pakovanja droge marihuane, i to na dva veća pakovanja koja su bila smještena u zadnjem braniku i jednom smještenom u šupljini ispod prekidača za svijetla, jasno ukazuje da je taj optuženi bio u posjedu droge marihuane, a i da su optuženi povezani sa tom drogom u smislu njihove saizvršilačke volje da tu drogu prenose radi prodaje. Da je droga marihuana nadjena u vozilu marke ''Š.'' reg. oz.......... pripadala i optuženom M.D., proizilazi i iz navoda optuženog G.Ž. koji je mijenjao iskaz u navedenom pravcu prvo tvrdeći  da optuženi M.D. nije znao za drogu sakrivenu u njegovom autu uopšte, jer je on sam istu sakrio u plastici ispod prtljažnika a 3-4 kesice kokaina stavio ispod volana, da bi na glavnom pretresu oba optužena istakla da je optuženi G.Ž. dodao M.D. kesicu sa kokainom koji je isti stavio ispod volana kod svoje marihuane, ne znajući da se radi o kokainu, što je nelogično i neubjedljivo imajući u vidu da se kokain nalazio u kesi koja je </span><span class="span1">smještena u dvije bijele pvc kese u kojima se nalazala marihuana, što ukazuje da je morao znati koja vrsta droge je u pitanju jer je to lako mogao vidjeti kroz kesu,  kao što je vidio G.Ž..Ovo tim prije što je upravo M.D. smjestio kokain  u pvc kesu pored marihuane pa je i po boji, i po obliku, morao znati koja droga je u pitanju, odnosno da nije u pitanju opojna droga marihuana. Osim toga, navodi istih su kontradiktorni i u dijelu u kojem su se izjašnjavali vezano za to gdje se nalazio optuženi M.D.a kada je predmetnu drogu optuženi G. Ž. donio na stan, pa je tako optuženi G.Ž. istakao da kada je došao u stan, tu je bio M.D. koji mu je pomogao prilikom pakovanja, dok je M.D. istakao da kada je došao u stan, zatekao je G.Ž. kako pakuje drogu pa mu je pomogao da je zapakuje. Takođe, optuženi G.Ž. se kontradiktorno izjašnjavao u pogledu toga kome je pripadala droga marihuana koja se nalazila u autu ispod volana, čas tvrdeći da je pripadala M.D.u, a čas dio njemu, a dio M.D.u, te da je on znao da ih razlikuje ''po viđenju'', što upućuje da je tačan zaključak suda da je njegova odbrana dijelom usmjerena na oslobađanje M.D.a od odgovornosti za djelo stavljeno mu na teret.  </span>
</p>
<p>
<span class="span1">Za postojanje krivičnog djela optuženih, nije od presudnog uticaja ko je pakovao drogu, niti čiji je udio veći, već je bitno postojanje njihove saizvršilačke volje da drogu koja se nalazila u vozilu prenose zajednički radi prodaje. Naime, potpuno je neprihvatljivo da ovi optuženi skrivaju drogu, ako su korisnici iste, kao što je neprihvatljivo da je pakuju u različitim pakovanjima i da posjeduju količinu koja sama po sebi ne može ukazivati da je bila namijenjena za svoje potrebe, već isključivo je držana radi prodaje. Ovo tim prije što je optuženi G.Ž. na glavnom pretresu istakao da je, nakon što su zapakovali drogu, tražio od optuženog M.D. da izađe iz stana jer je trebalo da dođe kupac, što nedvosmisleno ukazuje za koje namjene je držana droga od strane optuženih. Takodje, imajući u vidu cijenu jednog grama kokaina i marihuane, nije prihvatljivo da lica koja nemaju redovnih prihoda obzirom da su studenti, mogu za svoje potrebe kupovati količine droge marihuane koje se smatraju većom, već je izvjesno da su ovi optuženi novac za kupovinu droge obezbedjivali prodajom iste. Tvrdnje istih da je drogu pronašao G.Ž. dok je šetao T.š. je nelogična i neprihvatljiva, zbog čega joj sud nije poklonio vjeru nalazeći da je data sračunato, u cilju izbjegavanja odgovornosti optuženih za djelo stavljeno im na teret.</span>
</p>
<p>
<span class="span1">Dakle, c</span><span class="span1">jelokupnom</span><span class="span1"> </span><span class="span1">ocjenom</span><span class="span1"> </span><span class="span1">izvedenih</span><span class="span1"> </span><span class="span1">dokaza</span><span class="span1"> </span><span class="span1">sa</span><span class="span1"> </span><span class="span1">izvjesno</span><span class="span1">šć</span><span class="span1">u</span><span class="span1"> </span><span class="span1">je</span><span class="span1"> </span><span class="span1">utvrdjeno</span><span class="span1"> </span><span class="span1">da</span><span class="span1"> </span><span class="span1">su</span><span class="span1"> </span><span class="span1">optu</span><span class="span1">ž</span><span class="span1">eni</span><span class="span1"> </span><span class="span1">postupali</span><span class="span1"> </span><span class="span1">na</span><span class="span1"> </span><span class="span1">na</span><span class="span1">č</span><span class="span1">in</span><span class="span1"> </span><span class="span1">kako</span><span class="span1"> </span><span class="span1">je</span><span class="span1"> </span><span class="span1">sadr</span><span class="span1">ž</span><span class="span1">ano</span><span class="span1"> </span><span class="span1">u</span><span class="span1"> </span><span class="span1">izreci</span><span class="span1"> </span><span class="span1">presude</span><span class="span1">,  </span><span class="span1">gdje</span><span class="span1"> </span><span class="span1">se</span><span class="span1"> </span><span class="span1">izvedeni</span><span class="span1"> </span><span class="span1">dokazi</span><span class="span1"> </span><span class="span1">kojima</span><span class="span1"> </span><span class="span1">je</span><span class="span1"> </span><span class="span1">sud</span><span class="span1"> </span><span class="span1">poklonio</span><span class="span1"> </span><span class="span1">punu</span><span class="span1"> </span><span class="span1">vjeru</span><span class="span1"> </span><span class="span1">medjusobno</span><span class="span1"> </span><span class="span1">dopunjuju</span><span class="span1"> </span><span class="span1">i</span><span class="span1"> </span><span class="span1">izmedju</span><span class="span1"> </span><span class="span1">istih</span><span class="span1"> </span><span class="span1">ne</span><span class="span1"> </span><span class="span1">postoji</span><span class="span1"> </span><span class="span1">protivurje</span><span class="span1">č</span><span class="span1">nost</span><span class="span1">. </span>
</p>
<p>
<span class="span1">U</span><span class="span1"> </span><span class="span1">konkretnom</span><span class="span1"> </span><span class="span1">slu</span><span class="span1">č</span><span class="span1">aju,</span><span class="span1"> </span><span class="span1">optu</span><span class="span1">ž</span><span class="span1">eni</span><span class="span1"> </span><span class="span1">su</span><span class="span1"> </span><span class="span1">radnju</span><span class="span1"> </span><span class="span1">preno</span><span class="span1">š</span><span class="span1">enja</span><span class="span1"> </span><span class="span1">opojne</span><span class="span1"> </span><span class="span1">droge</span><span class="span1"> </span><span class="span1">radi</span><span class="span1"> </span><span class="span1">prodaje</span><span class="span1"> </span><span class="span1">preduzeli</span><span class="span1"> </span><span class="span1">bez</span><span class="span1"> </span><span class="span1">ovla</span><span class="span1">šć</span><span class="span1">enja</span><span class="span1"> </span><span class="span1">znaju</span><span class="span1">ć</span><span class="span1">i</span><span class="span1"> </span><span class="span1">da</span><span class="span1"> </span><span class="span1">je</span><span class="span1"> </span><span class="span1">prodaja</span><span class="span1"> </span><span class="span1">bilo</span><span class="span1"> </span><span class="span1">koje</span><span class="span1"> </span><span class="span1">vrste</span><span class="span1"> </span><span class="span1">droge</span><span class="span1"> </span><span class="span1">zabranjena</span><span class="span1">, što ne spore u datoj odbrani, </span><span class="span1">koja</span><span class="span1">  č</span><span class="span1">injenica</span><span class="span1"> </span><span class="span1">je</span><span class="span1"> </span><span class="span1">ina</span><span class="span1">č</span><span class="span1">e</span><span class="span1"> </span><span class="span1">op</span><span class="span1">š</span><span class="span1">te</span><span class="span1"> </span><span class="span1">poznata</span><span class="span1">, </span><span class="span1">pa</span><span class="span1"> </span><span class="span1">je</span><span class="span1"> </span><span class="span1">kao</span><span class="span1"> </span><span class="span1">takva</span><span class="span1"> </span><span class="span1">i</span><span class="span1"> </span><span class="span1">prisutna</span><span class="span1"> </span><span class="span1">u</span><span class="span1"> </span><span class="span1">svijesti</span><span class="span1"> </span><span class="span1">kod</span><span class="span1"> </span><span class="span1">optu</span><span class="span1">ž</span><span class="span1">enih</span><span class="span1"> </span><span class="span1">o</span><span class="span1"> </span><span class="span1">neovla</span><span class="span1">šć</span><span class="span1">enom</span><span class="span1"> </span><span class="span1">postupanju</span><span class="span1"> isti su </span><span class="span1">mogli</span><span class="span1"> </span><span class="span1">da</span><span class="span1"> </span><span class="span1">shvate</span><span class="span1"> </span><span class="span1">zna</span><span class="span1">č</span><span class="span1">aj</span><span class="span1"> </span><span class="span1">i</span><span class="span1"> </span><span class="span1">nedozvoljenost</span><span class="span1"> </span><span class="span1">svog</span><span class="span1"> </span><span class="span1">djela</span><span class="span1"> i da upravljaju svojim postupcima, </span><span class="span1">tako</span><span class="span1"> </span><span class="span1">da</span><span class="span1"> </span><span class="span1">su</span><span class="span1"> </span><span class="span1">optu</span><span class="span1">ž</span><span class="span1">eni</span><span class="span1"> </span><span class="span1">postupali</span><span class="span1"> </span><span class="span1">sa</span><span class="span1"> </span><span class="span1">direktnim</span><span class="span1"> </span><span class="span1">umi</span><span class="span1">š</span><span class="span1">ljajem</span><span class="span1">, </span><span class="span1">svjesni</span><span class="span1"> </span><span class="span1">da</span><span class="span1"> </span><span class="span1">je</span><span class="span1"> </span><span class="span1">takvo</span><span class="span1"> </span><span class="span1">postupanje</span><span class="span1"> </span><span class="span1">protivpravno</span><span class="span1"> </span><span class="span1">i</span><span class="span1"> </span><span class="span1">uz</span><span class="span1"> </span><span class="span1">htjenje</span><span class="span1"> </span><span class="span1">posledice</span><span class="span1">, </span><span class="span1">koja</span><span class="span1"> </span><span class="span1">predstavlja</span><span class="span1"> </span><span class="span1">apstraktnu</span><span class="span1"> </span><span class="span1">opasnost</span><span class="span1"> </span><span class="span1">za</span><span class="span1"> </span><span class="span1">zdravlje</span><span class="span1"> </span><span class="span1">neodredjenog</span><span class="span1"> </span><span class="span1">broja</span><span class="span1"> </span><span class="span1">ljudi</span><span class="span1">.</span><span class="span6"> </span><span class="span1">Skrivanje same droge marihuane od strane optuženih upućuje na zaključak o njihovoj svijesti o protivpravnom postupanju. </span>
</p>
<p>&nbsp;</p>
<p>
<span class="span1">Pravno kvalifikujući postupanje optuženih, a na osnovu utvrdjenog činjeničnog stanja, proizilazi da su optuženi izvršili krivično djelo neovlašćena proizvodnja, </span><span class="span1">držanje i stavljanje u promet opojnih droga iz čl. 300 st. 1 KZ CG izvršenog u saizvršilaštvu. Saizvršilaštvo kao oblik izvršenja opredijeljen je od strane ovog suda na osnovu utvrdjenog da su oba optužena 16.10.2017.godine, neovlašćeno prenosili drogu marihuanu i kokain koja je pronadjena u vozilu kojim je upravljao M.D.. Zabranjena radnja u konkretnom slučaju sastoji se u neovlašćenom prenošenju radi prodaje opojne droge marihune i kokaina, koja droga je Pravilnikom o utvrdjivanju spiska droga, psihotropnih supstanci i bilja koje se može koristiti za proizvodnju droga, proglašena za opojnu drogu i koji propis predstavlja normu blanketnog karaktera. </span>
</p>
<p>&nbsp;</p>
<p>
<span class="span1">Utvrdjujući da su optuženi izvršili krivično djelo neovlašćena proizvodnja, držanje i stavljanje u promet opojnih droga iz čl. 300 st. 1 KZ CG, sud ih osudio na odgovarajuće kazne zatvora, cijeneći pri tom okolnosti od uticaja na kaznu. Na strani optuženih M.D. i G.Ž. kao isključivo olakšavajuće okolnosti utvrdjene su njihova životna dob, pri čemu ranije nijesu osudjivani( što je utvrđeno iz  </span><span class="span1">uvjerenje Ministarstva pravde CG P. br. ................. od 26.10.2017.godine iz kaznene evidencije za okrivljenog M.D. i uvjerenje Ministarstva unutrašnjih poslova, Odsjek za analitiku i policijske evidencije za PU K</span><span class="span1">.</span><span class="span1"> I br. 05/17/1-235-2/17-500 od 26.10.2017.godine iz kaznene evidencije za okrivljenog G.Ž.), </span><span class="span1">zbog čega je sud primjenom odredbe čl. 42 i 46 st. 1 tač. 3 KZ CG ublažio kaznu osudjujući ih na kazne zatvora u trajanju od po jedanaest mjeseci. Sud se opredijelo na istovjetnu kaznu u njenom trajanju u odnosu na optužene na osnovu njihovog doprinosa izvršenju krivičnog djela. Takodje, prilikom odlučivanja o kazni ovaj sud je imao u vidu vrstu i količinu droge koju su optuženi držali radi prodaje. Sa naznačenim kaznama prema optuženima postići će se svrha kažnjavanja u okviru opšte svrhe izricanja krivičnih sankcija i uticaće se na optužene, kao i na eventualne nove počinioce da ne vrše krivična djela, pri čemu kazne u naznačenom trajanju predstavljaju adekvatne kazne imajući u vidu težinu krivičnog djela i nastupile posledice. </span>
</p>
<p>
<span class="span1">Shodno odredbi čl. 51 KZ CG odlučeno je da se optuženima u izrečene kazne uračuna vrijeme provedeno u pritvoru u periodu </span><span class="span1">18.10.2017.godine do 12.03.2018.godine.</span>
</p>
<p>&nbsp;</p>
<p>
<span class="span1">Optuženi su obavezani na plaćanje paušala u iznosu od po 50,00 € i troškova krivičnog postupka u iznosu od 83,63 € solidarno, a koji troškovi se odnose na ime vještačenja, kao i pojedinačno i to: </span><span class="span4"> </span><span class="span1">optuženi M.D. iznos od 750,00 € /sedam stotina i pedeset eura/, i optuženi G.Ž. iznos od 150,00 € /jedna stotina i pedeset eura/, </span><span class="span1">koji se odnose na ime naknade i nagrade isplaćene braniocima za odbrane po službenoj dužnosti za optužene.</span>
</p>
<p>&nbsp;</p>
<p>
<span class="span1">Prema optuženima izrečena je mjera bezbjednosti oduzimanja droge i to:</span><span class="span1"> </span><span class="span1">898,04 grama marihuane </span><span class="span1">i </span><span class="span1">2,289 grama</span><span class="span4"> </span><span class="span1">kokaina </span><span class="span1">shodno odredbi čl. 66, 75 i 300 tač. 7 u vezi st. 1 KZ CG i ista se ima uništiti. </span><span class="span1"> </span>
</p>
<p>&nbsp;</p>
<li>
<span class="span1">Sa iznijetog odlučeno je kao u izreci presude</span><span class="span1">,</span><span class="span1"> a na osnovu čl.374 </span><span class="span1">ZKP. </span>
</li>
<p>&nbsp;</p>
<p style="text-align:center;">
<span class="span1">VIŠI SUD U BIJELOM POLJU</span>
</p>
<p style="text-align:center;">
<span class="span1">Dana, 09.03.2018. godine</span>
</p>
<p>&nbsp;</p>
<p>
<span class="span1">Zapisničar, </span><span class="span1"></span><span class="span1"></span><span class="span1"></span><span class="span1"></span><span class="span1">           </span><span class="span1"></span><span class="span1"></span><span class="span1">S U D I J A,</span>
</p>
<p>
<span class="span1">Mevluda Džogović,s.r.     </span><span class="span1"></span><span class="span1"></span><span class="span1"></span><span class="span1"></span><span class="span1">    </span><span class="span1"></span><span class="span1">Sanja Konatar,s.r.</span>
</p>
<p>&nbsp;</p>
<p>&nbsp;</p>
<p>
<span class="span1">PRAVNA POUKA:</span>
</p>
<p>
<span class="span1">Protiv ove presude dozvoljena je žalba </span>
</p>
<p>
<span class="span1">u roku od  15 dana po prijemu prepisa</span>
</p>
<p>
<span class="span1">Apelacionom sudu Crne Gore, preko ovog suda.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>
<span></span><span></span><span></span><span></span><span></span><span></span><span></span><span></span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
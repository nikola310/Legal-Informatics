<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.s1{font-weight:bold;}
.s2{font-weight:bold;color:black;}
.s3{color:black;}
.s4{font-family:Times New Roman;}
.s5{display: inline-block; text-indent: 0; min-width: 0.048611112in;}
.p1{text-align:end;hyphenate:auto;font-family:Times;font-size:13pt;}
.p2{text-align:center;hyphenate:auto;font-family:Times;font-size:13pt;}
.p3{text-align:start;hyphenate:auto;font-family:Times;font-size:13pt;}
.p4{text-indent:0.5in;text-align:justify;hyphenate:auto;font-family:Times New Roman;font-size:13pt;}
.p5{text-align:justify;hyphenate:auto;font-family:Times New Roman;font-size:13pt;}
.p6{text-indent:0.625in;margin-left:0.375in;text-align:justify;hyphenate:auto;font-family:Times New Roman;font-size:13pt;}
.p7{text-indent:0.375in;text-align:justify;hyphenate:auto;font-family:Times New Roman;font-size:13pt;}
.p8{text-align:center;hyphenate:auto;font-family:Times New Roman;font-size:13pt;}
.p9{text-align:start;hyphenate:auto;font-family:Times New Roman;font-size:13pt;}
.p10{text-indent:0.5in;text-align:start;hyphenate:auto;font-family:Times New Roman;font-size:13pt;}
.p11{text-indent:0.375in;text-align:start;hyphenate:auto;font-family:Times New Roman;font-size:13pt;}
.p12{text-indent:0.375in;text-align:justify;hyphenate:auto;font-family:Times;font-size:13pt;}
.p13{text-indent:0.5in;text-align:justify;hyphenate:auto;font-family:Times;font-size:13pt;}
.p14{text-indent:0.625in;text-align:justify;hyphenate:auto;font-family:Times;font-size:13pt;}
.p15{text-indent:0.625in;text-align:start;hyphenate:auto;font-family:Times;font-size:13pt;}
.p16{margin-bottom:0.083333336in;text-align:justify;hyphenate:auto;font-family:Times;font-size:13pt;}
.p17{text-indent:0.625in;margin-left:1.375in;text-align:justify;hyphenate:auto;font-family:Times New Roman;font-size:13pt;}
.p18{text-indent:0.5in;margin-left:-0.125in;text-align:justify;hyphenate:auto;font-family:Times New Roman;font-size:13pt;}
.p19{text-indent:0.5in;margin-left:-0.125in;text-align:center;hyphenate:auto;font-family:Times New Roman;font-size:13pt;}
.p20{margin-left:-0.125in;text-align:justify;hyphenate:auto;font-family:Times New Roman;font-size:13pt;}
.p21{text-indent:-0.25in;margin-left:0.6875in;text-align:start;hyphenate:auto;font-family:Times New Roman;font-size:13pt;}
.p22{text-align:start;hyphenate:auto;font-family:Times New Roman;font-size:12pt;}
</style>
<meta content=" " name="author">
</head>
<body class="b1 b2">
<p class="p1">
<span class="s1">K. broj 169/10</span>
</p>
<p class="p2"></p>
<p class="p2">
<span>         </span><span class="s1">U IME NARODA</span>
</p>
<p class="p3"></p>
<p class="p4">
<span class="s1">OSNOVNI SUD U BARU</span><span>, kao prvostepeni krivični, sudija Goran Šćepanović, kao sudija pojedinac, sa zapisničarom Milijanom Minić, u krivičnom predmetu okrivljene </span><span class="s1">B N.</span><span>, zbog krivičnog djela neosnovano dobijanje i korišćenje kredita i druge pogodnosti iz čl. 245 st.2 Krivičnog zakonika, po optužnom predlogu Osnovnog državnog tužilaštva u Baru Kt.br. 34/10 od 23.04.2010. godine, nakon održanog glavnog javnog pretresa u prisustvu savjetnika Osnovnog državnog tužilaštva B. D. i okrivljene, dana 14.06.2010. godine donio je i javno objavio,</span>
</p>
<p class="p4"></p>
<p class="p5"></p>
<p class="p6">
<span class="s1">                                      P R E S U D U</span>
</p>
<p class="p6"></p>
<p class="p6"></p>
<p class="p7">
<span>Okrivljena </span><span class="s2">B N,</span><span class="s3"> od oca M. B. i majke S., rođene A., rođena .... godine u B., sa prebivalištem u B., S. B. – B. ..., Muslimanka, razvedena, majka šestoro djece, pismena, završila dva razreda osnovne škole, penzioner, lošeg imovnog stanja, neosuđivana;</span>
</p>
<p class="p7"></p>
<p class="p8">
<span class="s1">    K r i v a  j e :</span>
</p>
<p class="p9"></p>
<p class="p10">
<span>Što je:</span>
</p>
<p class="p10"></p>
<p class="p7">
<span class="s3">Tokom prve polovine januara 2008 godine u Baru, dobijeni kredit od »Agroinvest-VFI DOO Bar« u iznosu od 1.500 €, po ugovoru o zajmu br. 424838 od 06.01.2008 godine, čija je namjena bila obnova staklenika, iskoristila za drugu namjenu od one za koju joj je odobren, na način što je od navedenog zajmodavca podigla kredit u pomenutom iznosu, nakon čega je iznos od 500,00 € ustupila B. R.u, a preostali iznos potrošila u svrhu za koju joj kredit nije odobren;</span>
</p>
<p class="p7"></p>
<p class="p7">
<span>- čime je učinila krivično djelo - </span><span class="s1">neosnovano dobijanje i korišćenje kredita i druge pogodnosti iz čl. 245 st. 2 Krivičnog zakonika.</span>
</p>
<p class="p11">
<span>   </span>
</p>
<p class="p12">
<span>pa joj sud primjenom čl. 4, 32, 36, 42, 52, 53 i 54 Krivičnog zakonika i čl. 359, 360 i 364  ZKP-a, i z r i č e </span>
</p>
<p class="p12"></p>
<p class="p13"></p>
<p class="p14">
<span class="s1">                                          USLOVNU OSUDU</span>
</p>
<p class="p14"></p>
<p class="p15"></p>
<p class="p13">
<span>Kojom joj utvrđuje kaznu zatvora u trajanju od 3 (tri) mjeseca i istovremeno određuje da se kazna neće izvršiti ukoliko okrivljena u roku od 1 (jedne) godine ne izvrši novo krivično djelo.</span>
</p>
<p class="p13"></p>
<p class="p4">
<span>Okrivljena je dužna da na ime imovinsko pravnog zahtjeva u vidu naknade štete oštećenoj banci »Agroinvest-VFI DOO Bar« isplati iznos od 930,00 €. Za višak imovinsko pravnog zahtjeva preko dosuđenog oštećena banka se upućuje na parnični postupak.</span>
</p>
<p class="p13"></p>
<p class="p16">
<span>	Okrivljena je dužna da plati troškove krivičnog postupka u iznosu od 50 € u roku od 15 dana od dana pravosnažnosti, pod prijetnjom izvršenja.</span>
</p>
<p class="p16"></p>
<p class="p17"></p>
<p class="p17">
<span class="s1">       O b r a z l o ž e n j e</span>
</p>
<p class="p17"></p>
<p class="p17"></p>
<p class="p4">
<span> Optužnim predlogom Osnovnog državnog tužilaštva u Baru Kt.br. 34/10 od 23.04.2010. godine stavljeno je na teret okrivljenoj izvršenje krivičnog djela bliže opisanog u izreci presude.</span>
</p>
<p class="p4"></p>
<p class="p4">
<span>Okrivljena je u svojoj odbrani izjavila da </span><span class="s3">je u januaru 2008. godine zamolila B. R. da dobije kredit od »Agroinvest« banke gdje je on zaposlen. Ona je B. R. dala ličnu kartu i on joj je odmah vratio ličnu kartu i saopštio joj je da podigne novac i zajedno su otišli u CKB banku gdje je ona podigla kredit u iznosu od 1.500 €. Ona je od tog iznosa za sebe zadržala iznos od 1.000 €, dok je B. R.u dala 500 €. Ona nije potpisala niti jedan dokument na ime podizanja tog kredita kod »Agroinvest« banke niti joj je B. R. rekao da treba da potpiše bilo koji dokument. Takođe, B. R. joj nije rekao da su joj potrebni žiranti za podizanje kredita, već joj je rekao da će on obezbijediti žirante kao garanciju da će se kredit vratiti. Na ugovoru o zajmu koji se nalazi u spisima predmeta u rubrici zajmoprimac ne nalazi se njen potpis niti je ona taj ugovor bilo kada vidjela, tako da joj nije jasno odakle se taj ugovor našao u dokumentaciji, a da je znala da treba da se zaključi ugovor ona ne zna da li bih ugovor potpisala. Ona je polovinu iznosa od 1.000 € isplatila tako što je B. R. isplaćivala mjesečno po 55.00 €. Uopšte joj nije bilo poznato da je ugovor trebao da se upotrebi u svrhu obnove staklenika kako je to navedeno u ugovoru, jer ona kao što je prethodno navela uopšte nije bila upoznata sa sadržinom ugovora. Na glavnom pretresu jedodala da je dio novca koji je zadržala za sebe potrošila za neke privatne obaveze, a ne za obnovu staklenika.</span>
</p>
<p class="p4"></p>
<p class="p5">
<span>	U dokaznom postupku saslušan je ovlašćeni predstavnik oštećene banke »Agroinvest-VFI DOO Bar« advokat M. R., saslušan je svjedoci V. D. i B. R., </span><span class="s3">pročitani su : ugovor o zajmu br. 424838 od 6.01.2008. godine, izjava žiranta sa administrativnom zabranom na ime V. D., izvod iz kaznene evidencije na ime okrivljene PJ Bar br. 24-03/3-245/10-3564/2 od 18.05.2010. godine i potvrda AD Kombinat aluminijuma Podgorica br.9476 od 4.06.2010. godine. </span>
</p>
<p class="p5"></p>
<p class="p5">
<span class="s3">	</span><span>Ovlašćeni predstavnik oštećene banke »Agroinvest-VFI DOO Bar« advokat M. R. izjavio je da odluku o krivičnom gonjenju ostavlja na ocjenu sudu, a postavlja imovinsko pravni zahtjev </span><span class="s3">u iznosu od 1.362 €, koji se odnosi na iznos glavnog duga i kamate obračunatu do isteka zadnje rate kredita. Od odobrenog kredita od 1.500 € otplaćeno je 570 €.</span>
</p>
<p class="p5"></p>
<p class="p4">
<span class="s3">Svjedok </span><span class="s2">V. D. </span><span class="s3">je izjavio da nije bio žirant N. B., jer istu ne poznaje i prvi put čuje za istu, a takođe nije potpisao izjavu žiranta zavedenu kod DOO »E. t.« koju mu je sud prezentovao, odnosno on nikada nije je bio radnik tog preduzeća. Inače on je tek od 2006 godine zaposlen u Kombinatu aluminijuma i samo je ljudima iz te firme žirirao, te ne zna ništa oko podizanju kredita kod »Argoinvest« banke gdje je on naveden kao žirant, niti je ikada bio radnik DO »E. t.« iz Podgorice. On je u vezi istog ovog slučaja dao izjavu pred poiicijom i tada su mu inspektori među imenima pročitali ime M. V., a kako se radi o njegovom daljem zetu on ga je kontaktirao i pitao ga o černu se radi, a on mu je tada rekao »ne sjekiraj se to je moja briga«. On mu je jednom prilikom dao vozilo i u vozilu su mu ostala sva lična dokumenta sa ličnom kartom pa je vjerovatano isti tada uzeo njegovu ličnu kartu i falisifikovao njegov potpis pa je tako on naveden kao žirant, a sve to mu je rekao i sam V. M. jer kada je ga kontaktirao rekao mu je da mu je tom prilikom uzeo ličnu kartu.</span>
</p>
<p class="p4"></p>
<p class="p4">
<span class="s3">Svjedok </span><span class="s2">B. R. </span><span class="s3">je izjavio da</span><span class="s2"> </span><span class="s3">je B N njegova tetka i ona je htjela da podigne 1.000 €, u »Agroinvest« banci. On je rekao da će vidjeti hoće li moći da joj pomogne i zamolio je braću K. iz Podgorice, Š. i N., sa adresom prebivališta V. R. bb, da mu nađu žirante, jer je on njima do tog trenutka dosta pomagao. Oni su mu donijeli podatke za jednog žiranta, ali da podigne 1,500 €, i 500 € njima da uplati rate. B N mu je dala ličnu kartu i u »Agroinvestu« su sredili sve za kredit. Ne sjeća se da li je N išla u »Agroinvest« da potisuje ugovor, ali se sjeća da je je poveo u CKB da podigne novc, i ona je uzela 1.000 €, a 500 € dala njemu. Njemu je B N davala mjesečno 55 € koje je uplaćivao banci, a ne može se tačno sjetiti koliko je to bilo mjeseci 5, 6 ili 7.</span>
</p>
<p class="p5"></p>
<p class="p4">
<span class="s3">Iz ugovora o zajmu br. 424838 od 6.01.2008. godine utvrđeno je da je ugovor zaključen između okrivljene i </span><span>»Agroinvest-VFI DOO Bar« u svrhu obnove staklenika, u visini od 1.500 €.</span>
</p>
<p class="p4"></p>
<p class="p4">
<span class="s3">Iz izjave žiranta sa administrativnom zabranom na ime V. D., utvrđeno je da se ista odnose na kredit odobren B N.</span>
</p>
<p class="p4"></p>
<p class="p4">
<span class="s3">Iz izvoda iz kaznene evidencije na ime okrivljene  PJ Bar br. 24-03/3-245/10-3564/2 od 18.05.2010. godine utvrđeno je da okrivljena nije osuđivana.</span>
</p>
<p class="p4"></p>
<p class="p4">
<span class="s3">Iz potvrde AD Kombinat aluminijuma Podgorica br.9476 od 4.06.2010. godine utvrđeno je da je V. D. zasnovao radni odnos na neodređeno vrijeme dana 01.06.2006. godine. </span>
</p>
<p class="p4"></p>
<p class="p4">
<span>Ocjenom izvedenih dokaza utvrđeno je da je okrivljena učinila krivično djelo koje joj je stavljeno na teret, na način predstavljen u dispozitivu. Okrivljena je u svojoj izjavila da je od dobijenog iznosa od 1.500 € ona zadržala iznos od 1.000 €, a da je iznos od 500 € dala B. R. U postupku je na nesumnjiv način utvrđeno da između okrivljene i </span><span class="s3">»Agroinvest VFI DOO Bar« zaključen ugovor o zajmu, u iznosu od 1.500 €, da je okrivljena primila novac, i da je </span><span>zadržala iznos od 1.000 €, a da je iznos od 500 € dala B. R. </span><span class="s3">Navedeno činjenično stanje utvrđeno je iz odbrane okrivljene, iskaza svjedoka B. R. koji je potvrdio odbranu okrivljene da je od okrivljene primio iznos od 500 € i ugovora o zajmu.</span>
</p>
<p class="p4"></p>
<p class="p4">
<span class="s3">Okrivljenoj je stavljeno na teret da je dobijeni kredit iskoristila za drugu namjenu, a ne onu za koju joj je kredit odobren, koja činjenica je nesporno utvrđena,  kod okrivljene je i prije započinjanja procedure oko dobijanja novca postojala namjera da novac nenamjenski iskoristi. </span>
</p>
<p class="p4"></p>
<p class="p4">
<span>Okrivljena je krivično djelo učinila sa direktnim umišljajem svjesna da je novac od dobijenog kredita iskoristila za drugu namjenu od one za koju joj je odobren. Okrivljena je znala da za dobijanje kredita moraju da budu ispunjeni uslovi i određena procedura i da jedno lice ne može da dobije kredit za određenu namjenu, da kredit koristi za drugu namjenu od one za koju je kredit dobijen. Okrivljena nije popisala ugovor o kreditu, međutim, to ne utiče na postojanje krivice, jer je okrivljena primila novac od odobrenog kredita, a obilježje krivičnog djela ostvaruje ko odobreni kredit koristi za drugu namjenu, a </span><span class="s3">ne onu za koju joj je kredit odobren.</span>
</p>
<p class="p4"></p>
<p class="p13">
<span>Odlučujući se za krivičnu sankciju prema okrivljenoj sud je cijenio sve olakšavajuće i otežavajuće okolnosti iz čl. 42 Krivičnog zakonika. Od olakšavajućih okolnosti sud je cijenio lične prilike jer je okrivljena porodična osoba, majka šestoro djece, do sada neporočnog vladanja, lične prilike jer je okrivljena osoba u ozbiljnim godinama. Otežavajućih okolnosti nije bilo. Cijeneći navedene olakšavajuće okolnosti, u nedostatku otežavajućih okolnosti, ocijenjeno je da prema okrivljenoj nije potrebno izricanje efektivne kazne zatvora, da će se izricanjem uslovne osude prema okrivljenoj u potpunosti postići svrha izricanja uslovne osude, </span><span class="s4">u okviru opšte svrhe izricanja krivičnih sankcija </span><span>i na taj način dovoljno uticati na okrivljenu da u buduće ne vrši krivična djela. </span>
</p>
<p class="p4"></p>
<p class="p4">
<span>Odluka o imovinsko pravnom zahtjevu zasniva se na odredbi čl. 212 st.2 KZP. Ovlašćeni predstavnik oštećene Banke »Agroinvest-VFI DOO Bar« je postavio imovinsko pravni zahtjev u iznosu od </span><span class="s3">1.362,00 €</span><span>, jer je od predatog kredita vraćen iznos od 570,00 €. Sud je ocijenio da je imovinsko pravni zahtjev djelimično osnovan. Naime, sud je od iznosa koji je predmet izvršenja djela a koji iznosi 1.500 € odbio iznos plaćenih rata u iznosu od 570,00 €, nakon čega je dobijen iznos od 930,00 €. Za višak imovinsko pravnog zahtjeva preko dosuđenog oštećena Banka se upućuje na parnični postupak, jer prema stavu sudske prakse (presuda Vrhovnog suda Srbije, Kž. I 877/78) sud ne može okrivljenog obavezati na plaćanje imovinsko pravnog zahteva u većem iznosu od protivpravne imovinske koristi ili štete utvrđene činjeničnim opisom krivičnog djela. </span>
</p>
<p class="p4"></p>
<p class="p4">
<span>Odluka o troškovima krivičnog postupka zasniva se na odredbi čl. 202 st.1 ZKP. Okrivljena je dužna da plati troškove krivičnog postupka u iznosu od 50 €, na ime troškova za rad suda koji su određeni prema trajanju, složenosti krivičnog postupka i imovinskim prilikama okrivljene.</span>
</p>
<p class="p4"></p>
<p class="p18">
<span>Na osnovu izloženog odlučeno je kao u izreci presude</span>
</p>
<p class="p19"></p>
<p class="p19">
<span class="s1">OSNOVNI SUD U BARU</span>
</p>
<p class="p19">
<span class="s1">Dana 08.06.2010. godine</span>
</p>
<p class="p5"></p>
<p class="p9">
<span class="s1"> ZAPISNIČAR,							      S U D I J A</span>
</p>
<p class="p9"></p>
<p class="p5">
<span class="s1">Milijana Minić				                                Goran Šćepanović</span>
</p>
<p class="p5"></p>
<p class="p20">
<span class="s1">PRAVNA POUKA</span><span>:Protiv ove presude može se </span>
</p>
<p class="p20">
<span>izjaviti žalba Višem sudu u Podgorici u roku od</span>
</p>
<p class="p20">
<span>8 (osam) dana od dana prijema pismenog otpravka.</span>
</p>
<p class="p20">
<span>Žalba se predaje ovom sudu u dva primjerka.</span>
</p>
<p class="p9"></p>
<p class="p9"></p>
<p class="p9"></p>
<p class="p9">
<span class="s1">DNA</span><span>:-    1 x ODT, </span>
</p>
<p class="p21">
<span class="s5">-​&nbsp;</span><span>1 x okrivljenoj</span>
</p>
<p class="p21">
<span class="s5">-​&nbsp;</span><span>1 x punomoćniku M. R. nakon pravosnažnosti. </span>
</p>
<p class="p21">
<span class="s5">-​&nbsp;</span><span>u spise. </span>
</p>
<p class="p4"></p>
<p class="p22"></p>


</body>
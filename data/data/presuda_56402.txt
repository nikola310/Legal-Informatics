<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:end;hyphenate:auto;font-family:Arial;font-size:11pt;}
.p2{text-align:center;hyphenate:auto;font-family:Times New Roman;font-size:12pt;}
.p3{text-align:center;hyphenate:auto;font-family:Arial;font-size:11pt;}
.p4{text-align:justify;hyphenate:auto;font-family:Arial;font-size:11pt;}
.p5{text-align:start;hyphenate:auto;font-family:Arial;font-size:11pt;}
.p6{text-indent:0.5in;text-align:justify;hyphenate:auto;font-family:Arial;font-size:11pt;}
.p7{text-indent:0.5in;text-align:justify;hyphenate:auto;font-family:Times;font-size:11pt;}
.p8{text-align:start;hyphenate:auto;font-family:Times New Roman;font-size:12pt;}
.s1{color:black;}
</style>
<meta content="sladjana.bujic" name="author">
</head>
<body class="b1 b2">
<p class="p1">
<span>K.br. 14/13</span>
</p>
<p class="p2"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p4"></p>
<p class="p4"></p>
<p class="p5"></p>
<p class="p3">
<span>U IME CRNE GORE</span>
</p>
<p class="p3"></p>
<p class="p3"></p>
<p class="p4">
<span>OSNOVNI SUD U BARU, kao prvostepeni krivični, sudija Lekić Zoran, kao sudija pojedinac, sa zapisničarom Marković Danijelom, u krivičnom predmetu okrivljenog B.Ž, zbog krivičnog djela – falsifikovanje isprave iz čl. 412 st. 2 u vezi st. 1 Krivičnog zakonika, po optužnom predlogu Osnovnog državnog tužilaštva u Baru Kt.br. 59/13 od 23.01.2013. godine, nakon glavnog i javnog pretresa održanog dana 22.03.2013. godine u prisustvu zastupnika optužbe, saradnika kod ODT-a iz Bara Đikanović Predraga i okrivljenog sa braniocem Janković Đorđem, advokatom iz Bara, dana 22.03.2013.godine, donio je i javno objavio,</span>
</p>
<p class="p6"></p>
<p class="p3">
<span>P R E S U D U</span>
</p>
<p class="p4"></p>
<p class="p4">
<span>Okrivljeni,</span>
</p>
<p class="p6"></p>
<p class="p4">
<span>B. Ž, od oca J,. i majke Z., rođene K., rođen 05.12.1950. godine u Baru, nastanjen u Baru naselje Šušanj bb., državljanin Crne Gore, završio Višu ekonomsku školu – odsjek marketing i trgovina, zaposlen u JP R., osuđen presudom Opštinskog suda u Baru K.br. 141/84 od 01.06.1984. godine zbog krivičnog djela iz čl. 185/3-1 KZ SRCG na novčanu kaznu u iznosu od 5.000,00 dinara,</span>
</p>
<p class="p4"></p>
<p class="p4"></p>
<p class="p3">
<span>K r i v    j e</span>
</p>
<p class="p3"></p>
<p class="p4">
<span>Zato što je,</span>
</p>
<p class="p6"></p>
<p class="p4">
<span>Neutvrđenog dana u drugoj polovini avgusta 2011. godine, u Baru, svjestan da svojom radnjom može učiniti djelo čije je izvršenje htio, upotrijebio lažnu ispravu kao pravu, koja se mora voditi na osnovu zakona o Visokom obrazovanju – diplomu Univerziteta u Sarajevu – Ekonomskog fakulteta br. 5872 od 16.03.1991. godine, ovjerenu u Osnovnom sudu u Baru 16.10.2000. godine, na način što se prijavio na konkurs za izbor i imenovanje direktora JP „R.“ Bar, na konkurs objavljen u dnevnom listu „Pobjeda“ od 17.08.2011. godine, uz koji zahtjev je priložio diplomu Ekonomskog fakulteta u Sarajevu sa ostalom dokumentacijom,</span>
</p>
<p class="p6">
<span> </span>
</p>
<p class="p6">
<span>- čime je izvršio krivično djelo – falsifikovanje isprave iz čl. 412 st. 2 u vezi st. 1  Krivičnog zakonika (KZ).</span>
</p>
<p class="p6"></p>
<p class="p6"></p>
<p class="p4">
<span>Pa ga sud primjenom citiranog zakonskog propisa, te čl. 4, 5, 15, 32 i 42 Krivičnog zakonika (KZ-a) i čl. 369, 370 i 374 Zakonika o krivičnom postupku (ZKP-a),</span>
</p>
<p class="p6"></p>
<p class="p3">
<span class="s1">O S U Đ U J E</span>
</p>
<p class="p6"></p>
<p class="p6">
<span class="s1">Na kaznu zatvora u trajanju od 3 (tri) mjeseca.</span>
</p>
<p class="p6"></p>
<p class="p7"></p>
<p class="p7"></p>
<p class="p6">
<span>Prema okrivljenom na osnovu čl. 75 st.1  Krivičnog zakonika izriče se</span>
</p>
<p class="p6"></p>
<p class="p3"></p>
<p class="p3">
<span>MJERA  BEZBJEDNOSTI</span>
</p>
<p class="p3"></p>
<p class="p4">
<span>Kojom se od okrivljenog oduzima fotokopija diplome Univerziteta u Sarajevu – Ekonomskog fakulteta br. 5872 od 16.03.1991. godine ovjerena u Osnovnom sudu u Baru dana 16.10.2000. godine.</span>
</p>
<p class="p4"></p>
<p class="p4">
<span class="s1">Obavezuje se okrivljeni da na ime troškova krivičnog postupka uplati ovom sudu na ime sudskog paušala iznos od 30,00 € eura, u roku od 15 dana po pravosnažnosti presude, pod prijetnjom prinudnog izvršenja.</span>
</p>
<p class="p3"></p>
<p class="p3">
<span>O b r a z l o ž e nj e</span>
</p>
<p class="p3"></p>
<p class="p4">
<span>Optužnim predlogom Osnovnog državnog tužilaštva u Baru Kt.br. 59/13 od 23.01.2013. godine stavljeno je na teret okrivljenom B.Ž izvršenje krivičnog djela – falsifikovanje isprave iz čl. 412 st. 2 u vezi st. 1 KZ, pri kojem optužnom predlogu je zastupnik optužbe u završnoj riječi u cjelosti ostao i predložio da sud okrivljenog oglasi krivom i osudi ga po zakonu.</span>
</p>
<p class="p6"></p>
<p class="p4">
<span>Okrivljeni je u svojoj odbrani naveo da ne priznaje izvršenje krivičnog djela koje mu je optužnim predlogom stavljeno na teret i da se ne osjeća krivim i izjavio da je 1988. godine upisao Višu ekonomsku školu pri Ekonomskom fakultetu u Sarajevu gdje je ispite polagao tako što je jednom svom prijatelju iz Sarajeva koji je dolazio u Bar davao novac kako bi on drugom licu dao taj novac da mu uplati prijavu ispita, a on ga je zatim obavještavao o terminima ispita na koje je on potom izlazio, i školu je završio 1990. godine, a diplomu dobio 1991. godine. Sa ovom diplomom je oko 10 godina radio u Upravi carina u Baru na mjestu šefa carinske  ispostave i oni su posjedovali diplomu o njegovoj stručnoj spremi, odnosno kopiju diplome, jer mu prilikom zapošljavanja nisu tražili original. Obzirom da je zagubio original diplome poslije rata je išao u Sarajevo nekoliko puta da uzme otpravak diplome, a oni su mu tada govorili da je dosta toga zapaljeno i uništeno i da pokušavaju da srede dokumentaciju, pa će ga o tome obavijestiti, Međutim, duplikat originala od njih nikada nije dobio već je stalno dobijao odgovor da ne mogu da uđu u evidenciju. Kopiju diplome koja se nalazila u Upravi carina dok je kod njih radio priložio je prilikom prijavljivanja na konkurs u JP „R“ gdje je godinu dana radio kao VD direktor. Ne zna ko je posumnjao u njegovu diplomu, a više puta je i dok je radio u Upravi carina postojala sumnja u njegovu diplomu o čemu su i novine pisale i iako mu je predmetna diploma oduzeta od strane policije i dalje radi kao VD direktor u JP R.</span>
</p>
<p class="p6"></p>
<p class="p4">
<span>Branilac okrivljenog je u završnoj riječi naveo da se iz odbrane optuženog utvrđuje da je predmetnu diplomu Više škole u Sarajevu stekao 1991. godine i da je odmah nakon njenog sticanja u Upravi carine u Baru raspoređen na radnom mjestu na kojem je više od deset godina obavljao poslove sa zadovoljavajućim stepenom stručnosti, iz čega slijedi da se ne može pouzdano tvrditi da na strani optuženog postoji direktni umišljaj, koji predstavlja osnovni element bića krivičnog djela koje mu je stavljeno na teret, jer njegov dugogodišnji rad sa predmetnom diplomom ne ukazuje na takav zaključak. Stoji činjenica da da se u spisima predmeta nalaze obavještenja Ekonomskog fakulteta koje datira iz 2012. godine, odnosno nakon više od 20 godina od sticanja diplome, ali polazeći od opštepoznate činjenice da je na prostoru Bosne i Hercegovine vođen građanski rat usljed kojeg je značajan dio arhiva raznih ustanova uništen i oštećen, s pravom stoji sumnja u autentičnost sadržaja iznijetog u obavještenju. Takođe je naveo da ukoliko sud prihvati navedena obavještenja i nađe da je okrivljeni učinio predmetno krivično djelo, predlaže da sud prilikom odlučivanja cijeni sve olakšavajuće okolnosti i da usljed nedostatka otežavajućih okolnosti optuženom izrekne uslovnu osudu cijenieći da se i njome može postići svrha kažnjavanja, a ovo obzirom da je optuženi neposredno pred penzijom i da nema prostora da se ubuduće ponaša na sličan način.</span>
</p>
<p class="p6"></p>
<p class="p4">
<span>U dokaznom postupku sud je proveo sledeće dokaze: pročitao je prijavu na konkurs za imenovanje direktora JP Rumija Bar podnijetu od strane okrivljenog na konkurs od 17.08.2011. godine, izvršio je uvid u ispravu – diplomu Univerziteta u Sarajevu – Ekonomski fakultet Sarajevo o završenoj Višoj spremi odsjek marketing i trgovina broj 5872 od 16.03.1991. godine, pročitao je obavještenje JP Rumija br. 21/12 od 01.02.2012. godine okrivljenom B.Ž, obavještenje – ispravu Univerziteta u Sarajevu – Ekonomskog fakulteta br. 01-3-2399/12 od 14.11.2012. godine Ministarstvu unutrašnjih poslova Kanton Sarajevo – Sektoru kriminalističke policije Sarajevo, obavještenje br. 02/2-1-04-08-15082/12 od 23.11.2012. godine Ministarstva unutrašnjih poslova BIH Kanton Sarajevo upućeno NCB interpolu Sarajevo, propratni akt Uprave policije – Sektor kriminalističke policije 03/8 br. 240/12-46414 od 06.12.2012. godine Upravi policije Bar, potvrdu o oduzetim predmetima UP PJ Bar br. 82 od 28.12.2012. godine i izvod iz KE izdat od Uprave policije PJ Bar br. 19-03/1-245/13-550/2 od 02.02.2013. godine na ime okrivljenog.</span>
</p>
<p class="p6"></p>
<p class="p4">
<span>Iz prijave na konkurs za imenovanje direktora JP „R“ Bar podnijete od strane okrivljenog na konkurs od 17.08.2011. godine proizilazi da je okrivljeni Bokan Želimir u prijavi naveo da je zaposlen u Upravi carina Crne Gore u Baru i pored navođenja svog prethodnog lovačkog iskustva uz prijavu na konkurs priložio je diplomu o završenoj Višoj stručnoj spremi i uvjerenje o položenom lovačkom ispitu.</span>
</p>
<p class="p6"></p>
<p class="p4">
<span>Uvidom u ispravu – diplomu Univerziteta u Sarajevu – Ekonomski fakultet Sarajevo o završenoj Višoj spremi, odsjek marketing i trgovina broj 5872 od 16.03.1991. godine utvrđeno je da je B (J) Ž, rođen 05.12.1950. godine u mjestu Bar, SRCG, završio studij za sticanje Više spreme – odsjek marketing i trgovina na Ekonomskom fakultetu u Sarajevu, po nastavnom planu i programu Ekonomskog faulteta u Sarajevu, dana 15.09.1990. godine, čime je ispunio sve propisane uslove za sticanje diplome o Višoj spremi, sa prosječnom ocjenom tokom studija 9,00, a na diplomskom radu 10, kojom diplomom stiče stručni naziv – Ekonomist organizacije i ekonomije – proizvodnje u ugostiteljstvu. Kao izdavaoci diplome navedeni su rektor Univerziteta u Sarajevu i dekan Ekonomskog fakulteta koji svojim potpisima potvrđuju istinitost sadržaja diplome, a obzirom da se radi o fotokopiji diplome njena istovjetnost sa izvornikom potvrđena je ovjerom Osnovnog suda u Baru Ov.br.13538 od 16.10.2000. godine. </span>
</p>
<p class="p6"></p>
<p class="p4">
<span>Iz obavještenja JP Rumija br. 21/12 od 01.02.2012. godine okrivljenom Bokan Želimiru proizilazi da je Upravni odbor ovog preduzeća odlukom broj 11/12 od 18.01.2012. godine poništio Konkurs za izbor direktora JP „R“ Bar, objavljen u dnevnom listu „Pobjeda“ dana 17.08.2011. godine, te da u skladu sa navedenim dokumentaciju koja je poslata od strane okrivljenog i to: prijava na konkurs, diploma i uvjerenje o položenom lovačkom ispitu vraćaju podnosiocu prijave.</span>
</p>
<p class="p6"></p>
<p class="p4">
<span>Iz obavještenja – isprave Univerziteta u Sarajevu – Ekonomskog fakulteta br. 01-3-2399/12 od 14.11.2012. godine Ministarstvu unutrašnjih poslova Kanton Sarajevo – Sektoru kriminalističke policije Sarajevo proizilazi da je nakon provjere podataka na ime Bokan Želimira utvrđeno da se pod brojem diplome 5872 izdate od strane Više ekonomsko komercijalne škole u Sarajevu vodi lice M (S) B rođen 02.10.1941. godine u Herceg Novom, koji je dana 18.06.1987. godine završio Višu ekonomsko komercijalnu školu – odsjek Komercijalni. Pod brojem diplome br. 5872 izdate od strane Ekonomskog fakulteta  Univerziteta u Sarajevu vodi lice Ibrić (Mehmedalija) Mirhad, rođen 19.08.1957. godine u Ćehajama, Srebrenik, koji je dana 23.09.1980. godine završio četvorogodišnji studij VII-1 stepen – odsjek Društvena ekonomija. Predmetnu ispravu je potpisao sadašnji dekat Ekonomskog fakulteta u Sarajevu prof. Dr Ž.Š.</span>
</p>
<p class="p6"></p>
<p class="p4">
<span>Iz obavještenja br. 02/2-1-04-08-15082/12 od 23.11.2012. godine Ministarstva unutrašnjih poslova BIH Kanton Sarajevo upućenog NCB interpolu Sarajevo proizilazi da dostavljaju ovom Ministarstvu pismeno izjašenjenje Ekonomskog fakulteta, Univerziteta u Sarajevu, broj 01-3-3299/12 od 14.11.2012. godine iz kojeg je vidljivo da brojevi diplome br. 5872 izdate od strane Ekonomskog fakulteta, odnosno Više ekonomsko komercijalne škole u Sarajevu, nisu izdati na ime B.Ž. Takođe, navodi iz akta Ekonomskog fakulteta u Sarajevu potvrđeni su od strane ovlašćenih lica MUP-a koji su izvršili uvid u knjige diplomiranih studenata imenovanog fakulteta. </span>
</p>
<p class="p6"></p>
<p class="p4">
<span>Iz propratnog akta Uprave policije – Sektor kriminalističke policije 03/8 br. 240/12-46414 od 06.12.2012. godine Upravi policije Bar proizilazi da kao odgovor na zahtjev Područne jedinice Bar dostavljaju dopis MUP-a Kantona Sarajevo br. 02/2-1-04-08-15082/12 od 23.11.2012. godine, a u vezi provjere autentičnosti diplome na ime Bokan Želimira rođenog 05.12.1950. godine.</span>
</p>
<p class="p6"></p>
<p class="p4">
<span>Iz potvrde o oduzetim predmetima UP PJ Bar br. 82 od 28.12.2012. godine proizilazi da je navedenog dana ovlašćeni policijeski službenik UP PJ Bar od lica Milić Veselina iz Bara privremeno oduzeo  ovjerenu fotokopiju diplome Univerziteta u Sarajevu – Ekonomski fakultet, o završenom studiju za sticanje više spreme na Ekonomskom fakultetu u Sarajevu od 16.03.1991. godine, zavedenu pod brojem 5872, sa brojem sudske ovjere Osnovnog suda u Baru Ov I br. 13538 od 16.10.2000. godine, koja diploma glasi na ime B (J) Ž, a koja potvrda je potpisana od strane lica M V.</span>
</p>
<p class="p6"></p>
<p class="p4">
<span>Iz izvoda iz KE izdatog od Uprave policije PJ Bar br. 19-03/1-245/13-550/2 od 02.02.2013. godine na ime okrivljenog proizilazi da je okrivljeni B.Ž osuđen presudom Opštinskog suda u Baru K.br. 141/84 od 01.06.1984. godine zbog krivičnog djela iz čl. 185/3-1 KZ SRCG na novčanu kaznu u iznosu od 5.000,00 dinara.</span>
</p>
<p class="p6"></p>
<p class="p4">
<span>Cijeneći provedene dokaze na glavnom pretresu svaki pojedinačno i u vezi sa ostalim dokazima sud je utvrdio da je okrivljeni B.Ž izvršio krivično djelo -falsifikovanje isprave iz čl. 412 st. 2 u vezi st. 1 Krivičnog zakonika koje mu je stavljeno na teret sa namjerom da ovakvu – lažnu ispravu upotrijebi kao pravu. </span>
</p>
<p class="p6"></p>
<p class="p4">
<span>Radnja izvršenja osnovnog oblika krivičnog djela falsifikovanje isprave sastoji se u pravljenju lažne isprave, preinačenju prave, upotrebi lažne ili preinačene isprave kao prave i nabavljanje lažne ili preinačene isprave radi upotrebe. Za teži oblik ovog krivičnog djela potrebno je da je djelo učinjeno u pogledu javne isprave, testamenta, mjenice, čeka, javne ili službene knjige ili druge knjige koja se mora voditi na osnovu zakona.</span>
</p>
<p class="p6"></p>
<p class="p4">
<span>U konkretnom slučaju predmet izvršenja krivičnog djela falsifikovanje isprave jeste upotreba lažne javne isprave - diplome Univerziteta u Sarajevu, Ekonomskog fakulteta o završenoj Višoj spremi odsjek marketing i trgovina broj 5872 od 16.03.1991. godine,  kao prave. Ova isprava glasi na ime okrivljenog B Ž, sa potpisom ovlašćenih lica. </span>
</p>
<p class="p6"></p>
<p class="p4">
<span>Da je ova javna isprava lažna, te time falsifikovana i neistinita ključni dokaz i potvrda je pismena isprava Ekonomskog Fakulteta u Sarajevu br. 01-3-2399/12 od 14.11.2012.godine, iz koje se utvrđuje da je pod rednim brojem diplome 5872, a koji je navodni broj diplome optuženog, izdate od strane Više ekonomsko komercijalne škole u Sarajevu, naznačeno ime M (S) B, a pod istim rednim brojem diplome 5872, izdate od strane Ekonomskog Fakulteta Univerziteta u Sarajevu ’’vodi se I (M) M’’. Da je diploma optuženog istinita i stečena na zakoniti način pod rednim brojem 5872 Ekonomskog Fakulteta u Sarajevu, univerziteta u Sarajevu, u ovoj ispravi bi stajalo njegovo ime, a ne ime gore naznačenih lica. Iz toga, zaključivanjem po suprotnosti, kako na ovoj ispravi Ekonomskog Fakulteta u Sarajevu od 14.11.2012.godine, ne stoji da je optuženi završio predmetne škole sa brojem diplome 5872, proizilazi da isti nije zakoniti sticalac školske spreme po spornoj diplomi, te da je diplomu koja je predmet ocjene ovog suda stekao na nedozvoljen način, te da je istu kao neistinitu stavio u pravni saobraćaj. </span>
</p>
<p class="p6"></p>
<p class="p4">
<span>Da optuženi nije zakoniti sticalac diplome, te da ista koja je predmet ocjene ovog suda nije istinita odnosno da je lažna potvrđuje, osim gornje, i pismena isprava broj 0/2-1-04-08-15082/12 od 23.11.2012.godine MUP-a BIH, Sektor kriminalističke policije Sarajevo, koja potvrđuje gore navedeno tj. da brojevi diplome 5872 izdate od strane Ekonomskog Fakulteta odnosno Više ekonomsko komercijalne škole u Sarajevu, ’’nisu izdati na ime B Ž’’. </span>
</p>
<p class="p6"></p>
<p class="p4">
<span>Ove dvije isprave izdate od MUP-a BIH i Ekonomskog fakulteta u Sarajevu sud cijeni kao jasne i nedvosmislene i u svijetlu svih izvedenih dokaza u ovom postupku poklonio im je punu vjeru. Za sud one znače da je optuženi pribavio lažnu diplomu kao javnu ispravu i istu upotrijebio kao pravu. </span>
</p>
<p class="p6"></p>
<p class="p4">
<span>Tvrdnja optuženog da je u toku ratnih dešavanja značajan dio arhiva raznih ustanova uništen i oštećen, te da postoji sumnja u autentičnost sadržaja iznijetih u obavještenjima Ekonomskog Fakulteta, za sud je bez osnova. Ovo zbog toga što u predmetnom aktu Ekonomskog Faukulteta u Sarajevu broj 01-3-2399/12 od 14.11.2012.godine,  isto nije navedeno, niti od strane ovog Fakulteta u ispravi koju je potpisao dekan profesor doktor Ž.Š, na bilo koji način ukazano na sumnju u tom pravcu. Zbog toga je za sud ova isprava Ekonomskog Fakulteta u Sarajevu, prihvatljiva bez ikakve rezerve. </span>
</p>
<p class="p6"></p>
<p class="p4">
<span>Diploma Ekonomskog Fakulteta je nesporno javna isprava, koju izdaje ova ustanova u okviru vršenja svojih poslova na osnovu javnih ovlašćenja. Upotreba lažne isprave kao prave je korišćenje ovakve isprave i njeno stavljanje u pravni saobraćaj, što je nesporno uradio optuženi prijavom na javni konkurs objavljen u dnevnom listu ’’Pobjeda’’ 17.08.2011.godine, podnoseći ovu diplomu kao učesnik na oglasu. Upotreba na ovakav način lažne diplome od strane optuženog, prijavom i učešćem na oglas i konkurs ukazuje na njegovu namjeru kao bitan element ovog krivičnog djela, te je time ovo krivično djelo svršeno. </span>
</p>
<p class="p6"></p>
<p class="p4">
<span>Time su se po ocjeni suda u radnjama optuženog stekli osnovi krivičnog djela koje mu je stavljeno na teret od strane tužioca, falsifikovanje isprave iz čl. 412 st. 2 u vezi st. 1 KZ. </span>
</p>
<p class="p4"></p>
<p class="p4">
<span>Sud je u konkretnom slučaju odluku bazirao na provedenim materijalnim dokazima na glavnom pretresu i istima poklonio vjeru, obzirom da se radi o javnoj ispravi za koju važi pretpostavka tačnosti jer se ista izdaje u skladu sa zakonom i na istoj se moraju naći potpisi ovlašćenih lica koji je izdaju, što u konkretnom nije slučaj jer se u obavještenju Ekonomskog fakulteta navodi da okrivljeni B.Ž. nije evidentiran pod rednim brojem diplome 5872 na koji glasi njegova diploma.</span>
</p>
<p class="p6"></p>
<p class="p4">
<span>Prilikom odlučivanja sud je imao u vidu i odbranu okrivljenog koji je u cjelosti negirao izvršenje krivičnog djela koje mu je stavljeno na teret, kao i završne riječi njegovog branioca koji je naveo da se ne može pouzdano tvrditi da na strani njegovog branjenika postoji direktni umišljaj, kao osnovni element bića krivičnog djela falsifikovanje isprave, ali iste nije prihvatio jer su po nalaženju suda ostali na nivou obične tvrdnje u odnosu na javne isprave Ekonomskog fakulteta Sarajevo i MUP-a BIH kanton Sarajevo, koji su za sud bili odlučujuće dokazno sredstvo, sa jakom dokaznom snagom u ovoj pravnoj stvari. </span>
</p>
<p class="p4"></p>
<p class="p4">
<span>Cijeneći psihički odnos okrivljenog prema izvršenom krivičnom djelu sud nalazi da je okrivljeni krivično djelo izvršio sa direktnim umišljajem jer je bio svjestan da pribavljanje lažne diplome, a samim tim i njeno stavljanje u promet kao prave predstavlja krivično djelo, što je i htio i imao namjeru da se istom koristi kao pravom.</span>
</p>
<p class="p6"></p>
<p class="p4">
<span>Odlučujući se za krivičnu sankciju sud je na strani okrivljenog cijenio sve olakšavajuće i otežavajuće okolnosti iz čl. 42 Krivičnog zakonika. Olakšavajućih okolnosti na strani okrivljenog nije bilo, dok je od otežavajućih okolnosti sud cijenio da je isti osuđen presudom Opštinskog suda u Baru K.br. 141/84 od 01.06.1984. godine zbog krivičnog djela iz čl. 185/3-1 KZ SRCG na novčanu kaznu u iznosu od 5.000,00 dinara, a takođe je kao otežavajuću okolnost cijenio i to da je okrivljeni  predmetnu diplomu koristio kao pravu duže od 10 godina u Upravi carina u Baru gdje je sa istom zasnovao radni odnos neposredno nakon pribavljanja iste, a zatim godinu dana i u JP R u Baru kada je zatečen u izvršenju krivičnog djela stavljenog mu na teret. Krivično djelo – falsifikovanje isprave iz čl. 412 st. 2 u vezi st. 1 KZ-a zaprijećeno je kaznom zatvora od 3 mjeseca do 5 godina. Cijeneći navedene otežavajuće okolnosti, a u otsustvu olakšavajućih okolnosti sud je okrivljenom izrekao kaznu zatvora u trajanju od 3 (tri) mjeseca nalazeći da ista odgovara težini izvršenog krivičnog djela i predstavljaja mjeru koja je neophodna da bi se postigla svrha kažnjavanja iz čl. 32 Krivičnog zakonika, u okviru opšte svrhe propisivanja krivičnih sanckija iz čl.4 st.2 Krivičnog zakonika.</span>
</p>
<p class="p6"></p>
<p class="p4">
<span>Na osnovu čl. 75 Krivičnog zakonika okrivljenom je izrečena i mjera bezbjednosti - oduzimanje od okrivljenog fotokopije diplome Univerziteta u Sarajevu – Ekonomskog fakulteta br. 5872 od 16.03.1991. godine ovjerene u Osnovnom sudu u Baru dana 16.10.2000. godine, kao predmeta upotrijebljenog za izvršenje krivičnog djela.</span>
</p>
<p class="p6"></p>
<p class="p4">
<span>Sud je cijenio i ostale dokaze provedene na glavnom pretresu ali je našao da isti nisu od značaja za drugačije presuđenje u ovoj krivično pravnoj stvari.</span>
</p>
<p class="p4"></p>
<p class="p4"></p>
<p class="p4">
<span>Odluka o troškovima postupka zasniva se na odredbi čl. 226 i čl. 229 ZKP-a po kojim odredbama je okrivljeni dužan da plati ovom sudu troškove postupka na ime sudskog paušala u iznosu od 30,00 € u roku od 15 dana od dana pravosnažnosti presude pod prijetnjom prinudnog izvršenja.</span>
</p>
<p class="p4"></p>
<p class="p4">
<span>Na osnovu izloženog odlučeno je kao u izreci presude. </span>
</p>
<p class="p4"></p>
<p class="p3"></p>
<p class="p3">
<span class="s1">OSNOVNI SUD U BARU</span>
</p>
<p class="p3">
<span class="s1">Dana 22.03.2013. godine</span>
</p>
<p class="p4">
<span class="s1"> </span>
</p>
<p class="p4"></p>
<p class="p4">
<span>ZAPISNIČAR		                                                                           S U D I J A,</span>
</p>
<p class="p4">
<span>Marković Danijela                                                                                 Lekić Zoran</span>
</p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4"></p>
<p class="p4">
<span>PRAVNA POUKA: Protiv ove presude može se izajviti žalba Višem sudu u Podgorici u roku od 8 dana od dana prijema pismenog otpavka. Žalba se predaje ovom sudu u dva primjerka.</span>
</p>
<p class="p4"></p>
<p class="p4"></p>
<p class="p4">
<span>D.N.A.</span>
</p>
<p class="p4">
<span>- ODT-u iz Bara</span>
</p>
<p class="p4">
<span>- okrivljenom</span>
</p>
<p class="p4">
<span>- braniocu okrivljenog</span>
</p>
<p class="p4">
<span>- u spise </span>
</p>
<p class="p6"></p>
<p class="p6"></p>
<p class="p6"></p>
<p class="p8"></p>


</body>
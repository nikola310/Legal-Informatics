<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{;font-family:'Arial';font-weight:800}
.span3{;font-family:'Arial';text-decoration:underline}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span class="span1">K.br.44/2014</span>
</p>
<p>&nbsp;</p>
<p style="text-align:center;">
<span class="span1"></span>
</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">VIŠI SUD U PODGORICI,</span><span class="span2"> </span><span class="span1">kao prvostepeni krivični </span><span class="span1">u vijeću sastavljenom od sudije Vladimira Novovića, kao predsjednika vijeća i sudija Snežane Vukčević i Vesne Jovetić, kao članova vijeća</span><span class="span1">, uz učešće Ilić Dragice, kao zapisničara, u krivičnom predmetu protiv okrivljenog I. M. iz S. koga brani Predrag Djolević advokat iz Podgorice, zbog krivičnog djela neovlašćena proizvodnja, držanje i stavljanje u promet opojnih droga iz čl.300 st.2 u vezi st.1 Krivičnog zakonika Crne Gore, odlučujući po optužnici Višeg državnog tužilaštva u Podgorici Kt.br. 32/14</span><span class="span1"> od 28.04.2014</span><span class="span1">. godine, koju je na glavnom pretresu zastupala Maja Jovanović, zamjenik VDT u Podgorici, nakon održanog glavnog i javnog pretresa dana 11.06.2014.godine, u prisustvu zastupnika optužbe, okrivljenog,  branioca okrivljenog i stalnog sudskog tumača za albanski jezik R. R.  donio je dana 16.06.2014.godine, i istog dana javno objavio </span>
</p>
<p>&nbsp;</p>
<p style="text-align:center;">
<span class="span1">PRESUDU</span>
</p>
<p>&nbsp;</p>
<p>
<span class="span1">Okrivljeni I. M. lični broj ... od oca E. i majke Z. rodjene Q. rodjen .... godine u S. - R. A. sa prebivalištem u S. naselje S. Ul. ... državljanin R. A. pismen, završio Osnovnu školu, taksi vozač, oženjen, otac troje djece, lošeg imovnog stanja, neosuđivan, u pritvoru od 24.03.2014. godine pa nadalje</span>
</p>
<p>&nbsp;</p>
<p style="text-align:center;">
<span class="span1">KRIV JE</span>
</p>
<p>&nbsp;</p>
<p>
<span class="span1">Što je:</span>
</p>
<p>&nbsp;</p>
<p>
<span class="span1">Dana 18.03.2014. godine, iz Republike  Albanije u Crnu Goru neovlašćeno unio i preko teritorije Crne Gore neovlašćeno radi dalje prodaje prenosio opojnu drogu marihuanu-supstancu proglašenu za opojnu drogu Pravilnikom o utvrdjivanju spiska droga, psihotropnih supstanci i bilja koje se može koristiti za proizvodnju droga ("Sl. list CG" br. 56/2012 od 09.11.2012. godine), iako je bio svjestan da postupa neovlašćeno i protivpravno pa je to i htio, na način što je navedenog dana u 05,51 čas, preko graničnog prelaza Božaj, u Opštini Podgorica, putničkim motornim vozilom marke "V.W. S", reg. oznaka ... kojim je upravljao, iz Republike Albanije u Crnu Goru unio 29 pakovanja u kojima se nalazila opojna droga marihuana, ukupne neto mase 28 kilograma i 390 grama, a koja je bila sakrivena u specijalno izrađenom bunkeru u krovu navedenog vozila, a potom navedenu opojnu drogu vozilom radi dalje prodaje prenosio preko teritorije Crnu Goru do graničnog prelaza Šćepan Polje sa namjerom da je preda NN licu u Bosnu i Hercegovinu koja marihuana je dana 24.03.2014. godine, u 09,03 časa pronađena i oduzeta od strane ovlašćenih policijskih službenika granične policije Šćepan Polje prilikom redovne kontrole putničkih motornih vozila i putnika na graničnom prelazu Šćepan Polje. </span>
</p>
<p>&nbsp;</p>
<p>
<span class="span1">- čime je počinio krivično djelo neovlašćena proizvodnja, držanje i stavljanje u promet opojnih droga iz čl. 300 st. 2 u vezi st.1 Krivičnog zakonika Crne Gore.</span>
</p>
<p>&nbsp;</p>
<p>
<span class="span1">Pa sud okrivljenog I. M. primjenom citirane zakonske odredbe, te</span><span class="span1"> čl. 4, 5, 13, 15, 32, 36, 42 i 51 Krivičnog zakonika</span><span class="span1"> Crne Gore</span><span class="span1">, i čl. 226, 229 i 374 Zakonika o krivičnom postupku</span>
</p>
<p>&nbsp;</p>
<p style="text-align:center;">
<span class="span1">O S U Đ U J E</span>
</p>
<p>&nbsp;</p>
<p>
<span class="span1">Na kaznu zatvora u trajanju od 2 (dvije) godine i 3 (tri) mjeseca, u koju kaznu mu se uračunava vrijeme provedeno u pritvoru od </span><span class="span1">24.03.2014. godine</span><span class="span1">, pa nadalje dok pritvor bude trajao.</span>
</p>
<p>&nbsp;</p>
<p>
<span class="span1">Dužan je okrivljeni I. M. da na ime troškova krivičnog postupka uplati budžetu Crne Gore iznos od 625,00 eura i po osnovu sudskog paušala iznos od 200,00 eura, a sve u roku od 15 dana po pravosnažnosti presude. </span>
</p>
<p>&nbsp;</p>
<p>
<span class="span1">Na osnovu čl. 75 i čl. 300 st. 7 Krivičnog zakonika Crne Gore, okrivljenom I. M. izriče se mjera bezbjednosti oduzimanja predmeta i to: 28 kilograma i 390 grama opojne droge marihuane, koja se ima uništiti, kao i putničko motorno vozilo </span><span class="span1">marke "V.W. S." reg. oznaka .... </span><span class="span1">kao sredstva upotrijebljenog za izvršenje krivičnog djela.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>
<span class="span1">Optužnicom VDT-a u Podgorici Kt.br.32/14 od 28.04.2014.godine, okrivljenom I. M. stavljeno je na teret izvršenje krivičnog djela neovlašćena proizvodnja, držanje i stavljanje u promet opojnih droga  iz čl. </span><span class="span1">300 st</span><span class="span1">.2 u vezi st.1  Krivičnog zakonika, pri kojoj optužnici je njen zastupnik u cjelosti ostao do završetka glavnog pretresa, predlažući sudu u završnoj riječi da okrivljenog oglasi krivim i kazni po zakonu, te da mu izrekne mjeru bezbjednosti oduzimanja vozila. </span>
</p>
<p>
<span class="span1"> </span>
</p>
<p>
<span class="span1">Okrivljeni I. M. u odbrani datoj u prethodnom postupku u bitnom je naveo da je dana 18.03.2014.godine, oko 06,00 časova, vozilom marke "V.W. S. registarskih oznaka .... preko graničnog prelaza B. ušao iz A. u C. G. Tvrdi da je do 24.03.2014.godine boravio u T. gdje je spavao u hotelu "O". Obzirom da se bavi prodajom prirodnog đubriva za uzgajanje pečurki, namjera mu je bila da nađe to đubrivo u Podgorici, jer je bio upoznat da se u Podgorici može nabaviti to đubrivo koje je inače dolazi iz Beograda. Pojasnio je da je prije tri mjeseca kupio predmetno vozilo i da je od tada više puta istim dolazio u Crnu Goru, ne znajući šta ima u vozilu. Dodao je da je vozilom išao do Bosne, a i do Srbije. Istakao je da je prilikom pretresa njegovog vozila, na graničnom prelazu prema Bosni, vidio da su u krovu njegovog vozila policajci pronašli 29 pakovanja. Nije mu poznato šta se u tim paketima nalazilo. Dalje je naveo da radi "na crno" kao taksista i da nije imao bilo kakvih saznanja vezanih za pronađena pakovanja. Objasnio je da mu je namjera bila da vozilom pođe do manastira "M." koji se nalazi u B. i H. koje mjesto je udaljeno od granice između C. G. i B. i H. oko ... te da je u vozilu imao navigaciju pomoću koje se kretao. Cilj njegovog putovanja bio je da uzme putnike sa hodočašća i da ih vrati u A. Iz manastira su ga telefonom zvala neka lica iz A. koja su sa sobom vodila neko </span><span class="span1">bolesno lice, i onda su tražili od njega da ih vrati u A. Ne poznaje ta lica i ne može da se sjeti njihovih imena. Vozilo je njegovo vlasništvo, vodi se na njegovo ime, a kupio ga je od E. G. koji je kao raniji vlasnik upisan u saobraćajnoj dozvoli. Još je naveo da od 18.03.2014.godine tj. od kad je ušao u Crnu Goru pa do 24.03.2014.godine, vozilo nije davao bilo kome.</span>
</p>
<p>&nbsp;</p>
<p>
<span class="span1">Okrivljeni I. M. u odbrani datoj na glavnom pretresu u bitnom je naveo da je </span><span class="span1">dva - tri mjeseca prije nego što je lišen slobode u Crnoj Gori, kupio putničko motorno vozilo marke "V.W. S. reg oznaka ... i da je ostao dužan prilikom kupovine tog vozila 1.000,00 eura. Nije imao novca da otplati to vozilo i jedno lice iz A. N. M. mu je predložio da on vozilom prenese opojnu drogu marihuanu iz A. do M. M. koji se nalazi u B. i H. a preko C. G. Za tu radnju trebao je da dobije novčanu nadoknadu u iznosu od 1.000,00 eura, odnosno N. M. je trebao 1.000,00 eura da da ovom licu od kojeg  je on kupio vozilo, a na ime ostatka kupoprodajne cijene. Tvrdi da je u M. M. jedno lice trebalo da prepozna njegovo vozilo i da mu se javi, nakon čega je on tom licu trebao da da vozilo i da mu to lice vozilo poslije sat vremena vrati. Istakao je da je dana 17.03.2014.godine u A. u krovu njegovog vozila smještena opojna droga marihuana, da je dana 18.03.2014.godine preko graničnog prelaza Božaj ušao u Crnu Goru, da je nekoliko dana boravio u Tuzima gdje je odsjeo u jednom hotelu, te da se zatim uputio prema Bosni i Hercegovini. Na graničnom prelazu prema Bosni i Hercegovini prilikom pregleda izvršenog od strane policije u krovu njegovog vozila pronađena je opojna droga marihuana. Dodao je da se kaje zbog učinjenog, a da je navedene radnje preduzimao iz razloga što u Albaniji ima  troje gladne djece i suprugu koja je bolesna od raka. Objasnio je da mu je bilo poznato da nijesu dozvoljene radnje koje je preduzimao i da je bilo lakom, a da je 442,00 eura koje su oduzete od njega zaradio radeći kao taksista. Nakon što je upoznat na različitosti u odnosu na odbranu datu u prethodnom postupku naveo je da je istinita njegova odbrana sa glavnog pretresa, a da nije istinito ono što je izjavio u odbrani kod tužioca, jer je kod tužioca imao strah od krivičnog progona. </span>
</p>
<p>&nbsp;</p>
<p>
<span class="span1">Okrivljeni I. M. u završnoj riječi je kazao da prihvata završnu riječ svoga branioca i da se kaje zbog učinjenog.</span>
</p>
<p>&nbsp;</p>
<p>
<span class="span1">Branilac okrivljenog I. M. u završnoj riječi je zastupao tezu da je njegov branjenik priznao izvršenje krivičnog djela neovlašćena proizvodnja, držanje i stavljanje u promet opojnih droga iz čl. 300 st. 1 KZ CG. Predložio je da sud imajući u vidu sve olakšavajuće okolnosti koje stoje na strani njegovog branjenika, istog što blaže kazni.</span>
</p>
<p>&nbsp;</p>
<p>
<span class="span1">Sud je u dokaznom postupku pročitao službenu zabilješku Uprave policije Sektor granične policije Odjeljenje granične bezbjednosti Nikšić-Stanica granične policije Plužine GP Šćepan Polje br. 124 od 24.03.2014.godine, pročitao službenu zabilješku Uprave policije SKP Grupa za suzbijanje droga Nikšić br. 47/4-240/14-62 od 24.03.2014.godine, pročitao zapisnik Uprave policije SKP Grupa za suzbijanje droge Nikšić Ku.br.113 od 24.03.2014.godine o pretresanju prevoznog sredstva, putnika, prtljaga i drugih pokretnih stvari, pročitao potvrdu o privremeno oduzetim predmetima Uprave policije SKP Grupa za suzbijanje droge Nikšić Ku.br. 113 od 24.03.2014.godine izdatu na ime okrivljenog I. M. pročitao Izvještaj o hemijskom vještačenju Forenzičkog centra  Uprave policije Crne Gore broj 761/14 od 17.04.2014.godine, a koji je urađen po naredbi VDT Podgorica sa uvidom u foto-</span><span class="span1">dokumentaciju koja je sastavni dio istog i izvršio uvid u foto-dokumentaciju  Uprave policije CB Nikšić br. 240/2014 od 24.03.2014.godine.</span>
</p>
<p>&nbsp;</p>
<p>
<span class="span1">Iz službene zabilješke Uprave policije Sektor granične policije Odjeljenje granične bezbjednosti Nikšić-Stanica granične policije Plužine GP Šćepan Polje br. 124 od 24.03.2014.godine, sačinjene od strane ovlašćenih policijskih službenika M. P. V. D. E. A. i K. D. utvrđuje se da su ovi policijski službenici na graničnom prelazu Šćepan Polje dana 24.03.2014.godine, u 09,03 časa, na izlaznoj traci iz Crne Gore zaustavili putničko motorno vozilo marke "V.W. S. sive boje, registarskih oznaka ... vlasništvo I. M. i E. G. iz S. a kojom prilikom je vozilom upravljao okrivljeni I. M. od oca E. rođen .... u A. koji je posjedovao pasoš A. broj ..... Poslije evidentiranja lica i vozila u elektronske evidencije zajedno sa službenicima carinske Ispostave pristupili su pregledu vozila. Primijetili su da je krov vozila znatno deblji nego što bi trebao biti, te da se u vozilu nalazi nekoliko osvježivača prostora kupljenih u Podgorici. Aparatom za mjerenje gustine (Baster), utvrdili su odstupanja od normalnih vrijednosti. Nakon što su skinuli zaštitno platno na krovu vozila primijetili su ručno pravljeni bunker u istom. Kada je bunker otvoren u njemu je pronađeno više pakovanja u kojima se nalazi biljna materija zelene boje za koju su posumnjali da je opojna droga skank. Bunker se prostirao cijelom dužinom i širinom krova vozila. Okrivljenog I. M i vozilo su potom predali službenicima CB Nikšić na dalji postupak. </span>
</p>
<p>&nbsp;</p>
<p>
<span class="span1">Iz službene zabilješke Uprave policije SKP Grupa za suzbijanje droga Nikšić br. 47/4-240/14-62 od 24.03.2014.godine, sačinjene nakon uvida u evidenciju prelazaka državne granice, utvrđuje se da je okrivljeni I. M. sa putničkim motornim vozilom marke "V.W S. registarskih oznaka .... evidentiran prilikom ulaska u Crnu Goru na graničnom prelazu Božaj, dana 18.03.2014.godine u 05,51 čas.</span>
</p>
<p>&nbsp;</p>
<p>
<span class="span1">Iz zapisnika Uprave policije SKP Grupa za suzbijanje droge Nikšić Ku.br.113 od 24.03.2014.godine o pretresanju prevoznog sredstva, putnika, prtljaga i drugih pokretnih stvari, utvrđuje se da su dana 24.03.2014.godine, na graničnom prelazu Šćepan Polje, ovlašćeni policijski službenici izvršili pretres putničkog motornog vozila marke "V.W S. sive boje, registarskih oznaka .... kojim je upravljao okrivljeni I. M. a kojom prilikom su u krovu vozila pronašli 29 pakovanja sa sadržajem suve biljne materije zelene boje, za koju se pretpostavlja da je opojna droga marihuana (25 pakovanja upakovanih u providnu pvc foliju, 3 pakovanja upakovana aluminijskom folijom i 1 pakovanje plavo-bijele boje) i iste oduzeli.</span>
</p>
<p>&nbsp;</p>
<p>
<span class="span1">Iz potvrde o privremeno oduzetim predmetima Uprave policije SKP Grupa za suzbijanje droge Nikšić Ku.br. 113 od 24.03.2014.godine izdate na ime okrivljenog I. M. utvrđuje se da su dana 24.03.2014.godine ovlašćeni policijski službenici oduzeli od okrivljenog I. M. putničko motorno vozilo marke "V. W S. registarskih oznaka .... ključ od vozila, saobraćajnu dozvolu od vozila, </span><span class="span1">mobilni telefon marke "S. IMEI broja .... sa SIM karticom broja ... mobilni telefon marke "S. IMEI broja ... sa SIM karticom broja ... mobilni telefon marke "S IMEI brojeva ...i ... sa SIM karticama broja  ... i.... novac u iznosu od 442 € (u apoenima od 8x50 €, 1x20 €, 2x10 € i 1x 2€) i </span><span class="span1">29 pakovanja sa sadržajem suve biljne materije, zelene boje, za koju se pretpostavlja da je opojna droga marihuana (25 pakovanja oblijepljenih providnom pvc folijom, 3 pakovanja oblijepljena aluminijskom folijom i 1 pakovanje oblijepljeno plavo-bijelom folijom). </span>
</p>
<p>&nbsp;</p>
<p>
<span class="span1">U foto-dokumentaciji  Uprave policije CB Nikšić br. 240/2014 od 24.03.2014.godine, nalaze se fotografije na kojima su predstavljeni: izgled putničkog motornog vozila marke "V .W S. registarskih oznaka .... na graničnom prelazu Šćepan Polje, izgled bunkera napravljenog u krovu vozila i 29 pakovanja izvađenih iz bunkera vozila. </span>
</p>
<p>&nbsp;</p>
<p>
<span class="span1">Iz Izvještaja o hemijskom vještačenju Forenzičkog centra  Uprave policije Crne Gore broj 761/14 od 17.04.2014.godine, a koji je urađen po naredbi VDT Podgorica, i foto-dokumentacije koja je sastavni dio istog, utvrđuje se da su na vještačenje </span><span class="span1">dostavljeni: 1. dvadeset pet (25) ručno pravljenih pakovanja, oblika kvadra, od plastične kese i providne plastične folije, sa sadržajem suve biljne materije, tamno zelene boje, karakterističnog opojnog mirisa, neto mase m = 24470 g. 2. tri (3) ručno pravljena pakovanja, oblika kvadra, od plastične kese, providne plastične folije, al. folije, sa sadržajem suve biljne materije, tamno zelene boje, karakterističnog opojnog mirisa, neto mase m = 2825 g. 3. jedno (1) ručno pravljeno pakovanje, oblika pravougaonika, od plastične kese, plave boje, obmotano providnom plastičnom folijom, sa sadržajem suve biljne materije, tamno zelene boje, karekterističnog opojnog mirisa, neto mase m = 1095 g. Ukupna neto masa iz 29 pakovanja iznosi m=28390 grama, odnosno 28 kilograma i 390 grama. Preeliminarni hemijski testovi su primijenjeni u skladu sa preporukama ENFSI-a i UN-a. Mikroskopski pregled je rađen na stereo mikroskopu Nikon pod različitim uveličanjima. Tankoslojna hromatografija (TLC), je metoda koja se zasniva na razdvajanju komponenti na osnovu različite raspodjele ispitivane supstance između stacionarne i mobilne faze. Nakon razdvajanja i vizuelizacije pogodnim reagensom, a na osnovu Rf vrijednosti, boje, mrlje pod UV i VIS svjetlosti, utvrđuje se identitet sporne supstance. Detaljnim makroskopskim i mikroskopskim pregledom dostavljenog biljnog materijala konstatovano je prisustvo smole, kao i bodlji u obliku "medveđih kandži". Na osnovu karatketistične morfološke građe navedenih elemenata u dostavljenom biljnom materijalu konstatovano je da isti potiču od biljke čiji je botanički naziv ,,Cannabis Sativa - Konoplja. Takođe je utvrđeno da dostavljeni dokazni materijal sadrži tetrahidrokanabinol – THC, u koncentraciji iznad 0,2%. Konoplja je supstanca koja djeluje na centralni nervni sistem, izaziva stanje zavisnosti i nalazi se u Pravilniku o utvrđivanju spiska droga, psihotropnih supstanci i bilja koje se može koristiti za proizvodnju  droga ( Sl.list CG br. 56/2012).</span>
</p>
<p>&nbsp;</p>
<p>
<span class="span1">Sud je cijenio navedeni izvještaj o vještačenju pa je isti prihvatio kao stručan, jasan, objektivan i zasnovan na pravilima struke i nauke.</span>
</p>
<p>&nbsp;</p>
<p>
<span class="span1">Cijene</span><span class="span1">ći rezultate cjelokupnog dokaznog postupka, navode optužbe i odbranu okrivljenog, te sve provedene dokaze kako pojedinačno, tako i u njihovoj međusobnoj povezanosti, ovaj sud nalazi, da je okrivljeni I. M. počinio krivično djelo neovlašćena proizvodnja, držanje i stavljanje u promet opojnih droga iz člana 300 stav 2 u vezi stava 1 Krivičnog zakonika Crne Gore na način, mjesto i u vrijeme, kako je to predstavljeno u izreci presude.</span>
</p>
<p>
<span class="span1">Naime, u postupku je nesumnjivo utvr</span><span class="span1">đeno, da je okrivljeni I. M. </span><span class="span1">dana 18.03.2014. godine, iz Republike Albanije u Crnu Goru neovlašćeno unio i preko teritorije Crne Gore neovlašćeno radi dalje prodaje prenosio opojnu drogu marihuanu-supstancu proglašenu za opojnu drogu Pravilnikom o utvrdjivanju spiska droga, psihotropnih supstanci i bilja koje se može koristiti za proizvodnju droga ("Sl. list CG" br. 56/2012 od 09.11.2012. godine), iako je bio svjestan da postupa neovlašćeno i protivpravno pa je to i htio, na način što je navedenog dana u 05,51 čas, preko graničnog prelaza </span><span class="span1">Božaj, u Opštini Podgorica, putničkim motornim vozilom marke "V.W. S. reg. oznaka .... kojim je upravljao, iz Republike Albanije u Crnu Goru unio 29 pakovanja u kojima se nalazila opojna droga marihuana, ukupne neto mase 28 kilograma i 390 grama, a koja je bila sakrivena u specijalno izrađenom bunkeru u krovu navedenog vozila, a potom navedenu opojnu drogu vozilom radi dalje prodaje prenosio preko teritorije Crne Gore do graničnog prelaza Šćepan Polje sa namjerom da je preda NN licu u Bosnu i Hercegovinu, koja marihuana je dana 24.03.2014. godine, u 09,03 časa pronađena i oduzeta od strane ovlašćenih policijskih službenika granične policije Šćepan Polje, prilikom redovne kontrole putničkih motornih vozila i putnika na graničnom prelazu Šćepan Polje, Opština Plužine.</span>
</p>
<p>&nbsp;</p>
<p>
<span class="span1">Naprijed navedeno </span><span class="span1">činjenično stanje, ovaj sud je nesumnjivo utvrdio iz sadržine materijalnih dokaza provedenih u postupku. Naime, iz sadržine </span><span class="span1">službene zabilješke Uprave policije Sektor granične policije Odjeljenje granične bezbjednosti Nikšić-Stanica granične policije Plužine GP Šćepan Polje br. 124 od 24.03.2014.godine, zapisnika Uprave policije SKP Grupe za suzbijanje droge Nikšić Ku.br.113 od 24.03.2014.godine o pretresanju prevoznog sredstva, putnika, prtljaga i drugih pokretnih stvari i potvrde o privremeno oduzetim predmetima Uprave policije SKP Grupe za suzbijanje droge Nikšić Ku. br. 113 od 24.03.2014.godine izdate na ime okrivljenog I. M. utvrdjuje se da su ovlašćeni policijski službenici dana 24.03.2014. godine, u 09,03 časa, na graničnom prelazu Šćepan Polje, koji pripada području Opštine Plužine, na izlasku iz Crne Gore izvršili pretres putničkog motornog vozila marke "V .W S, reg.oznaka .... vlasništvo okrivljenog I. M. a kojim je upravljao okrivljeni I. M. i u specijalno izradjenom bunkeru u krovu vozila pronašli 29 pakovanja sa sadržajem suve biljne materije, tamno zelene boje, za koju se pretpostavljalo da je opojna droga marihuana, koju su oduzeli od okrivljenog, a što je potvrdjeno i foto-dokumentacijom Uprave policije CB Nikšić broj 240/2014 od 24.03.2014. godine.</span>
</p>
<p>
<span class="span1">Iz službene zabilješke Uprave policije SKP Grupa za suzbijanje droga Nikšić br. 47/4-240/14-62 od 24.03.2014.godine, utvrdjuje se da je okrivljeni I. M. sa putničkim motornim vozilom marke "V.W S. reg.oznaka ... iz Republike Albanije ušao u Crnu Goru na graničnom prelazu Božaj, koji pripada području Opštine Podgorica, dana 18.03.2014.godine, u 05,51 čas.</span>
</p>
<p>
<span class="span1">Da se u konkretnom slučaju radilo o opojnoj drogi marihuani u ukupnoj količini od 28 kilograma i 390 grama, zapakovanoj u 29 pakovanja,  pronadjenih pretresom vozila kojim je upravljao okrivljeni, sud je utvrdio iz izvještaja o  hemijskom vještačenju Forenzičkog centra Uprave policije Crne Gore </span><span class="span1">broj 761/14 od 17.04.2014. godine, sa foto-dokumentacijom koja je sastavni dio istog. Naime, iz navedenog izvještaja o vještačenju    proističe, da suva biljna materija, tamno zelene boje, koja je pronadjena u vozilu kojim je upravljao okrivljeni potiče od biljke, čiji je botanički naziv "Canabis sativa" - konoplja  poznatija kao marihuana, a što je utvrdjeno na osnovu karakteristične morfološke gradje same biljne materije, dok je hemijskom analizom dostavljenog biljnog materijala utvrdjeno, da isti u sebi sadrži Tetrahidrokanabinol (THC) u koncentraciji iznad 0,2%, a koja supstanca utiče na centralni nervni sistem, izaziva stanje zavisnosti i nalazi se na listi opojnih droga shodno Pravilniku o utvrdjivanju spiska droga, psihotropnih supstanci i bilja koje se može koristiti za proizvodnju droga ("Sl. list CG" br. 56/2012).</span>
</p>
<p>
<span class="span1">Nadalje, činjenica da je opojnu drogu marihuanu, sakrivenu u krovu vozila, okrivljeni dana 18.03.2014.godine, vozilom unio u Crnu Goru iz Republike Albanije na </span><span class="span1">graničnom prelazu Božaj i prenosio je preko teritorije Crne Gore do graničnog prelaza Šćepan Polje sa namjerom da je preda NN licu u Bosnu i Hercegovinu, utvrdjuje se iz odbrane okrivljenog sa glavnog pretresa, koja je u ovom dijelu potvrdjena </span><span class="span1">službenom zabilješkom Uprave policije Sektor granične policije Odjeljenje granične bezbjednosti Nikšić-Stanica granične policije Plužine GP Šćepan Polje br. 124 od 24.03.2014.godine, službenom zabilješkom Uprave policije SKP Grupa za suzbijanje droga Nikšić br. 47/4-240/14-62 od 24.03.2014.godine, zapisnikom Uprave policije SKP Grupe za suzbijanje droge Nikšić Ku.br.113 od 24.03.2014.godine o pretresanju prevoznog sredstva, putnika, prtljaga i drugih pokretnih stvari, foto-dokumentacijom Uprave policije CB Nikšić broj 240/2014 od 24.03.2014. godine, i potvrdom o privremeno oduzetim predmetima Uprave policije SKP  Grupe za suzbijanje droge Nikšić Ku.br. 113 od 24.03.2014.godine izdatom na ime okrivljenog I. M. dok činjenica da je navedena opojna droga bila namijenjena daljoj prodaji nesumnjivo proizilazi iz same količine opojne droge od 28 kilograma i 390 grama, te načina njenog pakovanja, obzirom da je ista bila upakovana u 29 pakovanja.</span>
</p>
<p>
<span class="span1">Sud je kao neuvjerljive, nelogične, pa samim tim i neosnovane, cijenio navode odbrane okrivljenog iz prethodnog postupka da mu nije bilo poznato uopšte šta se nalazi u krovu njegovog vozila koje je kupio tri mjeseca ranije. Ovakva njegova odbrana obesnažena je odbranom sa glavnog pretresa, kojoj sud nije imao razloga da ne vjeruje, a u kojoj je nedvosmisleno i jasno istakao da je znao da se u bunkeru u krovu vozila nalazi opojna droga marihuana, koju je iz Albanije unio u Crnu Goru i prenosio je preko teritorije Crne Gore sa namjerom da je preda NN licu u Bosnu i Hercegovinu, te </span><span class="span1">službenom zabilješkom Uprave policije Sektor granične policije Odjeljenje granične bezbjednosti Nikšić-Stanica granične policije Plužine GP Šćepan Polje br. 124 od 24.03.2014.godine iz koje proizilazi da je u vozilu bilo nekoliko osvježivača prostora, a cilj ovih osvježivača, po nalaženju suda, bio je prikrivanje karakterističnog opojnog mirisa marihuane. Zbog svega navedenog odbrana okrivljenog iz prethodnog postupka je neistinita i sračunato data u cilju izbjegavanja krivice.</span><span class="span1"> </span>
</p>
<p>
<span class="span1">Cijene</span><span class="span1">ći naprijed navedeno činjenično stanje, ovaj sud nalazi da su se u radnjama okrivljenog I. M. stekli svi bitni elementi bića krivičnog djela neovlašćena proizvodnja, držanje i stavljanje u promet opojnih droga iz člana 300 stav 2 u vezi stava 1 Krivičnog zakonika Crne Gore, obzirom da je u postupku nesumnjivo utvrđeno da je okrivljeni iz Republike Albanije u Crnu Goru, neovlašćeno unio 28 kilograma i 390 grama opojne droge marihuane-supstance proglašene za opojnu drogu Pravilnikom o utvrdjivanju spiska droga, psihotropnih supstanci i bilja koji se može koristiti za proizvodnju droga (Sl.list CG br. 56/2012 od 09.11.2012. godine), te da je istu neovlašćeno radi dalje prodaje prenosio preko teritorije Crne Gore sa namjerom da je preda NN licu u Bosnu i Hercegovinu, pa ne stoji teza odbrane da se u radnjama okrivljenog stiču samo bitna obilježja bića krivičnog djela neovlašćena proizvodnja, držanje i stavljanje u promet opojnih droga iz čl.300 st.1 Krivičnog zakonika Crne Gore, jer krivično djelo neovlašćena proizvodnja, držanje i stavljanje u promet opojnih droga iz čl.300 st.2 u vezi st.1 Krivičnog zakonika Crne Gore čini onaj ko unese u Crnu Goru supstance koje su proglašene za opojne droge ili biljke koje sadrže takve supstance, a u namjeri vršenja djela iz čl.300 st.1 Krivičnog zakonika Crne Gore, koje između ostalog čini onaj koji neovlašćeno radi prodaje prenosi supstance koje su proglašene za opojne droge ili biljke koje sadrže takve supstance. Sve činjenice utvrđene u toku postupka, okolnosti konkretnog slučaja doveli su ovaj sud do zaključka da je okrivljeni predmetno krivično djelo izvršio sa direktnim umišljajem. </span><span class="span1">Okrivljeni je bio u potpunosti svjestan da u Crnu Goru unosi opojnu drogu marihuanu, u namjeri da istu prenese preko teritorije Crne Gore radi dalje prodaje, sve do Bosne i Hercegovine, te da za to nema potrebna ovlašćenja, a što predstavlja bitno obilježje ovog krivičnog djela, a koja okolnost je okrivljenom morala biti poznata, što sve upućuje na zaključak </span><span class="span1">da je okrivljeni bio svjestan svoga djela i htio njegovo izvršenje. </span>
</p>
<p>&nbsp;</p>
<p>
<span class="span1">Krivi</span><span class="span1">čno djelo za koje je okrivljeni oglašen krivim je krivično djelo sa blanketnom dispozicijom, pa je kod ovih krivičnih djela, pored navođenja činjenica i okolnosti koje čine bitna obilježja ovog krivičnog djela, a o kojima se ovaj sud već izjasnio, bilo nužno navesti materijalno pravni propis, od kojeg zavisi postojanje ovog krivičnog djela. Naime, Pravilnikom o utvrdjivanju spiska droga, psihotropnih supstanci i bilja koje se može koristiti za proizvodnju droga, (Sl.list CG br. 56/2012 od 09.11.2012. godine), marihuana sa više od 0,2% THC - a  je proglašena za opojnu drogu i nalazi se na spisku opojnih droga.</span>
</p>
<p>
<span class="span1">Sud je upodobio činjenični opis krivičnog djela na način kako je to navedeno u izreci presude, obzirom da je takvo činjenično stanje proizašlo iz dokaza provedenih na glavnom pretresu i to posebno u pogledu mjesta izvršenja krivičnog djela, zatim da je opojna droga trebala biti isporučena NN licu u Bosnu i Hercegovinu i izostavljanja da su svih 29 pakovanja bila upakovana u pvc kese (neka su bila zapakovana u alumijumsku foliju), ne povrjedjujući na taj način objektivni identitet optužnice. </span>
</p>
<p>
<span class="span1">Odlu</span><span class="span1">čujući o kazni za okrivljenog, sud je najprije, u smislu člana 42 Krivičnog zakonika Crne Gore cijenio sve okolnosti od kojih zavisi da kazna bude veća ili manja (olakšavajuće i otežavajuće), pa je od olakšavajućih okolnosti na strani okrivljenog cijenio da je oženjen i otac troje djece i da je neosudjivan, koju činjenicu je sud utvrdio primjenom čl. 3 st.3 ZKP-a obzirom da je okrivljeni naveo da nije osudjivan, a tužilac tu činjenicu nije sporio niti je tražio pribavljanje izvoda iz kaznene evidencije dok otežavajućih okolnosti nije bilo, pa je sud cijeneći naprijed navedene olakšavajuće okolnosti u odsustvu otežavajućih okolnosti, okrivljenog osudio na kaznu zatvora u trajanju od 2 (dvije) godine i 3 (tri) mjeseci, nalazeći da je tako odmjerena kazna adekvatna stepenu krivice okrivljenog i težini počinjenog djela i da predstavlja onu mjeru koja je neophodno potrebna za postizanje svrhe kažnjavanja iz čl. 32 Krivičnog zakonika Crne Gore, da okrivljeni ubuduće ne vrši krivična djela, a u okviru opšte stvrhe izricanja krivičnih sankcija iz čl. 4 st. 2 Krivičnog zakonika Crne Gore.</span>
</p>
<p>
<span class="span1">Shodno </span><span class="span1">članu 51 Krivičnog zakonika Crne Gore, Sud je okrivljenom u kaznu zatvora uračunao vrijeme provedeno u pritvoru, </span><span class="span1">od </span><span class="span1">24.03.2014. godine</span><span class="span1">, pa nadalje dok pritvor bude trajao.</span>
</p>
<p>&nbsp;</p>
<p>
<span class="span1">Shodno </span><span class="span1">članu 300 stav 7 i čl. 75 Krivičnog zakonika Crne Gore, Sud je okrivljenom izrekao mjeru bezbjednosti oduzimanja 28 kilograma i 390 grama opojne droge marihuane, kao predmeta izvršenja krivičnog djela, koja se ima uništiti i za koje predmete zakon predviđa obavezno oduzimanje, kao i oduzimanje </span><span class="span1">putničkog motornog vozila </span><span class="span1">marke "V .W S. reg. oznaka ...</span><span class="span1"> vlasništvo okrivljenog, kao sredstva upotrijebljenog za izvršenje krivičnog djela, a kako bi se otklonila stanja i uslovi, da okrivljeni ubuduće vrši krivična djela, u okviru opšte svrhe izricanja mjera bezbjednosti iz čl. 66 Krivičnog zakonika Crne Gore.</span>
</p>
<p>
<span class="span1">O troškovima krivi</span><span class="span1">čnog postupka odlučeno je na osnovu čl.226 i 229 ZKP-a, pa kako je okrivljeni oglašen krivim obavezan je da na ime troškova krivičnog postupka uplati budžetu Crne Gore iznos od 625,00 eura, a koji troškovi se odnose na nagradu odmjerenu njegovom braniocu po službenoj dužnosti u istražnom postupku adv. Svrkota Danku, kao i iznos od 200,00 eura na ime sudskog paušala, koji paušal je određen shodno složenosti i trajanju postupka uz ocjenu imovinskih prilika okrivljenog, a sve prednje u roku od 15 dana po pravosnažnosti presude.</span>
</p>
<p>
<span class="span1"> </span>
</p>
<p>
<span class="span1">Na osnovu izloženog, a primjenom čl. 374 ZKP-a, odlučeno je kao u izreci presude.</span>
</p>
<p>&nbsp;</p>
<p>&nbsp;</p>
<p>
<span class="span1">ZAPISNIČAR                                                            PREDSJEDNIK VIJEĆA-SUDIJA</span>
</p>
<p>
<span class="span1">Ilić Dragica,s.r.                                                                           Vladimir Novović,s.r.</span>
</p>
<p>
<span class="span1"> </span>
</p>
<p>
<span class="span3">PRAVNA POUKA:</span><span class="span1"> Protiv ove presude može se izjaviti žalba Apelacionom sudu Crne Gore, u roku od 15 dana od dana prijema pismenog otpravka, a preko ovog suda.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">Tačnost otpravka tvrdi i ovjerava</span>
</p>
<p style="text-align:center;">
<span class="span1">ovlašćeni namještenik suda</span>
</p>
<p style="text-align:center;">
<span class="span1">____________</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1">                             </span><span class="span1">.                                                                               </span>
</p>
<p>&nbsp;</p>
<p>
<span class="span1">                                                        </span><span class="span1">                  </span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>
<span class="span1">                             </span><span class="span1">.                                                                               </span>
</p>
<p>&nbsp;</p>
<p>
<span class="span1">                                                        </span><span class="span1">                  </span>
</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
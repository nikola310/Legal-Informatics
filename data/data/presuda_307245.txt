<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{color:#0000FF;font-size:11pt}
.span2{;font-size:14pt}
.span3{;font-size:14pt;font-weight:800}
.span4{color:#000000;font-size:14pt}
.sup1{;font-size:14pt}
</style>
</head>
<body class="b1" style="background: #aaa;">
<div class="window1">
<div class="page1">
<p>&nbsp;</p>
<p>&nbsp;</p>
<p>
<span class="span1"></span>
</p>
<p>
<span class="span2">OSNOVNI SUD U PLAVU </span>
</p>
<p>
<span class="span2">K.br.6/2018</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span3">U IME CRNE GORE</span>
</p>
<p>&nbsp;</p>
<p>
<span class="span2">OSNOVNI SUD U PLAVU, sudija Hilmija Sujković, sa zapisničarem Feridom Gutić, u krivičnom predmetu okrivljenog A. Gj., iz sela V., opština G., zbog krivičnog djela ugrožavanje sigurnosti iz čl. 168. st. 1. Krivičnog zakonika Crne Gore, po optužnom predlogu oštećene kao tužioca Xh. G., </span><span class="span2">K.br.</span><span class="span2">6</span><span class="span2">/201</span><span class="span2">8</span><span class="span2"> od</span><span class="span2"> 16</span><span class="span2">.</span><span class="span2">01</span><span class="span2">.201</span><span class="span2">8</span><span class="span2">. godine</span><span class="span2">, po održanom usmenom, glavnom, javnom pretresu u prisustvu: okrivljenog A. Gj., njegovog branioca, adv. E. P., oštećene kao tužioca Xh. Gj. i njenog punomoćnika, adv. D. K., donio je i javno objavio, dana 18.04.2018. godine</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span3">P R E S U D U</span>
</p>
<p>&nbsp;</p>
<p>
<span class="span2">Okrivljeni  A. </span><span class="span2">GJ.,  JMBG  ...,  od oca K. i majke A., rođene Đ., rođen ... godine, u selu V., gdje i prebiva, opština G., državljanin Crne Gore, maternji mu je albanski jezik, razumije crnogorski jezik, oženjen, otac troje djece, pismen,</span><span class="span3"> </span><span class="span2">završio osnovnu školu,</span><span class="span3"> </span><span class="span2">lošeg imovnog stanja,</span><span class="span3"> </span><span class="span2">osuđivan. </span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span2">K r i v   j e</span>
</p>
<p>&nbsp;</p>
<p>
<span class="span2">Što </span><span class="span2">je:</span>
</p>
<p>&nbsp;</p>
<p>
<span class="span2">Dana 30.10.2017. godine, oko 21,45 časova, na seoskom putu u blizini džamije, u selu D. V., opština G., i pored svijesti da takvom svojom radnjom čini krivično djelo htio njegovo izvršenje, prijetnjom da će napasti na njen život ugrozio sigurnost oštećene Xh.Gj., na način što se u prisustvu iste, I. Gj. sa kojim se ona raspravljala oko prolaska vozilom seoskim putem, obratio riječima “Izvadi nož i zakolji tu kurvu”, a zatim joj uputio i riječi prijetnje “Kad se sretnem sa tobom, ja ću te zaklati”.</span>
</p>
<p>&nbsp;</p>
<p>
<span class="span2">- </span><span class="span2">čime </span><span class="span2">je</span><span class="span2"> izvrši</span><span class="span2">o</span><span class="span2"> k</span><span class="span2">rivično</span><span class="span2"> </span><span class="span2">djelo ugrožavanje sigurnosti iz</span><span class="span2"> </span><span class="span2">čl</span><span class="span2">ana </span><span class="span2">168</span><span class="span2">. </span><span class="span2">s</span><span class="span2">t</span><span class="span2">av </span><span class="span2">1</span><span class="span2">. </span><span class="span2">K</span><span class="span2">rivičnog zakonika Crne Gore.  </span>
</p>
<p>&nbsp;</p>
<p>
<span class="span2">Pa ga sud za izvršeno krivično djelo na osnovu navedenog zakonskog propisa, te primjenom odredbi čl.: 4, 32, 39 i 42 KZ CG i čl. 374 ZKP-a </span>
</p>
<p>&nbsp;</p>
<p style="text-align:center;">
<span class="span2">O S U Đ U J E</span>
</p>
<p>&nbsp;</p>
<p>
<span class="span2">Na novčanu  kaznu u iznosu od  800,00  (osamstotina) eura, koju je dužan  platiti u roku od 3 (tri) mjeseca, od dana pravosnažnosti presude. </span>
</p>
<p>&nbsp;</p>
<p>
<span class="span2">Ukoliko se novčana kazna ne plati u odredjenom roku, ista će se zamijeniti kaznom zatvora, računajući svakih započetih 25,00 € (dvadesetpet) eura, novčane kazne za 1 (jedan) dan zatvora. </span>
</p>
<p>&nbsp;</p>
<p>
<span class="span2">Okrivljeni se obavezuje da na ime troškova krivičnog postupka-paušala plati iznos od 50,00 (pedeset) eura, u roku od 15 dana po pravosnažnosti presude, pod prijetnjom prinudnog izvršenja, dok će o troškovima  koje je dužan da plati oštećenoj kao tužiocu Xh.G., na ime nagrade i nužnih izdataka angažovanom punomoćniku, adv. D. K., sud odlučiti posebnim rješenjem.</span>
</p>
<p>&nbsp;</p>
<p>
<span class="span2">Na osnovu člana 239. stav 2. ZKP,</span><span class="span3"> </span><span class="span2">oštećena Xh. Gj., iz V., opština G., se radi ostvarivanja imovinsko-pravnog zahtjeva za naknadu štete upućuje na parnicu. </span>
</p>
<p>&nbsp;</p>
<p>
<span class="span2"></span>
</p>
<p style="text-align:center;">
<span class="span3">O  b r a z l o ž  e nj e</span>
</p>
<p>&nbsp;</p>
<p>
<span class="span2">Oštećena, kao tužilja, Xh. Gj., optužnim predlogom </span><span class="span2">K.br.</span><span class="span2">6</span><span class="span2">/201</span><span class="span2">8 </span><span class="span2">od </span><span class="span2">16</span><span class="span2">.</span><span class="span2">0</span><span class="span2">1.201</span><span class="span2">8</span><span class="span2">. godine</span><span class="span2">, koji je podnijela na osnovu čl.59 st. 1. Zakonika o krivičnom postupku, optužila je A.Gj., iz G., za krivično djelo ugrožavanje sigurnosti iz čl. 168. st. 1. Krivičnog zakonika Crne Gore.</span>
</p>
<p>&nbsp;</p>
<p>
<span class="span2">Pri tako podnesenom optužnom predlogu je ostala u svemu sve do kraja krivičnog postupka, pa je u završnoj riječi lično i preko svog punomoćnika, adv. D. K., predložila sudu da okrivljenog A. Gj. oglasi krivim za navedeno krivično djelo i kazni ga po zakonu. </span>
</p>
<p>&nbsp;</p>
<p>
<span class="span2">Izjašnjavajući se o podnesenom optužnom predlogu, okrivljeni A. Gj. u svojim odbranama iz prethodnog postupka i sa glavnog pretresa ne priznaje izvršenje krivičnog djela koje mu je ovim predlogom  stavljeno na teret, odnosno ne priznaje da je u vrijeme i na mjestu kako je navedeno u optužnom predlogu prijetio oštećenoj Xh.Gj.i na taj način joj ugrozio sigurnost. Naime, naveo je da je tog dana, negdje oko 19,30 ili 20,00 časova, kod njegove kuće koja se nalazi u selu V., opština G., došao u posjetu  I. Gj. Kod njega se zadržao do 21,30 časova, kazavši mu da mora da ide kući jer mu je sestra bolesna. </span><span class="span2">Nakon što ga je ispratio ispred kuće, iz dvorišta ga je gledao kako odlazi sa svojim autom. Tom prilikom je primijetio da je na putu kojim je trebao proći bilo zaustavljeno vozilo„Džip“, crne boje, vlasništvo R. i Xh. Gj. Istovremeno je čuo ne samo da se I.Gj. vozaču ovog vozila više puta obratio riječima „Xh. pusti mi put da prođem“, već i njen odgovor „Neću da ti pustim put“. Odmah nakon toga je čuo da je Xh. rekla I. da se skloni sa puta ili će zvati policiju i da policiju može da vrti oko ruke jer će oni za nju sve da učine. Zbog toga je sa mjesta na kojem se nalazio kazao I. da se vrati nazad sa autom i da se ne prepire sa Xh. kako nebi imao problema sa njom. Osim ovih riječi te noći više nije ništa drugo rekao niti I., niti Xh., niti je u vrijeme ovog dešavanja u blizini vidio ili čuo glas R. i S. Gj. Dalje je naveo da je I. Gj. u jednom trenutku ostavio svoje auto na putu i pješke se vratio kod njegove kuće, gdje se zadržao sve do 24,00 časova. Pošto ga je odmah po dolasku u njegovu kuću neko zvao iz policije, I. je pošao do svog vozila i isto doveo do njegove kuće. Nadalje je naveo da je mjesto na kojem su se sa vozilima susreli I. i Xh. Gj. bilo osvijetljeno sa džamije koja se nalazila u neposrednoj blizini, ali da i pored toga sa mjesta na kojem se nalazio nije vidio ni jedno od njih, već je samo vidio svijetla njihovih vozila i čuo njihove glasove dok su se međusobno raspravljali. Na kraju je naveo da je sa oštećenom Xh. komšija i da nikada sa njom nije imao problema, mada je ona otprilike mjesec ipo dana prije ovog slučaja, sa autom kojim je upravljala pokušala da udari njega i suprugu dok su se kretali putem kroz selo Vusanje, gdje oboje žive, kojom prilikom je njegova supruga povrijedila desno koljeno. U završnoj riječi je lično i preko svog branioca, adv. E.P., još jednom negirao izvršenje krivičnog djela koje mu je optužnim predlogom stavljeno na teret i predložio sudu da ga za ovo djelo oslobodi od optužbe.</span>
</p>
<p>&nbsp;</p>
<p>
<span class="span2">Sud je cijenio odbranu okrivljenog A. Gj., kojom negira izvršenje krivičnog djela koje mu je optužnim predlogom oštećene kao tužioca Xh. Gj. stavljeno na teret, odnosno negira da je u vrijeme i na način kako ga ista tereti ugrozio njenu sigurnost,</span><span class="span3"> </span><span class="span2">pa je našao da je ovakva njegova odbrana neosnovana te je kao takvu nije ni prihvatio.</span>
</p>
<p>&nbsp;</p>
<p>
<span class="span2">Naime, sud je radi provjere odbrane okrivljenog u dijelu u kojem negira izvršenje krivičnog djela koje mu je javnom optužbom stavljeno na teret, odnosno radi što pravilnijeg i zakonitijeg rješavanja ove krivično pravne stvari, u dokaznom postupku izveo sledeće dokaze: saslušao u svojstvu svjedoka oštećenu Xh.Gj.i svjedoke A. Gj., R. Gj., Z. Gj. i I. Gj. i na saglasan predlog stranaka pročitao iskaz svjedoka Saliha Gjonbalaja dat na zapisniku kod ODT-a u Plavu dana </span><span class="span2">29.11.2017. godine</span><span class="span2">, izvršio uviđaj suda na licu mjesta, pročitao rješenje ODT-a u Plavu KT 102/17 od 13.12.2017. godine i krivičnu prijavu oštećene kao tužioca Xh. Gj. od 31.10.2017. godine i izvršio uvid u uvjerenje-</span><span class="span4"> izvod iz kaznene evidencije Ministarstva pravde Crne Gore, KE.br.4/2018, za okrivljenog A. Gj.,</span><span class="span2"> pa je svestranom ocjenom izvedenih dokaza i njihovim upoređivanjem sa navodima javne optužbe i odbranom okrivljenog našao da su </span><span class="span2">činjenice iz činjeničnog opisa izreke presude u svemu dokazane i da je okrivljeni izvršio krivično djelo ugrožavanje sigurnosti iz čl. 168. st. 1. Krivičnog zakonika Crne Gore, koje mu je optužnim predlogom oštećene kao tužioca stavljeno na teret. </span>
</p>
<p>&nbsp;</p>
<p>
<span class="span2">Dakle, kao što se vidi iz izloženog sud nije prihvatio odbranu okrivljenog A. Gj. da nije izvršio krivično djelo koje mu je podnesenim optužnim predlogom oštećene kao tužioca Xh. Gj. stavljeno na teret, jer je prilikom ocjene ovakve njegove odbrane našao da je ista, ne samo nejasna i nelogična već i u svemu obezvrijeđena izvedenim dokazima, u prvom redu iskazima oštećene Xh. Gj. i svjedoka A. Gj., R. Gj. i S. Gj., kojim iskazima je, za razliku od odbrane okrivljenog, sud poklonio punu vjeru i iste u cjelosti prihvatio ocijenivši ih jasnim, logičnim, potpunim i što je najbitnije međusobno saglasnim a samim tim i uvjerljivim.  </span>
</p>
<p>&nbsp;</p>
<p>
<span class="span2">Tako je oštećena Xh. Gj., koju je sud saslušao u svojstvu svjedoka, u potpunosti obezvrijedila odbranu okrivljenog u dijelu u kojem negira izvršenje krivičnog djela koje mu je optužnim predlogom stavljeno na teret, istakavši da joj je okrivljeni A.Gj. dana 30.10.2017. godine, ne samo više puta uputio prijeteće riječi koje su navedene u ovom predlogu već i da su ove riječi kod nje izazvale osjećaj straha i ugroženosti. Naime, izjašnjavajući se o vremenu, mjestu i načinu na koji joj je okrivljeni A.kritične prilike prijetio kao i o sadržini tako upućenih prijetnji, oštećena Xh.Gj. je u svojim izjavama iz prethodnog postupka i sa glavnog pretresa navela da se te noći, negdje oko 21,30</span><sup class="sup1">h</sup><span class="span2">, sa vozilom marke „Land Rover“, iz G. vraćala svojoj kući koja se nalazi u selu Donje Vusanje, a sa njom u vozilu su bila i maloljetna djeca, ćerka A. stara 13 godina i dva maloljetna sina stara 9 i 4 godine. Nakon što su sa glavnog puta skrenuli vozilom na put koji vodi prema njihovoj kući, u neposrednoj blizini seoske džamije su naišli na vozilo marke „Pasat“, kojim je iz suprotnog smjera upravljao I. Gj. I pored toga što je put bio dosta uzan te što se svojim vozilom uklonila u desnu stranu, I. nije ni pokušao da je mimoiđe već je zaustavio svoje vozilo i tražio od nje da se vrati nazad prema glavnom putu. Kako je put iza nje bio dosta uzan te kako nije ni toliko dobar vozač, to joj je zbog ovih činjenica kao i zbog toga što je bila noć bilo teško da se vrati unazad zbog čega je rekla I. da on to učini ili da prođe vozilom pored nje. Pošto on nije htio učiniti ništa od toga te pošto iz tog razloga nije mogla svojim vozilom doći do svoje kuće, telefonom je pozvala policiju i   prijavila ovaj slučaj. Licu koje se javilo na telefon je objasnila šta se desilo i na njegov zahtjev mu kazala gdje se nalazi i dala mu svoje lične podatke. Na njegovo traženje</span><span class="span3"> </span><span class="span2">mu je kazala i I. ime, nakon čega je isti prekinuo vezu. Zbog toga ga je poslije 10 minuta ponovo pozvala i pošto joj je on tada kazao da za to nijesu nadležni oni već komunalna policija, o ovom događaju je putem telefona obavijestila svog supruga R. Gj. U međuvremenu je na lice mjesta došao i okrivljeni A.Gj. i nakon što je iz I. vozila izveo svoju suprugu Z. i ispratio je do svoje kuće, ponovo se vratio do njih. Tom </span><span class="span2">prilikom je prvo I. više puta rekao „Izvadi nož i zakolji tu kurvu“, da bi poslije toga i njoj uputio prijeteće riječi „Kada se sretnemo, ja ću te zaklati“, nakon čega se vratio kod svoje kuće. Ove prijetnje joj je uputio više puta ne samo glasno već i veoma ljutito, tako da se zbog istih mnogo uplašila i osjetila veliku ugroženost. Ovo utoliko prije što je tim putem pored njegove kuće dnevno morala proći više puta, te što je A. u maju mjesecu iste godine i njenom maloljetnom sinu takođe prijetio da će ga zaklati kada je biciklom prolazio pored njegove kuće. Ubrzo poslije toga, na lice mjesta je došao i njen suprug R. i nakon što je I.rekao da im pusti put i da ih ne zadržava bez razloga, ovaj mu je više puta uputio prijeteće riječi „Jebaću ti oca u grob, ubit ću te, sjutra ćeš biti mrtav, nema mjesta i za mene i za tebe u Plavu i Gusinju“. R. je zbog ovih njegovih prijetnji otišao putem prema kući S. Gj., kako bi ga zamolio da ga odveze do zgrade policije u Plavu da prijavi ovaj slučaj, dok su ona i I. i dalje ostali pored vozila. Ubrzo nakon toga je neko pozvao I.na telefon i on je odmah po obavljenom razgovoru upalio svoje vozilo i nakon što je sa istim prošao pored njenog vozila uputio se prema Salihovoj kući. Pošto je pretpostavila da će nastaviti svađu sa R. i sama je otišla do S. kuće tako da je bila prisutna kada je I. i tada R.više puta ponovio iste prijetnje. Tom prilikom je zapazila da se njen suprug R. od ovih prijetnji unervozio i uplašio a i ona sama se takođe uplašila za njegov život kako zbog činjenice što je I. fizički veoma jak tako i zbog toga što joj je bilo poznato da se isti i ranije svađao sa drugim rođacima. Dalje je navela da je mjesto na kojem se svojim vozilom susrela sa vozilom I. Gj. od kuće okrivljenog A. udaljeno 50-60m i da je isto bilo osvijetljeno, kako od svijetala sa njegove kuće tako i od uključenih farova njenog i Isatovog vozila. Što se tiče kuće S. Gj., navela je da je ova kuća od mjesta događaja udaljena oko 80-100m vazdušnom linijom. Na kraju je još jednom navela da su je prijetnje koje joj je kritične prilike uputio okrivljeni veoma uplašile i kod nje izazvale veliki osjećaj straha i ugroženosti. Ovo utoliko prije što je smatrala da će isti pokušati da ove svoje prijetnje prema njoj i ostvari obzirom da je ljut na njih zbog toga što je radi istog događaja i protiv I. Gj. takođe podnesena krivična prijava. </span>
</p>
<p>&nbsp;</p>
<p>
<span class="span2">Odbranu okrivljenog A. Gj. u dijelu u kojem negira izvršenje krivičnog djela koje mu je optužnim predlogom oštećene kao tužioca Xh. Gj., stavljeno na teret, odnosno negira da je kritične prilike oštećenoj Xh. više puta uputio inkriminisane prijeteće riječi, je u svojim iskazima iz predhodnog postupka i sa glavnog pretresa u potpunosti obezvrijedila i maloljetna svedokinja A. Gj., istakavši da je prisustvovala cjelokupnom predmetnom događaju i da je lično čula da je okrivljeni u toku ovog događaja njenoj majci više puta prijetio riječima iz podnesenog predloga. Pri tom je u iskazu iz predhodnog postupka navela da se u vrijeme ovog događaja sa svojom maloljetnom braćom A. i A. nalazila u vozilu marke „Land Rover“, kojim je iz pravca G. u pravcu sela D.V., upravljala njihova majka Xh.Gj. Kada su došli u selo D. V., gdje inače žive, iz suprotnog smjera je naišlo vozilo marke „Pasat“, kojim je upravljao I. Gj. I pored toga što je imao dosta prostora da prođe pored njihovog vozila, Isat je sa </span><span class="span2">svojim vozilom stao ispred njih i tako im blokirao put prema kući. Pošto nakon toga I.nije htio svoje vozilo niti ukloniti sa puta niti proći sa njim pored njihovog vozila, majka mu je rekla da se sa istim vrati nazad, što on nije htio učiniti. Nakon nekog vremena Xh. je pozvala policiju i čula je da tom prilikom nekom rekla kako je I.svoje vozilo zaustavio ispred njihovog i na taj način joj ne dozvoljava da prođe putem. Ubrzo poslije toga je na lice mjesta došao okrivljeni A. Gj., pa je čula kada je isti rekao I. „Izvadi nož i zakolji tu kurvu“. Kada mu je I. rekao da ide kući, on ga je poslušao i krenuo prema svojoj kući pri čemu je Xh. uputio prijeteće riječi „Ako se budemo ponovo sreli zaklat ću te“. Nakon toga I. je prošao pored njihovog vozila i zaustavio se ispred kuće S.Gj. Pošto su otuda čuli raspravu između I. i R., i oni su pošli prema S. kući, gdje je čula kako I. iz svog vozila govori R. da će ga ubiti i još neke druge riječi. U izjavi sa glavnog pretresa je dalje pojasnila da se u I. vozilu, nakon što su se sreli na putu, nalazila supruga okrivljenog A.Gj., koja nije izlazila iz vozila sve dok do njega nije došao okrivljeni A. Nakon što je izveo iz vozila i sa njom došao blizu njihove kuće, kazao je I. koji se i dalje nalazio pored njih „Izvadi nož i zakolji tu kurvu“. To je ponovio 2-3 puta, a poslije toga je i njenoj majci rekao „Kad se sretnem sa tobom, zaklat ću te“. Sve ove prijetnje je kazao glasno, zbog čega se uvijek kada ga vidi uplaši. Dalje je na pitanje punomoćnika oštećene kao tužioca, adv. D. K., izjavila da se ne može izjasniti kolika je bila udaljenost od mjesta događaja do kapije dvorišta kuće okrivljenog u metrima, ali je nakon toga, na zahtjev suda, sa prozora sudnice pokazala tu udaljenost koja je po slobodnoj procjeni iznosila 40-50m. Na kraju je, nakon što je od strane suda upoznata sa razlikama u izjavama koje je dala kod ODT-a u Plavu i na glavnom pretresu, istakla da je i prilikom saslušanja kod ODT-a u Plavu takođe kazala da se u I. vozilu kritične prilike nalazila supruga okrivljenog ali da ne zna zbog čega to nije uneseno u zapisnik. </span>
</p>
<p>&nbsp;</p>
<p>
<span class="span2">Izjašnjavajući se na okolnosti koje su mu poznate u vezi sa predmetnim slučajem, odbranu okrivljenog A. Gj. kojom negira izvršenje krivičnog djela koje mu je optužnim predlogom oštećene kao tužioca Xh. Gj., stavljeno na teret, je u svojim izjavama kod ODT-a u Plavu i na glavnom pretresu u bitnom posredno obezvrijedio i svjedok R. Gj., istakavši da lično nije prisustvovao trenutku kada je okrivljeni njegovoj supruzi uputio prijetnje koje su navedene u predlogu, ali da mu je ista, kako je naveo u izjavi kod ODT-a u Plavu, odmah nakon njegovog dolaska na lice mjesta ispričala da je A. rekao I. „Uzmi nož i zakolji tu kurvu“, dok je u izjavi sa glavnog pretresa naveo da mu je to isto, pored supruge, ispričala i maloljetna ćerka A. kao i da su mu obje kazale još i to da je okrivljeni A.Gj. nakon toga i lično Xh. zaprijetio riječima „Kad se sretnemo, zaklat ću te“. Dalje je naveo, nakon što je od strane suda upoznat sa razlikama u svojim izjavama kod ODT-a u Plavu i na glavnom pretresu, da je prilikom davanja izjave kod ODT-a u Plavu bio pod stresom i da je iz tog razloga i propustio da kaže ono što je izjavio na glavnom pretresu. Na kraju je naveo da su u momentu njegovog dolaska na lice mjesta sva djeca plakala i </span><span class="span2">govorila mu  „Tata ne daj, hoće da nam zakolju majku“, čime je takođe posredno negirao odbranu okrivljenog A. Gj. da kritične prilike oštećenoj nije prijetio da će je zaklati.</span>
</p>
<p>&nbsp;</p>
<p>
<span class="span2">Konačno, odbranu okrivljenog A. Gj. kojom negira izvršenje krivičnog djela koje mu je stavljeno na teret, je u svom iskazu kod ODT-a u Plavu, koji je na saglasan predlog stranaka sud pročitao na glavnom pretresu, u bitnom posredno obezvrijedio i svjedok S. Gj., istakavši da se dana 30.10.2017. godine,</span><span class="span3"> </span><span class="span2">kada se desio predmetni događaj,</span><span class="span3"> </span><span class="span2">negdje oko 22,00h, zadesio u dvorištu ispred svoje kuće, koja je od džamije, pored koje se ovaj događaj desio, udaljena oko 80-100m. Pošto je preglednost između njegove kuće i džamije pored koje prolazi put za selo D.V. na kojem se desio predmetni događaj, dosta vidna, to je sa mjesta na kojem se nalazio ne samo vidio da su na mjestu događaja bila parkirana dva vozila već i čuo kada je okrivljeni A. Gj., kojem je prepoznao glas jer su komšije i rođaci, nekom uputio riječi „Izvadi nož i zakolji tu kurvu“. Kako je odmah nakon toga ušao u kuću, to iz tog razloga više nije čuo nikakve druge riječi sa mjesta događaja. Dalje je naveo</span><span class="span3"> </span><span class="span2">da je nakon 10 minuta kod njegove kuće došao R. Gj. i tražio mu na pozajmicu auto kako bi sa njim pošao u Odjeljenje bezbjednosti Plav, da prijavi I. Gj. zbog toga što je parkirao auto na putu i na taj način onemogućio njegovoj supruzi Xh. i djeci da vozilom dođu do kuće. Dok je iz garaže izvodio auto kako bi ga dao R., na putu ispred kuće je primijetio putničko motorno vozilo marke „Pasat“, kojim je upravljao I. Gj. Nakon što je otvorio vrata od svog vozila, I. je počeo da se raspravlja sa R. i u toj raspravi mu je više puta uputio prijeteće riječi: “Jebat ću ti oca u grob, ubit ću te, sjutra ćeš biti mrtav, pošto nema mjesta i za mene i za tebe u Plavu i Gusinju“. Pošto su mu i I. i R. rođaci te pošto se sve to dešavalo ispred njegove kuće, rekao je I. 2-3 puta da se udalji od njegove kuće, što je ovaj na kraju i učinio, tako da se na tome sve i završilo. Na taj način je ne samo potvrdio iskaze oštećene Xh.Gj. i svjedoka A. i R. Gj. da je kritične prilike između njih, sa jedne strane i okrivljenog A. Gj. i I. Gj., sa druge strane, došlo do prepirke i svađe već i negirao odbranu okrivljenog A. da prilikom ove svađe oštećenoj Xh.nije uputio navedene prijeteće riječi. Naime, i pored toga što nije čuo da je okrivljeni kritične prilike oštećenoj Xh. uputio inkriminisane prijeteće riječi „Kad te sretnem zaklat ću te“, zbog toga što je odmah nakon što je čuo riječi kojima se okrivljeni A. obratio I. Gj. „Izvadi nož i zakolji tu kurvu“, ušao u kuću, sama činjenica da je okrivljeni ove i ovakve riječi kazao svjedoku I. Gj. logično upućuje na zaključak da se na taj način ne samo uključio u ovu svađu na njegovu stranu već i da je nakon toga oštećenoj i sam zaprijetio riječima koje mu se stavljaju na teret.</span>
</p>
<p>&nbsp;</p>
<p>
<span class="span2"> Ako se na kraju svemu izloženom dodaju i činjenice do kojih je sud došao prilikom uviđaja na licu mjesta kao i nesporno utvrđen razlog tj. motiv za takvo ponašanje okrivljenog A.Gj. prema oštećenoj Xh.Gj., to i ove činjenice takođe idu u prilog utvrđenju suda u pogledu njegove krivice i krivično pravne </span><span class="span2">odgovornosti za izvršeno krivično djelo. Naime, kako je prilikom izvršenog uviđaja suda na licu mjesta nesporno utvrđeno, ne samo da je mjesto događaja vazdušnom linijom udaljeno od kapije dvorišta kuće okrivljenog A. Gj. oko 40m a od kuće svjedoka S.Gj. oko 120m već i da na prostoru između ovih mjesta nema nikakvih objekata i prepreka tako da je preglednost a samim tim i čujnost između njih veoma dobra, to je jasno da su se prijetnje koje je okrivljeni A.kritične prilike uputio oštećenoj Xh. mogle dobro čuti ne samo od strane mal. svjedokinje A. Gj., koja se nalazila na licu mjesta, već i od strane svjedoka S. Gj. koji se nalazio ispred svoje kuće. Što se tiče motiva zbog kojeg se okrivljeni kritične prilike umiješao u svađu između oštećene Xh. Gj. i svjedoka I. Gj. i oštećenoj uputio inkriminisane prijeteće riječi, jasno je da taj motiv leži u njihovim netrpeljivim odnosima. Naime, ovaj motiv proizilazi ne samo iz kazivanja okrivljenog A.da je nešto više od mjesec dana prije predmetnog slučaja oštećena  Xh. pokušala vozilom udariti njega i suprugu već i iz izjave oštećene Xh. u dijelu da je okrivljeni u maju mjesecu iste godine prijetio i njenom maloljetnom sinu da će ga zaklati kada je biciklom prolazio pored njegove kuće, jer oba ova slučaja jasno ukazuju da su njihovi međusobni odnosi bili znatno poremećeni prije predmetnog događaja. </span>
</p>
<p>&nbsp;</p>
<p>
<span class="span2">Zbog svega izloženog sud je iskazima oštećene Xh. Gj. i svjedoka mal. A. Gj., R. Gj. i S. Gj. kojima obezvređuju odbranu okrivljenog kojom negira izvršenje predmetnog krivičnog djela, bez obzira na navedene razlike u iskazima svjedoka mal. A. i R. Gj. za koje je našao da su s obzirom na činjenicu da se radi o maloljetnom licu i licu nad kojim je u predmetnoj situaciji takođe izvršeno isto krivično djelo ne samo logične već i zanemarljive, u potpunosti povjerovao i iste u cjelosti prihvatio ocijenivši ih jasnim, logičnim i što je najbitnije saglasnim, kako međusobno tako i sa činjenicama do kojih je sud došao izvršenim uviđajem na licu mjesta. </span>
</p>
<p>&nbsp;</p>
<p>
<span class="span2">Istovremeno sud odbranu okrivljenog A. Gj. kojom negira izvršenje krivičnog djela koje mu je javnom optužbom stavljeno na teret, kao potpuno suprotnu prihvaćenim iskazima oštećene i navedenih svjedoka, nije prihvatio, već ju je kao neosnovanu i sračunatu na izbjegavanje krivično pravne odgovornosti u potpunosti odbacio. Naime, jasno je da je odbrana okrivljenog  A. Gj. kojom negira izvršenje krivičnog djela, odnosno negira da je u vrijeme, na mjestu i na način kako mu se optužbom stavlja na teret ugrozio sigurnost oštećene Xh.Gj., u situaciji kada su takvu njegovu odbranu u svemu obezvrijedili oštećena i svjedoci mal. A. Gj., R. Gj. i S. Gj. i kada su njihovi međusobni odnosi i po priznanju samog okrivljenog i po kazivanju oštećene znatno poremećeni što jasno upućuje i na najvjerovatniji motiv okrivljenog za takvo postupanje prema oštećenoj, ne samo nejasna i nelogična već i neuvjerljiva. Ovo utoliko prije što je ovakva njegova odbrana, i pored toga što je nejasna i nelogična, kao što je već navedeno još i u potpunosti negirana saglasnim iskazima oštećene  Xh. Gj. i navedenih svjedoka ne samo u pogledu </span><span class="span2">sadržine upućenih prijetnji već i u pogledu njenog straha i ugroženosti za život i tijelo kao posledice ovih prijetnji. Nejasnost i nelogičnost odbrane okrivljenog je utoliko veća što je i sam priznao da je iz dvorišta svoje kuće čuo sve što su oštećena Xh. i svjedok I. prilikom međusobne prepirke i svađe govorili jedno drugom kao i da je prilikom ove njihove svađe mjesto događaja bilo osvijetljeno svijetlom sa džamije i svijetlom od farova vozila, jer je takvim svojim priznanjem ne samo potvrdio iskaze oštećene i mal. svjedokinje A. u dijelu da su sa mjesta na kojem su se nalazile jasno čule njegove prijetnje već i sam sebe negirao u dijelu da kritične prilike sa mjesta na kojem se nalazio nije vidio ni oštećenu ni svjedoka I. Gj. Ovo tim prije što je u odbrani sa glavnog pretresa priznao i to da je sa mjesta na kojem se nalazio, odmah nakon odlaska svjedoka I. od njegove kuće vozilom, na putu pored džamije primijetio vozilo marke „Džip“, crne boje, vlasništvo R. i Xh. Gj., tako da je nelogično da je ovo vozilo vidio i prepoznao a da istovremeno pored njega nije vidio niti oštećenu Xh., niti svjedoka I., iako su se oboje nalazili u njegovoj neposrednoj blizini. Konačno, u prilog ovakvom stanovištu suda ide i činjenica da je prilikom izvršenog uviđaja suda na licu mjesta nesporno utvrđeno i da je vidik od njegove kuće prema mjestu događaja veoma dobar,  jer i ova činjenica takođe upućuje na zaključak da je kritične prilike, osim što je jasno čuo šta su sve jedno drugom oštećena Xh. i svjedok I. govorili iste mogao još i veoma lako vidjeti. Samim tim je jasno i očigledno da se predmetni događaj odvijao na način kako su to u svojim iskazima opisali oštećena Xh. i svjedoci mal. A., R. i S. Gj. i da je ovakva odbrana okrivljenog sračunata i usmjerena na izbjegavanje njegove krivično pravne odgovornosti za izvršeno krivično djelo, zbog čega je sud kao takvu nije ni mogao prihvatiti. </span>
</p>
<p>&nbsp;</p>
<p>
<span class="span2">Iz istog razloga sud nije prihvatio ni iskaz svjedoka Isata Gjonbalaja u dijelu u kojem potvrđuje odbranu okrivljenog A. Gj.da kritične prilike nije prijetio oštećenoj Xh.,</span><span class="span3"> </span><span class="span2">jer je očigledno da je ovakav njegov iskaz, s obzirom na činjenicu da je sa okrivljenim rođak i dobar prijatelj te da se  kritične prilike i sam sukobio sa oštećenom i sa njenim suprugom R. Gj., takođe sračunat u cilju zaštite okrivljenog. Naime, prilikom ocjene iskaza pomenutog svjedoka u dijelu u kojem potvrđuje odbranu okrivljenog da nije izvršio predmetno krivično djelo, sud je ovaj njegov iskaz, iz već navedenih razloga, cijenio sa naročitom pažnjom i kritičnošću, pa je nakon njegove svestrane analize i ocjene, kako pojedinačno tako i u vezi sa iskazima ostalih svjedoka i odbranom okrivljenog, našao da je isti sračunat i usmjeren na zaštitu okrivljenog od krivično pravne odgovornosti za izvršeno krivično djelo.  </span>
</p>
<p>&nbsp;</p>
<p>
<span class="span2">Što se tiče iskaza svjedokinje Z. Gj., sud ovaj njen iskaz nije posebno niti cijenio niti obrazlagao, kako zbog činjenice da se po sopstvenom  kazivanju za svo vrijeme odvijanja predmetnog događaja nalazila u unutrašnjosti svoje kuće i da se iz tog razloga ne može izjasniti na okolnosti ovog događaja već i zbog toga što je shodno čl. 109. st. 1. ZKP-a, kao bračni drug okrivljenog, oslobođena </span><span class="span2">dužnosti svjedočenja tako da je bez ikakvih posledica mogla i da  odbije davanje iskaza u predmetnoj krivičnoj stvari. </span>
</p>
<p>&nbsp;</p>
<p>
<span class="span2">Kako iz svega izloženog proizilazi da u pogledu utvrđivanja krivičnog djela koje je optužnim predlogom, stavljeno na teret okrivljenom A. Gj., nakon sprovedenog dokaznog postupka i ocjene izvedenih dokaza, nije bila sporna nijedna činjenica, sud je stao na stanovište da su činjenice iz činjeničnog opisa izreke presude u svemu dokazane i da je okrivljeni izvršio predmetno krivično djelo. </span>
</p>
<p>&nbsp;</p>
<p>
<span class="span2">Ocjenjujući pravno utvrđeno činjenično stanje, sud nalazi da su u radnji okrivljenog sadržani svi bitni elementi, kako subjektivni tako i objektivni, krivičnog djela ugrožavanje sigurnosti iz člana 168. stav 1.  Krivičnog zakonika Crne Gore, pa mu je za izvršeno krivično djelo i izrekao kaznu bliže opisanu u izreci presude. Radnja izvršenja krivičnog djela koje je počinio okrivljeni se sastoji u tome što je prijetnjom da će napasti na život i tijelo oštećene Xh.Gj. ugrozio njenu sigurnost, na način što joj je dana </span><span class="span2">30.10.2017. godine,</span><span class="span3"> </span><span class="span2">oko 21,45h,</span><span class="span3"> </span><span class="span2">u selu D. V., opština G.</span><span class="span2">, više puta uputio prijeteće riječi iz izreke presude</span><span class="span2">, koje riječi su kod iste izazvale osjećaj straha i ugroženosti za svoj život i tjelesni integritet. </span><span class="span2">Naime, jasno je da su prijeteće riječi koje je u konkretnom slučaju okrivljeni A. Gj. uputio oštećenoj Xh. Gj. „Kad se sretnem sa tobom, ja ću te zaklati“, i po sadržini i po značenju objektivno podobne da kod svakog lica kojem se sa njima prijeti, pa i kod oštećene, izazovu osjećaj straha i lične nesigurnosti što ovim prijetnjama i daje kvalitet ozbiljnih prijetnji. Ovo utoliko prije što je okrivljeni A. Gj. muškarac, pa je i po samoj prirodi fizički jači i snažniji od oštećene Xh., tako da je i iz ovog razloga njen strah zbog prijetnje okrivljenog bio još opravdaniji i jačeg intenziteta. Isto tako je jasno da navedena  prijetnja, što nesporno proizilazi ne samo iz njenog logičkog već i iz jezičkog tumačenja, nije niti može biti uslovljena nekim budućim ponašanjem oštećene, kao uslovom za njenu realizaciju, zbog čega sud nije ni prihvatio stanovište odbrane da se u konkretnom slučaju radi o „uslovnoj prijetnji“. </span>
</p>
<p>&nbsp;</p>
<p>
<span class="span2">Sud je cijenio i vinost, odnosno psihički odnos okrivljenog  u odnosu na radnju izvršenja predmetnog krivičnog djela, pa je našao da je okrivljeni prilikom izvršenja ovog djela postupao sa direktnim umišljajem. Naime, okrivljeni A.Gj. je bio svjestan ne samo činjenice da upućivanjem navedenih prijetećih riječi oštećenoj Xh. Gj. ugrožava njenu sigurnost, već i činjenice da se takve njegove prijetnje odnose na napad na život i tjelesni integritet oštećene, pa joj je i pored takve svijesti uputio ove prijetnje, čime je i manifestovao svoje htjenje za nastupanje zabranjene posledice - osjećaj straha i ugroženosti oštećene za svoj život i tijelo, a samim tim i za izvršenje krivičnog djela ugrožavanje sigurnosti iz člana 168. stav 1. Krivičnog zakonika Crne Gore, koje mu je javnom optužbom stavljeno na teret. </span>
</p>
<p>
<span class="span2"></span>
</p>
<p>
<span class="span2">Prilikom izbora vrste i visine krivične sankcije koju treba primijeniti prema okrivljenom za izvršeno krivično djelo, sud je pored težine, načina izvršenja i društvene opasnosti krivičnog djela, uzeo u obzir i stepen krivične odgovornosti okrivljenog kao i sve ostale okolnosti koje su relevantne u tom pogledu. Tako je od olakšavajućih okolnosti sud okrivljenom cijenio i uzeo u obzir: da je porodičan čovjek, da je otac troje djece i  da je lošeg imovnog stanja, dok mu je kao otežavajuću okolnost cijenio njegovu raniju osuđivanost.</span>
</p>
<p>&nbsp;</p>
<p>
<span class="span2">Međutim, i pored cijenjene otežavajuće okolnosti sud je našao da u konkrentom slučaju, s obzirom na navedene olakšavajuće okolnosti kao i na činjenicu da se ranije osude odnose na druge vrste krivičnog djela, ima uslova da se prema njemu primijeni blaža vrsta kazne, obzirom da su za ovo djelo alternativno predviđene novčana i kazna zatvora, te  mu je i izrekao novčanu kaznu u naznačenom iznosu.</span>
</p>
<p>&nbsp;</p>
<p>
<span class="span2">Sud je uvjerenja da je izrečena kazna srazmjerna težini izvršenog krivičnog djela i stepenu krivično-pravne odgovornosti optuženog te da će se  u konkretnom slučaju i ovom vrstom i visinom kazne, u okviru opšte svrhe izricanja krivičnih sankcija predviđene čl. 4. st. 2. Krivičnog zakonika Crne Gore, postići svrha kažnjavanja propisana čl. 32. istog Zakona. Osnovano se može očekivati da će izrečena kazna pozitivno djelovati na prevaspitanje okrivljenog i da će ista uticati na njega da ubuduće ne vrši krivična djela. </span>
</p>
<p>&nbsp;</p>
<p>
<span class="span2">Odluka o troškovima krivičnog postupka je zasnovana na odredbi čl. 229 st. 1. ZKP-a. Troškovi krivičnog postupka u iznosu od 50,00 eura, na koje je okrivljeni obavezan, predstavljaju paušal koji je odmjeren s obzirom na složenost i trajanje krivičnog postupka, te obzirom na imovno stanje okrivljenog, shodno čl. 226. st. 3. ZKP-a, dok će o troškovima koje je okrivljeni dužan da plati oštećenoj kao tužiocu Xh.Gj., </span><span class="span2">na ime nagrade i nužnih izdataka angažovanom punomoćniku, advokatu D.K., sud odlučiti posebnim rješenjem, obzirom da pomenuti advokat u vezi ovih troškova nije priložio potreban troškovnik. </span><span class="span2"> </span>
</p>
<p>&nbsp;</p>
<p>
<span class="span2">Kako je oštećena Xh. Gj., zadržala pravo da imovinsko pravni zahtjev za naknadu štete ostvaruje u parnici, to je sud u pogledu ovog zahtjeva odlučio kao u izreci presude, na osnovu člana 239. stav 2. ZKP-a. </span>
</p>
<p>&nbsp;</p>
<p>
<span class="span2">Na osnovu iznijetih razloga odlučeno je kao u izreci presude. </span>
</p>
<p>&nbsp;</p>
<p style="text-align:center;">
<span class="span2">OSNOVNI SUD U PLAVU </span>
</p>
<p style="text-align:center;">
<span class="span2"> Dana, 18.04.2018. godine.</span>
</p>
<p>&nbsp;</p>
<li>
<span class="span2">Zapisničar,                                                                       </span><span class="span2">     S U D I J A,</span>
</li>
<li>
<span class="span2">Ferida Gutić </span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2">     Hilmija Sujković</span>
</li>
<p>&nbsp;</p>
<li>
<span class="span2">PRAVNA POUKA:</span>
</li>
<li>
<span class="span2">Protiv ove presude može se izjaviti žalba </span>
</li>
<li>
<span class="span2">Višem sudu u Bijelom Polju  u roku od</span>
</li>
<li>
<span class="span2">8 (osam) dana od dana  njenog prijema </span>
</li>
<li>
<span class="span2">preko ovog suda. </span>
</li>
<p>&nbsp;</p>
<li>
<span class="span2">DNA: </span>
</li>
<li>
<span class="span2">1 x okrivljenom A. Gj.  </span>
</li>
<li>
<span class="span2">1x braniocu okrivljenog, adv. E. P.</span>
</li>
<li>
<span class="span2">1 x oštećenoj Xh. Gj.</span>
</li>
<li>
<span class="span2">1 x punomoćniku oštećene, adv. D. K. </span>
</li>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
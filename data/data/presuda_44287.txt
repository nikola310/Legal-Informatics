<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.375in 1.25in 1.0in 1.25in;}
.s1{font-weight:bold;}
.s2{color:black;}
.p1{margin-right:-0.25in;text-align:center;hyphenate:auto;font-family:Arial;font-size:12pt;}
.p2{margin-right:-0.25in;text-align:start;hyphenate:auto;font-family:Arial;font-size:12pt;}
.p3{margin-right:-0.25in;text-align:justify;hyphenate:auto;font-family:Arial;font-size:12pt;}
.p4{text-indent:0.5in;margin-right:-0.25in;text-align:justify;hyphenate:auto;font-family:Arial;font-size:12pt;}
.p5{text-indent:1.2270833in;margin-right:-0.25in;text-align:justify;hyphenate:auto;font-family:Arial;font-size:12pt;}
.p6{text-align:start;hyphenate:auto;font-family:Times New Roman;font-size:12pt;}
</style>
<meta content="stevo.pecic" name="author">
</head>
<body class="b1 b2">
<p class="p1">
<span>     HYPERLINK "http://bs.wikipedia.org/wiki/Slika:Coat_of_arms_of_Montenegro.svg" \o "Grb Crne Gore"  INCLUDEPICTURE  "http://upload.wikimedia.org/wikipedia/commons/thumb/2/23/Coat_of_arms_of_Montenegro.svg/100px-Coat_of_arms_of_Montenegro.svg.png" \* MERGEFORMATINET </span><span class="s1">                                                    </span>
</p>
<p class="p1">
<span class="s1">                                            					</span><span>K.br.28/11</span>
</p>
<p class="p2"></p>
<p class="p1">
<span>     U IME CRNE GORE</span>
</p>
<p class="p1"></p>
<p class="p1"></p>
<p class="p3">
<span>OSNOVNI SUD U ULCINJU,</span><span class="s1"> </span><span>kao prvostepeni krivični,</span><span class="s1"> </span><span>po sudiji Đokaj Amiru, uz učešće namještenika suda Markoč Roze kao zapisničara, u krivičnom predmetu protiv okrivljenog L.M. iz Ulcinja, zbog krivičnog dijela krađa iz čl.239    st.1 Krivičnog zakonika i krivičnog dijela skidanje i povreda službenog pečata i znaka iz čl. 381 st. 1 Krivičnog zakonika, odlučujući po optužnom predlogu Osnovnog državnog tužilaštva u Ulcinju, Kt.br.119/10 od 28.01.2011. godine, nakon održanog glavnog i javnog pretresa dana 28.03.2013. godine, u prisustvu zastupnika optužbe, savjetnika na radu kod ODT-a u Ulcinju, Resulbegović Faruka, a u odsustvo uredno pozvanog okrivljenog, donio je a dana 01.04.2013. godine javno objavio,</span>
</p>
<p class="p1"></p>
<p class="p1"></p>
<p class="p1">
<span>P R E S U D U</span>
</p>
<p class="p3"></p>
<p class="p3"></p>
<p class="p3">
<span>Okrivljeni: L.M.,</span><span class="s1"> </span><span>JMBG</span><span class="s1"> </span><span>xxxxxxxxxxxxx od oca B. i majke V., rođene Đ.,  rođen xx.xx.19xx. godine u R. – Opština U., sa prebivalištem u B., L.- H. xxx/xx, R. Austrija, državljanin Crne Gore, oženjen, otac dvoje mldb. djece, radnik, završio srednju ugostiteljsku školu, srednjeg imovnog stanja, neosuđivan,</span>
</p>
<p class="p2"></p>
<p class="p2">
<span>Na osnovu čl.373  tač.2 Zakonika o krivičnom postupku, </span>
</p>
<p class="p4"></p>
<p class="p2"></p>
<p class="p1">
<span>OSLOBAĐA SE OD OPTUŽBE</span>
</p>
<p class="p2"></p>
<p class="p2">
<span>Da je:</span>
</p>
<p class="p2"></p>
<p class="p3">
<span>1) U periodu od početka februara 2010.godine pa do 13. aprila 2010.godine, u naselju N.M., Opština Ulcinj, u svojoj porodičnoj kući, oduzeo tuđu pokretnu stvar - električnu energiju, vlasništvo "Elektrodistribucije" Ulcinj, u namjeri da njenim prisvajanjem sebi pribavi protivpravnu imovinsku korist, na način što je na brojilu marke "Iskra", tip T31CDVS fab.broj 00181732, izvršio uklanjanje jednog naponskog mosta i tako vršio neovlašćeno korišćenje električne energije, čija potrošnja nije mjerena, te time na štetu "Elektrodistribucije" Ulcinj, prisvojio električnu energiju u vrijednosti od 1.275,25 eura, </span>
</p>
<p class="p3"></p>
<p class="p3">
<span>- čime bi izvršio krivično djelo krađa iz čl.239 st.1 Krivičnog zakonika.</span>
</p>
<p class="p3"></p>
<p class="p3"></p>
<p class="p3">
<span>2) Neutvrđenog dana početkom februara 2010.godine u naselju N.M., Opština Ulcinj, u svojoj porodičnoj kući, povrijedio službeni pečat koji je ovlašćeno službeno lice stavilo radi osiguranja predmeta - jednu elektrodistributivnu plombu, koju su na električno brojilo marke "Iskra" tip T31CDVS fab.broj 00181732, postavili ovlašćena službena lica Elektrodistribucije u Ulcinju, na način što je sa električnog brojila skinuo jednu postavljenu elektrodistributivnu plombu, što je konstatovano zapisnikom o kontroli mjernog mjesta ED Ulcinj broj 1 od 13.04.2010.godine, </span>
</p>
<p class="p3"></p>
<p class="p3">
<span>- čime bi izvršio krivično djelo skidanje i povreda službenog pečata i znaka iz čl.381 st.1 Krivičnog zakonika.</span>
</p>
<p class="p3"></p>
<p class="p3">
<span>Troškovi krivičnog postupka padaju na teret budžetskih sredstava suda.</span>
</p>
<p class="p3"></p>
<p class="p3"></p>
<p class="p5">
<span>                   O b r a z l o ž e nj e </span>
</p>
<p class="p5"></p>
<p class="p5"></p>
<p class="p3">
<span>	Optužnim predlogom Osnovnog državnog tužilaštva u Ulcinju Kt.br.119/10 od 28.01.2011.godine, okrivljenom L.M., stavljeno je na teret izvršenje krivičnih djela krađa iz čl. 239 st.1 Krivičnog zakonika i skidanje i povreda službenog pečata i znaka izčl. 381 st.1 Krivičnog zakonika Crne Gore. Prije davanja završnih riječi zastupnik optužbe je precizirao optužni predlog u pogledu ličnih podataka okrivljenog, na nančin kako je navedeno u izreci presude. Zastupnik optužbe je do kraja glavnog pretresa ostao pri podnijetom optužnom predlogu i u završnoj riječi predložio je da sud okrivljenog  oglasi krivim i osudi po zakonu.</span>
</p>
<p class="p3"></p>
<p class="p3">
<span>Kako na glavnom pretersu dana 28.03.2013. godine nije pristupio okrivljeni L.M., a uredno je  pozvan, sud je shodno čl. 457 ZKP-a glavni pretres održao u njegovom odsustvu, jer je isti ranije saslušan a njegovo prisustvo nije bilo nužno.</span>
</p>
<p class="p2"></p>
<p class="p3">
<span>	Okrivljeni L.M. ne priznaje izvršenje krivičnih djela koja mu se stavljaju na teret i u svojoj odbrani navodi da sa svojom porodicom živi u Austriji u Beču već 22 godine, a u Ulcinju u naselju N.M. je napravio kuću prije 6 godina. Nakon izgradnje, kuću je dao u zakup L.M.u sa kojim je sklopio ugovor o zakupu kuće i to na period od 5 godina, koji ugovor su ovjerili pred sudom, te da taj  ugovor ističe krajem osmog mjeseca 2011 godine. Kuća ima prizemlje i dva sprata i u toj kući on ima poseban stan, gdje dolazi sa svojom porodicom tokom ljeta i boravi godišnje dvije do tri nedelje i to uglavnom u ljetnjem periodu. Radi se o velikoj kući u sklopu koje je njegov stan. Brojilo za komplet kuću i za njegov stan, nalazi se na terasi van kuće i to prije ulaznih vrata sa desne strane na vidnom mjestu. Što se tiče krivičnih dijela koja mu se stavljaju na teret, navodi da nije krao električnu energiju, odnosno da nije oštetio naponski most i na taj način protivpravno uzeo električnu energiju, niti je oštetio broilo, odnosno nije skinuo elektrodistributivne plombe kojim je osigurano brojilo. Ističe da boravi u Austriji – Beču i ako je neko oštetio brojilo i protivpravno otuđio električnu energiju, onda je to uradio neko drugi i za to treba pitati L.M.a, koji je uzeo kuću pod zakup, jer sa tim nema nikakve veze. Takođe ističe da svu odgovornost za kuću, a tu se podrazumjeva i potrošnja struje i drugih komunalija, prebacio je ugovorom o zakupu na L.M.a koji već 5. godina drži njegovu kuću pod zakup, i dogovorili su se da sve račune za utrošenu struju, vodu, kanalizaciju i porez za čitavu godinu plati M.. Kao dokaz svoje odbrane priložio je sudu ugovor o zakupu koji je zaključio sa L.M.om, a i predložio je da se kao svjedok sasluša L.M., koji će da potvrdi da su zaključili ugovor i da su sve obaveze u vezi kuće prenijete na njega. </span>
</p>
<p class="p3"></p>
<p class="p3">
<span>	U dokaznom postupku sud je saslušao ovlašćenog predstavnika oštećene Elektrodistribucije Ulcinj, P.I., saslušao svjedoke L.M.a, J.D.a i S.P., pročitao zapisnik o kontroli mjernog mjesta br. 1 od 13.04.2010. godine, nalaz i mišljenje vještaka Ćalasan Branislava od 06.01.2011. godine, ugovor o zakupu zaključen u Ulcinju dana 30.08.2006. godine između L.M., kao zakupodavca i L.M.a iz Ulcinja, kao zakupca, izvod iz KE na ime okrivljenog izdate od Uprave policije PJ Bar – Ispostava Ulcinj 25 br. 03-245-2012 od 19.07.2011. godine. </span>
</p>
<p class="p3"></p>
<p class="p3">
<span>Ovlašćeni predstavnik oštećene Elektrodistribucije Ulcinj, P.I., je naveo da je protiv L.M. iz Ulcinja, podnijeta krivična prijava od strane Elektrodistribucije Ulcinj, Osnovnom državnom tužiocu sa razloga jer je navodno nadjeno da je u njegovom stambenom objektu oštećeno brojilo. Nije se pridružio krivičnom gonjenju protiv okrivljenog, niti je postavio imovinsko pravni zahtjev, jer je u međuvremenu izmirio svoje obaveze prema Elektrodistribuciji.</span>
</p>
<p class="p3"></p>
<p class="p3">
<span>Svjedok L.M. je izjavio da je tokom 2006.godine, od L.M. uzeo u zakup njegovu kuću koja  se nalazi u naselju N.Mahala, odnosno naselju Meterize. Sa L.M.m je sklopio ugovor o zakupu, i u  zakup je uzeo kompletnu njegovu  kuću, s tim što je Murto kada  je dolazio na  godišnjem odmoru tokom ljeta koristio od  20 do  30  dana samo jedan  apartman  koji se nalazi  na zadnjem  spratu kuće. U posjed kuće stupio je 01.01.2007.godine, jer  su se prije toga izvodili neki radovi na adaptaciji  te kuće i tu kuću je tokom ljetnjeg  perioda izdavao turistima, dok je u zimskom periodu izdavao nekim porodicama iz Ulcinja i iz Albanije, kao i fudbalerima fudbalskog  kluba i košarkašima košarkaškog kluba Ulcinj. Njegova obaveza po ugovoru je bila  da  plaća sve  komunalije, utrošak struje, vode i sve druge dadžbine, za komplet kuću, što je i redovno izmirivao, kao i da  za navedeni  period  isplati ugovorenu cijenu L.M.. Naveo je da i dalje drži pod zakup  tu kuću  iako je ugovor istekao,  ali imaju usmeni  dogovor  da je do ljeta  drži  pod zakup. Negdje krajem 2009.godine, u kući L.M. je izgorio  komplet   tep   ormar  u kome  se nalaze osigurači  za komplet kuću i sat, ali nezna zbog čega. Nakon toga je angažovao radnike  Elektrodistribucije Ulcinj, da bi  mu  promjenili sat i  komplet tep ormar. Takodje  i ove zime mu je izgorio komplet tep ormar, tako da je morao opet da angažuje radnike Elektrodistrubucije da bi ga promjenili. U periodu od  septembra pa do  juna mjeseca  2009, 2010 i  2011.godine, u navedenoj  kući je nekoliko apartmana izdavao igračima košarkaškog kluba Ulcinj, kao i nekim  porodicama iz Ulcinja i jednoj  porodici iz Albanije, sa kojima je na početku imao dogovor  da mu  mjesečno plaćaju zakupninu, ali kako mu nijesu redovno  plaćali, onda  se sa njima dogovorio da  bar  plaćaju  struju i komunalije.U kući L.M. koju  je uzeo pod zakup u  periodu od  01.01.2007.godine, pa do  2012.godine, tep  ormar i  brojilo su bili  van  kuće. U  2012.godini su  brojilo  premjestili na  drugo mjesto  na  ulici, a  tep  ormar  je ostao na istom mjestu. Od kada  je uzeo  pod zakup  kuću L.M.,  brojilo se vodilo na Murtovo ime. Brojilo kao i komplet  elektro instalaciju na objektu  je  postavio vlasnik L.M.. Ističe da nije bio prisutan kada su radnici Elektrodistribucije Ulcinj vršili kontrolu brojila u  kući L.M., koju je uzeo pod zakup, ali je  bila jedna  žena  koja  se  zove K. koja je održavala objekat, i ista ga je obavjestila da su došli radnici  Elektrodistribucije i izvršili  pregled i našli  neku nepravilnost i da su ostavili  zapisnik. Nakon toga je pošao u Elektrodistribuciju  da vidi o čemu se  radi i tamo  su mu  saopštili  da je nešto  skinuto sa  brojila,  ali  ne zna  o čemu se  radilo. Kako  su  mu   radnici  Elektrodistribucije  na toj kući isključili  struju, pitao ih je  zbog čega, te su mu rekli da  mora da se plati  oko  600,00 eura , za struju za koju su rekli  da  je neovlašćeno  potrošena, jer u  protivnom neće  uključivati  struju. Zbog  toga je  bio  primoran da  plati  taj iznos  jer bi  trpio štetu, obzirom da je kuću  uzeo  u zakup  da bi izdavao  turistima  tokom  turističke  sezone, a van sezone  da izda  u podzakup. Dalje je naveo da je u  periodu  van  sezone  nekoliko  apartmana u  kući u koju je iznajmio  izdavao za stanovanje, pa  sumnja  da je  možda  i neko od njih  mogao  da nešto na  brojilu pokvari, jer  se sa njima dogovorio  da  oni  zajednički plaćaju  sav utrošak  električne energije, pored toga što  će mu plaćati i mjesečnu zakupninu. </span>
</p>
<p class="p3"></p>
<p class="p3">
<span>Svjedok J.D. je izjavio da je zaposlen u Elektrodistribuciju Ulcinj u okviru koje  je bilo formirano  nekoliko   ekipa  za  kontrolu mjernih mjesta, a u jednoj ekipi  su bili on, Đ.F. i S.P..  Dana  13.04.2010.godine,  vršili su kontrolu kuće L.M.  koja se nalazi u Novoj Mahali u Ulcinju i prilikom kontrole  primjetio je da je brojilo marke "Iskra"  na   zidu  vani,   pored   ulaznih vrata kuće i da je na tom  brojilu skinut jedan naponski most i na taj način  brojilo nije  registrovalo  1/3  potrošene  električne  energije. Takodje je primjetio  da na tom brojilu nema jedne elektrodistributivne  plombe, odnosno da je  ista skinuta, a  te  elektrodistributivne plombe  postavljaju njihovi radnici da bi osigurali  brojilo. Sve   to  su vidjeli  i njegove kolege koje su bile s njim u ekipi. Na lice mjesta o zatečenom stanju su sačinili zapisnik na kome su konstatovali  sve što  su zatekli. U momentu  kontrole vlasnik kuće nije bio prisutan, već je bila prisutna jedna radnica u objektu, a takodje su bili prisutni i  košarkaši košarkaškog kluba Ulcinj, koji su  tu stanovali.  Nakon izvršenog  pregleda  na  priključnoj kutiji,  isključena je struja na tom  objektu. </span>
</p>
<p class="p3"></p>
<p class="p3">
<span>Svjedok S.P. je izjavio da je u okviru Elektrodistribucije Ulcinj formirana ekipa za kontrolu mjernih mjesta-sata, tako da je zajedno sa kolegama F. Đ. i J. D., dana 13.04.2010. godine pošo u kući L.M. koja se nalazi u Novoj Mahali. Prilikom kontrole mjernog mjesta primjetili su da je skinuta plomba ED i da je skinut naponski most na brojilu napon br. 1. O tome je sačinjen zapisnik sa konstatacijom da je kod potrošača L.M., prilikom kontrole utvrđeno da je otkačen jedan naponski most. Istakao je da kada su izvršili kontrolu vlasnik nije zatečen u objektu, već su zatekli neku radnicu i neke košarkaše koji su tu stanovali.</span>
</p>
<p class="p3"></p>
<p class="p3">
<span>Iz zapisnika o kontroli mjernog mjesta br. 1 od 13.04.2010. godine, proizilazi da je isti sačinjen povodom izvršene kontrole mjernog mjest u kući L.M., te da je prilikom kontrole utvrđeno da je jedan naponski most otkačen. U zapisniku je takođe konstatovano da je skinuta ED plomba, te da su kontrolu izvršili J.D., Filipović Đuro i S.P..  </span>
</p>
<p class="p3"></p>
<p class="p3"></p>
<p class="p3">
<span>Iz nalaza i mišljenja vještaka elektro struke Ćalasan Branislava od 06.01.2010. godine, proizilazi da je na brojilu u kući vlasništvo okrivljenog povrijeđena  elektrodistributivna plomba i da su vršeni neovlašćeni zahvati na brojilu električne energije, čime je protivpravno korišćena električna energija bez registrovanja utrošene količine i da je iznos za neovlašćeno utrošenu električnu energiju 1.275,25 eura, a period neovlašćenog korišćenja je februar-april 2010 godine.</span>
</p>
<p class="p3"></p>
<p class="p3">
<span>Sud je nalaz i mišljenje vještaka elektro struke cijenio kao detaljan, jasan i argumentovan, urađen u skladu sa pravilima struke i nauke iz kojih razloga ga je u potpunosti i prihvatio.   </span>
</p>
<p class="p3"></p>
<p class="p3">
<span>Iz Ugovora o zakupu zaključenog u Ulcinju dana 30.08.2006. godine između L.M., kao zakupodavca i L.M.a iz Ulcinja, kao zakupca, proizilazi da se zakupodavac obavezao da preda zakupcu svoju stambenu zgradu opremljenu sa svim neophodnim inventarom za stanovanje, na upotrebu, koja se nalazi u Ulcinju, naselje Meterize bb, i to prizemlje, prvi i drugi sprat kao i dvorište-parking u periodu od 5 godina, koji se računa od dana primanja objekta. Da je zakupodavac dužan omogućiti zakupcu da se useli u stambenu zgradu najkasnije  30.05.2007. godine, a da zakupodavac za stanovanje zadržava pravo korišćenja trećeg sprata iste istambene zgrade, dok je zakupac dužan snositi troškove opravki izazvanih redovnom upotrebom kuće, troškove same upotrebe, i troškove tekućeg investicijnog održavanja zajedničkog dijela stambene zgrade.Takođe, proizilazi da je ugovor uredno potpisan od obe ugovorne strane i ovjeren u Osnovnom sudu u Ulcinju dana 01.09.2006 godine, a broj ovjere je 3667/06. </span>
</p>
<p class="p3"></p>
<p class="p3">
<span>Iz  izvoda iz KE na ime okrivljenog L.M. izdatog od Uprave policije PJ Bar – Ispostava Ulcinj 25 br. 03-245-2012 od 19.07.2011. godine, proizilazi da isti nije ranije osuđivan. </span>
</p>
<p class="p3"></p>
<p class="p3">
<span>Cijeneći navode optužbe i odbrane okrivljenog, te sve izvedene dokaze na glavnom pretresu kako pojedinačno tako i u njihovoj međusobnoj povezanosti, sud nalazi da nije dokazano da je okrivljeni L.M. učinio krivična djela krađa iz čl. 239 st. 1 Krivičnog zakonika i skidanje i povreda službenog pečata i znaka iz čl.381 st.1 Krivičnog zakonika,</span><span class="s2"> koja mu se optužnim aktom stavljaju na teret.</span>
</p>
<p class="p3"></p>
<p class="p3">
<span>Okrivljenom L.M. stavljeno je na teret da je u periodu od početka februara 2010.godine pa do 13. aprila 2010.godine, u naselju N.M., Opština Ulcinj, u svojoj porodičnoj kući, oduzeo tuđu pokretnu stvar - električnu energiju, vlasništvo "Elektrodistribucije" Ulcinj, u namjeri da njenim prisvajanjem sebi pribavi protivpravnu imovinsku korist, na način što je na brojilu marke "Iskra", tip T31CDVS fab.broj 00181732, izvršio uklanjanje jednog naponskog mosta i tako vršio neovlašćeno korišćenje električne energije, čija potrošnja nije mjerena, te time na štetu "Elektrodistribucije" Ulcinj, prisvojio električnu energiju u vrijednosti od 1.275,25 eura. Te da je neutvrđenog dana početkom februara 2010.godine u naselju N.M., Opština Ulcinj, u svojoj porodičnoj kući, povrijedio službeni pečat koji je ovlašćeno službeno lice stavilo radi osiguranja predmeta - jednu elektrodistributivnu plombu, koju su na električno brojilo marke "Iskra" tip T31CDVS fab.broj 00181732, postavili ovlašćena službena lica Elektrodistribucije u Ulcinju, na način što je sa električnog brojila skinuo jednu postavljenu elektrodistributivnu plombu, što je konstatovano zapisnikom o kontroli mjernog mjesta ED Ulcinj broj 1 od 13.04.2010.godine. </span>
</p>
<p class="p3"></p>
<p class="p3">
<span>Međutim, izvedenim dokazima nijesu potvrđeni navodi optužbe.</span>
</p>
<p class="p3"></p>
<p class="p3">
<span>Naime, okrivljeni ne priznaje izvršenje krivičnih djela koja mu se optužnim aktom stavljaju na teret, navodeći u svojoj odbrani da sa svojom porodicom živi u Austriji u Beču već 22. godine, da je u Ulcinju prije 6 godina izgradio kuću koju je nakon izgradnje izdao pod zakup L.M.u, sa kojim je zaključio ugovor na period od 5 godina, koji ugovor su ovjerili u sudu, te da ugovor ističe krajem osmog mjeseca 2011 godine. Da kuća ima prizemlje i dva sprata i u toj kući on ima poseban stan, gdje dolazi sa svojom porodicom tokom ljeta i boravi godišnje dvije do tri nedelje i to uglavnom u ljetnjem periodu, te da brojilo za komplet kuću i za njegov stan, nalazi se na terasi van kuće i to prije ulaznih vrata sa desne strane na vidnom mjestu. Da svu odgovornost za kuću, a tu se podrazumjeva i potrošnja struje i drugih komunalija, prebacio je ugovorom o zakupu na L.M.a koji već 5. godina drži njegovu kuću pod zakup, i dogovorili su se da sve račune za utrošenu struju, vodu, kanalizaciju i porez za čitavu godinu plati M.. Odbranu okrivljenog je sud prihvatio, jer je ocijenio da je objektivna i uvjerljiva, a potvrđena je kako iskazom svjedok L.M.a tako i ugovorom o zakupu zaključenog u Ulcinju dana 30.08.2006.godine između okrivljenog, kao zakupodavca i svjedoka L.M.a kao zakupca. Naime, svjedok L.M. je naveo da je kuću okrivljenog uzeo u zakup, o čemu su zaključili ugovor, te da okrivljeni u ljetnjem periodu kada je dolazio na godišnjem odmoru koristio samo jedan apartman koji se nalazi na zadnjem spratu kuće, da je u posjed kuće stupio 01.01.2007 godine, koju kuću je tokom ljetnjeg perioda izdavao turistima, dok je u zimskom periodu izdavao nekim porodicama iz Ulcinja i iz Albanije, kao i fudbalerima i košarkašima kluba Ulcinj. Njegova obaveza po ugovoru je bila  da  plaća sve  komunalije, utrošak struje,  vode i sve druge dadžbine za komplet kuću, što je i redovno izmirivao, kao i da  za navedeni  period  isplati ugovorenu cijenu okrivljenom. Naveo je da i dalje drži pod zakup  tu kuću  iako je ugovor istekao,  ali imaju usmeni  dogovor  da je do ljeta  drži  pod zakup. Radnica na održavanju objekta ga je obavjestila da  su radnici Elektrodistribucije izvršili  pregled i našli  neku nepravilnost i da su ostavili  zapisnik,  nakon čega je pošao u Elektrodistribuciju  da vidi o čemu se  radi i tamo  su mu  saopštili  da je nešto  skinuto sa  brojila,  ali  ne zna  o čemu se  radilo, a kako  su  mu   radnici  Elektrodistribucije  na toj kući isključili  struju, pitao ih je  zbog čega, te su mu rekli da  mora da se plati  oko  600,00 eura , za struju za koju su rekli  da  je neovlašćeno  potrošeno, jer u  protivnom neće  uključivati  struju. Zbog  toga je  bio  primoran da  plati  taj iznos  jer bi  trpio štetu, obzirom da je kuću  uzeo  u zakup. Kako je u  periodu  van  sezone  nekoliko  apartmana u  kući u koju je iznajmio  izdavao za stanovanje, sumnja  da je  možda  i neko od njih  mogao  da nešto na  brojilu pokvari, jer  se sa njima dogovorio  da  oni  zajednički plaćaju  sav utrošak  električne energije, pored toga što će mu plaćati i mjesečnu zakupninu.Iskaz svjedoka L.M.a sud je cijenio kao jasan, uvjerljiv i objektivan i kao takvom poklonio punu vjeru, jer isti nije imao nikakvih razloga da posvjedoči drugačije već kako je stvarno bilo, a pritom imajući u vidu da takvim svojim iskazom bi i sebe eventualno mogao dovesti u domen krivičnog progona. Takođe sve prednje je potvrđeno i ugovorom o zakupu zaključenog između okrivljenog i svjedoka L.M.a, koji ugovor je sud cijenio kao vjerodostojan, jer je isti uredno potpisan i ovjeren u sudu.Takođe svjedoci J.D. i S.P., koji su vršili predmetnu kontrolu su potvrdili da u momentu kontrole u kući okrivljenog, bila je  prisutna jedna radnica, a takodje su bili prisutni i košarkaši košarkaškog kluba Ulcinj, koji su  tu stanovali, dok vlasnik kuće nije bio prisutan.</span>
</p>
<p class="p3"></p>
<p class="p3">
<span>Iz iskaza svjedoka J.D. i  S.P., koji su međusobno saglasni, a koje je sud cijenio kao uvjerljive, jasne i objektivne i kao takvima im poklonio vjeru, utvrđeno je da su dana 13.04.2010.godine, u kući okrivljenog prilikom kontrole primjetili da je na brojilu skinut jedan naponski most i da je skinuta jedna elektrodistributivna  plomba koja je postavljena da bi se osiguralo  brojilo, a što je potvrđeno i materijanim dokazom, sadržinom zapisnika o kontroli mjernog mjesta   br. 1 od 13.04.2010. godine. Dok je sud iz nalaza i mišljenja vještaka elektro struke Ćalasan Branislava od 06.01.2010. godine, utvrdio da u kući okrivljenog za period februar-april 2010 godine, neovlašćeno utrošena električna energija u vrijednosti od  1.275,25 eura. Sve ove činjenice ukazuju na postojanje predmetnih krivičnih djela, ali ne otkrivaju sa izvjesnošću izvršioca tih djela, jer imajući u vidu prethodno utvrđeno činjenično stanje onda se ne može nesumnjivo zaključiti da je okrivljeni izvršio predmetna krivična djela, jer samo činjenica da se brojilo i kuća vode na okrivljenog nije dovoljna da se utvrdi da je okrivljeni izvršio uklanjanje jednog naponskog mosta i tako vršio neovlašćeno korišćenje električne energije, te da je sa električnog brojila skinuo jednu postavljenu elektrodistributivnu plombu, tim prije što je okrivljeni svoju kuću izdao pod zakup svjedoku L.M.u, i da je upravo u kritičnom periodu tekao zakup, a da je okrivljeni u toj kući koristio samo jedan apartman svega dvije do tri nedelje i to tokom ljetnjeg odmora, te da okrivljeni sa svojom porodicom ne živi u toj kući već u Beču. Takođe, u postupku nije utvrđen ni eventualni motiv koji bi okrivljeni imao da izvrši predmetna krivična djela, obzirom da je isti svoju kuću koja ima samo jedno brojilo izdao pod zakup svjedoku L.M.u i  svu odgovornost za kuću, uključujući i plaćanje utroška struje, vode i sve druge dadžbine, prebacio ugovorom upravo na svjedoka L.M.a kao zakupoprimca kuće, kako je to u svom iskazu potvrdio svjedok L.M., a što je potvrđeno i sadržinom ugovora o zakupu. Pored toga svjedok L.M. u svom iskazu je naveo da je u  periodu  van  sezone  nekoliko  apartmana u  kući u koju je iznajmio,  izdavao za stanovanje, pa  sumnja  da je  možda  i neko od ljudi koji su tu stanovali mogao brojilu nešto da pokvari, jer  se sa njima dogovorio  da  oni  zajednički plaćaju  sav utrošak  električne energije, pored toga što  će mu plaćati i mjesečnu zakupninu. </span>
</p>
<p class="p3">
<span>  </span>
</p>
<p class="p3">
<span>Kada se radi o presudi sve činjenice na kojima se zasniva moraju biti potpuno dokazane i nijedna sumnja ne smije ostati nerazjašnjena i mora biti otklonjena. U ovom slučaju imajući u vidu utvrđene činjenice i izvedene dokaze očigledno je da oni u tom pogledu nijesu dovoljno ubjedljivi, pa primjenom pravila "in dubio pro reo", odnosno shodno čl.3 tač.3 ZKP-a u kome je propisano, da ako i nakon pribavljenja svih raspoloživih dokaza i njihovog izvođenja u krivičnom postupku, ostane samo sumnja u odnosu na postojanje nekog bitnog obilježja krivičnog djela ili u pogledu činjenice od kojih zavisi primjena neke odredbe Krivičnog ili ZKP-a, sud će donjeti odluku koja je povoljnija za okrivljenog. Naime, činjenica da je okrivljeni na gore opisani način izvršilac predmetnih krivičnih djela ostala je potpuno sumnjiva, odnosno nije dokazana, pa sud mora uzeti kao da ona ne postoji i u toj sumnji presuditi u njegovu korist. </span>
</p>
<p class="p3"></p>
<p class="p3">
<span>Dakle, imajući sve prednje u vidu, sud je na osnovu čl.373 tač.2 ZKP-a, okrivljenog oslobodio od optužbe, jer nije dokazano da je izvršio krivična djela za koje je optužen.</span>
</p>
<p class="p3"></p>
<p class="p3">
<span>Sud je cijenio i izvod iz KE za okrivljenog, kao i iskaz ovlašćenog predstvanika oštećene P.I., ali isti su bez uticaja na presuđenje u konkretnom slučaju, obzirom da je okrivljeni oslobođen od optužbe. </span>
</p>
<p class="p3"></p>
<p class="p3">
<span>Kako je sud okrivljenog oslobodio od optužbe, to je na osnovu čl.230 ZKP-a odlučio da troškovi krivičnog postupka u iznosu od 110,00 eura, koji se odnose na troškove vještačenja po vještaku elektro struke, padaju na teret budžetskih sredstava suda.</span>
</p>
<p class="p3"></p>
<p class="p3">
<span>Sa iznijetih razloga, odlučeno je kao u izreci presude.  </span>
</p>
<p class="p3"></p>
<p class="p3"></p>
<p class="p1">
<span>OSNOVNI SUD U ULCINJU</span>
</p>
<p class="p1">
<span>Dana  01.04.2013. godine</span>
</p>
<p class="p1"></p>
<p class="p2">
<span>ZAPISNIČAR							              S U D I J A</span>
</p>
<p class="p2">
<span>Markoč Roza,s.r.				              		           Amir Đokaj,s.r. </span>
</p>
<p class="p2"></p>
<p class="p2"></p>
<p class="p2"></p>
<p class="p2"></p>
<p class="p3">
<span>PRAVNA POUKA:</span><span class="s1"> </span><span>Protiv ove  presude  dozvoljena je  žalba  u  roku  od  8 			         dana od dana prijema</span><span class="s1"> </span><span>pismena. Žalba se podnosi preko 		                    ovog suda  a izjavljuje Višem sudu u Podgorici.</span>
</p>
<p class="p2"></p>
<p class="p2"></p>
<p class="p3"></p>
<p class="p3"></p>
<p class="p3">
<span>          ZTO </span>
</p>
<p class="p3">
<span>Markoč Roza  </span>
</p>
<p class="p3"></p>
<p class="p6"></p>


</body>
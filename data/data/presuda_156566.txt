<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.49930555in 1.25in 1.0in 1.25in;}
.p1{text-align:end;hyphenate:auto;font-family:Arial;font-size:12pt;}
.p2{text-align:center;hyphenate:auto;font-family:Arial;font-size:12pt;}
.p3{text-align:justify;hyphenate:auto;font-family:Arial;font-size:12pt;}
.p4{text-align:start;hyphenate:auto;font-family:Arial;font-size:12pt;}
.p5{text-align:start;hyphenate:auto;font-family:Times New Roman;font-size:12pt;}
</style>
<meta content="dragan.mrdak" name="author">
</head>
<body class="b1 b2">
<p class="p1">
<span>K. br. 416/11</span>
</p>
<p class="p2">
<!--Image link to '0.jpg' can be here-->
</p>
<p class="p3"></p>
<p class="p3"></p>
<p class="p2">
<span>U IME CRNE GORE</span>
</p>
<p class="p3"></p>
<p class="p3">
<span>	 </span>
</p>
<p class="p3">
<span>	Osnovni sud u Bijelom Polju, prvostepeni krivični sud, sudija pojedinac Dragan Mrdak, uz učešće namještenika suda Koviljke Lješnjak, zapisničara, u krivičnom predmetu protiv okrivljenog Z.U.a iz Albanije - S., zbog krivičnog djela falsifikovanje isprave iz čl. 412 st.2. u vezi st. 1 Krivičnog zakonika, odlučujući po optužnom predlogu Osnovnog državnog tužilaštva u B. Polju, KT. br. 715/10 od 14. 10. 2011. godine, nakon održanog usmenog glavnog i javnog pretresa, u prisustvu zamjenice ODT-a B. Polje  Jelić Ljubice, branioca okrivljenog Z.U.a po službenoj dužnosti A.C.L.a, dana 28. 02. 2012. godine,  donio je i javno objavio:</span>
</p>
<p class="p3"></p>
<p class="p2">
<span>P R E S U D U</span>
</p>
<p class="p3"></p>
<p class="p3"></p>
<p class="p3">
<span>	 Okrivljeni Z.U., od oca D. i majke S., rođene L., rođen ... godine u mjestu F. - S., Albanija, sa prebivalištem u istom mjestu, državljanin Republike Albanije, neoženjen, nezaposlen, sa završenom osnovnom školom, lošeg imovnog stanja,</span>
</p>
<p class="p3"></p>
<p class="p3"></p>
<p class="p2">
<span>K r i v    j e</span>
</p>
<p class="p3"></p>
<p class="p3">
<span>	Što je:</span>
</p>
<p class="p3"></p>
<p class="p3">
<span>	-  Neutvrđenog dana u martu mjesecu 2010 godine nabavio radi upotrebe lažnu javnu ispravu - Litvanski pasoš broj LC483104 izdat na ime K.R., sa kojeg je uklonjena fotografija K.R.a i na istom mjestu stavljena fotografija okrivljenog, nakon čega je ovakvu lažnu ispravu dana 11.03.2010 godine u vozu broj 434 na Željezničkoj stanici u Bijelom Polju, upotrijebio kao pravu na način što je istu prilikom kontrole dao na uvid ovlašćenim službenicima Uprave policije Ekspoziture za bezbjednost na  Željeznici,</span>
</p>
<p class="p3"></p>
<p class="p3">
<span>	- čime je  izvršio krivično djelo falsifikovanje isprave iz čl. 412 st.2. u vezi st. 1 Krivičnog zakonika,</span>
</p>
<p class="p3">
<span>	</span>
</p>
<p class="p3">
<span>	- za koje mu sud primjenom citiranog zakonskog propisa te čl. 2, 4, 5, 13, 15, 32, 36, 42, 52, 53 i 54 Krivičnog zakonika te  čl. 226 i 229 Zakonika o krivičnom postupku i z r i č e:</span>
</p>
<p class="p3">
<span>  </span>
</p>
<p class="p2">
<span>USLOVNU OSUDU</span>
</p>
<p class="p3"></p>
<p class="p3"></p>
<p class="p3">
<span>	Kojom mu utvrdjuje kaznu zatvora od 4 (četiri) mjeseca i istovremeno odredjuje da se ista neće izvršiti ukoliko okrivljeni u roku od 2 (dvije) godine  ne izvrši novo krivično djelo.	</span>
</p>
<p class="p3"></p>
<p class="p3">
<span>	Okrivljeni se obavezuje da plati ovom sudu na ime paušala iznos od 30,00 €, i da plati troškove postupka u iznosu od 146,50 €, na žiro račun 832-151-35 depozita novčanih kazni troškova postupka i paušala, u roku od 15 dana, po pravnosnažnosti presude, pod prijetnjom prinudnog izvršenja.</span>
</p>
<p class="p3"></p>
<p class="p3">
<span>	Imovinsko pravnog zahtjeva  nije bilo.</span>
</p>
<p class="p3"></p>
<p class="p3"></p>
<p class="p2">
<span>O b r a z l o ž e nj e</span>
</p>
<p class="p3"></p>
<p class="p3">
<span>	Optužnim predlogom ODT-a u B. Polju, KT. br. 715/10 od 14. 10.2011.  godine, optužen je Z.U. iz Skadra - Republika Albanije, da je izvršio krivično djelo falsifikovanje isprave iz čl. 412 st.2. u vezi st. 1 Krivičnog zakonika.</span>
</p>
<p class="p3"></p>
<p class="p3">
<span>	Rješenjem vijeća ovog suda Kv.br.13/2012 od 10.01.2012 godine odredjeno je da se okrivljenom Z.U.u sudi u odsustvu po optužnom predlogu ODT-a iz B.Polja Kt.br. 715/10 od 14.10.2011.godine, i istom je za branioca po službenoj dužnosti rješenjem Su.br.26/12 od 18.01.2012 godine, postavljen A.C.L.iz Bijelog Polja. </span>
</p>
<p class="p3">
<span>	</span>
</p>
<p class="p3">
<span>	Glavni pretres je održan i zaključen dana 28.02.2012. godine u prisustvu zamjenice ODT-a u Bijelom Polju Jelić Ljubice i branioca okrivljenog po službenoj dužnosti A.C.L.a.</span>
</p>
<p class="p3"></p>
<p class="p3">
<span>	U  završnoj riječi zamjenica u ODT-u je istakla da iz dokaza izvedenih na glavnom pretresu kao i iz odbrane okrivljenog proizilazi da je okrivljeni izvršio krivično djelo na način kako mu je to optužbom stavljeno na teret. Predložila je da ga sud oglasi krivim i da mu izrekne uslovnu osudu. </span>
</p>
<p class="p3"></p>
<p class="p3">
<span>	Okrivljeni  Z.U. u svojoj odbrani datoj pred UP PJ Bijelo Polje dana 11. 03. 2010 godine, na zapisniku o saslušanju osumnjičenog u prisustvu branioca A.Š.A.a i prevodioca B.B., je u bitnom istakao: da je on u teškoj materijalnoj situaciji, oca nema, majka mu je paralizovana i ima nezaposlenu sestru, on nema nikakvog posla, te nijesu imali uslova za život, pa pošto je on jedina muška glava u kući odlučio je da pođe za Njemačku da bi svojoj porodici obezbijedio egzistenciju. Od nepoznatog čovjeka u Skadru kupio je Litvanski pasoš sa kojim je namjeravao da pođe do Njemačke, nađe sebi posao i da obezbijedi majci potrebnu pomoć i njegu. Litvanski pasoš koji glasi na ime K.R. a koji je on pokazao službenicima policije u vozu nije njegov već je pasoš kupio od nepoznatog lica za 1.000,00 €, s tim što je pored novca ovom licu dao i svoju sliku kako bi mu uradio pasoš. Dana 10.03.2010 godine, krenuo je iz grada Skadra u Albaniji sa sobom ponio Litvanski falsifikovani pasoš i njegov Albanski pasoš i ličnu kartu koji su orginalna dokumenta izdata od ovlašćene službe njegove države. Na graničnom prelazu Božaj prilikom ulaska u Crnu Goru, pokazao je svoj Albanski pasoš i ušao u Crnu Goru. Po ulasku u Crnu Goru naišao je jedan njegov poznanik i on mu je dao svoj Albanski pasoš da ga vrati kući i preda sestri iz razloga da mu neko ne bi pored Litvanskog našao i Albanski pasoš.  Iz Podgorice je pošao vozom s namjerom da dođe do Beograda i da kasnije ide u Njemačku. Dok je putovao službenici policije su u vozu od njega zatražili lična dokumenta i on im je pokazao Litvanski pasoš. Službenicima je pasoš bio sumnjiv i poveli su ga u Policiju u Bijelom Polju, gdje su mu prilikom pretresa pored Litvanskog pasoša pronašli i originalnu ličnu kartu na njegovo ime. Dodao je da se kaje zbog ovoga što se desilo ali ga je muka natjerala da ovo učini. </span>
</p>
<p class="p3"></p>
<p class="p3">
<span>	U završnoj riječi branilac okrivljenog je istakao da ukoliko sud utvrdi da je optuženi počinio krivično djelo stavljeno mu na teret, to traži da sud prilikom izbora krivične sankcije ima u vidu iskreno i detaljno priznanje krivičnog djela materijalne prilike i mladost okrivljenog i da mu izrekne adekvatnu sakciju. Tražio je troškove odbrane u iznosu od 146,50 €. </span>
</p>
<p class="p3">
<span>  </span>
</p>
<p class="p3">
<span>	Radi utvrdjivanja odlučnih činjenica i donošenja pravilne i zakonite odluke, sud je na glavnom pretresu izveo sledeće dokaze: saslušao svjedoke:  V.D.a i Đ.D.a, pročitao izvještaj o grafološkoj analizi br. 1361/10; pročitao potvrdu IGP Bijelo Polje br. 24 od 11.03.2010 godine, pročitao akt Uprave policije Sektora kriminalističke policije telegram br. 03/08-39-669/2 od 11.03.2010 godine.</span>
</p>
<p class="p3"></p>
<p class="p3">
<span>	Zamjenica ODT-a je odustala od predloga da se u dokaznom postupku pribavi i izvrši uvid u izvod iz KE iz razloga što se za okrivljenog ne znaju bliži podaci.</span>
</p>
<p class="p3"></p>
<p class="p3">
<span>	Sud je cijeneći dokaze pojedinačno i u medjusobnoj vezi, a shodno čl. 370 st. 3 Zakonika o krivičnom postupku, utvrdio činjenično stanje, i na osnovu istog zaključio da je okrivljeni  Z.U. izvršio krivično djelo, falsifikovanje isprave iz čl. 412 st. 2. u vezi st. 1 Krivičnog zakonika i da je za isto djelo kriv.</span>
</p>
<p class="p3"></p>
<p class="p3">
<span>	Odbranu okrivljenog, sud je cijenio kao jasno, potpuno i nedvosmisleno priznanje izvršenog krivičnog djela stavljenog mu na teret u potpunosti potvrđeno svim izvedenim dokazima. </span>
</p>
<p class="p3"></p>
<p class="p3">
<span>	Naime, iz iskaza svjedoka V.D.a datog u toku istražnog postupka proizilazi  da  je on zaposlen u Ispostavi Granične policije Bijelo Polje na poslovima šefa smjene. Kritične večeri radio je smjenu od 19,00 do 07.00 h. Od službe Graničnog prelaza je upoznat da su im službenici Ekspoziture stanice predali lice stranog državljanina koji je u Crnoj Gori boravio bez prijave boravka. Lice je privedeno u IGP Bijelo Polje, i u razgovoru s njim posumnjalo se da se ne radi o licu kako se ono predstavljalo odnosno posumnjali su u  ispravnost lične dokumentacije koju je to lice pokazalo. Nakon ovog je izvršen pretres lica i kod istog u čarapi pronađena lična karta na kojoj se nalazila fotografija tog lica koja je identična fotografiji sa pasoša. Koliko se on sjeća  na pasošu je bilo upisano ime K.R., dok je na ličnoj karti pisalo ime Z.U. ali i na jednom i na drugom dokumentu bila je identična fotografija tog lica koje je potom privedeno u službene prostorije. Posumnjali su da je putna isprava falsifikovana pa je lice predato službenicima Kriminalističke policije na dalji postupak. Iskaz ovog svjedoka sud je u potunosti prihvatio kao jasan, logičan i uvjerljiv, ničim doveden u sumnju, nesračunat na otežavanje ili pak olakšavanje krivično pravnog položaja okrivljenog a u potpunosti potvrđen navodima iz iskaza svjedoka  Đ.D.a i sadržinom pisanih dokaza. </span>
</p>
<p class="p3"></p>
<p class="p3">
<span>	Iz iskaza svjedoka Đ.D.a  proizilazi: da koliko se on sjeća negdje prije dvije godine oko tri sata posle pola noći, pozvan je od strane dežurne službe IGP Bijelo Polje i pojašnjeno mu je da su službenici ekspoziture za bezbjednost Željeznice u vozu koji saobraća na relaciji Bar Beograd kontrolisali litvanskog državljanina koji nije imao prijavu boravišta. Lice je dovedeno u službene prostorije IGP Bijelo Polje. On i ostali službenici IGP Bijelo Polje otkrili su da pomenuto lice u čarapi krije Albansku ličnu kartu sa istom fotografijom kao na Litvanskom pasošu gdje je bilo ime i prezime Litvanskog državljanina kome se ne sjeća imena i prezimena. Nakon toga su angažovali prevodioca koji im je preveo izjavu Z.U.a i koji je u svojoj izjavi priznao da je  Litvanski pasoš kupio za 1.000,00 €, u Skadru namjeravajući da sa njim ode u Njemačku da bi se zaposlio kako bi mogao da izdržava porodicu jer u Albaniji je nezaposlen i teško živi. Lice su predali službenicima PJ Bijelo Polje radi kriminalističke obrade i od njihove strane su obaviješteni da će lice biti predato sudskim organima Republike Albanije, radi pokretanja krivičnog postupka. Iskaz ovog svjedoka sud je u potunosti prihvatio kao jasan, logičan i uvjerljiv, ničim doveden u sumnju, nesračunat na otežavanje ili pak olakšavanje krivično pravnog položaja okrivljenog a u potpunosti potvrđen navodima iz iskaza svjedoka  V.D.a i sadržinom pisanih dokaza. </span>
</p>
<p class="p3"></p>
<p class="p3">
<span>	Iz izvještaja o grafološkoj analizi br.1361/10 proizilazi da je sporna putna isprava Republika Albanija serijskog broja LC483104 koja glasi na ime K.R. falsifikovana pošto je na istoj izvršena zamjena prvobitno postavljene fotografije sa sada postojećom. Sud je sadržinu ovog pisanog dokaza u potpunosti prihvatio jer je ista potvrđena navodima iz odbrane okrivljenog, kao i navodima iz iskaza saslušanih svjedoka.</span>
</p>
<p class="p3"></p>
<p class="p3">
<span>	Iz potvrde UP  IGP Bijelo Polje br. 24. od  11. 03. 2010 godine, utvrđuje se da su ovlašćeni policijski službenici od Z.U.a, državljanina Albanije dana 11.03.2010 godine, oduzeli: ličnu kartu br.027935922 na ime Z.U.; pasoš broj LC483104 na ime K.R. i mobilni telefon marke ''Samsung''. Sud je sadržinu ovog pisanog dokaza u potpunosti prihvatio jer je ista potvrđena navodima iz odbrane okrivljenog, kao i navodima iz iskaza saslušanih svjedoka.</span>
</p>
<p class="p3"></p>
<p class="p3">
<span>	Iz telegrama UP Sektora  kriminalističke policije od 11.03.2010 godine, proizilazi da ih je I. V. obavijestila da je Litvanski pasoš broj LC483104 dana 29.02.2000 godine, bio izdat Litvanskom državljaninu K.R.u rođenom 08.01.1975 godine. Isti pasoš je 08.12.2004 godine, prijavljen kao izgubljen i od tada je nevažeći dokument. Sud je sadržinu ovog pisanog dokaza u potpunosti prihvatio jer je ista potvrđena navodima iz odbrane okrivljenog, kao i navodima iz iskaza saslušanih svjedoka.</span>
</p>
<p class="p3">
<span>	</span>
</p>
<p class="p3">
<span>	Iz izvedenih dokaza sud je utvrdio činjenično stanje, da je okrivljeni : Neutvrđenog dana u martu mjesecu 2010 godine nabavio radi upotrebe lažnu javnu ispravu - Litvanski pasoš broj LC483104 izdat na ime K.R., sa kojeg je uklonjena fotografija K.R.a i na istom mjestu stavljena fotografija okrivljenog, nakon čega je ovakvu lažnu ispravu dana 11.03.2010 godine u vozu broj 434 na Željezničkoj stanici u Bijelom Polju, upotrijebio kao pravu na način što je istu prilikom kontrole dao na uvid ovlašćenim službenicima Uprave policije Ekspoziture za bezbjednost na  Željeznici.</span>
</p>
<p class="p3"></p>
<p class="p3">
<span>	Postupajući na opisani način, nabavljajući radi upotrebe lažnu javnu ispravu - Litvanski pasoš broj LC483104 a nakon čega ovakvu lažnu ispravu upotrijebivši kao pravu predajući je prilikom kontrole ovlašćenim službenicima UP - Ekspoziture za bezbjednost na Željeznici okrivljeni Z.U. je ovakvim svojim ponašanje ostvario obilježja krivičnog djela falsifikovanje israve iz čl.  412 st. 2. u vezi st.1 Krivičnog zakonika, pri čemu je okrivljeni bio svjestan da je pasoš javna isprava koju u propisanom postupku izdaju nadležni državni organi svojim građanima pa je upotrijebivši ovakvu lažnu javnu ispravu kao pravu, krivično djelo izvršio sa direktnim umišljajem i za isto je kriv.</span>
</p>
<p class="p3"></p>
<p class="p3">
<span>	Odlučujući u pogledu vrste i visine krivične sankcije, a cijeneći sve okolnosti iz čl. 42 Krivičnog zakonika, sud je kod okrivljenog Z.U.a našao samo olakšavajuće okolnosti, isti je mladje životne dobi, lošeg imovnog stanja u potpunosti je priznao izvršenje krivičnog djela pa u nedostatku otežavajućih okolnosti sud je stanovišta  da su ispunjeni uslovi za izricanje uslovne osude kojom je okrivljenom utvrdio kaznu zatvora  od četiri mjeseca sa odgovarajućim rokom provjeravanja od dvije godine smatrajući da će se uslovnom osudom dovoljno uticati na okrivljenog da u buduće ne vrši krivična djela i da će se prema okrivljenom postići svha izricanja  uslovne osude  iz čl.  52 st. 2 KZ, u pogledu specijalne prevencije, dok će izrečena uslovna osuda dovoljno uticati  na ostale potencijalne izvršioce da ne vrše ova i slična krivična djela, i na taj način se ostvariti ciljevi generalne prevencije.</span>
</p>
<p class="p3"></p>
<p class="p3">
<span>	U smislu čl. 226 Zakonika o krivičnom postupku, odlučeno je da okrivljeni na ime paušala plati iznos od 30,00 € pri čemu je sud cijenio složenost i trajanje krivičnog postupka, kao i imovinske prilike okrivljenog.</span>
</p>
<p class="p3"></p>
<p class="p3">
<span>	Shodno čl. 229 okrivljeni je obavezan da plati troškove postupka u iznosu od  146,50 € koji troškovi se odnose  na troškove branioca po službenoj dužnosti A.C.L.a po AT i to: - 62,50 € na ime razgledanja i kopiranja spisa i 62,50 €,  za pristup na jedan održani glavni pretres uvećani 17 % na ime PDV-a po osnovu rješenja o registraciji za PDV A.C.od 14.06.2006 godine.</span>
</p>
<p class="p3"></p>
<p class="p3">
<span>	Imovinsko pravnog zahtjeva nije bilo.</span>
</p>
<p class="p3"></p>
<p class="p3">
<span>	Iz iznijetih razloga odlučeno je kao u izreci presude, a shodno čl.  374  Zakonika o krivičnom postupku.</span>
</p>
<p class="p3"></p>
<p class="p2"></p>
<p class="p2">
<span>OSNOVNI SUD U BIJELOM POLJU</span>
</p>
<p class="p2">
<span>Dana  28. 02. 2012  godine</span>
</p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3">
<span>ZAPISNIČAR,					                         S U D I J A,</span>
</p>
<p class="p3">
<span>Koviljka Lješnjak     					                       Dragan Mrdak  </span>
</p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p4"></p>
<p class="p5"></p>


</body>
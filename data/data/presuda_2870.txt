OSNOVNI SUD U DANILOVGRADU<br>
K.br. 12/09<br>
Dana&nbsp; 07.07.2011.godine<br>
&nbsp;<br>
&nbsp;<br>
&nbsp;<br>
U IME NARODA<br>
&nbsp;<br>
&nbsp;<br>
OSNOVNI SUD U DANILOVGRADU kao prvostepeni krivični, u vijeću sastavljenom od sudije Vladimira Novovića, kao predsjednika vijeća i sudija porotnika Miodraga Radulovića i Branka Mićanovića, kao članova vijeća, uz učešće Ane Ivanović, kao zapisničara u krivičnom predmetu okrivljenog L.V. iz Danilovgrada, koga brani Đ.D., adv. iz P., zbog krivičnog djela falsifikovanje isprave iz čl. 412 st. 2 u vezi st. 1 Krivičnog zakonika, po optužnici Osnovnog državnog tužilaštva iz Podgorice Kt.br.2108/08 od 30.12.2008.godine, koju je na glavnom pretresu zastupala Snežana Šišević, zamjenik ODT-a iz Podgorice, nakon održanog glavnog i javnog pretresa dana 07.07.2011.godine, u prisustvu zastupnika optužbe, okrivljenog i advokata M.Ž. koja je branila okrivljenog po zamjeničkom punomoćju advokata D.Đ., dana 07.07.2011. godine, donio je i javno obavio<br>
&nbsp;
<div style="text-align: center">
	&nbsp;</div>
<div style="text-align: center">
	PRESUDU</div>
&nbsp;<br>
Okrivljeni L.V., od oca G. i majke N., rodjene V., rodjen ....godine u N.2, sa mjestom prebivališta u D., ul. V.Đ. bb, državljanin Crne Gore, službenik Uprave policije Ispostava Danilovgrad, oženjen, otac jednog djeteta, pismen, završio srednju školu unutrašnjih poslova, srednjeg imovnog stanja, neosudjivan<br>
&nbsp;
<div style="text-align: center">
	Kriv je</div>
&nbsp;<br>
Što je:<br>
&nbsp;<br>
Od kraja aprila 2008.godine pa sve do 10.12.2008.godine, u D., pravu javnu ispravu reg.oznake PG ..., koje su izdate od strane nadležnog državnog organa, za putničko vozilo marke "Fiat alfa romeo" 155 sa brojem šasije ... i koje su bile postavljene na putničko vozilo marke "Pasat" sa brojem šasije ... i na taj način učinjene lažnom javnom ispravom, iako je znao da navedene registarske tablice nijesu izdate od strane nadležnog državnog organa za vozilo "Pasat", takvu lažnu javnu ispravu upotrebljavao kao pravu u javnom saobraćaju sve do dana ...godine,<br>
&nbsp;<br>
- čime je počinio krivično djelo falsifikovanje isprave iz čl.412 st.2 u vezi st.1 KZ.<br>
&nbsp;<br>
Pa sud okrivljenom primjenom citiranog zakonskog propisa te čl. 4, 5, 15, 36, 42, 52, 53 i 54 KZ i čl. 199, 202 i 364 ZKP-a&nbsp; i z r i č e<br>
&nbsp;
<div style="text-align: center">
	USLOVNU OSUDU</div>
&nbsp;<br>
Kojom mu utvrdjuje kaznu zatvora u trajanju od 6 (šest)&nbsp; mjeseci&nbsp; i istovremeno odredjuje da se ista neće izvršiti ako okrivljeni za vrijeme od&nbsp; 2 (dvije) godine po pravosnažnosti presude ne učini novo krivično djelo.<br>
&nbsp;<br>
Dužan je okrivljeni da na ime troškova krivičnog postupka uplati ovom sudu iznos od 62,50 eura i po osnovu sudskog paušala iznos od 30,00 eura, a&nbsp; sve u roku&nbsp; od 15 dana po pravosnažnosti presude.<br>
&nbsp;
<div style="text-align: center">
	O b r a z l o ž e nj e</div>
&nbsp;<br>
Optužnicom ODT-a iz Podgorice Kt.br.2108/08 od 30.12.2008.godine, okrivljenom&nbsp; L.V. stavljeno je na teret izvršenje krivičnog djela falsifikovanje isprave iz čl. 412 st. 2 u vezi st. 1 KZ.&nbsp; Zastupnik optužbe je na glavnom pretresu u završnoj riječi&nbsp; izmijenio činjenični opis krivičnog djela iz optužnice, a na način kako je to odredjeno u izreci ove presude, dok je pravna kvalifikacija ostala ista. Predložio je da sud okrivljenog oglasi krivim i osudi po zakonu.<br>
&nbsp;<br>
Okrivljeni L.V. u odbrani datoj u pretkrivičnom postupku na zapisniku o saslušanju osumnjičenog Ku.br.130/08 od 11.12.2008. godine, a koji zapisnik je uredno potpisan od strane okrivljenog i njegovog tadašnjeg branioca po službenoj dužnosti, advokata Z.S., u bitnom je naveo da je krajem aprila 2008. godine od svog pokojnog brata od tetke M.Đ. kupio vozilo marke "Pasat"-karavan, crvene boje, proizveden 2001. godine, a za iznos od 7.000 eura. Tom prilikom na vozilu su bile francuske registarske oznake. Čovjek koji je dovezao to vozilo u N.2 kod njegovog brata od tetke, uzeo je francuske registarske oznake i iste je odnio sa sobom kako bi izvršio odjavu vozila u F., a potom donio odjavljenu dokumentaciju M.Đ.. Osim toga, M.Đ. je imao i obavezu da izvrši plaćanje dažbina oko carinjenja vozila, za koju uslugu &nbsp;je trebao da mu plati još 1.500 eura, da bi nakon toga mogao da izvrši registraciju. Tvrdi da je nakon kupovine vozila u N.2, njegov pokojni brat od tetke M.Đ. na vozilu postavio registarske oznake PG ..., dok je on za to vrijeme je stajao sa strane. Takvo vozilo je dovezao u D. gdje ga je koristio za vožnju zajedno sa svojom suprugom. Dana ... godine, preminuo je njegov brat od tetke M.Đ., pa nije bio u mogućnosti nabaviti, odnosno dobiti dokumentaciju od vozila jer nije mogao stupiti u kontakt sa čovjekom koji je ovo vozilo dovezao. Pojasnio je da ga je dana ... godine, oko 18,00 časova, dok je bio na izvršavanju redovnih zadataka u saobraćajnoj patroli pozvao njegov starješina Č.S. i rekao mu je da doveze svoje vozilo marke "Pasat" radi vršenja određenih provjera. Znao je da registarske oznake koje su se nalazile na vozilu, ne pripadaju tom vozilu, zbog čega je izrevoltiran skinuo registarske oznake i bacio ih je sa mosta u D. u rijeku Z.. Nakon toga, vozilo je dovezao na parking prostor Ispostave Danilovgrad.<br>
&nbsp;<br>
Okrivljeni L.V. u odbrani datoj na glavnom pretresu u bitnom je naveo da je u toku 2008. godine, od svog pokojnog brata od tetke M.Đ. iz N.2, kupio vozilo marke "Pasat" karavan, crvene boje, proizveden 2001. godine, a za iznos od 7.000 eura. Prilikom kupovine vozila, tvrdi da je njegov brat od tetke na vozilu i sa prednje i sa zadnje strane postavio jedan papirni karton, na kojem je ispisao neke registarske oznake. Nije se mogao sjetiti koja je to oznaka bila ispisana. Imao je obavezu da M.Đ. da još 1.500 eura, a nakon što čovjek koji je prodao vozilo M.Đ. odjavi vozilo u inostranstvu. Njegov brat od tetke M.Đ., sa kojim je bio u vozilu, dovezao je ovo vozilo u D. i parkirao ga je u ul. B.P. Istakao je da to vozilo nije koristio, a da je isto njegova supruga nekoliko puta vozila do S. i nazad. Poslije određenog vremena dobio je poziv iz dežurne službe Ispostave Danilovgrad i upućen je da se javi inspektorima sa opšteg kriminaliteta S.J. i M.M. Tog dana bio je na poslu kao službenik Uprave policije Ispostava Danilovgrad i javio se svojim kolegama inspektorima. Sjeća se da su mu oni kazali da mora da doveze vozilo na provjeru, što je i učinio. Prije nego što je dovezao vozilo, skinuo je papirne tablice, zgužvao ih je i bacio. Drugog dana, od dovoženja vozila u Ispostavu Danilovgrad, kolege su mu kazale da su ih inspektori M. i S. primoravali da moraju napisati službene zabilješke u smislu toga da su vidjeli njega da je vozilo ispred Ispostave Danilovgrad dovezao sa registarskim oznakama. Tvrdi da njegove kolege V.Z., Š.V. i P.R. nijesu htjeli da napišu takvu službenu zabilješku, već su napisali onako kako je bilo, tj. da je dovezao vozilo ispred Ispostave Danilovgrad bez ikakvih registarskih oznaka. Pojasnio je i da je u Ispostavi Danilovgrad tražio da angažuje branioca po izboru, te da mu je inspektor S.J. omogućio telefonski kontakt sa braniocem. Putem telefona branilac ga je obavijestio da nije u mogućnosti da pristupi u Ispostavu Danilovgrad za vrijeme koje mu je dato, zbog čega je prihvatio da ga brani branilac po službenoj dužnosti postavljen u Ispostavi Danilovgrad. Prilikom saslušanja u Ispostavi Danilovgrad bio je prisutan njegov branilac po službenoj dužnosti, advokat Z.S.. Tvrdi da je inspektor S.J. u zapisniku o saslušanju unosio riječi koje on nije kazao, na koji način je pravdao različitosti u iznesenim odbranama. Istakao je da se na zapisniku o saslušanju osumnjičenog Ku.br.130/08 od 11.12.2008. godine, na tri mjesta nalaze njegovi potpisi, a da je zapisnik potpisao iz straha da ne izgubi posao ukoliko iznese primjedbe. Još je dodao da je od momenta kupovine vozila, odnosno od dana kada je njegov brat od tetke M.Đ. dovezao vozilo u D. pa do dana odvoženja vozila u Ispostavu Danilovgrad proteklo više od 6 mjeseci, da je njegov brat od tetke postavio papirne tablice samo da bi služile da se vozilo doveze iz N.2 do D., te da papirne tablice nije skidao sa vozila iz razloga da vozilo ne bi bilo na parkingu bez registarskih oznaka. Pojasnio je i da je potvrdom o privremeno oduzetim predmetima MUP-a RCG OB Danilovgrad od 10.12.2008. godine, od njega oduzeto vozilo "Pasat" bez registarskih oznaka, a da ne zna zašto istu nije potpisao.<br>
&nbsp;<br>
Okrivljeni L.V. u završnoj riječi je kazao da prihvata završnu riječ svoga branioca.<br>
&nbsp;<br>
Branilac okrivljenog L.V., advokat M.Ž., koja je postupala po zamjeničkom punomoćju advokata Đ.D., u završnoj riječi je zastupala tezu da nema dokaza da je njen branjenik počinio krivično djelo koje mu se stavlja na teret, zbog čega je predložila da ga sud oslobodi od optužbe. Uz to smatra da lice koje na svoje vozilo stavi registarske tablice izdate od strane nadležnog državnog organa za drugo vozilo čini prekršaj iz čl.280 ZOBS-a na putevima, a za koji prekšaj je shodno čl.305 navedenog zakona predviđeno izricanje novčane kazne u rasponu od 50 do 150 eura.<br>
&nbsp;<br>
Sud je u dokaznom postupku na glavnom pretresu saslušao svjedoka B.R., saslušao svjedoka S.J., saslušao svjedoka Z.S., pročitao potvrdu o privremeno oduzetim predmetima MUP-a RCG OB Danilovgrad od 10.12.2008.godine, izvršio uvid u zahtjev za registraciju vozila reg. oznaka PG ..., izvršio uvid u foto-dokumentaciju Uprave policije br.50-04-240/08-248 od 11.12.2008. godine i pročitao izvod iz kaznene evidencije Uprave policije PJ N. br.572 od 01.04.2010. godine, izdat na ime okrivljenog.<br>
&nbsp;<br>
Svjedok B.R. u iskazu datom na glavnom pretresu u bitnom je naveo da se nije mogao sjetiti tačnog datuma ali da se sjeća da mu je jedno lice iz P. prije više godina prodalo dva vozila marke "Alfa 155", te da su na jednom od tih vozila bile registarske oznake PG ... Vozila je rastavio i prodao u djelovima dok je školjke prodao Ž. u N.2. Tvrdi da nikome nije davao registarske oznake PG ... Misli da su ove registarske oznake zajedno sa školjkom odvezene u Ž. u N.2.<br>
&nbsp;<br>
Svjedok S.J. u iskazu datom na glavnom pretresu u bitnom je naveo da se sjeća da je postupao kao ovlašćeni policijski službenik Uprave policije Ispostava Danilovgrad u pretkrivičnom postupku protiv tada osumnjičenog L.V.. Tvrdi da je L.V. saslušan kao osumnjičeni u prisustvu branioca po službenoj dužnosti, a da mu je prethodno bilo omogućeno pravo da telefonskim putem obezbijedi ukoliko želi izabranog branioca. Naveo je i da je, dana kada je L.V. oduzeto vozilo, lično vidio da je L.V. dovezao vozilo ispred Ispostave Danilovgrad. Tada nije vidio da su na vozilu bile registarske oznake, s tim što je pojasnio da je u nekom prethodnom periodu, obzirom da mu je L.V. kolega, primjećivao da je isti vozio vozilo "Pasat" i da su na njemu bile neke registarske oznake, s tim što se tačnog broja i slova na tim tablicama nije mogao sjetiti. Dodao je da kada&nbsp; u pretkrivičnom postupku saslušava lica u svojstvu osumnjičenog, a što je bilo i u konkretnom slučaju, da kazivanje osumnjičenog unosi u zapisnik o saslušanju, a nakon sačinjenog zapisnika isti pročita ili da osumnjičenom i braniocu da pročitaju, pa ukoliko imaju primjedbi, takve primjedbe bi unio u zapisnik, a ukoliko isti nemaju primjedbi na sadržinu zapisnika, osumnjičenom i braniocu daje zapisnik na potpis, nakon čega im daje i ovjerene kopije zapisnika.<br>
&nbsp;<br>
Svjedok Z.S. u iskazu datom na glavnom pretresu u bitnom je navela da se sjeća da je od strane Ispostave Danilovgrad bila angažovana kao branilac po službenoj dužnosti u krivičnom predmetu tada osumnjičenog L.V.. Tvrdi da je prisustovala saslušanju osumnjičenog L.V., da je sa tada osumnjičenim imala odvojeni razgovor radi dogovora o načinu iznošenja odbrane i da je po kazivanju osumnjičenog sačinjen zapisnik na koji ona i osumnjičeni nijesu imali primjedbi. Pojasnila je da njoj i njenom tadašnjem branjeniku nije uskraćeno niti jedno od prava koje garantuju odredbe ZKP-a, te da su i ona i tada osumnjičeni&nbsp; L.V. potpisali zapisnik. Prije potpisivanja nije čitala zapisnik o saslušanju osumnjičenog jer smatra da za to nije bilo potrebe obzirom da je kazivanje tada osumnjičenog direktno unošeno u zapisnik i čula je sve što je uneseno, odnosno čula je da je u zapisnik uneseno sve što je tada osumnjičeni kazao u svojoj odbrani. Nakon završenog saslušanja i ona i osumnjičeni dobili su prepis zapisnika o saslušanju.<br>
&nbsp;<br>
Iz zahtjeva za registraciju vozila reg. oznaka PG ..., utvrđuje se da su registarske oznake PG ... bile izdate od strane Ministarstva unutrašnjih poslova Crne Gore za putničko motorno vozilo marke "Fiat alfa romeo" 155, sa brojem šasije ... &nbsp;<br>
&nbsp;<br>
U potvrdi o privremeno oduzetim predmetima MUP-a RCG OB Danilovgrad od 10.12.2008.godine, navedeno je da je od okrivljenog L.V. oduzeto putničko motorno vozilo marke "Pasat", crvene boje, bez registarskih oznaka i ključ od vozila.<br>
&nbsp;<br>
Iz uvida u foto-dokumentaciju Uprave policije br.50-04-240/08-248 od 11.12.2008. godine, utvrđuje se da je broj šasije vozila marke "Pasat", oduzetog od L.V. ...<br>
&nbsp;<br>
Iz izvoda iz kaznene evidencije Uprave policije PJ N. br.572 od 01.04.2010. godine, izdatog na ime okrivljenog L.V., utvrđuje se da isti nije osuđivan.<br>
&nbsp;<br>
Sud je cijenio iskaze svjedoka S.J. i Z.S., pa je našao da su se isti istinito, tačno, ubjedljivo i &nbsp;precizno izjasnili o činjenicama koje se odnose na obezbjeđenje prava osumnjičenom u pretkrivičnom postupku, a koja prava su zagarantovana odredbama ZKP-a, kao i o načinu sačinjavanja zapisnika o saslušanju okrivljenog L.V. u pretkrivičnom postupku. Iskazi ovih svjedoka u potpunosti korespondiraju, zbog čega ih sud u cjelosti prihvata i poklanja im punu vjeru.<br>
&nbsp;<br>
Sud je cijenio iskaz svjedoka B.R. pa je našao da se isti objektivno izjašnjavao o činjenicama koje su mu poznate, pri tom ne upuštajući se u izjašnjavanje o činjenicama koje mu nijesu poznate.<br>
&nbsp;<br>
Na osnovu naprijed izložene činjenične gradje koja proizilazi iz dokaza provedenih na glavnom pretresu, sud je utvrdio da su se u radnjama okrivljenog L.V. stekla sva bitna obilježja bića krivičnog djela falsifikovanje isprave iz čl.412 st.2 u vezi st.1 KZ. Naime, okrivljeni je od kraja aprila 2008.godine pa sve do ...godine, u D., pravu javnu ispravu reg.oznake PG ..., koje su izdate od strane nadležnog državnog organa, za putničko vozilo marke "Fiat alfa romeo" 155 sa brojem šasije ... i koje su bile postavljene na putničko vozilo marke "Pasat" sa brojem šasije ... i na taj način učinjene lažnom javnom ispravom, iako je znao da navedene registarske tablice nijesu izdate od strane nadležnog državnog organa za vozilo "Pasat", takvu lažnu javnu ispravu upotrebljavao kao pravu u javnom saobraćaju sve do dana ...godine.<br>
&nbsp;<br>
Sve naprijed navedene činjenice utvrdjene su iz odbrane okrivljenog L.V. iz pretkrivičnog postupka, uvida u zahtjev za registraciju vozila reg. oznaka PG ... i uvida u foto-dokumentaciju Uprave policije br.50-04-240/08-248 od 11.12.2008. godine.<br>
&nbsp;<br>
Iz odbrane okrivljenog L.V. iz pretkrivičnog postupka, utvrđuje se da je krajem aprila 2008. godine, kupio vozilo "Pasat", da je na tom vozilu prodavac postavio registarske oznake PG ..., da je znao da te registarske oznake ne pripadaju tom vozilu, pa je iako je to znao, vozilo dovezao iz N.2 u D. i koristio ga za vožnju, tj. u javnom saobraćaju sve do dana ... godine, kada je nakon što su ga pozvali iz Uprave policije Ispostava Danilovgrad da dovede vozilo na provjeru, prethodno registarske oznake skinuo i bacio ih sa mosta u D. u rijeku Z., a tek potom vozilo predao na provjeru. &nbsp;<br>
&nbsp;<br>
Iz uvida u zahtjev za registraciju vozila reg.oznaka PG ... utvrđuje se da su registarske oznake PG ... bile izdate od strane Ministarstva unutrašnjih poslova Crne Gore za putničko motorno vozilo marke "Fiat alfa romeo" 155, sa brojem šasije ..., dok se iz &nbsp;uvida u foto-dokumentaciju Uprave policije br.50-04-240/08-248 od 11.12.2008. godine utvrđuje da je broj šasije na vozilu "Pasat", koje je oduzeto od okrivljenog, ...<br>
&nbsp;<br>
Okrivljeni L.V. je u odbrani datoj na glavnom pretresu tvrdio da je, nakon što je kupio vozilo od sada pokojnog M.Đ., M.Đ. na vozilu "Pasat" postavio sa prednje i zadnje strane papirne kartone na kojima je ispisao neke registarske oznake, te da je M.Đ. dovezao vozilo iz N.2 u D. i parkirao ga u ul.B.P., a da ga on za vožnju nije koristio. Ovakva odbrana okrivljenog je neistinita i sračunato je data u cilju izbjegavanja krivične odgovornosti, a ovo stoga što je okrivljeni L.V. u odbrani datoj u pretkrivičnom postupku do detalja opisao predmetni krivični događaj. Različitosti u odbranama okrivljeni je pravdao time da je inspektor S.J. u zapisniku o saslušanju osumnjičenog u pretkrivičnom postupku unosio riječi koje on nije kazao, a branio se i da je zapisnik potpisao iz razloga što ga je bilo strah da ne izgubi posao ukoliko na isti iznese primjedbe. Ovako pojašnjenje različitosti za sud je potpuno nelogično. Odbrana okrivljenog u tom dijelu u potpunosti je obesnažena iskazima svjedoka S.J., ovlašćenog policijskog službenika koji je vodio zapisnik o saslušanju osumnjičenog u pretkrivičnom postupku i Z.S., branioca po službenoj dužnosti okrivljenog iz pretkrivičnog postupka, iz kojih iskaza se nesumnjivo utvrđuje da je ono što je govorio okrivljeni u odbrani u pretkrivičnom postupku unijeto u sadržinu predmetnog zapisnika. Pri tom, iz iskaza ovih svjedoka i sadržine zapisnika o saslušanju okrivljenog iz pretkrivičnog postupka utvrđuje se da su okrivljeni L.V. i njegov branilac po službenoj dužnosti uredno potpisali zapisnik bez primjedbi, da je okrivljeni L.V. u pretkrivičnom postupku imao pravo na telefonski poziv za angažovanje branioca, da je prihvatio branioca postavljenog po službenoj dužnosti, da je sa prihvaćenim braniocem po službenoj dužnosti imao odvojeni razgovor u posebnoj prostoriji, te da je bio poučen i o svojim pravima u smislu čl.4,13 i 88 ZKP-a. Dakle, zapisnik o saslušanju okrivljenog L.V. iz pretkrivičnog postupka je zakonit.<br>
&nbsp;<br>
Krivično djelo falsifikovanje isprave iz čl.412 st.2 u vezi st.1 KZ čini onaj ko napravi lažnu ili izda neistinitu ispravu ili preinači pravu ispravu u namjeri da se takva isprava upotrijebi kao prava ili ko takvu lažnu ili neistinitu ispravu upotrijebi kao pravu ili je nabavi radi upotrebe, a ukoliko je učinjeno u pogledu javne isprave, testamenta, mjenice, čeka, javne ili službene knjige ili druge knjige koja se mora voditi na osnovu zakona. Pod javnom ispravom smatraju se registarske oznake, jer se radi o ispravi koju izdaje nadležni državni organ u zakonom propisanoj formi i postupku. U konkretnom slučaju, okrivljeni &nbsp;L.V. je pravu javnu ispravu registarske oznake PG ..., koje su izdate od strane nadležnog državnog organa za putničko vozilo "Fiat alfa romeo", 155 sa brojem šasije ... i koje su bile postavljene na vozilo marke "Pasat" sa brojem šasije, ... i na taj način učinjene lažnom javnom ispravom iako je znao da navedene registarske tablice nijesu izdate od strane nadležnog državnog organa za vozilo "Pasat", ipak je takvu lažnu javnu ispravu upotrebljavao kao pravu u javnom saobraćaju. Zbog toga su se u radnjama okrivljenog L.V. stekla sva bitna obilježja bića krivičnog djela falsifikovanje isprave iz čl.412 st.2 u vezi st.1 KZ, čime je navod branioca okrivljenog da se radi isključivo o prekršaju lišen svakog osnova.<br>
&nbsp;<br>
Sud je cijenio psihički odnos okrivljenog prema izvršenom krivičnom djelu, pa je našao da je isti postupajući na naprijed opisani način, bio svjestan svog djela i htio je njegovo izvršenje, što znači da je postupao sa direktnim umišljajem, a što ga sve čini krivim.<br>
&nbsp;<br>
Sud je odbio predlog branioca okrivljenog i okrivljenog da se u dokaznom postupku u svojstvu svjedoka saslušavaju zapisničar M.Š. i ovlašćeni službenici Uprave policije Ispostava Danilovgrad G.Ž., Š.V., S.D. i K.A., obzirom da je činjenično stanje u dovoljnoj mjeri bilo utvrđeno, a saslušanje ovih svjedoka vodilo je nepotrebnom odugovlačenju postupka.<br>
&nbsp;<br>
Sud je cijenio i druge provedene dokaze, pa je našao da su bez uticaja na drugačije presudjenje u ovoj krivičnoj stvari.<br>
&nbsp;<br>
Sud je prilikom odlučivanja o vrsti i visini krivične sankcije, imao u vidu sve okolnosti na strani okrivljenog koje su značajne za njen izbor i visinu, u smislu člana 42 KZ, pa je od olakšavajućih okolnosti, na strani okrivljenog našao da je mlad, da je oženjen, otac jednog djeta i da nije osuđivan, što je utvrdjeno iz citiranog izvoda iz kaznene evidencije, dok otežavajućih okolnosti nije bilo, pa je sud okrivljenom izrekao uslovnu osudu, kojom mu je utvrdio kaznu zatvora u trajanju od 6 (šest) mjeseci, i istovremeno odredio rok provjeravanja od 2 (dvije) godine, odnosno da se utvrđena kazna neće izvršiti ako okrivljeni za vrijeme od dvije godine po pravosnažnosti ne izvrši novo krivično djelo. Sud je našao da se u konkretnom slučaju, a imajući u vidu naprijed navedene olakšavajuće okolnosti, može očekivati da će se upozorenjem, uz prijetnju kaznom uticati na okrivljenog da ubuduće ne vrši krivična djela, te da nije nužno da se kazna primijeni radi krivičnopravne zaštite, pa sud nalazi da će se u konkretnom slučaju uslovnom osudom iz izreke ove presude u potpunosti ostvariti svrha izricanja ove krivične sankcije iz čl. 52 KZ u okviru opšte svrhe izricanja krivičnih sankcija iz čl. 4 st. 2 KZ .<br>
&nbsp;<br>
Na osnovu čl. 199 i 202 ZKP-a, okrivljeni je obavezan da na ime troškova krivičnog postupka uplati ovom sudu iznos od 62,50 eura, a koji troškovi se odnose na ime nagrade odmjerene braniocu po službenoj dužnosti okrivljenog u pretkrivičnom postupku advokatu Z.S., kao i iznos od 30,00 eura na ime sudskog paušala koji paušal je određen shodno složenosti i trajanju postupka, uz ocjenu imovinskih prilika okrivljenog, a sve prednje u roku od 15 dana po pravosnažnosti presude.<br>
&nbsp;<br>
Na osnovu svega izloženog, a primjenom&nbsp; čl. 364 ZKP-a odlučeno je kao u izreci ove presude.<br>
&nbsp;<br>
&nbsp;<br>
ZAPISNIČAR,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;PREDSJEDNIK VIJEĆA–SUDIJA,<br>
Ana Ivanović, s.r&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Vladimir Novović, s.r<br>
&nbsp;<br>
&nbsp;<br>
&nbsp;<br>
&nbsp;<br>
&nbsp;<br>
PRAVNA POUKA: Protiv ove presude može se izjaviti žalba Višem sudu u Podgorici u roku od 15 dana od dana prijema pismenog otpravka, a preko ovog suda.<br>
&nbsp;<br>
Za tačnost otpravka<br>
Upravitelj sudske pisarnice<br>
Ratimir Brajović<br>
<br clear="all">
&nbsp;<br>
&nbsp;<br>

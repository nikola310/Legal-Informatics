<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:justify;hyphenate:auto;font-family:Arial;font-size:12pt;}
.p2{text-align:center;hyphenate:auto;font-family:Arial;font-size:12pt;}
.p3{text-align:justify;hyphenate:auto;font-family:Arial;font-size:14pt;}
.p4{text-indent:0.5in;text-align:justify;hyphenate:auto;font-family:Arial;font-size:12pt;}
.p5{text-align:start;hyphenate:auto;font-family:Times New Roman;font-size:12pt;}
.s1{font-weight:bold;}
</style>
<meta content="milosav.zekic" name="author">
</head>
<body class="b1 b2">
<p class="p1">
<span>OSNOVNI SUD U ROŽAJAMA</span>
</p>
<p class="p1">
<span>K.br. 76/11</span>
</p>
<p class="p2"></p>
<p class="p2">
<span>U IME NARODA</span>
</p>
<p class="p2"></p>
<p class="p1">
<span>	OSNOVNI SUD U ROŽAJAMA, kao prvostepeni krivični sud i to sudija Milosav Zekić, kao sudija pojedinac, uz učešće zapisničara Azre Dacić, rješavajući po optužnom predlogu Osnovnog državnog tužilaštva iz Rožaja Kt.br. 18/11 od 06.05.2011.g., podnijet protiv optuženih M. Š. iz Rožaja i M. Dž. iz Besnika, Opština Rožaje, zbog krivičnog djela nesavjestan rad u službi iz čl. 417. st. 1. u vezi čl. 23. st. 2. Krivičnog zakonika, koje su izvršili kao saizvršioci i H.I. i M. Š. iz Rožaja, zbog krivičnog djela nesavjestan rad u službi iz čl. 417. st. 1. u vezi čl. 23. st. 2. Krivičnog zakonika, koje su izvršili kao saizvršioci, nakon održanog glavnog i javnog pretresa u prisustvu Zamjenika Osnovnog državnog tužioca Selmanović Armina, predstavnika oštećene Uprave carina Crne Gore M. S. i optuženih, dana 17.06.2011.g. donio je i javno objavio</span>
</p>
<p class="p1"></p>
<p class="p1"></p>
<p class="p2">
<span>P R E S U D U</span>
</p>
<p class="p1"></p>
<p class="p1">
<span>	Optuženi H. I.  JMBG  ., od oca R. i majke  R., rodj. P., rodjen ..g. u Rožajama, živi u naselju Bandžovo brdo, Opština Rožaje, drž. CG, pismen, završio osnovnu školu, nezaposlen, oženjen, otac 3 djece, odslužio vojni rok 1984.g. u Vranju, siromašnog imovnog stanja, neosudjivan,</span>
</p>
<p class="p1"></p>
<p class="p1">
<span>	Optuženi M. Š. JMBG ., od oca Z. i majke I., rodj. D., rodjen ..g. u Rožajama, gdje i živi-ul. Trg devete Crnogorske brigade, drž. CG, pismen, završio srednju školu, zaposlen u AD Servistrans Rožaje, prima platu u iznosu od 200,00 eura, oženjen, otac 3  maloljetne djece, odslužio vojni rok 1980.g. u Podgorici, siromašnog imovnog stanja, neosudjivan,</span>
</p>
<p class="p1"></p>
<p class="p1">
<span>	Optuženi M. DŽ. JMBG . od oca M. i majke R., rodj. B., rodjen .g. u Besniku, Opština Rožaje, gdje i živi, drž. CG, pismen, završio srednju školu, zaposlen u AD Servistrans Rožaje, prima platu u iznosu od 250,00 eura, oženjen, otac 6 djece od kojih 3 maloljetno, odslužio vojni rok 1984.g. u Prokuplju, siromašnog imovnog stanja,  neosudjivan, </span>
</p>
<p class="p1"></p>
<p class="p1"></p>
<p class="p2">
<span>K R I V I    S U</span>
</p>
<p class="p1"></p>
<p class="p1">
<span>	Što su i to:</span>
</p>
<p class="p3">
<span class="s1">         </span>
</p>
<p class="p1">
<span>	M. Š. i M. Dž.</span>
</p>
<p class="p1">
<span>	dana 24/25.06.2010.g. na carinskom terminalu u krugu AD "Servistrans" u Rožajama, zajednički kao službena lica-stražari u AD "Servistrans", propuštanjem dužnosti nadzora, očigledno nesavjesno postupali u vršenju službe i ako su bili svesni da usled toga može nastupiti imovinska šteta za Upravu carina Crne Gore, na način što nijesu obezbedjivali i nadgledali magacinski prostor carinske ispostave, za šta su bili zaduženi, pa su nepoznata lica obila magacin i iz istog oduzela robu i to: 1.302 šteke cigareta marke "Marlboro", 50 šteka cigareta marke "Mančester" i 3 šteke cigareta marke "Monte carlo" i na taj način pričinili štetu Upravi carina Crne Gore u iznosu od 26.966,60 eura,</span>
</p>
<p class="p1">
<span>	-čime su kao saizvršioci izvršili krivično djelo nesavjestan rad u službi iz čl. 417. st. 1. u vezi čl. 23. st. 2. Krivičnog zakonika,</span>
</p>
<p class="p1"></p>
<p class="p1">
<span>	H.I. i M. Š.</span>
</p>
<p class="p1">
<span>	dana 17/18.10.2010.g. na carinskom terminalu u krugu AD "Servistrans" u Rožajama, zajednički kao službena lica-stražari u AD "Servistrans", propuštanjem dužnosti nadzora, očigledno nesavjesno postupali u vršenju službe i ako su bili svesni da usled toga može nastupiti imovinska šteta za Upravu carina Crne Gore, na način što nijesu obezbedjivali i nadgledali magacinski prostor carinske Ispostave, za šta su bili zaduženi, pa su nepoznata lica obila magacin i iz istog oduzela robu i to: 38 paketa cigareta marke "Eva slims" i na taj način pričinili štetu Upravi carina Crne Gore u iznosu od  28.500,00 eura,</span>
</p>
<p class="p1">
<span>	-čime su kao saizvršioci izvršili krivično djelo nesavjestan rad u službi iz čl. 417. st. 1. u vezi čl. 23. st. 2. Krivičnog zakonika,</span>
</p>
<p class="p1"></p>
<p class="p1">
<span>	pa sud optuženom M. Š. primjenom pomenutog zakonskog propisa i čl. 4, 13, 15, 32, 36, 42. i 48. Krivičnog zakonika  u t v r dj u j e:</span>
</p>
<p class="p1">
<span>	-za krivično djelo pod stavom 1. KAZNU ZATVORA u trajanju od 2 (dva) mjeseca,</span>
</p>
<p class="p1">
<span>	-za  krivično djelo pod stavom 2. KAZNU ZATVORA u trajanju od 2 (dva) mjeseca,</span>
</p>
<p class="p1">
<span>	pa sud optuženom M. Š. primjenom pomenutih propisa, a optuženim H. I.i M.Dž. primjenom čl. 4, 13, 15, 32, 36. i 42. Krivičnog zakonika, a u odnosu na sve optužene i čl. 52, 53, 54. Krivičnog zakonika i čl. 364. Zakonika o krivičnom postupku   i z r i č e</span>
</p>
<p class="p1"></p>
<p class="p1"></p>
<p class="p2">
<span>USLOVNU OSUDU</span>
</p>
<p class="p1"></p>
<p class="p1">
<span>	Kojom im utvrdjuje i to:</span>
</p>
<p class="p1">
<span>	optuženom M. Š. jedinstvenu kaznu zatvora u trajanju od 3 (tri) mjeseca, a optuženima H. I. i M. Dž. kaznu zatvora u trajanju od po 2 (dva) mjeseca i istovremeno odredjuje da se kazne neće izvršiti ukoliko isti u roku od dvije godine ne izvrše novo krivično djelo.</span>
</p>
<p class="p1">
<span>	Da solidarno plate ovome sudu na ime troškova krivičnog postupka iznos od 55,00 eura.</span>
</p>
<p class="p1">
<span>	Da plate ovome sudu na ime paušala iznos od po 30,00 eura.</span>
</p>
<p class="p1">
<span>	Da optuženi M. Š. i M. Dž. solidarno plate oštećenoj Upravi carina Crne Gore na ime odštetnog zahtjeva iznos od 26.966,60 eura.</span>
</p>
<p class="p1">
<span>	Da optuženi H. I. i M. Š. solidarno plate oštećenoj Upravi carina Crne Gore na ime odštetnog zahtjeva iznos od 28.500,00 eura, sve u roku od 15 dana po pravosnažnosti ove presude.</span>
</p>
<p class="p1"></p>
<p class="p1"></p>
<p class="p2">
<span>O b r a z l o ž e nj e</span>
</p>
<p class="p1"></p>
<p class="p1">
<span>	Osnovno državno tužilaštvo iz Rožaja, podnijelo je ovome sudu optužni predlog Kt.br. 18/11 od 06.05.2011.g., protiv optuženih M. Š. iz Rožaja i M. Dž. iz Besnika, Opština Rožaje, zbog krivičnog djela nesavjestan rad u službei iz čl. 417. st. 1. u vezi čl. 23. st. 2. Krivičnog zakonika (KZ), koje su izvršili kao saizvršioci i H. I. i M. Š. iz Rožaja, zbog krivičnog djela nesavjestan rad u službei iz čl. 417. st. 1. u vezi čl. 23. st. 2. KZ, koje su izvršili kao saizvršioci.</span>
</p>
<p class="p1">
<span>	Na glavnom pretresu Zamjenik ODT-a Selmanović Armin je precizirao činjenični opis djela kao u dispozitivu ove presude, te je predložio da sud optužene oglasi krivim zbog kriv. djela koja su im optužbom stavljena na teret i da ih osudi na kaznu po zakonu.</span>
</p>
<p class="p1">
<span>	Predstavnik oštećene Uprave Carina Crne Gore M. S.u završnoj riječi je istakao da se pridružuje krivičnom gonjenju ODT-a u odnosu na optužene. Predložio je da sud obaveže optužene M. Š. i M. Dž. da solidarno plate Upravi carina na ime odštetnog zahtjeva iznos od 26.966,60 eura i da obaveže optužene H. I. i M.Š. da solidarno plate oštećenoj Upravi carina na ime odštetnog zahtjeva iznos od 28.500,00 eura.</span>
</p>
<p class="p1">
<span>	Optuženi H. I. u svojoj odbrani je istakao: da je dana 17/18.10.2010.g. radio na carinskom terminalu u krugu AD "Servistrans" u Rožajama kao stražar u smeni zajedno sa svojim kolegom M. Š.. Obezbedjivali su magacinski prostor Carinske ispostave koji se nalazi u krugu preduzeća i nadgledali magacine. Da su poslednji put obišli krug preduzeća oko 2 časa nakon čega je padala jaka kiša, tako da nijesu obilazili krug preduzeća sve do 7 časova kada su izvršili primopredaju sa drugim stražarima. Tom prilikom nijesu primijetili da je obijen magacin, te su otišli kući. Nešto poslije podne pozvali su ga iz preduzeća i rekli mu da je obijen magacin u njihovoj smeni, pa je pošao na licu mjesta i vidio da je na jednoj strani koja je bila obložena daskama uklonjeno nekoliko dasaka kroz koji otvor je izvršilac ušao u unutrašnjost i oduzeo 38 paketa cigareta marke "Eva slims" nakon čega je ponovo postavio daske na istom mjestu, tako dase nije moglo uočiti da su daske uklanjane bez detaljnog pregleda koji su tada izvršili i utvrdili da su daske uklanjane i da su oduzete cigarete. Takodje su utvrdili i da je jedno kablo od struje koje vodi do kamere prekinuto, tako da kamera nije snimala taj dio terena koji je osvijetljen noću. Bili su upoznati sa pravilima službe koja su imali kod sebe i po tim pravilima su bili dužni da obilaze krug preduzeća svakih pola sata. Takodje je istakao da je krug preduzeća ogradjen ogradom koja je na nekim mjestima oštećena, tako da se može ući u unutrašnjost i van kapija koje su bile zaključane to veče. Ko je obio magacin kritično veče i oduzeo cigarete iz magacina nije mu poznato. Predložio je da ga sud oslobodi od optužbe, jer nije izvršio djelo za koje je optužen, jer je obavljao dužnost po pravilima službe.</span>
</p>
<p class="p1">
<span>	Optuženi M. Š. u svojoj odbrani je istakao: da je dana 24/25.06.2010.g. radio na carinskom terminalu koji se nalazi u krugu AD "Servistrans" u Rožajama kao stražar zajedno sa svojim kolegom M. Dž. i redovno su obilazili-nadgledali magacinski prostor. Negdje izmedju 2 i 3 časa poslije pola noći Dž. je primijetio da je obijen katanc na vratima od jednog magacina koji nije bio osvijetljen i nije obezbijedjen video nadzorom, pa su pozvali policiju koja je došla na lice mjesta i sjutra dan izvršila uvidjaj. Na lice mjesta su pronadjeni pajser i kliješta za kidanje armature kojim je presječen katanac, nakon čega je izvršilac ušao u magacin i oduzeo veću količinu cigareta, što je utvrdjeno uvidjajem koji je izvršila policija. Istakao je da ne zna ko je obio magacin i oduzeo ove cigarete, jer nikoga nijesu zatekli na licu mjesta. Naglasio je da je upoznat sa pravilima stražarske službe i smatra da je obavljao dužnost po ovim pravilima. Takodje je istakao da je u noći 17/18.10.2010.g. obavljao stražarsku dužnost na istom mjestu sa svojim kolegom Hot Ismetom kojom prilikom su obilazili krug preduzeća i nadgledali magacinske prostore Carinske  ispostave. Da je Ismet poslednji put nešto poslije pola noći obišao krug preduzeća, nakon čega je pala kiša, pa je on obilazio krug i nije primijetio da je neko obio magacin. Sjutra dan nakon primopredaje smene obaviješteni su da je za vrijeme njihove smene obijen magacin, tako što su uklonjene drvene daske koje su bile postavljene na jednoj strani magacina koji se nije vidio od njihovih kancelarija, te je izvršilac ušao i oduzeo odredjenu količinu cigareta, pa je pošao na licu mjesta i vidio da su ove daske bile otkovane i ponovo postavljene na isto  mjesto, a u magacinu nije bilo cigareta. Da je disciplinski odgovarao zbog obijanja magacina i izrečena mu je disciplinska mjera-novčana kazna. Istakao je da je krug preduzeća ogradjen ogradom koja je na nekim mjestima oštećena, tako da se kroz te otvore može nesmetano ući u unutrašnjost kruga preduzeća, dok su kapije na ulazu u krug bile zatvorene. Predložio je da ga sud oslobodi od optužbe, jer nije izvršio djela za koja je optužen, jer smatra da je dužnost obavljao po pravilima službe. </span>
</p>
<p class="p1">
<span>	Optuženi M. Dž. u svojoj odbrani je istakao: da je dana 24/25.06.2010.g. radio kao stražar na carinskom terminalu u krugu AD "Servistrans" u Rožajama sa svojim kolegom M. Š. i obezbedjivali su magacinski prostor Carinske ispostave u kojem su se nalazile cigarete i druga roba. Da je negdje oko 2,30 časova primijetio da je katanac na vratima od jednog magacina obijen, pa su pozvali policiju koja je došla na lice mjesta i obezbedjivala magacin dok nije došla uvidjajna ekipa oko 8 časova. Saznali su da je iz  magacina oduzeta odredjena količina cigareta, a ispred magacina su našli pajser i kliješta kojim je presečen katanac, kao i odredjeni dio cigareta u blizini ograde van kruga preduzeća koji je ogradjen metalnom ogradom koja je na nekim mjestima oštećena, tako da se kroz te otvore može nesmetano ući u unutrašnjost kruga preduzeća, dok su kapije bile zatvorene. Istakao je da je bio upoznat sa pravilima službe kako se obezbedjuje krug preduzeća. Predložio je da ga sud oslobodi od optužbe, jer nije izvršio djelo za koje je optužen, jer smatra da je dužnost obavljao po pravilima službe. </span>
</p>
<p class="p1">
<span>Po ovoj krivičnopravnoj stvari, sud je izveo dokaze: saslušao svedoka A. F., pročitao pismeni nalaz i mišljenje vještaka ekonomsko-finansijske struke K. S. od 04.06.2011.g., izvještaj o krim. tehničkom pregledu lica mjesta Ispostave Rožaje br. 137/2010 od 24.06.2010.g., upustvo za rad radnicima terminala AD «Servistrans» Rožaje br. 187/05., Ugovor o korišćenju kamionskog terminala zaključen dana 22.07.2008.g., izmedju AD «Servistrans» iz Rožaja i Uprave carina Crne Gore Podgorica, Aneks br. 2. ugovora o korišćenju kamionskog terminala zaključen izmedju AD «Servistrans» Rožaje i Uprave carina Crne Gore Podgorica, rješenje AD «Servistrans» Rožaje br. 44/10 od 02.02.2010.g. na ime M. Š., rješenje DOO «Nokic Compani» br. 26/10 od 02.02.2010.g., rješenje o izricanju disciplinske kazne AD «Servistrans» br. 268/10 od 02.08.2010.g., sporazum o obezbedjenju objekata i imovine AD «Servistrans» Rožaje br. 320/08 od 31.12.2008.g., izvještaj o krim. tehničkom pregledu lica mjesta Ispostave Rožaje br. 210/2010 od 18.10.2010.g., akt Uprave carina Crne Gore br. 11395/2 od 06.10.2010.g., akt Uprave Carina Crne Gore 13/11 br. D1278/1-10 od 10.12.2010.g., rješenje o pokretanju disciplinskog postupka AD «Servistrans» Rožaje br. 38540 od 29.10.2010.g. na ime M. Š., rješenje o pokretanju disciplinskog postupka DOO «Nokic Compani» Rožaje br. 173 od 20.10.2010.g. H. I., zapisnik Forenzičkog centra br. 244/10-27-4732 od 13.01.2011.g. sa foto dokumentacijom koja je izradjena pregledom snimka video nadzora AD SErvistrans koji je sniman u noći 17/18.10.2010.g., rješenje AD «Servistrans» Rožaje br. 385/10 od 05.01.2011.g. na ime M. Š., izvršio uvid u fotodokumentaciju Ispostave Rožaje br. 210/2010 od 18.10.2010.g. i uvid u izvode iz kaznenih evidencija na ime optuženih, dok nije neposredno saslušao vještaka ekonomsko finansijske struke K. S. jer je našao da je neposredno saslušanje ovog vještaka suvišno, obzirom da je njegov pismeni nalaz i mišljenje pročitan na pretresu.</span>
</p>
<p class="p4">
<span>Cijeneći odbrane optuženih i sve izvedene dokaze kako pojedinačno, tako i u medjusobnoj vezi, na osnovu čl. 360. st. 2. Zakonika o krivičnom postupku (ZKP), sud je nesumnjivo utvrdio činjenično stanje kao u dispozitivu ove presude.</span>
</p>
<p class="p1">
<span>	Utvrdjeno činjenično stanje proizilazi kako iz iskaza optuženih, tako i iz dokaza izvedenih u postupku.</span>
</p>
<p class="p1">
<span>	Naime, optuženi M. Š. i M. Dž. ne spore da su dana 24/25.06.2010.g. na carinskom terminalu u krugu AD "Servistrans" u Rožajama zajedno obavljali dužnost stražara i bili zaduženi da obezbedjuju i nadgledaju magacinski prostor Carinske ispostave, te da je za vrijeme njihove smene nepoznato lice obilo magacin i iz istog oduzelo odredjenu količinu cigarete. Ne spore da su bili upoznati sa pravilima službe obezbedjivanja i nadgledanja magacinskog prostora.</span>
</p>
<p class="p1">
<span>	Takodje, optuženi H. I. i M. Š. ne spore da su dana 17/18.10.2010.g. na carinskom terminalu u krugu AD "Servistrans" u Rožajama zajedno obavljali dužnost stražara i bili zaduženi da obezbedjuju i nadgledaju magacinski prostor Carinske ispostave, te da je za vrijeme njihove smene nepoznato lice obilo magacin i iz istog oduzelo odredjenu količinu cigareta. Ne spore da su bili upoznati sa pravilima službe obezbedjivanja i nadgledanja magacinskog prostora. </span>
</p>
<p class="p1">
<span>	Iskaze optuženih, u ovom dijelu, sud je prihvatio, obzirom da su isti jasni, objektivni i potvrdjeni iskazom svedoka A. F. i ostalim dokazima izvedenim u postupku, tako da nema sumnje u drugačije činjenično stanje. </span>
</p>
<p class="p1">
<span>	Naime, iz iskaza svedoka A. F. proizilazi da su optuženi kritičnih dana obavljali dužnost stražara u AD "Servistrans" na carinskom terminalu u krugu ovog preduzeća u Rožajama i da su dana 24/25.06.2010.g. zajednički obavljali ovu dužnost M. Š. i M. Dž., dok su dana 17/18.10.2010.g. zajednički obavljali ovu dužnost H. I. i M. Š.. Iz iskaza ovog svedoka takodje proizilazi da su oba puta obijeni navedeni magacini i da je iz istih oduzeta roba-cigarete vlasništvo Uprave carina Crne Gore, koje činjenice se utvrdjuju i iz ugovora i aneksa ugovora zaključenog izmedju AD "Servistrans" i Uprave carina Crne Gore, izvještaja o krim.tehničkom pregledu lica mjesta i iz akata Uprave carina Crne Gore. Takodje iz iskaza ovog svedoka se utvrdjuje da su optuženi bili upoznati sa pravilnikom o organizovanju rada službe obezbedjenja i uputstvom o radu službe obezbedjenja koje je bilo istaknuto na kapiji, kojim je propisano da je službe obezbedjenja organizovana 24 časa na dan i su stražari obavezni da redovno obilaze krug preduzeća i nadgledaju magacinski prostor.</span>
</p>
<p class="p1">
<span>	Iz navedenih akata Uprave carina i izvještaja o krim. tehničkom pregledu lica mjesta utvrdjuje se da je dana 24/25.06.2010.g. obijen magacin Uprave carina na carinskom terminalu u krugu AD "Servistrans", tako što je obijen katanac na ulaznim vratima gdje su nadjeni pajser i kliješta i da je iz istog oduzeto 1.302 šteke cigareta marke "Marlboro", 50 šteka cigareta marke "Mančester" i 3 šteke cigareta marke "Monte carlo". Takodje iz navedenih dokaza je utvrdjeno da je dana 17/18.10.2010.g. obijen magacin Uprave Carina na ovom carinskom terminalu, te pošto su otkovane dvije drvene daske od magacina kroz koji otvor je izvršilac ušao u unutrašnjost istog i oduzeo 38 paketa cigareta marke "Eva slims".</span>
</p>
<p class="p1">
<span>	Iz nalaza i mišljenja vještaka ekonomsko finansijske struke K. S.utvrdjuje se da je vrijednost oduzetih cigareta tj. 1.302 šteke cigareta marke "Marlboro", 50 šteka cigareta marke "Mančester" i 3 šteke cigareta marke "Monte carlo" na dan 24/25.06.2010.g. iznosila 26.966,60 eura, a da je vrijednost 38 paketa cigareta marke "Eva slims" na dan 17/18.10.2010.g. iznosila 28.500,00 eura.</span>
</p>
<p class="p1">
<span>	Nalaz i mišljenje ovog vještaka, sud je prihvatio kao jasan, objektivan, uvjerljiv i stručan, a dovodeći isti u vezu sa iskazom svedoka A. F. i navodima iz pismeno izvedenih dokaza i iskazima optuženih u dijelu u kojem ne spore odlučne činjenice, zaista se nedvosmisleno utvrdjuje činjenično stanje kao u dispozitivu ove presude.</span>
</p>
<p class="p1">
<span>	Sud je cijenio i iskaze optuženih u dijelu u kojem ističu da su stražarsku službu obavljali u skladu sa pravilima službe, jer su nadgledali magacinski prostor u kritičnom periodu kako to nalažu pravila službe, ali njihove iskaze, u ovom dijelu nije prihvatio obzirom da su isti neobjektivni, neuvjerljivi i opovrgnuti iskazom svedoka A. F. i navodima iz pismeno izvedenih dokaza u postupku iz kojih se nesumnjivo utvrdjuje da optuženi nijesu obezbedjivali i nadgledali magacinski prostor kako to nalažu pravila službe, te su propuštanjem dužnosti nadzora, očigledno nesavjesno postupali u vršenju službe i ako su bili svesni da usled toga može biti obijen magacin i iz istog oduzeta roba, te nastupiti imovinska šteta za oštećenu Upravu carina, što su iskoristila nepoznata lica koja su obila magacin i iz istog oduzela navedenu robu. Na to upućuje i iskaz optuženog H. I. iz kojeg proizilazi da od 2 časa poslije pola noći do 7 časova ujutru nijesu obilazili krug preduzeća dana 17/18.10.2010.g., te da su tek nakon primopredaje smene po proteku nekoliko sati saznali da je obijen magacin, što se zaključuje i iz iskaza optuženog Š., dok se iz iskaza optuženog I. i Š. u odnosu na radnje djela od 24/25.06.2010.g. zaključuje da su primijetili da je obijen magacin u toku smene, što jasno ukazuje na to da nijesu obratili dužnu pažnju na obezbedjenje magacina, te su samim tim očigledno nesavesno postupali u navedenim slučajevima.</span>
</p>
<p class="p1">
<span>	Dakle, u postupku je utvrdjeno da su optuženi M. Š. i M. Dž. dana 24/25.06.2010.g. na carinskom terminalu u krugu AD "Servistrans" u Rožajama, zajednički kao službena lica-stražari u AD "Servistrans", propuštanjem dužnosti nadzora, očigledno nesavjesno postupali u vršenju službe i ako su bili svesni da usled toga može nastupiti imovinska šteta za Upravu carina Crne Gore, na način što nijesu obezbedjivali i nadgledali magacinski prostor carinske ispostave, za šta su bili zaduženi, pa su nepoznata lica obila magacin i iz istog oduzela robu i to: 1.302 šteke cigareta marke "Marlboro", 50 šteka cigareta marke "Mančester" i 3 šteke cigareta marke "Monte carlo" i na taj način pričinili štetu Upravi carina Crne Gore u iznosu od 26.966,60 eura i da su optuženi H. I. i M. Š. dana 17/18.10.2010.g. na carinskom terminalu u krugu AD "Servistrans" u Rožajama, zajednički kao službena lica-stražari u AD "Servistrans", propuštanjem dužnosti nadzora, očigledno nesavjesno postupali u vršenju službe i ako su bili svesni da usled toga može nastupiti imovinska šteta za Upravu carina Crne Gore, na način što nijesu obezbedjivali i nadgledali magacinski prostor carinske Ispostave, za šta su bili zaduženi, pa su nepoznata lica obila magacin i iz istog oduzela robu i to: 38 paketa cigareta marke "Eva slims" i na taj način pričinili štetu Upravi carina Crne Gore u iznosu od 28.500,00 eura. U konkretnim slučajevima optuženi su bili svesni svog djela tj. svesni radnje, posledice i uzročnog odnosa izmedju njih i pristali su na posledicu i svesni da zajednički vrše krivično djelo, te su postupali sa eventualnim umišljajem kao saizvršioci. </span>
</p>
<p class="p1">
<span>	Imajući u vidu utvrdjeno činjenično stanje, sud je djelimično izmijenio činjenične opise djela kao u dispozitivu ove presude i prilagodio ih utvrdjenom činjeničnom stanju, smatrajući da time nije povrijedjen identitet optužbe i presude.</span>
</p>
<p class="p1">
<span>	Iz ovakvog iznijetog i utvrdjenog činjeničnog stanja nesumnjivo proizilazi da su u radnjama optuženih M. Š. i M. Dž. sadržani svi bitni elementi krivičnog djela nesavjestan rad u službi iz čl. 417. st. 1. u vezi čl. 23. st. 2. KZ, koje su izvršili kao saizvršioci. Takodje u radnjama optuženih H. I. i M. Š. su sadržani svi bitni elementi krivičnog djela nesavjestan rad u službi iz čl. 417. st. 1. u vezi čl. 23. st. 2. KZ, koje su izvršili kao saizvršioci.</span>
</p>
<p class="p1">
<span>	Za izvršena krivična djela, sud je optužene oglasio krivim i izrekao im uslovnu osudu utvrdjujući im i to: M. Š. jedinstvenu kaznu zatvora u trajanju od 3 (tri) mjeseca, pošto je prethodno utvrdio pojedinačne kazne zatvora za oba djela u trajanju od po 2 (dva) mjeseca, a optuženima H. I. i M. Dž. kazne zatvora u trajanju od po 2 (dva) mjeseca i istovremeno odredio da se kazne neće izvršiti ukoliko isti u roku od dvije godine ne izvrše novo krivično djelo.</span>
</p>
<p class="p1">
<span>	Prilikom izricanja ovakve vrste krivične sankcije, sud je imao u vidu težinu izvršenih krivičnih djela, okolnosti pod kojima su djela izvršena, držanje optuženih nakon izvršenih djela, cijeneći pritom kao olakšavajuće okolnosti porodične prilike optuženih, njihovo siromašno imovno stanje i raniju neosudjivanost, pa je sud u nedostatku otežavajućih okolnosti našao da je imalo mjesta izricanju ovakve vrste krivične sankcije, ubijedjen da će upozorenje uz prijetnju kazne u dovoljnoj mjeri uticati na optuženog da ubuduće ne vrši bilo kakva krivična djela i da će vaspitno djelovati na druge da ne čine ista ili slična djela.</span>
</p>
<p class="p1">
<span>	Na osnovu čl. 202. u vezi čl. 199. st. 2. tač. 1. ZKP, sud je obavezao optužene da solidarno plate  ovome sudu na ime troškova krivičnog postupka iznos od 55,00 eura, koji troškovi se odnose na ime troškova za vještačenje.</span>
</p>
<p class="p1">
<span>	Na osnovu čl. 202. u vezi čl. 199. st. 2. tač. 9. i st. 3. ZKP u vezi čl. 2. Uredbe o izmjenama Uredbe o naknadi troškova u sudskim postupcima, sud je obavezao optužene da plate ovome sudu na ime paušala iznos od po 30,00 eura.</span>
</p>
<p class="p1">
<span>	Na osnovu čl. 212. st. 2. ZKP, sud je obavezao optužene M. Š. i M.Dž. da solidarno plate oštećenoj Upravi carina Crne Gore na ime odštetnog zahtjeva iznos od 26.966,60 eura, kao i optužene H. I. i M. Š. da solidarno plate oštećenoj Upravi carina Crne Gore na ime odštetnog zahtjeva iznos od 28.500,00 eura, jer je u postupku utvrdjeno da su u navedenim iznosima pričinili štetu oštećenoj Upravi carina, te su dužni da istu nadoknade.</span>
</p>
<p class="p1">
<span>	Sa izloženog odlučeno je kao u dispozitivu ove presude.</span>
</p>
<p class="p1"></p>
<p class="p1"></p>
<p class="p1">
<span>	OSNOVNI SUD U ROŽAJAMA, dana 17.06.2011.g.</span>
</p>
<p class="p1"></p>
<p class="p1"></p>
<p class="p1">
<span>Zapisničar,							S U D I J A,</span>
</p>
<p class="p1">
<span>Azra Dacić s.r.						Milosav Zekić  s.r.</span>
</p>
<p class="p1"></p>
<p class="p1"></p>
<p class="p1">
<span>PRAVNA POUKA: Protiv ove presude može se izjaviti žalba u roku od 8 dana od dana prijema iste i to Višem sudu u Bijelom Polju, a preko ovog suda.</span>
</p>
<p class="p5"></p>


</body>
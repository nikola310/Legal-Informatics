<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.62430555in 1.25in 0.25in 1.25in;}
.s1{font-weight:bold;}
.p1{margin-right:-0.625in;text-align:justify;hyphenate:auto;keep-with-next.within-page:always;font-family:Arial;font-size:12pt;}
.p2{text-align:justify;hyphenate:auto;font-family:Arial;font-size:12pt;}
.p3{margin-right:-0.625in;text-align:center;hyphenate:auto;font-family:Arial;font-size:12pt;}
.p4{margin-right:-0.625in;text-align:justify;hyphenate:auto;font-family:Arial;font-size:12pt;}
.p5{margin-right:-0.625in;text-align:center;hyphenate:auto;keep-with-next.within-page:always;font-family:Arial;font-size:12pt;}
.p6{text-indent:0.375in;margin-right:-0.625in;text-align:justify;hyphenate:auto;font-family:Arial;font-size:12pt;}
.p7{text-align:center;hyphenate:auto;keep-with-next.within-page:always;font-family:Arial;font-size:12pt;}
.p8{text-indent:0.5in;margin-right:-0.75in;text-align:justify;hyphenate:auto;font-family:Arial;font-size:12pt;}
.p9{margin-right:-0.75in;text-align:justify;hyphenate:auto;font-family:Arial;font-size:12pt;}
.p10{margin-left:0.5in;margin-right:-0.75in;text-align:justify;hyphenate:auto;font-family:Arial;font-size:12pt;}
.p11{text-indent:0.5in;margin-right:-0.75in;text-align:center;hyphenate:auto;font-family:Arial;font-size:12pt;}
.p12{margin-right:-0.75in;text-align:center;hyphenate:auto;keep-with-next.within-page:always;font-family:Arial;font-size:12pt;}
.p13{text-indent:0.5in;margin-right:-0.625in;text-align:justify;hyphenate:auto;font-family:Arial;font-size:12pt;}
.p14{margin-right:-0.75in;text-align:center;hyphenate:auto;font-family:Arial;font-size:12pt;}
.p15{text-align:start;hyphenate:auto;font-family:Times New Roman;font-size:12pt;}
</style>
<meta content="rahmo.banda" name="author">
</head>
<body class="b1 b2">
<p class="p1">
<span class="s1">OSNOVNI SUD U BIJELOM POLJU</span>
</p>
<p class="p2">
<span class="s1">    	K. br. 14/2010</span>
</p>
<p class="p2"></p>
<p class="p2"></p>
<p class="p3">
<span class="s1">U IME NARODA</span>
</p>
<p class="p3"></p>
<p class="p4"></p>
<p class="p4">
<span>	Osnovni sud u Bijelom Polju, kao prvostepeni krivični sudija Rahmo Banda, kao sudija pojedinac uz učešće zapisničara Ljiljane Popović u krivičnom predmetu protiv okrivljenog K.M.a iz Bijelog Polja, zbog dva krivična djela ne davanje izdržavanja iz čl. 221. st. 1. Krivičnog zakonika CG, po optužnom predlogu ODT-a u Bijelom Polju KT. br. 848/09 od 25.12.2009. godine, nakon održanog usmenog, glavnog i javnog pretresa u prisustvu zakonske zastupnice mldb.oštećenih - njihove majke K.M., mldb. K.N. i K.V., punomoćnika oštećene P.O.adv. iz B.Polja i branioca okrivljenog A.V.adv. iz Bijelog Polja, koji je postavljen po službenoj dužnosti, a u odsustvu uredno obaviještenog ODT iz B.Polja, dana  16.06.2010.  godine, donio je i javno objavio sledeću:</span>
</p>
<p class="p4"></p>
<p class="p4"></p>
<p class="p5">
<span class="s1">P R E S U D U</span>
</p>
<p class="p4"></p>
<p class="p6">
<span class="s1">	Okrivljeni K.M., </span><span>od oca Z. i majke R. rodjen, ....godine u Boljanini Opština Bijelo Polje, na privremenom radu u NJ., vodi se drugi krivični postupak. </span>
</p>
<p class="p6"></p>
<p class="p7">
<span class="s1">K R I V   J E</span>
</p>
<p class="p2"></p>
<p class="p2">
<span class="s1">	Što  je :</span>
</p>
<p class="p2"></p>
<p class="p8">
<span>- u periodu od 13.06.2008.godine do 19.12.2009.godine ne daje izdržavanje svojim maloljetnim ćerkama K.N.i K.V., koje je po Zakonu dužan da izdržava, a ta dužnost je za maloljetnu K.N.utvrdjena izvršnom sudskom odlukom - presudom Osnovnog suda u Bijelom Polju P. br. 615/96 od 27.07.1996.godine i to da plaća sakomjesečno po 350,00 dinara od prvog do petog u mjesecu za predhodni mjesec na ruke zakonskom zastupniku maloljetne K.N. - njenoj majci K.M., a za maloljetnu K.V.izvršnim poravnanjem zaključenim dana 20.01.2001.godine na zapisnik pred Osnovnim sudom u Bijelom Polju u predmetu P.br. 663/00, da svakomjesečno isplaćuje zakonskom zastupniku maloljletne K.V. - njenoj majci K.M. iznos od 100 DM, najkasnije do petog u mjesecu za predhodni mjesec i da joj na ime stanarine plaća mjesečni iznos od 100 DM, </span>
</p>
<p class="p9"></p>
<p class="p8">
<span>- čime je izvršio dva krivična djela  nedavanje  izdržavanja iz čl. 221. st. 1. KZ CG.</span>
</p>
<p class="p10">
<span> </span>
</p>
<p class="p8">
<span>-pa mu  sud primjenom citiranog zakonskog propisa i čl. 2,4,5,13,15,32,39,42, KZ CG, te čl. 199,202, 212 i 364. ZKP-a, </span><span class="s1">u t v r dj u j e :</span>
</p>
<p class="p8"></p>
<p class="p8">
<span>- Za krivično djelo nedavanje izvržavanja prema mldb. K.N., novčanu kaznu u iznosu od 600,00 € ( šeststotina eura) , </span>
</p>
<p class="p8"></p>
<p class="p8">
<span>- Za krivično djelo nedavanje izvržavanja prema mldb. K.V., novčanu kaznu u iznosu od 600,00 € ( šeststotina eura), </span>
</p>
<p class="p8"></p>
<p class="p8">
<span class="s1">I  istog primjenom čl. 48. KZ CG.</span>
</p>
<p class="p8"></p>
<p class="p8"></p>
<p class="p11">
<span class="s1">O S U DJ U J E</span>
</p>
<p class="p8"></p>
<p class="p8">
<span>Na  jedinstvenu novčanu kaznu u iznosu od 1.200,00 € ( hiljadu i dvijestotine  eura), koju je dužan platiti u roku od 3.mjeseca, po pravosnažnosti presude, a ako osudjeni ne plati kaznu u odredjenom roku, sud će je zamijeniti tako što će za svakih započetih 25,00 € ( dvadesetpet eura) odrediti jedan dan zatvora, a ako okrivljeni isplati samo dio novčane kazne ostatak će se srazmjerno pretvoriti u zatvor, a ukoliko okrivljeni isplati ostatak novčane kazne, izvršenje zatvora će se obustaviti. </span>
</p>
<p class="p8"></p>
<p class="p8">
<span>Okrivljeni se obavezuje na plaćanje paušala ovom sudu u iznosu od  40,00 € ( četrdeset eura), kao i na ime troškova krivičnog postupka u iznosu od 112,50 € ( stodvanaest eura i pedeset centi ), sve  u roku od 15 dana po pravnosnažnosti presude. </span>
</p>
<p class="p9">
<span> </span>
</p>
<p class="p9">
<span>	Mldb.oštećene K.N.a i K.V.a, preko svog zakonskog zastupnika - majke K.M., radi ostvarivanja imovinsko pravnog zahtjeva upućuju se na parnicu. </span>
</p>
<p class="p9"></p>
<p class="p12">
<span class="s1">O b r a z l o ž e nj e</span>
</p>
<p class="p9"></p>
<p class="p9">
<span>	</span>
</p>
<p class="p9">
<span>	Optužnim predlogom ODT–a u Bijelom Polju Kt.br. 848/09 od 25.12.2009. godine, okrivljenom K.M.u iz B.Polja, stavljeno je na teret da je izvršio dva krivična djela  nedavanje izdržavanja iz čl. 221. st. 1. KZ CG. </span>
</p>
<p class="p9"></p>
<p class="p8">
<span>Na predlog ODT u Bijelom Polju ovaj sud je donio rješenje Kv.br.172/2010 od 04.05.2010.godine, da se okrivljenom K.M.u iz Bijelog Polja, sudi u odsustvu po Optužnom predlogu ODT iz B.Polja Kt.br. 848/09 od 25.12. 2009.godine, zbog dva krivična  djela nedavanje izdržavanja iz čl. 221. st. 1. Krivičnog Zakonika CG. </span>
</p>
<p class="p9"></p>
<p class="p9">
<span>	Glavni pretres je održan u odsustvu uredno obaviještenog ODT iz B.Polja, shodno odredbama čl. 453. ZKP-a.</span>
</p>
<p class="p9"></p>
<p class="p13">
<span>Punomoćnik oštećene P.O.u završnoj riječi je izjavio, da se  pridružuje  krivičnom gonjenju protiv okrivljenog a imovinsko pravni zahtjev će ostvarivati u parnici. </span>
</p>
<p class="p13"></p>
<p class="p13">
<span>Zakonska zastupnica mldb. oštećenih – njihova majka K.M.a u završnoj riječi  je izjavila, da prihvata završnu riječ svog punomoćnika. </span>
</p>
<p class="p13"></p>
<p class="p13">
<span>Branilac okrivljenog A.V.a koji je postavljen po službenoj dužnosti, u završnoj riječi je izjavio, da smatra da nema izvršnog naslova po kojem bi okrivljeni imao obavezu plaćanja alimentacije jer je po ranijim presudama kojima je ona utvrdjena odredjena u markama, koja više nije sredstvo plaćanja, pa iz tog razloga smatra da nema ni predmetnog krivičnog djela, te traži da ga sud oslobodi od optužbe. </span>
</p>
<p class="p9"></p>
<p class="p13">
<span>Radi utvrdjivanja odlučnih činjenica i krivice okrivljenog sud je u dokaznom postupku saslušao mldb. oštećene K.N.i K.V.u, njihovu zakonsku zastupnicu - majku K.M.u, na saglasni predlog stranaka izvršio  uvid u pravosnažnu presudu ovoga suda  P.br. 615/96, izvršio uvid u spise predmeta ovoga suda P.br. 663/00, izvršio uvid u spise predmeta  ovoga suda  K.br. 253/08, izvršio uvid u potvrdu JU Srednje Stručne Škole na ime K.N., bez datuma i izvršio uvid u izvod iz KE na ime okrivljenog K.M.a, izdat od strane Uprave Policije PJ B.Polje br. 1256 od 25.05.2010.godine. </span>
</p>
<p class="p13"></p>
<p class="p13">
<span>Cijeneći dokaze pojedinačno i u medjusobnoj vezi shodno čl. 360. st. 2. ZKP-a, sud je utvrdio činjenično stanje kao u izreci presude. </span>
</p>
<p class="p13"></p>
<p class="p13">
<span>Naime, iz iskaza zakonske zastupnice mldb. oštećenih K.N. i K.V., njihove majke K.M. se utvrdjuje, da se razvela od bivšeg supruga K.M.a 1996.godine a za period od 13.06.2008.godine do 19.12.2009.godine okrivljeni ne daje izdržavanje po presudama suda po kojima je obavezan da daje izdržavanje, već  samo časti djecu, pojašnjava da okrivljeni časti djecu kada dodje i to djeci - ćerkama objema po 50 ili po 100 eura, a na ime izdržavanja ne daje ništa, a izdržavanje treba da plaća mjesečno i to lično njoj  na ruke. </span>
</p>
<p class="p13"></p>
<p class="p13">
<span>Predhodni iskaz potvrdjen je iskazima mldb.oštećenih K.N. i K.V., iz kojih se utvrdjuju bitne činjenice, da ne dobijaju izdržavanje po presudama Osnovnog suda u B.Polju kojim je okrivljeni obavezan i da istog rijetko vidjaju, a da ih nekada nešto časti preko rodbine, a da bi izdržavanje trebao da daje redovno svakomjesečno. </span>
</p>
<p class="p13"></p>
<p class="p13">
<span>Izloženi iskazi potvrdjeni su sadržinom pravosnažne presude ovog suda P.br. 615/96 i spisima predmeta ovog suda P.br. 663/00 i K.br. 253/08. Tako se iz pravosnažne presude P.br. 615/96 od 12.07.1996.godine, vidi, da je sporazumno razveden brak K.M.a i K.M., a da je dijete K.N.a povjerena na njegu čuvanje i vaspitanje majci K.M.. Istom presudom obavezuje se K.M. da na ime izdržavanja svog mldb. djeteta K.N. plaća svakomjesečno po 350 dinara od prvog do petog u mjesecu za predhodni mjesec na ruke zakonske zastupnice mldb. N. - majci M.. A iz pravosnažnog sudskog poravnanja tj. iz spisa P.br. 663/00 od 20.01.2001.godine, utvrdjuje se da je K.M. obavezan da na ime svog doprinosa za izdržavanje mldb.djece K.N. i K.V., svakomjesečno isplaćuje zakonskom zastupniku djece K.M. iznos od po 100 DM, najkasnije do petog u mjesecu za predhodni mjesjec. Istim poravnanjem obavezan je K.M. da na ime stanarine plaća mjesečni iznos od 100 DM, i to od 01.01.2001.godine na ruke zakonskog zastupnika mldb.djece K.M. do 01.08.2001.godine, te da se izdvoji iz kućne zajednice iz domaćinstva svog oca da prevede svoj dio na svoje ime najkasnije do 01.08.2001.godine, kada je K.M.a sa amldb. djecom dužna da se preseli u taj izdvojeni dio radi daljeg življenja. Medjutim, ukoliko isti ne ispuni svoje obaveze do 01.08.2001.godine, dužan je da nastavi plaćanje izdržavanja odnosno doprinosa za izdržavanje mldb.djece u iznosu od po 100 DM, i na ime stanarine 100 DM, do ispunjenja obaveze. </span>
</p>
<p class="p13"></p>
<p class="p13">
<span>Uvidom u spise predmeta K.br. 253/08 od 13.06.2008.godine se vidi da je okrivljeni K.M. oglašen krivim za dva krivična djela nedavanje izdržavanjaj iz čl. 221. st. 1. KZ CG, koje izdržavanje ne daje svojoj mldb. djeci K.N.i K.V. za period od 12.07.1996.godine do 13.06.2008.godine, i da mu je sud izrekao uslovnu osudu kojom mu je utvrdio jedinstvenu kaznu zatvora u trajanju od 3. mjeseca i istovremeno odredio da se ista neće izvršiti ukoliko okrivljeni u roku od 2. godine ne učini neko novo krivično djelo. </span>
</p>
<p class="p13"></p>
<p class="p13">
<span>Da bi postojalo krivično djelo nedavanje izdržavanja iz čl. 221. st. 1. KZ CG, potrebno je da počinilac ne daje izdržavanje za lice koje je po zakonu dužan da izdržava, a ta dužnost je utvrdjena izvršnom sudskom odlukom ili izvršnim poravnanjem pred sudom ili drugim nadležnim organom u iznosu i na način kako je to odlukom odnosno poravnanjem utvrdjeno. </span>
</p>
<p class="p13"></p>
<p class="p13">
<span>Kako je činjenično stanje u konkretnom slučaju utvrdjeno na osnovu iskaza svjedoka K.M. - zakonske zastupnice oštećenih mldb. K.N. i V. i njihovih iskaza, te pisanih dokaza u spisima, koje je sud u podpudnosti prihvatio to je nesporno dokazno da je okrivljeni ostvario sve bitne elemente dva krivična djela nedavanje izdržavanja iz čl. 221. st. 1. KZ CG, obzirom da ne daje izdržavanje svojoj mldb.djeci K.N.i V., a ta dužnost je za mldb. K.N.utvrdjena izvršnom sudskom odlukom - presudom ovog suda P.br. 615/96, i to da plaća utvrdjeni iznos, od prvog do petog u mjesecu za predhodni mjesec, na ruke zakonske zastupnice majke K.M., a za mldb. K.V.izvršnim poravnanjem zaključenim dana 20.01.2001.godine na zapisniku pred Osnovnim sudom u B.Polju u predmetu P.br. 663/00, da svakomjesečno isplaćuje zakonskom zastupniku K.M. utvrdjeni iznos, najkasnije do petog u mjesecu za predhodni mjesec,  a da im na ime stanarine plaća mjesečno u utvrdjenom iznosu  i to od 01.01.2001.godine na ruke K.M. zakonskoj zastupnici mldb. K.N. i V., svjestan svoje obaveze odredjene pravosnažnom sudskom odlukom i pravosnažnim poravnanjem, okrivljeni je izvršenje djela htio obzirom da po odlukama suda nije postupao, što je za posledicu imalo da njegova mldb.djeca kao korisnici izdržavanja isto nijesu mogli da ostvare. </span>
</p>
<p class="p13"></p>
<p class="p13">
<span>Za konkretno krivično djelo predvidjena je novčana kazna ili zatvorska kazna do godinu dana.</span>
</p>
<p class="p13"></p>
<p class="p8">
<span>Prilikom odmjeravanja kazne sud je cijenio sve okolnosti predvidjene čl. 42.KZ CG, koje utiču na to da kazna bude veća ili manja, pa je od olakšavajućih okolnosti okrivljenom našao da se radi o ocu dvoje maloljetne djece, dok mu je kao otežavajuće okolnosti cijenio stepen krivice i da se protiv istog vodi krivični postupak za isto krivično djelo, zbog čega je istom utvrdio za pojedina krivična djela naznačenu novčanu kaznu i istog osudio primjenom čl. 48. KZ CG, na jedinstvenu novčanu kaznu preciziranu izrekom presude.  Ovaj sud smatra da će se i sa ovom vrstom i visinom kazne u cjelosti ostvariti svrha kažnjavanja predvidjena čl. 32. u vezi čl. 4. st. 2. KZ CG, i da se ona pokazuje kao neophodno potrebna, i  da okrivljeni više ne vrši krivična djela. </span>
</p>
<p class="p8"></p>
<p class="p8">
<span>Ovaj sud je cijenio i ostale izvedene dokaze, pa je našao da su isti bez uticaja na drugačije odlučivanje u ovoj krivičnoj stvari, imajući u vidu ukupno činjenično stanje. </span>
</p>
<p class="p8"></p>
<p class="p9">
<span> 	 Odluka o paušalu zasniva se na odredbi čl. 199. ZKP-a, pri čemu je sud cijenio složenost i trajanje postupka i imovinske prilike okrivljenog , kao i na ime troškova krivičnog postupka u iznosu 112,50 eura, koji troškovi se odnose na ime branioca okrivljenog, koji je postavljen po službenoj dužnosti, shodno čl. 202. ZKP-a. </span>
</p>
<p class="p9"></p>
<p class="p9">
<span>	Sud je Mldb.oštećene K.N.a i K.V.a, preko svog zakonskog zastupnika - majke K.M., radi ostvarivanja imovinsko pravnog zahtjeva uputio  na parnicu, shodno čl. 212. st. 2. ZKP-a.  </span>
</p>
<p class="p9"></p>
<p class="p9">
<span>	Sa iznijetih razloga a shodno čl. 364. ZKP-a, odlučeno je kao u izreci presude.</span>
</p>
<p class="p9"></p>
<p class="p9">
<span>	</span>
</p>
<p class="p14">
<span class="s1">OSNOVNI SUD U BIJELOM POLJU</span>
</p>
<p class="p12">
<span class="s1">Dana: 16.06.2010 .godine</span>
</p>
<p class="p14"></p>
<p class="p9">
<span class="s1">Zapisničar, 								     S u d i j a,</span>
</p>
<p class="p9">
<span class="s1">Ljiljana Popović      						Rahmo Banda </span>
</p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9">
<span class="s1">			</span>
</p>
<p class="p9"></p>
<p class="p9"></p>
<p class="p15"></p>


</body>
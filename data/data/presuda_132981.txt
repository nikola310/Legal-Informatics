<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt;font-family:'Arial'}
.span2{;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:center;">
<span></span>
</p>
<p>&nbsp;</p>
<p style="text-align:right">
<span class="span1">K.br. 686/14</span>
</p>
<p style="text-align:center;">
<span class="span1">U IME CRNE GORE </span>
</p>
<p>
<span class="span1">OSNOVNI SUD U PODGORICI, kao prvostepeni, krivični, po sudiji Larisi Mijušković-Stamatović, uz učešće Valentine Vukašinović, kao zapisničara, u krivičnom predmetu protiv okrivljenog </span><span class="span1">Š.Đ.</span><span class="span1">, iz Podgorice, zbog krivičnog djela ugrožavanje javnog saobraćaja iz čl. 339 st. 3 u vezi st. 1 Krivičnog zakonika Crne Gore, odlučujući po optužnom predlogu ODT-a Podgorica Kt. br. 417/14 od 25.10. 2014. godine, kojeg je na glavnom pretresu zastupao Mihailović Vladan, savjetnik na radu kod ODT-a Podgorica, nakon glavnog i javnog pretresa, održanog 17.03.2015. godine, u prisustvu zastupnika optužbe i okrivljenog donio je, a dana 18.03.2015. godine i javno objavio, </span>
</p>
<p>&nbsp;</p>
<p style="text-align:center;">
<span class="span1">P R E S U D U </span>
</p>
<p>
<span class="span1">Okrivljeni: </span>
</p>
<p>
<span class="span1">Š.Đ.</span><span class="span1"> od oca D</span><span class="span1">.</span><span class="span1">, i majke S</span><span class="span1">.</span><span class="span1">, djevojačko porodično ime R</span><span class="span1">.</span><span class="span1">, rođen </span><span class="span1">*******</span><span class="span1">. godine u M</span><span class="span1">.</span><span class="span1">, sa prebivalištem u P</span><span class="span1">.</span><span class="span1">, P</span><span class="span1">.</span><span class="span1"> š</span><span class="span1">.</span><span class="span1">, Z</span><span class="span1">.</span><span class="span1"> </span><span class="span1">**</span><span class="span1">., državljanin Crne Gore, , završio Ekonomski fakultet, zaposlen u S</span><span class="span1">.</span><span class="span1"> C</span><span class="span1">.</span><span class="span1"> G</span><span class="span1">.</span><span class="span1">, neoženjen, bez djece, srednjeg imovnog stanja, ranije neosuđivan,</span>
</p>
<p style="text-align:center;">
<span class="span1">K R I V  J E </span>
</p>
<p>
<span class="span1">Zato što je: </span>
</p>
<p>
<span class="span1">Dana 20. februara 2014. godine, oko 16,00 časova, u Podgorici, na raskrsnici Ulice Svetozara Markovića i dijela iste, svjestan da svojom radnjom može učiniti djelo i njegove zabranjenosti, ali je olako držao da do toga neće doći, nepridržavajući se saobraćajnog propisa iz čl. 40 st. 2 Zakona o bezbjednosti saobraćaja na putevima, tako ugrozio saobraćaj da je doveo u opasnost život i tijelo ljudi, pa je usljed toga kod drugog nastupila laka tjelesna povreda, na način što, upravljajući putničkim vozilom marke „Golf“, registarskih oznaka </span><span class="span1">********</span><span class="span1">, lijevom saobraćajnom trakom desne kolovozne trake pomenute ulice, i skrećući lijevo, prema dijelu ulice Svetozara Markovića, iako je bio dužan, nije propustio motocikl marke „KTM Super djuk“, registarskih oznaka </span><span class="span1">********</span><span class="span1">, koji je dolazilo iz suprotnog smjera sa njegove desne strane, a kojim je upravljao oštećeni </span><span class="span1">I.G.</span><span class="span1">, krećući se desnom saobraćajnom trakom desne kolovozne trake za smjer svog kretanja, od pravca Ulice 13. jula u pravcu Ulice Vasa Raičkovića, zadržavajući pritom pravac kretanja, te je, prednjim dijelom vozila ušao u putanju kretanja motocikla i tako oštećenom postao iznenadna prepreka, pa je došlo do kontakta prednjeg desnog dijela vozila i prednjeg dijela motocikla, usljed čega je oštećeni pao sa motocikla na kolovoz i zadobio laku tjelesnu povredu u vidu nagnječenja u predjelu oba koljena, </span>
</p>
<p>
<span class="span1">- čime je učinio krivično djelo ugrožavanje javnog saobraćaja iz čl. 339 st.3 u vezi st.1 Krivičnog zakonika Crne Gore,</span>
</p>
<p>
<span class="span1">- </span><span class="span1">pa mu Sud, primjenom citiranog zakonskog propisa te čl.3, 4, 5, 13, 16, 32, 33, 36, 42, 52, 53 i 54 Krivičnog zakonika Crne Gore, te čl. 226, 227, 229 i 374 Zakonika o krivičnom postupku i z r i č e, </span>
</p>
<p style="text-align:center;">
<span class="span1">USLOVNU OSUDU </span>
</p>
<p>
<span class="span1">Kojom mu utvrđuje kaznu zatvora u trajanju od 30 (trideset) dana i istovremeno određuje da se ista neće izvršiti ako okrivljeni u roku od 1 (jedne) godine po pravnosnažnosti presude ne izvrši novo krivično djelo. </span>
</p>
<p>
<span class="span1">Obavezuje se okrivljeni da na ime troškova krivičnog postupka uplati na račun budžetskih sredstava Crne Gore iznos od 143,00 € (stotinučetrdesettrieura), kao i iznos od 50,00 € (pedeseteura) na ime sudskog paušala, sve prednje u roku od 15 (petnaest) dana po pravnosnažnosti presude, pod prijetnjom prinudne naplate. </span>
</p>
<p style="text-align:center;">
<span class="span1">O b r a z l o ž e nj e</span>
</p>
<p>
<span class="span1">Optužnim predlogom ODT-a Podgorica Kt. br. 417/14 od 25.10.2014. godine, kojeg je na glavnom pretresu zastupao Mihailović Vladan, savjetnik na radu kod ODT-a Podgorica, okrivljenom </span><span class="span1">Š.Đ.</span><span class="span1">u stavljano je na teret izvršenje krivičnog djela ugrožavanje javnog saobraćaja iz čl. 339 st. 3 u vezi st. 1 Krivičnog zakonika Crne Gore, bliže opisanog izrekom ove presude. </span>
</p>
<p>
<span class="span1">Zastupnik optužbe je do kraja glavnog pretresa ostao pri podnijetom optužnom predlogu, te u završnoj riječi predložio Sudu da okrivljenog oglasi krivim za krivično djelo stavljeno mu na teret i da ga osudi po zakonu. </span>
</p>
<p>
<span class="span1">Okrivljeni je na glavnom pretresu u odbrani naveo da je predmetnog dana upravljao vozilom marke „Golf“ reg.oznaka </span><span class="span1">********</span><span class="span1">, ulicom koja se, kako on misli, zove Svetozara Markovića, u pravcu škole „Sutjeska“. Kretao se najprije svojom lijevom od dvije saobraćajne trake za taj smjer kretanja, onda je namjeravajući da skrene lijevo na parking studentskog doma, prešao u desnu kolovoznu traku koja je bila namijenjena za kretanje vozila iz suprotnog smjera, te je naveo da je skretao prilično polako i da je dao pokazivač pravca. On je naveo da je vidio motor oštećenog na semaforima kada je stajao, i kada je oštećeni krenuo, on je već bio u fazi skretanja. Kako se sve brzo odigravalo, on je samo stao vozilom sa namjerom da oštećenom pruži mogućnost da ga nekako izbjegne, te se uplašio od takve situacije kad je vidio da se motor kreće prema njemu. Objasnio je da je tada došlo do udara i to prijednjeg dijela motora u prednji točak njegovog vozila, te da je motor ostao tu, a motociklista je poletio malo dalje, pa je on izašao da vidi šta je sa njim. Naveo je da je neko već zvao Hitnu i policiju koji su ubrzo došli i da je on bio do kraja uviđaja na licu mjesta, te da je odmah otišao u bolnicu da vidi kako je oštećeni. Dodao je da je predmetnog dana vrijeme bilo suvo, vidljivost dobra, a događaj se odigrao oko 16, 00 časova, te da je sa 18 godina položio vozački ispit i to za B kategoriju i da je predmetnog dana bio sam u vozilu. </span>
</p>
<p>
<span class="span1">U završnoj riječi okrivljeni je naveo da nema šta da doda i da je sve rečeno u odbrani. </span>
</p>
<p>
<span class="span1">Sud je u dokaznom postupku: saslušao svjedoka-oštećenog </span><span class="span1">I.G.</span><span class="span1">, pročitao zapisnik o uviđaju saobraćajne nezgode UP CB Podgorica br. 277/14 od 10.03.2014. godine, pročitao nalaz i mišljenje sudskog vještaka medicinske struke dr. Dragane Čukić od </span><span class="span1">24.04.2014. godine, pročitao nalaz i mišljenje vještaka saobraćajne struke Gorana Čarapića od 11.08.2014. godine, pročitao izvod iz KE za okrivljenog izdat od Ministarstva pravde Crne Gore pod br. 0203/11507 od 24.11.2014. godine, izvršio uvid u skicu lica mjesta predmetne saobraćajne nezgode. </span>
</p>
<p>
<span class="span1">Brižljivom ocjenom svih dokaza provedenih na glavnom pretresu, kako pojedinačno, tako međusobno, te cijeneći odbranu okrivljenog, Sud je došao do neospornog zaključka da je okrivljeni u mjestu, vremenu i na način predstavljen u dispozitivu ove presude, preduzeo radnje kojim je ostvario kako subjektivna, tako i objektivna obilježja bića krivičnog djela koje mu se stavlja na teret, pa je Sud najprije utvrdio krivičnu odgovornost okrivljenog, a potom, vrijednujući sve otežavajuće i olakšavajuće okolnosti istom izrekao krivičnu sankciju kao u dispozitivu presude</span><span class="span2">. </span>
</p>
<p>
<span class="span1">Saslušan na glavnom pretresu svjedok-oštećeni </span><span class="span1">I.G.</span><span class="span1"> je naveo da je predmetnog dana upravljao motociklom marke „KTM super djuk“ reg. oznaka </span><span class="span1">******</span><span class="span1">. Objasnio je da je naprije stajao na semaforima kod OŠ „Sutjeska“, a sa namjerom da nastavi pravo ul. Svetozara Markovića, što je i učinio po otvaranju semafora nekom ne velikom brzinom. On nije mogao precizno reći, ali je na nekih 100-ak metara, vidio da je bijeli „Golf“ koji se kretao iz suprotnog smjera ul. Svetozara Markovića započeo skretanje ka studentskom domu, preko njegove trake. Vidjevši to on je malo prikočio, toliko da mu da vremena da okrivljeni tu radnju i završi, ali je naveo da okrivljeni iz nekog razloga to nije učinio, već je ostao tako poprijeko preko njegove saobraćajne trake. On je objasnio da i uz pokušaj kočenja nije uspio izbjeći kontakt, već je prednjim dijelom motora udario u prednji dio „Golfa“, te da je nakon toga preletio preko vozila „Golf“ i pao na asfalt, a motor je ostao sa druge strane. Nakon toga, slučajni prolaznici su mu ukazali pomoć do dolaska Hitne, a potom je par sati bio u bolnici, gdje su mu izvršeni pregledi i konstatovane povrede. On je naveo da se okrivljeni interesovao za njegovo zdravstveno stanje, te da je vrijeme bilo suvo predmetnog dana, i da je bio sam na motoru. Oštećeni je naveo da se ne pridružuje krivičnom gonjenju protiv okrivljenog, i ne traži nikakvu naknadu štete. </span>
</p>
<p>
<span class="span1">Iz zapisnika o uviđaju saobraćajne nezgode UP CB Podgorica br. 277/14 od 10.03.2014. godine, kao i uvidom u skicu lica mjesta predmetne saobraćajne nezgode proizilazi da je dana 20.02.2014. godine u 16:00 časova došlo do saobraćajne nezgode vozila u pokretu suprotnih smjerova u ulici Svetozara Markovića, između pmv marke „Volkswagen“ Golf 1.9 TDI reg.oznaka </span><span class="span1">********</span><span class="span1"> kojim je upravljao </span><span class="span1">Š.Đ.</span><span class="span1"> i motocikla marke „KTM Super Duke“ reg. oznaka </span><span class="span1">********</span><span class="span1"> kojim je upravljao </span><span class="span1">G.I.</span><span class="span1">. Nadalje proizilazi da je lice mjesta predmetne saobraćajne nezgode Ul. Svetozara Markovića i dijela iste, da je kolovoz asfaltni, ravan i da je bio suv, da je predmetna ulica podijeljena uzdužnom neprekidnom linijom na dvije kolovozne trake od kojih se desna gledano iz pravca ul. Vasa Raičkovića u pravcu ul. 13. Jula dijeli na dvije saobraćajne trake a lijeva gledano iz istog smjera na dvije saobraćajne trake sa dodatkom trake na kojoj se nalaze obilježena parking mjesta. Nadalje, proizilazi da je vozilo reg.oznaka </span><span class="span1">********</span><span class="span1"> zatečeno na raskrsnici na sredini lijeve kolovozne trake iskošeno u lijevu stranu prednjim krajem okrenuto u pravcu dijela ul. Svetozara Markovića, a gledano od pravca ul. Vasa Raičkovića u pravcu ul. 13. Jula, da je sa desne strane ovog vozila blago iskošeno u lijevu stranu, prednjim krajem okrenut u pravcu ul. 13. Jula, a zadnjim oslonjen na pok. motora vozila </span><span class="span1">********</span><span class="span1">; da je zatečen motocikl reg.oznaka </span><span class="span1">********</span><span class="span1">, te da su od materijalnih tragova na licu mjesta zatečeni tragovi kočenja motocikla reg.oznaka </span><span class="span1">********</span><span class="span1">, trag trenja tijela motocikliste, te tragovi plastike. </span>
</p>
<p>
<span class="span1">Iz nalaza i mišljenja sudskog vještaka sudske medicine dr. Dragane Čukić od 24.04.2014. godine proizilazi da je vještak utvrdio da je oštećeni </span><span class="span1">G.I.</span><span class="span1"> u predmetnom događaju  zadobio povrede u vidu nagnječenja u predjelu oba koljena, te da se iste u vrijeme nanošenja kvalifikuju kao laka tjelesna povreda, kao i da su nastale djelovanjem tupine mehaničkog oruđa, najvjerovatnije dok se oštećeni nalazio u svojstvu vozača motocikla, kada je došlo do sudara sa vozilom i padom na tvrdu podlogu. </span>
</p>
<p>
<span class="span1">Iz nalaza i mišljenja vještaka saobraćajne struke Gorana Čarapića od 11.08.2014. godine proizilazi da su u saobraćajnoj nezgodi učestvovali putnički automobil marke „VW“ Golf 1.9 TDI, registarske oznake </span><span class="span1">********</span><span class="span1"> kojim je upravljao </span><span class="span1">Š.Đ.</span><span class="span1"> i motocikl marke „KTM“ Super Duke registarske oznake </span><span class="span1">********</span><span class="span1"> kojim je upravljao </span><span class="span1">G.I.</span><span class="span1">, da je mjesto sudara bilo na desnoj saobraćajnoj traci desne kolovozne trake ul. Svetozara Markovića kojom se kretao motocikl od ul. 13. Jula prema ul. Vasa Raičkovića, dok je vozilo „Golf“ bilo prednjim dijelom na ovoj traci, ukošeno, prema dijelu iste ulice, u odnosu na podužnu osu puta, te da je motocikl na sudarnu poziciju dospio intenzivnim kočenjem, i da se isti prije preduzetog kočenja kretao brzinom od oko 74 km/h. Vještak je našao da bi vozač motocikla imao mogućnost za izbjegavanje nezgode sa ovakvim postupanjem i ponašanjem da tada nije svoj motocikl vozio većom brzinom od 63 km/h. Nadalje proizilazi da je vozač „Golfa“ vožnjom sa presijecanjem ul. Svetozara Markovića dospio na mjesto sudara brzinom ne većom od 10-14 km/h, da je razlog za angažovanje i presijecanje ul. Svetozara Markovića bio taj što je vozač „Golfa“ imao namjeru da izvrši skretanje ulijevo prema dijelu te ulice, te da je okrivljeni neadekvatnom radnjom, ne uvjerivši se da to može bezbjedno izvesti, postao iznenadna prepreka vozaču motocikla. Naime, vještak je mišljenja da je predmetna nezgoda posljedica sljedećih elemenata propusta učesnika u istoj i to: primarno kao posljedica propusta i nedovoljne pažnje od strane vozača „Golfa“ koji je vršio skretanje ulijevo, posmatrano za njegov smjer kretanja, a da nije propustio motocikl koji dolazi iz suprotnog smjera u susret, sa njegove desne strane, i na konfliktnoj raskrsnici imao namjeru da zadrži pravac kretanja, te zbog uvećane brzine kretanja motocikla, pri nailasku na raskrsnicu, koja je po mišljenju vještaka nebezbjedna za uslove saobraćaja u raskrsnici i koja je direktno uticala na intenzitet naleta na „Golfa“. Naime, brzina kojom je vožen motocikl bila je oko 74 km/h, što je iznad dozvoljene, gdje važi ograničenje za zonu grada Podgorice od 50 km/h, te da se motocikl kretao u granicama dozvoljene brzine sudar sa „Golfom“ bi bio izbjegnut. </span>
</p>
<p>
<span class="span1">Iz Izvoda iz KE za okrivljenog izdatog od Ministarstva pravde Crne Gore pod br. 0203/11507 od 24.11.2014. godine, proizilazi da okrivljeni </span><span class="span1">Š.Đ.</span><span class="span1"> ranije nije osuđivan. </span>
</p>
<p>
<span class="span1">Čl. 40 st. 2 ZOBS-a je propisano da </span><span class="span1">vozаč vozilа koji nа rаskrsnici skreće ulijevo dužаn je dа propusti vozilo koje, dolаzeći iz suprotnog smjerа nа rаskrsnici zаdržаvа prаvаc kretаnjа ili skreće udesno, аko sаobrаćаjnim znаkom nije drukčije određeno. </span>
</p>
<p>
<span class="span1">Naime, u toku postupka je utvrđeno da je okrivljeni </span><span class="span1">Š.Đ.</span><span class="span1"> nepridžavajući se citirane odredbe ZOBS-a, dana 20.02.2014. godine upravljajući svojim vozilom lijevom saobraćajnom trakom desne kolovozne trake ul. Svetozara Markovića, i skrećući lijevo, prema dijelu iste ulice, iako je bio dužan, nije propustio oštećenog koji se kretao svojim motociklom i to iz suprotnog smjera, krećući se desnom saobraćajnom trakom desne kolovozne trake za smjer svog kretanja, od pravca ul. 13. Jula u pravcu ul. Vasa Raičkovića. Okrivljeni je na ovaj način prednjim djelom svog vozila ušao u putanju kretanja motocikla i tako oštećenom postao iznenadna prepreka, te je došlo do kontakta </span><span class="span1">prednjeg desnog dijela vozila i prednjeg dijela motocikla, usljed čega je čega je oštećeni pao sa motocikla na kolovoz i zadobio laku tjelesnu povredu u vidu nagnječenja u predjelu oba koljena. </span>
</p>
<p>
<span class="span1">Naime, okrivljeni u navodima svoje odbrane nije sporio da se predmetnog dana svojim vozilom kretao ul. Svetozara Markovića i da je tom prilikom u namjeri da skrene lijevo u pravcu studentskog doma, prešao u desnu kolovoznu traku koja je namijenjena za kretanje vozila iz suprotnog pravca, te da je takvo skretanje preduzeo prilično polako, i da je u momentu kada je primijetio oštećenog sa motociklom da ide u njegovom pravcu stao je svojim vozilom u namjeri da oštećenom pruži mogućnost da ga izbjegne, međutim i pored toga došlo je do udara i to prednjeg dijela motora oštećenog u prednji desni točak njegovog vozila. Ovakvi navodi odbrane okrivljenog potkrijepljeni su iskazom svjedoka-oštećenog koji je naveo da se kritičnog dana svojim motociklom reg.oznake </span><span class="span1">********</span><span class="span1"> kretao ul. Svetozara Markovića kada je primijetio da je okrivljeni upravljajući svojim vozilom iz suprotnog smjera iste ulice započeo skretanje ka studentskom domu, preko saobraćajne trake oštećenog. U namjeri da okrivljenom da vremena da već započetu radnju skretanja i završi, oštećeni je naveo da je tom prilikom prikočio, međutim i pored toga, okrviljeni je ostao poprijeko preko njegove saobraćajne trake, i na taj način je došlo do udara njegovog prednjeg dijela motocikla u prednji desni dio vozila okrivljenog. </span>
</p>
<p>
<span class="span1">Ovako utvrđeno činjenično stanje potvrđeno je i materijalnim dokazima i to zapisnikom o uviđaju saobraćajne nezgode UP CB Podgorica br. 277/14 od 10.03.2014. godine, kao i uvidom u skicu lica mjesta, te nalazom i mišljenjem vještaka saobraćajne struke Gorana Čarapića, čiji nalaz i mišljenje je Ovaj sud ocjenio stručnim, jasnim i preciznim, te  zasnovanim na pravilima struke, koji je našao da je  predmetna saobraćajna nezgoda nastala prije svega kao posljedica propusta i nedovoljne pažnje od strane okrivljenog koji je vršio skretanje ulijevo, posmatrano za njegov smjer kretanja, a da nije propustio motocikl, odnosno oštećenog koji je dolazio iz suprotnog smjera u susret, sa njegove desne strane, i na konfliktnoj raskrsnici imao namjeru da zadrži pravac kretanja, dok je oštećeni svojom neprilagođenom brzinom kretanja od 74 km/h gdje važi ograničenje za zonu grada Podgorice od 50 km/h, doprinio da se ista dogodi. </span>
</p>
<p>
<span class="span1">Da je oštećeni </span><span class="span1">G.I.</span><span class="span1"> predmetnom prilikom zadobio navedene povrede, Sud je utvrdio iz nalaza i mišljenja vještaka sudske medicine dr. Čukić Dragane, čiji je nalaz i mišljenje Sud ocjenio stručnim, jasnim i preciznim, zasnovanim na pravilima medicinske struke, koja je našla da je oštećeni kritičnom prilikom zadobio povrede u vidu nagnječenja u predjelu oba koljena, a koje povrede se u vrijeme nanošenja kvalifikuju kao lake tjelesne povrede. </span>
</p>
<p>
<span class="span1">Pravno kvalifikujući utvrđeno činjenično stanje, Ovaj sud nalazi da su se naprijed preduzetim radnjama okrivljenog, ostvarili svi subjektivni i objektivni elementi bića krivičnog djela ugrožavanje javnog saobraćaja iz čl. 339 st. 3 u vezi st. 1 Krivičnog zakonika Crne Gore, u odnosu na koje djelo je okrivljeni, i u odnosu na osnovno djelo, i u odnosu na posljedicu manifestovanu u zadobijanju lake tjelesne povrede oštećenog </span><span class="span1">I.G.</span><span class="span1">, postupao sa svjesnim nehatom, kao oblikom krivice, obzirom da je bio svjestan da nepoštujući naprijed citirane saobraćajne propise može učiniti djelo, ali je olako držao da do toga neće doći ili da će moći spriječiti. </span>
</p>
<p>
<span class="span1">Prilikom izbora vrste i visine krivične sankcije Sud je naprije, a u smislu čl. 42 Krivičnog zakonika Crne Gore cijenio sve okolnosti od kojih zavisi da kazna bude manja ili veća, a u okviru zakonom propisanog minimuma i maksimuma za predmetno krivično djelo, pa je u odsustvu otežavajućih okolnosti, od olakšavajućih cijenio raniju neosuđivanost okrivljenog, stav oštećenog da se ne pridružuje krivičnom gonjenju i nije postavio imovinsko-pravni zahtjev, pa je Sud, imajući u vidu navedene okolnosti i njihov međusobni odnos, mišljenja da radi krivično-pravne zaštite prema okrivljenom, nije nužno primijeniti kaznu, već da će se samim upozorenjem uz prijetnju kaznom kao u izreci presude i rokom provjeravanja od 1 (jedne) godine, na okrivljenog u dovoljnoj mjeri uticati da ubuduće ne vrši krivična djela, čime će u potpunosti biti ostvarena svrha izricanja uslovne osude iz čl. 52 Krivičnog zakonika Crne Gore, a u okviru opšte svrhe izricanja krivičnih sankcija iz čl. 4 st. 2 Krivičnog zakonika Crne Gore. </span>
</p>
<p>
<span class="span1">Odluka o troškovima krivičnog postupka donijeta je shodno članu 226, 227, 229 ZKP-a, u ukupnom iznosu od 143,00 €, a isti se odnose na troškove vještačenja po vještaku saobraćajne struke u iznosu od 82,50 €, troškove po vještaku medinske struke u iznosu od 60,50 €, kao i iznos od 50,00 € na ime sudskog paušala, a koji je odmjeren shodno trajanju i složenosti postupka kao i imovinskim prilikama okrivljenog. </span>
</p>
<p>
<span class="span1">Na osnovu izloženog, a shodnu članu 374 ZKP-a odlučeno je kao u izreci presude. </span>
</p>
<p style="text-align:center;">
<span class="span1">OSNOVNI SUD PODGORICA</span><span class="span1">Dana, 18.03.2015 godine</span>
</p>
<li>
<span class="span1">    ZAPISNIČAR                                                                                      SUDIJA</span>
</li>
<li>
<span class="span1">Valentina Vukašinović, s.r.</span><span class="span1">                         </span><span class="span1"></span><span class="span1">    Larisa Mijušković-Stamatović, s.r.</span>
</li>
<p>&nbsp;</p>
<p>&nbsp;</p>
<li>
<span class="span1">PRAVNA POUKA:</span>
</li>
<li>
<span class="span1">Protiv ove presude može se izjaviti žalba u roku </span>
</li>
<li>
<span class="span1">od 8 (osam) dana od dana prijema pismenog otpravka</span>
</li>
<li>
<span class="span1">iste, Višem sudu u Podgorici, a preko ovog suda.</span>
</li>
<p>&nbsp;</p>
<p style="text-align:center;">
<span class="span1">ZTO: Valentina Vukašinović</span>
</p>
<p>&nbsp;</p>
<p>
<span class="span1"> </span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.9840278in 0.7875in 0.9840278in 1.18125in;}
.p1{text-align:start;hyphenate:auto;font-family:R;font-size:12pt;}
.p2{text-align:end;hyphenate:auto;font-family:Times;font-size:13pt;}
.p3{text-align:start;hyphenate:auto;font-family:Times;font-size:13pt;}
.p4{text-align:center;hyphenate:auto;font-family:Times;font-size:13pt;}
.p5{text-align:justify;hyphenate:auto;font-family:Times;font-size:13pt;}
.p6{text-align:justify;hyphenate:auto;font-family:R;font-size:13pt;}
.p7{text-align:center;hyphenate:auto;font-family:R;font-size:13pt;}
.p8{text-align:start;hyphenate:auto;font-family:R;font-size:13pt;}
.p9{text-align:justify;hyphenate:auto;font-family:Times New Roman;font-size:13pt;}
.p10{text-align:center;hyphenate:auto;font-family:Times New Roman;font-size:13pt;}
.p11{text-indent:0.49166667in;text-align:justify;hyphenate:auto;font-family:Times;font-size:13pt;}
.p12{margin-bottom:0.083333336in;text-align:justify;hyphenate:auto;font-family:R;font-size:13pt;}
.s1{font-weight:bold;}
.s2{font-family:R;}
.s3{font-family:R;color:black;}
.s4{color:black;}
.s5{font-family:R;font-size:12pt;}
</style>
<meta content="ana.stanisic" name="author">
</head>
<body class="b1 b2">
<p class="p1"></p>
<p class="p2">
<span>K. broj 618/09</span>
</p>
<p class="p2"></p>
<p class="p3"></p>
<p class="p4">
<span>U IME NARODA</span>
</p>
<p class="p4"></p>
<p class="p3"></p>
<p class="p5">
<span>OSNOVNI SUD U BARU</span><span class="s1">,</span><span> kao prvostepeni krivični, sastavljen u vijeću od sudije Aleksandre Leković, kao predsjednika vijeća i sudija porotnika S.D. i J.F., kao članova vijeća, sa zapisničarom Anom Stanišić, u krivičnom predmetu okrivljenog G.V.a</span><span class="s2">, zbog krivičnog djela -  teška kradja iz čl. 240 st.1 tač. 1. KZ</span><span>, a po optužnici Osnovnog državnog tužioca u Baru Kt.br.493/09 od 29.12.2009 godine, nakon održanog glavnog i javnog pretresa dana 16.06.2010. godine u prisustvu zastupnika optužbe za​mjenika Višeg državnog tužioca Medojević Višnje, okrivljenog G.V.a, dana 18.06.2010. godine  donio je i javno objavio</span>
</p>
<p class="p6"></p>
<p class="p6"></p>
<p class="p7">
<span>P R E S U D U</span>
</p>
<p class="p8"></p>
<p class="p9">
<span>Okrivljeni G.V., zvani V., od oca B. i majke Z, rodjene A., rodjen ............. godine u Baru, sa prebivalištem u Baru, naselje.............., nezaposlen, neoženjen, sa završenom osnovnom školom, lošeg imovnog stanja,  državljanin Crne Gore, osudjivan i to</span><span class="s3">: presudom Osnovnog suda u Kotoru K.br. 53/08 od 31.10.2008 godine zbog krivičnog djela iz čl. 239 st.1. KZ CG na kaznu zatvora u trajanju od 3 mjeseca, presudom Osnovnog suda u Baru  K.br. 76/07 od 28.10.2008. godine zbog krivičnog djela iz čl. 376. /3/1 KZ CG u sticaju sa čl. 151/4/1 KZ CG, na kaznu zatvora u trajanju od 7 mjeseci uslovno na 2 godine, presudom Osnovnog suda u Baru K.br. 158/08 od 25.03.2009 godine zbog krivičnog djela iz čl. 240/1 KZ CG na kaznu zatvora u trajanju od 3 mjeseca, presudom Osnovnog suda u Baru K.br. 684/06 od 16.04.2009 godine zbog krivičnog djela iz čl. 240. KZ na kaznu zatvora u trajanju od 3 mjeseca, krivičnom presudom Osnovnog suda u Kotoru K.br. 475/06 od 12.05.2008 godine zbog krivičnog djela iz čl. 256. u sticaju sa čl. 204. KZ CG, na kaznu zatvora u trajanju od 4 mjeseca uslovno na godinu dana i 6 mjeseci.</span>
</p>
<p class="p9"></p>
<p class="p10">
<span>KRIV JE</span>
</p>
<p class="p9">
<span>Što je:</span>
</p>
<p class="p9"></p>
<p class="p9">
<span>Dana 14.07.2009 godine oko 16,00 časova na parking prostoru ispred bolnice u Baru, Opština Bar, obijanjem putničkog motornog vozila ''Džipa BMW X6'' reg.ozn.- PG .......... koje je bilo parkirano, oduzeo tudje pokretne stvari - mušku torbu vlasništvo oštećenog M. P.a iz Podgorice u kojoj se nalazio mobilni telefon marke ''Nokia N 96'' sa karticom vrijednosti 400 eura, ključeve od stana i lična dokumenta, u namjeri da njihovim prisvajanjem sebi pribavi protivpravnu imovinsku korist, na način što je upotrebom fizičke snage, podesnim sredstvom - kamenom djelovao na staklo na zadnjim desnim vratima i polomio ga, otvorio vozilo, ušao u unutrašnjost istog, izvršio premetačinu i odnio pomenute predmete,</span>
</p>
<p class="p9"></p>
<p class="p9">
<span>-čime je izvršio krivično djelo - teška krađa iz člana 240. st. 1. tačka 1. Krivičnog zakonika</span>
</p>
<p class="p8"></p>
<p class="p8">
<span>Pa ga sud primjenom čl.4,32,36 i 42 Krivičnog zakonika CG i čl. 359,360 i 364 ZKP-a</span>
</p>
<p class="p8"></p>
<p class="p8"></p>
<p class="p7">
<span>O S U D J U J E</span>
</p>
<p class="p8">
<span> </span>
</p>
<p class="p8">
<span> Na kaznu zatvora u trajanju od 1 (jedne) godine. </span>
</p>
<p class="p8"></p>
<p class="p8">
<span>Okrivljeni je dužan da plati troškove krivičnog postupka u iznosu od 85,00</span><span class="s1"> €</span><span> u roku od 15 dana od dana pravosnažnosti presude pod prijetnjom izvršenja. </span>
</p>
<p class="p6"></p>
<p class="p4">
<span>O b r a z l o ž e n j e</span>
</p>
<p class="p4"></p>
<p class="p3"></p>
<p class="p5">
<span>Optužnicom Osnovnog državnog tužioca u Baru Kt.br. 493/2009 od 29.12.2009 godine stavljeno je na teret okrivljenom izvršenje krivičnog djela bliže opisanog u izreci presude.</span>
</p>
<p class="p11"></p>
<p class="p5">
<span>Okrivljeni G.V.  je u svojoj odbrani negirao izvršenje krivičnog djela navodeći da u poslednje tri godine nije napravio nijedno krivično djelo, potpuno se povukao i smirio, trebalo je da se oženi i planirao je da osnuje porodicu, prema tome on nije uradio ovo djelo i ne zna o čemu se radi. Poznaje  nekoliko N.a, ali ne vjeruje da je ijednom N.i prodao telefon marke ''Nokia N 96''. Ništa mu nije poznato u vezi obijanja predmetnog džipa ''BMW'' isti nije nikad vidio, niti obio. </span>
</p>
<p class="p5"></p>
<p class="p3">
<span>U dokaznom postupku na glavnom pretresu izvedeni su sledeći dokazi:</span><span class="s3"> pročitan je iskaz oštećenog M. P.a iz prethodnog postupka dat na zapisniku od 14.12.2009. godine, pročitan je iskaz svjedoka A. S.a, saslušan je svjedok K. N.a, pročitana je potvrda o privremeno oduzetim predmetima UP PJ Bar Pu.br. 424/09 od 07.09.2009. godine na ime A. S.a, pročitana je potvrda UP PJ Bar KU.br. 438/09 od 18.09.2009. godine o vraćanju privremeno oduzetih predmeta na ime M. P.a, pročitan je nalaz i mišljenje vještaka ekonomske struke K.Š. od 17.10.2009. godine, pročitan je izvještaj iz KE PJ Bar br. 24-03/3-245/09-8254/2 od 20.10.2009. godine.</span>
</p>
<p class="p5"></p>
<p class="p6">
<span class="s4">Svjedok oštećeni M. P. je u prethodnom postupku izjavio da se ne sjeća tačno datuma kritičnog dogadjaja, ali misli da je to bilo u avgustu mjesecu 2009 godine. U tom periodu je svakodnevno odlazio u bolnicu u Starom Baru, gdje mu je član porodice bio na liječenju. Toga dana došao je oko 14,00 časova ispred bolnice i parkirao svoje vozilo marke ''BMW X6'' reg.oznake PG .......... i to na parkingu navedene bolnice. U bolnici je ostao nekih sat vremena i kada je izašao vidio je da mu je slomljeno zadnje staklo na desnim vratima i mjesta suvozača i da mu je nestala muška torbica koja je bila na zadnjem sjedištu, a u kojoj su se nalazila lična dokumenta, ključevi od tri stana, dva mobilna telefona marke ''Nokia N96'' sa SIM karticama. Predmetne telefone je kupio nepun mjesec dana prije kritičnog dogadjaja. Napomenuo je da je na zadnjem sjedištu vozila našao veći kamen kojim je razbijeno zadnje staklo. Istog trena je pozvao policiju koja je izvršila uvidjaj. Istakao je da mu je od ukradenih stvari vraćen samo jedan mobilni telefon marke ''Nokia N 96''. Nije se pridružio krivičnom gonjenju i nije postavio imovinsko pravni zahtjev. </span>
</p>
<p class="p6"></p>
<p class="p6">
<span class="s4">Svjedok A. S. je u prethodnom postupku izjavio da je negdje sedmog mjeseca 2009 godine u toku dana kod stare raskrsnice sreo poznanika K. N.u. Uz uobičajeni razgovor, K. ga je posjetio da mu je tražio još prije par dana mobilni telefon na prodaju. Kod sebe je imao mobilni telefon ''Nokia N 71'' bijele boje, a K. je govorio da mu se ovaj telefon svidja i da bi ga rado kupio. Prvi put kada mu je tražio telefon bio je u neizvjesnosti i nije mu ništa konkretno odgovorio. Medjutim kada su se sreli na stanici K. mu je ponudio i zamjenu za njegov telefon. Tada mu je pokazao telefon marke ''Nokia N 96'' crne boje koji je imao slajt u oba pravca. Njemu se svidio ovaj telefon, a pitao je K.a da li je taj telefon ukraden, na šta mu je ovaj odgovorio da nije. Pristao je na zamjenu, pa je tako dao svoj mobilni telefon, a uzeo K.e ''Nokiu N 96'' s tim što je K.u ostao dužan još 40,00 eura. Dogovorili su se da mu ovaj iznos preda za par dana. Nakon 2 - 3 dana ponovo je sreo K.a i predao mu novac koji mu je dugovao. Nedugo posle toga nekih mjesec i po dana, kontaktirala ga je policija u vezi sa predmetnim mobilnim telefonom koji je uzeo od K.a i tada je saznao da je to telefon koji je ukraden, a u policiji su ga pitali kako je došlo do telefona. Predmetni telefon mu je oduzet i od strane Uprave policije izdata mu je potvrda o oduzimanju predmeta. </span>
</p>
<p class="p6"></p>
<p class="p6">
<span class="s4">Svjedok K. N.a je izjavio da je od G. kupio telefon ''Nokiu N 96''. Dalje je naveo da ga je u toku ljeta tačnije u junu mjesecu 2009 godine, putem telefona pozvao G.V. i rekao mu da na prodaju ima telefon marke ''Nokia N 96'' te da ako je zainteresovan, da dodje kod njega u Stari Bar kući da pogleda. Istoga dana je pošao kod njega i našli su se ispred njegove kuće na autobuskom stajalištu kod pečurke. V. mu je tom prilikom pokazao telefon ''Nokia N 96'' koji je bio sive ''miš'' boje, a u pitanju je bio novi telefon koji se otvarao povlačenjem gore - dolje. Ovaj telefon V. mu je ponudio za 50,00 eura, a nudio mu je na poklon još jedan telefon marke ''Nokia'' koji je bio običan bez kamere. Pitao je V.a da li su telefoni ukradeni, obzirom da je nov telefon skup, ali mu je V. rekao da nije. Nije ga pitao kako je došlo do tih telefona, jer mu je bilo dovoljno da kaže da nije ukradeno. Dogovorili su se da mu za mobilni telefon ''Nokia N 96'' plati 50,00 eura s tim što mu je 20,oo eura dao odmah, a 30,oo eura je trebalo da mu da kasnije, tokom noći. V. mu je tada dao i drugi stari telefon marke ''Nokia'', fleš memoriju i jedne slušalice za ''Nokiu'' i rekao mu je da mu za to ne treba ništa platiti. Ovaj stari mobilni telefon je koristio par dana, pa ga je dao svojoj majci, a nakon nekih mjesec dana ga je uzeo od majke i poklonio drugu M. zvanim M, koji živi u Baru u Makedonskom naselju. To je uradio, jer majka uopšte nije koristila telefon. ''Nokiu N 96'' je koristio par dana, a poslije je taj telefon mijenjao sa drugom koji radi kao taksista koji se zove S., jer mu se telefon svidio, pa su izvršili zamjenu i to tako što je on uzeo ''Nokiu N 96'' a on njegovu ''Nokiu E 71'', a S. mu je  doplatio  još 40,00 eura. Tražio je V.a da bi mu vratio dug od 30,00 eura ali je u Starom Baru čuo da je V. bio zatvoren. Poslije dva mjeseca je sreo S.a sa kojim je mijenjao telefone, koji mu je rekao da mu je policija oduzela telefon jer je bio ukraden, te da je objasnio policiji od koga ga je uzeo, ali da ga policija nije mogla naći. Kada je to čuo odmah je pošao u policiju kako bi dao svoju izjavu kako je došao do predmetnog telefona. Napomenuo je da G.a poznaje samo iz vidjenja i da se pozdravljaju na ulici. Od njega ranije nije kupovao telefone, niti je imao problema, a nije sumnjao da su ovi telefoni ukradeni. Svjedok K. je na glavnom pretresu još jednom istakao da u oči može da pogleda G.a i da potvrdi da mu je on prodao navedeni telefon, odnosno dva telefona od kojih je jedan bio marke ''Nokia N 96''. </span>
</p>
<p class="p6"></p>
<p class="p6">
<span class="s4">Iz potvrde o privremeno oduzetim predmetima UP PJ Bar Pu.br. 424/09 od 07.09.2009. godine na ime A. S.a, proizilazi da je od S.a A.a dana 07.09.2009. godine oko 11,00 časova oduzet mobilni telefon marke ''Nokia N 96'' serijski broj ................. </span>
</p>
<p class="p6"></p>
<p class="p6">
<span class="s4">Iz potvrde UP PJ Bar KU.br. 438/09 od 18.09.2009. godine o vraćanju privremeno oduzetih predmeta na ime M. P.a, proizilazi  da je dana 18.09.2009. godine P.u M.u vraćen mobilni telefon marke ''Nokia N 76'' serijski broj .................... </span>
</p>
<p class="p6"></p>
<p class="p6">
<span class="s4">Iz  nalaza i mišljenja vještaka ekonomske struke Š.K. od 17.10.2009. godine,  proizilazi da je vještak obilaskom maloprodajnih objekata u kojima se prodaju mobilni telefoni i uvidom u cijenovnike utvrdio da je maloprodajna cijena mobilnog telefona marke ''Nokia N 96'' na dan 14.07.2009 godine iznosila 400,00 eura. </span>
</p>
<p class="p6"></p>
<p class="p6">
<span class="s4">Iz  izvještaja iz KE PJ Bar br. ..............od 20.10.2009. godine, proizilazi da je isti osudjivan i to: presudom Osnovnog suda u Kotoru K.br. 53/08 od 31.10.2008 godine zbog krivičnog djela iz čl. 239 st.1. (krađa) KZ CG na kaznu zatvora u trajanju od 3 mjeseca, presudom Osnovnog suda u Baru  K.br. 76/07 od 28.10.2008. godine zbog krivičnog djela iz čl. 376 /3/1 KZ CG u sticaju sa čl. 151/4/1 KZ CG, na kaznu zatvora u trajanju od 7 mjeseci uslovno na 2 godine, presudom Osnovnog suda u Baru K.br. 158/08 od 25.03.2009 godine zbog krivičnog djela iz čl. 240/1(teška krađa) KZ CG na kaznu zatvora u trajanju od 3 mjeseca, presudom Osnovnog suda u Baru K.br. 684/06 od 16.04.2009 godine zbog krivičnog djela iz čl. 240/1/1 KZ (teška krađa)na kaznu zatvora u trajanju od 3 mjeseca, krivičnom presudom Osnovnog suda u Kotoru K.br. 475/06 od 12.05.2008 godine zbog krivičnog djela iz čl. 256. u sticaju sa čl. 204. KZ CG, na kaznu zatvora u trajanju od 4 mjeseca uslovno na godinu dana i 6 mjeseci.</span>
</p>
<p class="p5"></p>
<p class="p6">
<span>Ocjenom izvedenih dokaza nesumnjivo je utvrdjeno da je okrivljeni G.V. izvršio krivičnog djelo koje mu je stavljeno na teret na način bliže opisan u izreci presude. Okrivljeni je u cjelosti negirao izvršenje krivičnog djela u bitnom navodeći da nije izvršio krivično djelo koje mu je stavljeno na teret, da nije prodao telefon K.u i da 2 - 3 godine prije ovoga nije ništa uradio. Sud ne prihvata odbranu okrivljenog i tretira je kao sračunatu na izbjegavanje krivice, jer je njegova odbrana u cjelosti demantovana dokazima provedenim na glavnom pretresu. Naime,  ocjenom dokaza koji su provedeni na glavnom pretresu, te njihovim dovodjenjem u međusobnu i logičnu vezu,  utvrđuje se da je okrivljeni izvršio krivično djelo koje mu se stavlja na teret. Iz iskaza oštećenog M. P.a, koji iskaz sud u cjelosti prihvata kao istinit i objektivan, nesporno se utvrđuje da je u avgustu mjesecu 2009 godine M. svoje vozilo marke ''BMW X6'' parkirao na parkingu Opšte bolnice u Baru. Nakon sat vremena izašao iz bolnice i vidio da mu je slomljeno zadnje staklo na desnim vratima vozila i da mu je nestala muška torbica koja je bila na zadnjem sjedištu, a u kojoj su se nalazila lična dokumenta, ključevi od tri stana, dva mobilna telefona marke ''Nokia N 96'' sa SIM karticama. Takodje je u svom iskazu oštećeni naveo da je tom prilikom u vozilu na zadnjem sjedištu našao veći kamen kojim je razbijeno zadnje staklo. Nesporno je utvrdjeno da je predmetni telefon pronadjen kod A. S.a, da je od njega oduzet, a iz iskaza A.a se nesporno utvrdjuje da je on ovaj telefon trampio sa K. N.om. Svjedok K. N.a je u prethodnom postupku decidno naveo da ga je u toku ljeta 2009 godine pozvao telefonom G.V. i rekao mu da ima dobar mobilni telefon na prodaju marke ''Nokia N 96'' , te da se sa V.om našao na autobuskom stajalištu u Starom Baru, kada mu je V. pokazao telefon ''Nokia N 96'' sive miš boje, koji je bio novi telefon i imao je povlačenje gore - dolje. Ovaj telefon mu je ponudio za 50,oo eura, pa su se dogovorili i on mu je platio odmah 20,oo eura, a 30 eura je trebao da mu da kasnije tokom dana. Nedugo poslije toga K. je mijenjao ovaj telefon sa telefonom koji je bio u vlasništvu S.a A.a. Sud nije prihvatio odbranu okrivljenog gdje negiro da je N.i prodao ''Nokiu N 96'' sa razloga što je svjedok K. u svom iskazu jasno i detaljno opisao kako je došao do predmetnog telefona. Svjedok K. je još jednom na glavnom pretresu pred okrivljenim potvrdio da je od njega kupio predmetni telefon. Pri nespornoj činjenici da je sporni telefon vlasništvo oštećenog M.a i da mu je telefon ukraden iz vozila, te da je okrivljeni bio posjedu ovog telefona koji ubrzo prodao K.u, za sud je nesporno da je okrivljeni G.upravo lice koje je počinilo ovo krivično djelo na način opisan u izreci presude. </span>
</p>
<p class="p6"></p>
<p class="p6">
<span class="s4">Predmetno krivično djelo okrivljeni je izvršio obijanjem. Pod obijanjem se podrazumijeva nasilno prodiranje u zatvorenom prostoru a što je u konkretnom slučaju okrivljeni uradio tako što je kamenom polomio staklo na zadnjim vratima vozila „BMW X6“.  Da je okrivljeni kamenom djelovao na prozore vozila oštećenog, utvrdjuje se iz jasnog, uvjerljivog i istinitog iskaza oštećenog M. P.a koji je naveo da je staklo razbijeno kamenom koji se nalazio na zadnjem sjedištu njegovog vozila. </span>
</p>
<p class="p6"></p>
<p class="p6">
<span>Okrivljeni je krivično djelo izvršio sa umišljajem, jer je bio svjesan da na način predstavljen u izreci presude oduzima tuđe pokretne stvari, a utvrđena je i njegova namjera da prisvajanjem oduzetih stvari pribavi sebi protivpravnu imovinsku korist.</span><span class="s4"> </span><span>Nesporno je da su se u  radnjama okrivljenog stekli svi bitni elementi bića krivičnog djela koje mu je stavljeno na teret.</span>
</p>
<p class="p6">
<span>Odlučujući se za krivičnu sankciju sud je cijenio sve okolnosti iz čl.42 KZCG koje su od uticaja na vrstu i visinu kazne. Od olakšavajućih okolnosti na strani okrivljenog sud je cijenio činjenicu da je u pitanju relativno mlad čovjek, te da se oštećeni nije pridružio krivičnom gonjenju. Kao otežavajuću okolnost sud je na strani okrivljenog cijenio njegovu raniju osudjivanost za istovrsna krivična djela, pa mu je izrekao efektivnu kaznu zatvora u trajanju od 1 (jedne) godine. Izrečena kazna zatvora po ocjeni suda odgovara težini izvršenog krivičnog djela i krivici okrivljenog i predstavlja mjeru koja je neophodna da bi se postigla svrha kažnjavanja.</span>
</p>
<p class="p6"></p>
<p class="p12">
<span>Odluka o troškovima krivičnog postupka zasniva se na odredbi čl.202.ZKP-a.  Okrivljeni je dužan da plati troškove krivičnog postupka u iznosu od 85,00 €, koji troškovi se odnose na vještačenje po vještaku finansijske struke u iznosu od 55,00 €, kao i troškove za rad suda koji su određeni prema trajanju, složenosti krivičnog postupka i imovinskim  prilikama okrivljenog. </span>
</p>
<p class="p12">
<span>Sa izloženog odlučeno je kao u izreci presude.</span>
</p>
<p class="p12"></p>
<p class="p4">
<span>OSNOVNI SUD U BARU</span>
</p>
<p class="p4">
<span>Dana 18.06.2010 godine</span>
</p>
<p class="p3"></p>
<p class="p3">
<span>	  </span>
</p>
<p class="p3">
<span>      ZAPISNIČAR,				</span><span class="s5">          </span><span>PREDSJEDNIK VIJEĆA SUDIJA	</span>
</p>
<p class="p3">
<span>       Ana Stanišić					       Aleksandar Leković</span>
</p>
<p class="p3"></p>
<p class="p3"></p>
<p class="p3">
<span>PRAVNA POUKA:Protiv ove presude može se izjaviti žalba Višem sudu u Podgorici u roku od  15 dana od dana prijema pismenog otpravka. Žalba se predaje ovom sudu u dva primjerka.</span>
</p>
<p class="p3"></p>
<p class="p3"></p>
<p class="p3">
<span> </span>
</p>
<p class="p1"></p>


</body>
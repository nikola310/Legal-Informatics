<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:justify;hyphenate:auto;font-family:Arial;font-size:12pt;}
.p2{text-align:center;hyphenate:auto;font-family:Arial;font-size:12pt;}
.p3{text-align:start;hyphenate:auto;font-family:Times New Roman;font-size:12pt;}
</style>
<meta content="milosav.zekic" name="author">
</head>
<body class="b1 b2">
<p class="p1">
<span>OSNOVNI SUD U ROŽAJAMA</span>
</p>
<p class="p1">
<span>K.br. 63/11</span>
</p>
<p class="p1"></p>
<p class="p1"></p>
<p class="p2">
<span>U IME NARODA</span>
</p>
<p class="p1"></p>
<p class="p1"></p>
<p class="p1">
<span>	OSNOVNI SUD U ROŽAJAMA, kao prvostepeni krivični sud u vijeću sastavljenom od sudije Milosava Zekića, kao predsjednika vijeća i sudija porotnika Kardović Abdurahmana i Demić Refije, kao članova vijeća, uz učešće zapisničara Azre Dacić, rješavajući po optužnici Osnovnog državnog tužilaštva iz Rožaja Kt.br.298/10 od 29.12.2010.g. podnijetoj protiv optuženog K.A. iz Aleksandrovca, zbog krivičnog djela krijumčarenje iz čl. 265. st. 1. Krivičnog zakonika, nakon održanog glavnog i javnog pretresa u prisustvu Osnovnog državnog tužioca Kalač Hajrana i branioca optuženog, advokata M. V.iz Rožaja, postavljenog po službenoj dužnosti, a u odsustvu optuženog, kome se sudi u odsustvu, dana 15.06.2011.g. donio je i javno objavio</span>
</p>
<p class="p1"></p>
<p class="p1"></p>
<p class="p2">
<span>P R E S U D U</span>
</p>
<p class="p1"></p>
<p class="p1"></p>
<p class="p1">
<span>	Optuženi K. A. JMBG . od oca S. i majke G., rodj. S., rodjen . u Aleksandrovcu, gdje i živi-Ul. "Svetosavska" br. 3, drž. Republike Srbije, pismen, završio srednju ugostiteljsku školu, zaposlen, prima platu u iznosu od 18.000 dinara, neoženjen, nije odslužio vojni rok, srednjeg imovnog stanja,</span>
</p>
<p class="p1"></p>
<p class="p1"></p>
<p class="p1"></p>
<p class="p2">
<span>K R I V    J E</span>
</p>
<p class="p2"></p>
<p class="p1"></p>
<p class="p1">
<span>	Što je,</span>
</p>
<p class="p1">
<span>	dana 29.12.2010.g. oko 05,30 h u mjestu zv. "Dračenovac", Opština Rožaje, bavio se prenošenjem robe preko carinske linije izbjegavajući mjere carinskog nadzora i to: 126 litara domaće rakije upakovane u 21 plastični bidon od po 5 litara i 7 plastičnih bidona od po 3 litara, na način što je prije carinskog punkta robu predao nepoznatom licu da mu istu unese u Crnu Goru zaobilaznim putem, nakon čega je sa praznim automobilom prešao carinski prelaz, a zatim ga sačekao u selu Bać, preuzeo robu i istu utovario u svoje putničko motorno vozilo marke "Mercedes" reg.oznaka KŠ 127-066,</span>
</p>
<p class="p1">
<span>	-čime je izvršio krivično djelo krijumčarenje iz čl. 265. st. 1. Krivičnog zakonika,</span>
</p>
<p class="p1"></p>
<p class="p1">
<span>	pa mu sud primjenom pomenutog zakonskog propisa i čl. 4, 13, 15, 32, 34, 36, 42, 52, 53, 54. Krivičnog zakonika i čl. 364. Zakonika o krivičnom postupku   i z r i č e</span>
</p>
<p class="p2"></p>
<p class="p2"></p>
<p class="p2">
<span>USLOVNU OSUDU</span>
</p>
<p class="p1"></p>
<p class="p1"></p>
<p class="p1">
<span>	Kojom mu utvrdjuje kaznu zatvora u trajanju od 6 (šest) mjeseci i istovremeno odredjuje da se kazna neće izvršiti ukoliko osudjeni u roku od jedne godine ne izvrši novo krivično djelo.</span>
</p>
<p class="p1">
<span>	Da plati ovome sudu na ime troškova krivičnog postupka iznos od  62,50 eura.</span>
</p>
<p class="p1">
<span>	Da plati ovome sudu na ime paušala iznos od  40,00 eura, sve u roku od 15 dana po pravosnažnosti ove presude.	</span>
</p>
<p class="p1">
<span>	Od optuženog se oduzima 126 litara domaće rakije kao predmet izvršenja krivičnog djela. </span>
</p>
<p class="p1">
<span>	Istovremeno sud optuženog primjenom pomenutog zakonskog propisa i čl. 4, 13, 15, 32, 34, 39. i 42. Krivičnog zakonika i čl. 364. Zakonika o krivičnom postupku</span>
</p>
<p class="p1"></p>
<p class="p1"></p>
<p class="p2">
<span>O S U DJ U J E</span>
</p>
<p class="p1"></p>
<p class="p1"></p>
<p class="p1">
<span>	NA NOVČANU KAZNU u iznosu od 300,00 (tri stotine) eura.  Ako osudjeni ne plati novčanu kaznu u roku od 15 dana po pravosnažnosti ove presude, ista će se zamijeniti kaznom zatvora, tako što će se za svakih započetih 25,00 eura novčane kazne odrediti jedan dan kazne zatvora.</span>
</p>
<p class="p1"></p>
<p class="p2"></p>
<p class="p2">
<span>O b r a z l o ž e nj e</span>
</p>
<p class="p1"></p>
<p class="p1"></p>
<p class="p1">
<span>	Osnovno državno tužilaštvo iz Rožaja, podnijelo je ovome sudu optužnicu Kt.br. 298/10 od 29.12.2010.g. protiv optuženog K. A. iz Aleksandrovca, zbog krivičnog djela krijumčarenje iz čl. 265. st. 1. Krivičnog zakonika (KZ).</span>
</p>
<p class="p1">
<span>	Na glavnom pretresu ODT Kalač Hajran je ostao pri podnijetoj optužnici, te je predložio da sud optuženog oglasi krivim zbog krivičnog djela koje mu je optužbom stavljeno na teret i da ga osudi na kaznu po zakonu, te da se od istog oduzme roba koja je upotrijebljena kao predmet izvršenja krivičnog djela.</span>
</p>
<p class="p1">
<span>	Na osnovu čl. 312. st. 2. Zakonika o krivičnom postupku (ZKP) optuženom je sudjeno u odsustvu, obzirom da isti nije dostižan državnim organima Crne Gore, a sud je imajući u vidu težinu krivičnog djela koje mu je stavljeno na teret i društvenu opasnost istog našao da postoje naročito važni razlozi da mu se sudi u odsustvu.</span>
</p>
<p class="p1">
<span>	Branilac optuženog, advokat V. M. postavljen po službenoj dužnosti je u završnoj riječi predložio da sud njegovog branjenika oslobodi od optužbe, jer nije dokazano da je izvršio krivično djelo za koje je optužen, a ako ga oglasi krivim da ga što blaže kazni.</span>
</p>
<p class="p1">
<span>	Optuženi je u svojoj odbrani na zapisniku iz istrage Ki.br. 94/10 od 29.12.2010.g. istakao: da živi u Aleksandrovcu, Republika Srbija. Dana 29.12.2010.g. pošao je sa svojom djevojkom iz Srbije prema Crnoj Gori svojim putničkim motornim vozilom marke "Mercedes" reg.br. KŠ 127-066. U vozilu je prevozio 21 plastični bidon domaće rakije od po 5 litara i 7 plastičnih bidona od po 3 litra. Kada je došao na granični prelaz "Dračenovac",Opština Rožaje carinik mu nije dao da unese ovu robu u Crnu Goru, te je okrenuo vozilo i pošao prema Republici Srbiji,te zaustavio vozilo na jednom parkingu u medju zoni da bi se odmorio. Tada mu je prišao jedan momak i kazao mu da može on da mu prenese ovu rakiju i tražio mu 20 eura za tu uslugu, što je prihvatio. Dogovorili su se da on prodje vozilom preko carinskog prelaza i da ga sačeka u selu Bać gdje će preuzeti rakiju od ovog momka, što je i učinio. Kada je prešao carinski prelaz i ušao u Crnu Goru u selu Bać je sačekao ovog momka koji mu je donio rakiju njegovim vozilom. Rakiju je stavio u svoje vozilo i častio ga 20 eura, nakon čega je pošao prema Rožajama gdje ga je zaustavila patrola policije i robu mu oduzela. </span>
</p>
<p class="p1">
<span>	Po ovoj krivičnopravnoj stvari, sud je izveo dokaze: pročitao službenu zabilješku Ispostave Rožaje od 29.12.2010.g., potvrdu o privremeno oduzetim predmetima Ispostave Rožaje br. KU-264/2010 od 29.12.2010.g., izvještaj kriminalističke tehnike Ispostave Rožaje br. 255/2010 od 29.12.2010.g. i izvršio uvid u fotodokumentaciju Uprave policije-Ispostave Rožaje br. 255/2010 od 29.12.2010.g., dok nije izveo dokaz uvidom u izvod iz kaznene evidencije na ime optuženog, jer bi se pribavljanjem ovog dokaza samo nepotrebno odugovlačio postupak, a činjenično stanje bi ostalo neizmijenjeno.</span>
</p>
<p class="p1">
<span>	Cijeneći iskaz optuženog dat u istrazi i sve izvedene dokaze kako pojedinačno, tako i u medjusobnoj vezi u smislu čl. 360. st. 2. ZKP, sud je nedvosmisleno utvrdio činjenično stanje kao u dispozitivu ove presude.</span>
</p>
<p class="p1">
<span>	Utvrdjeno činjenično stanje proizilazi kako iz iskaza optuženog, tako i iz dokaza izvedenih u postupku.</span>
</p>
<p class="p1">
<span>	Naime, optuženi je priznao izvršenje djela, pa je sud njegov iskaz prihvatio kao jasan i potpun, obzirom da nalazi oslonca u navodima iz službene zabilješke, izvještaju krim.tehnike Ispostave Rožaje, potvrde o privremeno oduzetim predmetima i fotodokumentacije iz kojih se utvrdjuje da je optuženi kritičnog dana oko 05,30 časova upravljao vozilom iz pravca Baća prema Beranama, kojom prilikom je u Rožajama zaustavljen od strane saobraćajne policije koja je izvršila pregled vozila i u prtljažniku istog pronašla 126 litara domaće rakije i to 21 plastični bidon od po 5 litara i 7 plastičnih bidona od po 3 litra, koja roba mu je oduzeta, te dovodeći to u vezu sa iskazom optuženog koji priznaje da mu prethodno nije dozvoljeno da sa ovom robom udje u Crnu Goru preko graničnog prelaza "Dračenovac", te da je nakon toga prije carinskog punkta angažovao nepoznato lice koje mu je prenijelo ovu robu u Crnu Goru, zaobilaznim putem, dok je on praznim vozilom prošao preko carinskog prelaza i sačekao ga u selu Bać gdje je preuzeo robu, utovario je u svoje vozilo i pošao prema Rožajama gdje je zaustavljen od strane policije koja mu je pronašla ovu robu, zaista nema sumnje u drugačije činjenično stanje.</span>
</p>
<p class="p1">
<span>	Dakle, u postupku je utvrdjeno da je optuženi dana 29.12.2010.g. oko 05,30 h u mjestu zv. "Dračenovac", Opština Rožaje, bavio se prenošenjem robe preko carinske linije izbjegavajući mjere carinskog nadzora i to: 126 litara domaće rakije upakovane u 21 plastični bidon od po 5 litara i 7 plastičnih bidona od po 3 litara, na način što je prije carinskog punkta robu predao nepoznatom licu da mu istu unese u Crnu Goru zaobilaznim putem, nakon čega je sa praznim automobilom prešao carinski prelaz, a zatim ga sačekao u selu Bać, preuzeo robu i istu utovario u svoje putničko motorno vozilo marke "Mercedes" reg.oznaka KŠ 127-066. </span>
</p>
<p class="p1">
<span>	Imajući u vidu utvrdjeno činjenično stanje, sud je djelimično izmijenio činjenični opis djela, kao u dispozitivu ove presude i prilagodio ga utvrdjenom činjeničnom stanju smatrajući da time nije povrijedjen identitet optužbe i presude.</span>
</p>
<p class="p1">
<span>	Cijeneći psihički odnos optuženog prema učinjenom krivičnom djelu, sud je našao da je isti bio svestan svog djela tj. svestan da preduzima navedene radnje u cilju nastupanja zabranjene posledice, koja je i nastupila, znajući za njihovu protivpravnost i to je htio, pa je postupao sa direktnim umišljajem.</span>
</p>
<p class="p1">
<span>	Pravnom ocjenom utvrdjenog činjeničnog stanja, sud je našao da su u radnjama optuženog sadržani svi bitni elementi krivičnog djela krijumčarenje iz čl. 265. st. 1. KZ.</span>
</p>
<p class="p1">
<span>	Sa navedenih razloga, sud nije prihvatio tezu odbrane branioca optuženog da u postupku nije dokazano da je njegov branjenik izvršio krivično djelo koje mu je optužbom stavljeno na teret.</span>
</p>
<p class="p1">
<span>	Za izvršeno krivično djelo sud je optuženog oglasio krivim i izrekao mu uslovnu osudu utvrdjujući mu pritom kaznu zatvora u trajanju od 6 (šest) mjeseci i istovremeno odredio da se kazna neće izvršiti ukoliko isti u roku od jedne godine ne izvrši novo krivično djelo. Pošto je za ovo krivično djelo pored kazne zatvora kumulativno propisana i novčana kazna, sud je optuženog osudio i na novčanu kaznu u iznosu od 300,00 (tri stotine) eura.</span>
</p>
<p class="p1">
<span>	Prilikom izricanja ovakve vrste krivične sankcije i visine novčane kazne, sud je imao u vidu težinu izvršenog krivičnog djela, stepen krivice optuženog, stepen nastupele posledice, okolnosti pod kojima je djelo izvršeno, cijeneći pritom kao olakšavajuću okolnost  njegovo priznanje za izvršeno djelo, pa je sud u nedostatu otežavajućih okolnosti našao da je imalo mjesta izricanju ovakve vrste krivične sankcije i visine novčane kazne, ubijedjen da će upozorenje uz prijetnju kazne i izrečena novčana kazna u naznačenom iznosu u dovoljnoj mjeri uticati na optuženog da ubuduće ne vrši bilo kakva krivična djela i da će vaspitno djelovati na druge da ne čine ista ili slična djela.</span>
</p>
<p class="p1">
<span>	Na osnovu čl. 202. u vezi čl. 199. st. 2. tač. 7. i st. 4. ZKP, sud je obavezao optuženog da plati ovome sudu na ime troškova krivičnog postupka iznos od 62,50 eura, koji troškovi se odnose na ime troškova za branioca postavljenog po službenoj dužnosti.</span>
</p>
<p class="p1">
<span>	Na osnovu čl. 202. u vezi čl. 199. st. 2. tač. 9. i st. 3. ZKP u vezi čl. 2. Uredbe o izmjenama Uredbe o naknadi troškova u sudskim postupcima, sud je obavezao optuženog da plati ovome sudu na ime paušala iznos od 40,00 eura.</span>
</p>
<p class="p1">
<span>	Na osnovu čl. 265. st. 4. KZ od optuženog se oduzima 126 litara domaće rakije kao predmet izvršenja krivičnog djela.</span>
</p>
<p class="p1">
<span>	Sa izloženog odlučeno je kao u dispozitivu ove presude.</span>
</p>
<p class="p1"></p>
<p class="p1"></p>
<p class="p1">
<span>	OSNOVNI SUD U ROŽAJAMA, dana 15.06.2011.g.</span>
</p>
<p class="p1"></p>
<p class="p1"></p>
<p class="p1"></p>
<p class="p1">
<span>Zapisničar,					PREDSJEDNIK VIJEĆA-SUDIJA,</span>
</p>
<p class="p1">
<span>Azra Dacić s.r.				Milosav Zekić s.r.</span>
</p>
<p class="p1"></p>
<p class="p1"></p>
<p class="p1"></p>
<p class="p1">
<span>PRAVNA POUKA: Protiv ove presude može se izjaviti žalba u roku od 15 dana od dana prijema iste i to Višem sudu u Bijelom Polju, a preko ovog suda.	 </span>
</p>
<p class="p1"></p>
<p class="p3"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:start;hyphenate:auto;font-family:Times New Roman;font-size:12pt;}
.p2{text-align:start;hyphenate:auto;font-family:Times New Roman;font-size:11pt;}
.p3{text-align:justify;hyphenate:auto;font-family:Times New Roman;font-size:11pt;}
.p4{text-align:center;hyphenate:auto;font-family:Times New Roman;font-size:11pt;}
.p5{text-indent:0.5in;text-align:start;hyphenate:auto;font-family:Times New Roman;font-size:11pt;}
.p6{text-indent:0.5in;text-align:justify;hyphenate:auto;font-family:Times New Roman;font-size:11pt;}
.s1{font-weight:bold;}
.s2{color:black;}
</style>
<meta content="igor.djurickovic" name="author">
</head>
<body class="b1 b2">
<p class="p1">
<!--Image link to '0.jpg' can be here-->
</p>
<p class="p2">
<span class="s1">CRNA GORA</span>
</p>
<p class="p2">
<span class="s1">OSNOVNI SUD U NIKŠIĆU</span>
</p>
<p class="p2">
<span>K.br.41/2013</span>
</p>
<p class="p2">
<span>Dana 10.04.2013. godine</span>
</p>
<p class="p2"></p>
<p class="p3">
<span>	</span><span class="s1">OSNOVNI SUD U NIKŠIĆU,</span><span> kao prvostepeni krivični, sudija pojedinac Djuričković Igor, uz sudjelovanje sudijskog pripravnika R. R. i namještenika Papović Budimirke kao zapisničara, rješavajući u krivičnom predmetu okrivljene E. J.  iz Nikšića, zbog krivičnog djela skidanje i povreda službenog pečata i znaka iz člana 381 stav 1 KZ, postupajući po optužnom predlogu ODT Nikšić Kt.br.15/13 od 28.01.2013.godine, nakon javnog glavnog pretresa održanog dana 10.04.2013.godine, u prisustvu zastupnika ODT-a S. V. i okrivljene, donio je i istog dana javno objavio </span>
</p>
<p class="p3"></p>
<p class="p4">
<span class="s1">R J E Š E NJ E</span>
</p>
<p class="p2"></p>
<p class="p5">
<span class="s1">Okrivljenoj:</span>
</p>
<p class="p2"></p>
<p class="p3">
<span class="s1">	E. J.</span><span>, od oca T. i majke Z., rodjene N., rodjenoj ... godine u N., sa prebivalištem u Nikšiću-Ulica ..., državljanin Crne Gore, po zanimanju privatnik, udata, majka dvoje djece, srednjeg imovnog stanja, ranije neosudjivanoj,</span>
</p>
<p class="p3"></p>
<p class="p6">
<span>- zbog izvršenja krivičnog djela skidanje i povreda službenog pečata i znaka iz člana 381 stav 1 KZ, primjenom citiranih zakonskih odredbi i odredbi iz člana 4 stav 2, člana 42 stav 1, člana 52 i 65 KZ i odredbi člana 226, 229, člana 465, 466, a u vezi člana 374 ZKP-a  i z r i č e  s e </span>
</p>
<p class="p3"></p>
<p class="p4">
<span class="s1">SUDSKA OPOMENA</span>
</p>
<p class="p4"></p>
<p class="p3">
<span>        Obavezuje se okrivljena  da na ime paušala kao dijela troškova krivičnog postupka plati novčani iznos od 30,00 € u roku od 15 dana od dana pravosnažosti rješenja, pod prijetnjom prinudnog izvršenja na na žiro račun Osnovnog suda u Nikšiću broj 832-152-32 i da sudu dostavi dokaz o izvršenoj uplati. </span>
</p>
<p class="p3"></p>
<p class="p4">
<span class="s1">O b r a z l o ž e n j e</span>
</p>
<p class="p4"></p>
<p class="p3">
<span class="s1">	Osnovni državni tužilac u Nikšiću</span><span> svojim optužnim predlogom Kt.br.15/13 od 28.01.2013.godine, stavio je na teret okrivljenoj E. J.izvršenje krivičnog djela skidanje i povreda službenog pečata i znaka iz člana 381 stav 1 KZ. Zastupnik  ODT-a S. V., koja je zastupala optužni akt na glavnom pretresu, u svojoj završnoj riječi ostala je pri navodima podnijetog optužnog akta i predložila sudu da okrivljenu za počinjeno krivično djelo oglasi krivom i osudi po zakonu.</span>
</p>
<p class="p3">
<span>          </span>
</p>
<p class="p3">
<span>         	</span><span class="s1">Okrivljena E. J.</span><span>na glavnom pretresu priznala je izvršenje krivičnog djela koje joj je stavljeno na teret optužbom i u tom pravcu objasnila da je vlasnik cvjećare M. koja se nalazi u ulici …, koja cvjećara predstavlja osnovni izvor prihoda njene porodice, da je dana 19.12.2012.godine ovaj objekat od strane nadležne poreske inspekcije zapečaćen i donešeno rješenje o privremenoj zabrani rada, zbog toga što ona kao vlasnik tog objekta nije redovno uplaćivala poreze i doprinose, tako da je po tom osnovu nastao dug u iznosu od oko 10.000,00 eura, te da joj je toga dana od strane službenika inspekcije saopšteno da mora platiti cjelokupan iznos duga da bi mogla opet otvoriti navedeni objekat, a pošto ona nije imala taj novac, izrevoltirana time što joj je objekat zapečaćen i zabranjen rad, narednog dana je skinula pečat koji su službenici inspekcije postavili na vratima objekta nakon što su zabranili dalji rad u istom, jer je u cvjećari bilo dosta svježeg cvijeća a navedena cvjećara joj predstavlja jedini izvor prihoda, te da su službenici preske inspekcije nakon kritičnog dana dolazili u ponovnu kontrolu i tom prilikom konstatovali da je sa vrata njene cvjećare skinut službeni pečat koji je prilikom prethodne kontrole postavljen. Istakla je da je ona privatnik već 30 godina i da joj teška materijalna situacija u kojoj se nalaze ona i njena porodica nije dozvoljavala da redovno izmiruje poreze i doprinose koje je bila dužna da redovno izmiruje.</span>
</p>
<p class="p3"></p>
<p class="p6">
<span>U svojoj završnoj riječi okrivljena je, ostajući pri datom priznanju, izrazila kajanje zbog izvršenog krivičnog djela i predložila sudu da je što je moguće blaže kazni. </span>
</p>
<p class="p6"></p>
<p class="p3">
<span>             Sud je na glavnom pretresu u dokaznom postupku pročitao rješenje Poreske uprave CG PJ Nikšić-Filijala za inspekcijski nadzor broj 03/12-5/628-3 od 19.12.2012.godine, pročitao zapisnik o izvršenom inspekcijskom nadzoru Poreske uprave CG PJ Nikšić broj 03/12-5/628-2 od 19.12.2012.godine, pročitao  zapisnik istog inspekcijskog organa broj 03/12-5/628-4 od 21.12.2012.godine i  pročitao  izvod iz kaznene evidencije za okrivljenu, dat od Uprave policije CG – PJ Nikšić, nakon čega je na saglasan predlog stranaka dokazni postupak prekinut jer je istinitim, potpunim i jasnim priznanjem okrivljene E. J. i provedenim dokazima utvrdjeno činjenično stanje. </span>
</p>
<p class="p3">
<span> </span>
</p>
<p class="p6">
<span>Analizirajući provedene dokaze pojedinačno i u njihovoj medjusobnoj povezanosti, dovodećih ih u vezu sa navodima optužbe i priznanjem okrivljene, sud je na nesumnjiv način utvrdio da je okrivljena E. J. počinila krivično djelo koje joj je stavljeno na teret optužbom, pa je zbog izvršenja istog okrivljenu oglasio krivom i krivično pravno odgovornom iz sljedećih razloga:</span>
</p>
<p class="p3">
<span>          </span>
</p>
<p class="p6">
<span class="s2">Priznanje okrivljene sud je cijenio kao istinito, potpuno i jasno jer je isto potvrdjeno svim provedenim dokazima. Naime, priznanje okrivljene E. J. je potvrdjeno je rješenjem Poreske uprave CG PJ Nikšić Filijala za inspekcijski nadzor broj 03/12-5/628-3 od 19.12.2012.godine, u kojem je konstatovano da se zabranjuje poreskom obvezniku E. J., vlasniku cvjećare“M“ iz Nikšića, PIB:2611965265038, obavljanje djelatnosti u poslovnim prostorijama u N., ulica ... i da zabrana traje do uplate poreskog duga po osnovu paušalnog oporezivanja od 9.954,90 eura, dok je u zapisniku o izvršenom inspekcijskom nadzoru Poreske uprave CG PJ Nikšić broj 03/12-5/628-2 od 19.12.2012.godine konstatovano kod poreskog obveznika E. J. iz Nikšića, poreski inspektor I M. B. izvršila uvid u analitički račun koji se vodi kod Poreske uprave i utvrdila je da okrivljena ima dug po osnovu paušalnog oporezivanja u ukupnom iznosu od 9.954,90 eura zaključno sa mjesečnom akontacijom za oktobar mjesec 2012. godine, da je u postupku nadzora kod preduzetnika E. J. donijeto je rješenje o zabrani obavljanja djelatnosti do uklanjanja utvrdjenih nepravilnosti, koja zabrana je izvršena stavljanjem službenog pečata na ulaznim vratima objekta, a uvidom u zapisnik istog inspekcijskog organa broj 03/12-5/628-4 od 21.12.2012.godine utvrdjeno je da je poreski inspektor I M. B. dana 21.12.2012.godine izvršila provjeru službenog pečata stavljenog na ulaznim vratima cvjećare „M“, vlasništvo preduzetnika E. J. iz N., ulica ... i tom prilikom ustanovila da je povrijeđen službeni pečat na ulaznim vratima objekta koji je stavljen dana 19.12.2012.godine po rješenju kojim se zabranjuje djelatnost zbog poreskog duga broj 03/12-5/628-3 od navedenog datuma. </span>
</p>
<p class="p6"></p>
<p class="p6">
<span> Na osnovu činjenica utvrdjenih navedenim dokazima i priznanjem okrivljene sud je na nesumnjiv način utvrdio da je okrivljena E. J.  dana 20.12.2012.godine, u Nikšiću, u svom poslovnom objektu-cvjećari”M.” koja se nalazi u ulici …, svjesna svog djela čije je izvršenje htjela, skinula službeni pečat koji je dana 19.12.2012.godine radi zabrane obavljanja djelatnosti stavilo ovlašćeno službeno lice-poreski inspektor Poreske uprave PJ Nikšić</span><span class="s2">, sa kojim radnjama je okrivljena počinila krivično djelo</span><span> skidanje i povreda službenog pečata i znaka iz člana 381 stav 1 KZ.</span>
</p>
<p class="p3">
<span>    </span>
</p>
<p class="p6">
<span>Cijeneći subjektivni odnos okrivljene prema izvršenom krivičnom djelu, sud je utvrdio da je okrivljena prilikom izvršenja predmetnog krivičnog djela postupala sa direktnim umišljajem, jer iz utvrdjenog činjeničnog stanja proizilazi da je okrivljena preduzimajući radnje izvršenja predmetnog krivičnog djela postupala sa očiglednom namjerom da na taj način, dakle uklanjajući službeni pečat koji je bio postavljen na vratima njenog poslovnog objekta-cvjećare koji je radi zabrane obavljanja djelatnosti stavilo ovlašćeno službeno lice skine taj službeni pečat, odakle nedvosmisleno proizilazi da je okrivljena prilikom izvršenja radnji predmetnog krivičnog djela bila svjesna istog i htjela njegovo izvršenje.</span>
</p>
<p class="p3"></p>
<p class="p6">
<span>Prilikom donošenja odluke o krivičnoj sankciji okrivljenoj sud je u smislu člana 42 stav 1 KZ kao olakšavajuće okolnosti na strani okrivljene našao činjenicu da se radi o osobi ženskog pola srednje životne dobi koja je udata i majka dvoje djece, potpuno i jasno priznanje izvršenja predmetnog krivičnog djela kao i raniju neosudjivanost okrivljene koju je sud utvrdio uvidom u izvod iz kaznene evidencije dat od Uprave policije PJ Nikšić, dok otežavajućih okolnosti na strani okrivljene po ocjeni suda nije bilo. Cijeneći navedene olakšavajuće okolnosti, kao i okolnosti pod kojima je predmetno krivično djelo izvršeno-činjenicu da je po kazivanju okrivljene predmetna cvjećara jedini izvor prihoda njene porodice i da u momentu zatvaranja i stavljanja službenog pečata na vrata cvjećare u istoj ostala odredjena količina svježeg cvijeća, sud je našao da su u konkretnom slučaju ispunjeni uslovi propisani odredbama člana 65 stav 1 i 3 KZ za izricanje sudske opomene, pri čemu sud nalazi da će se i sa ovakvom vrstom krivične sankcije na okrivljenu u dovoljnoj mjeri uticati da ubuduće ne vrši nova krivična djela i da će se na taj način u ovom konkretnom slučaju ostvariti svrha izricanja sudskih opomena iz člana 52 stav 2 KZ, u okviru opšte svrhe izricanja krivičnih sankcija iz člana 4 stav 2 KZ. </span>
</p>
<p class="p6"></p>
<p class="p3">
<span>              Odluku o troškovima krivičnog postupka sud je donio na osnovu člana 226 i 229 ZKP-a i istom obavezao okrivljenu da na ime paušala kao dijela troškova krivičnog postupka plati iznos od 30,00 eura, koji iznos je odredjen imajući u vidu složenost predmeta, trajanje postupka i imovne prilike okrivljene.</span>
</p>
<p class="p3"></p>
<p class="p6">
<span>Na osnovu svega izloženog, na osnovu člana 465 i 466 ZKP-a, a u smislu odredbi člana 374 ZKP-a odlučeno je kao u izreci rješenja.</span>
</p>
<p class="p6"></p>
<p class="p4">
<span class="s1">OSNOVNI SUD U NIKŠIĆU</span><span>, dana 10.04.2013. godine</span>
</p>
<p class="p2"></p>
<p class="p2">
<span class="s1">Zapisničar                                                                                                             		            S U D I J A</span>
</p>
<p class="p2">
<span class="s1">Papović Budimirka s.r.                                                                                                   Djuričković Igor, s.r. </span>
</p>
<p class="p2"></p>
<p class="p2">
<span class="s1">	                      Za tačnost otpravki tvrdi i ovjerava: Službenik suda </span>
</p>
<p class="p2"></p>
<p class="p2">
<span class="s1">PRAVNA POUKA: </span><span>Protiv ovog rješenja dozvoljena je žalba u roku od 3 dana od dana prijema istog</span>
</p>
<p class="p2">
<span>                                   preko ovog suda Višem sudu Podgorica  </span>
</p>
<p class="p2"></p>
<p class="p2">
<span class="s1">	</span>
</p>
<p class="p2"></p>
<p class="p2"></p>
<p class="p1"></p>


</body>
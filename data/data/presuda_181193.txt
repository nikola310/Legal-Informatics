<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{color:#000000;font-family:'Arial'}
.span3{color:#FF0000;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p>&nbsp;</p>
<p style="text-align:right">
<span></span><span class="span1">K. br. 830/15</span>
</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">Osnovni sud u Podgorici, sudija pojedinac Rade Ćetković, uz učešće Edine Kraje, kao zapisničara, u krivičnom postupku protiv okrivljenog M.Č. zbog krivičnog djela nasilje u porodici ili u porodičnoj zajednici iz čl. 220 st. 1 Krivičnog zakonika Crne Gore, nakon održanog javnog glavnog pretresa od 24.03.2016. godine, u prisustvu zastupnice optužbe Anđe Radovanović, savjetnice u ODT Podgorica i okrivljenog, dana 25.03.2016. godine izrekao je i objavio, </span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>&nbsp;</p>
<p>
<span class="span1">Okr</span><span class="span2">ivljeni: M. Č., </span><span class="span1">JMB ............,</span><span class="span2"> od oca M. i majke V., rođene M., rođen ....... godine u P., sa prebivalištem u P. – Ulica L. A2/5, </span><span class="span1">državljanin C.G., razumije crnogorski jezik, a koji je i njegov jezik, nezaposlen, neoženjen, pismen, završio srednju školu, lošeg imovnog stanja, ranije neosuđivan, protiv kojeg se ne vodi postupak za drugo krivično djelo.</span>
</p>
<p>
<span class="span3">&nbsp;</span>
</p>
<p>&nbsp;</p>
<p style="text-align:center;">
<span class="span1">Kriv je</span>
</p>
<p>
<span class="span1">&nbsp;</span>
</p>
<p>&nbsp;</p>
<p>
<span class="span1">Što je:</span>
</p>
<p>
<span class="span1">Dana 25. avgusta 2015. godine, oko 13,00 časova, u P., u Ulici L.A2/5, u porodičnom stanu, svjestan svog djela čije je izvršenje htio i svjestan da je isto zabranjeno, primjenom grubog nasilja narušio tjelesni integritet člana svoje porodice, na način što je rođenog brata – oštećenog V. Č., udario nogom u predjelu stomaka, od čega je oštećeni pao na pod, a potom ga još dva puta udario nogom u predjelu glave, i tako mu nanio laku tjelesnu povredu u vidu krvnog podliva kože u lijevom jagodičnom predjelu, kružnog oblika, prečnika tri centimetra,</span>
</p>
<p>&nbsp;</p>
<p>
<span class="span1">- čime je izvršio krivično djelo nasilje u porodici ili u porodičnoj zajednici iz čl. 220 st. 1  Krivičnog zakonika Crne Gore. </span>
</p>
<p>
<span class="span2">&nbsp;</span>
</p>
<p>
<span class="span1">Pa mu sud za navedeno krivično djelo primjenom&nbsp; čl. 4 st. 2, čl. 42 st. 1, čl. 52 st. 2, čl. 53 i 54 Krivičnog zakonika Crne Gore i čl. 226, 229 i 374 Zakonika o krivičnom postupku, izriče </span>
</p>
<p>
<span class="span1">&nbsp;</span>
</p>
<p style="text-align:center;">
<span class="span1">USLOVNU OSUDU</span>
</p>
<p>
<span class="span2">&nbsp;</span>
</p>
<p>
<span class="span1">Kojom mu utvrđuje kaznu zatvora u trajanju od 3 (tri) mjeseca i istovremeno određuje da se ona neće izvršiti, ako okrivljeni u roku od 1 (jedne) godine po pravosnažnosti presude ne učini novo krivično djelo. </span>
</p>
<p>
<span class="span1">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; </span>
</p>
<p>
<span class="span1">Obavezuje se okrivljeni da plati na ime troškova krivičnog postupka iznos od 90,50 €, u roku od 15 dana po pravosnažnosti presude, pod prijetnjom prinudnog izvršenja.</span>
</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>&nbsp;</p>
<p>
<span class="span1">Optužnim predlogom Osnovnog državnog tužilaštva Podgorica Kt. br. 1056/15 od 17.12.2015. godine, okrivljenom M. Č.stvljeno je na teret da je učinio krivično djelo nasilje u porodici ili u porodičnoj zajednici iz čl. 220 st. 1 Krivičnog zakonika Crne Gore. Zastupnica optužbe na glavnom pretresu je izmijenila činjenični opis na način što je precizirala vrijeme izvršenja krivičnog djela, i umjesto 24. stavila datum 25. avgust 2015. godine, dok su u ostalom dijelu činjenični opis i pravna kvalifikacija ostali neizmijenjeni. U završnoj riječi je navela da u cjelosti ostaje pri ovako izmijenjenom optužnom predlogu, i predložila je sudu da okrivljenog oglasi krivim i osudi u skladu sa zakonom.</span>
</p>
<p>
<span class="span1">Okrivljeni M. Č.u odbrani datoj u prethodnom postupku naveo je da je tačno da se on i njegov brat Vladimir često svađaju, ali da ne dolazi do fizičkog kontakta. Kritičnog dana, dok su se nalazili u porodičnom stanu na S. A., V. je bez ikakovog razloga, počeo da galami na njega, izmišljajući neke stvari. On je tada, kako je bio blizu njega, da bi ga sklonio od sebe, uhvatio V. rukama i odgurnuo u predjelu vrata i to je jedini kontakt koji je imao sa njim. Apsolutno nije tačno da ga je kritičnom prilikom udario nogom u predjelu stomaka, a zatim nekoliko puta u predjelu glave i tijela, a ne može da objasni odakle V. povrede koje su mu konstatovane u Urgentnom centru, niti ih je vidio, niti mu ih je nanio. Na glavnom pretresu je dodao da se njegov brat V. i on nakon očeve smrti često svađaju bez nekog konkretnog razloga. Njegov brat je često nervozan, a poznato mu je i da koristi drogu. Ne sjeća se tačno kada je bio kritični događaj, jer ga je brat još jednom prijavljivao, kao i on njega. U završnoj riječi je naveo da nije učinio djelo za koje je optužen i smatra da tokom postupka nije dokazana njegova krivica, te da je njegovom bratu zadobijene povrede mogao da nanese neko drugi, što je vjerovatno i učinio.</span>
</p>
<p>
<span class="span1">Sud je u dokaznom postupku saslušao svjedoka oštećenog V. Č., pročitao medicinsku dokumentaciju na ime oštećenog V.Č., na saglasan predlog stranaka pročitao nalaz i mišljenje vještaka medicinske struke dr K. N. i pročitao izvod iz registra kaznenih evidencija Ministarstva pravde KE 46/2016 od 13.01.2016. godine.</span>
</p>
<p>
<span class="span1">Svjedok oštećeni V.Č. u prethodnom postupku i na glavnom pretresu saglasno je naveo da sa svojim bratom M. živi u porodičnom stanu na S. A., u ul. L. broj 2/5 i da imaju porodičnih problema poslednjih deset godina, kojih je u početku bilo manje, ali je nakon smrti njihovog oca to baš učestalo. M.se ni sa kim ne druži, ne izlazi iz stana i često drži spuštene roletne, pa je on mišljenja da je to neka vrsta depresije i da oni iz tog razloga ulaze u svađu. Kritičnog dana M. ga je napao bez ikakvog razloga i tu je došlo do verbalne prepirke između njih, a potom ga je M.udario nogom u predjelu stomaka od kojeg udarca je ostao bez vazduha i pao na pod i za to vrijeme mu zadao još dva udarca u predjelu glave, od čega je zadobio krvni podliv u predjelu lijevog oka. Odmah nakon ovog događaja, prijavio je slučaj policiji, a medicinska pomoć mu je ukazana u Urgentnom bloku. Nakon što mu je brat nanio povrede, odmah je pozvao policiju, prijavio događaj i istog dana se javio u Urgentni centar, gdje su mu konstatovane povrede i siguran je da događaj nije prijavio tek sledećeg dana. Nije se pridružio krivičnom gonjenju i nije postavio imovinsko pravni zahtjev. U završnoj riječi je naveo da više ne živi sa svojim bratom, te da su stan stavili na prodaju, pa se ovakve situacije više neće ponavljati, pa iz tog razloga moli sud da to ima u vidu prilikom odluke o krivici njegovog brata.</span>
</p>
<p>
<span class="span1">Iz medicinske dokumentacije na ime oštećenog V. Č., i to izvještaja ljekara specijaliste hirurga Urgentnog centra JZU Kliničkog centra C. G.br. protokola 17023 od </span><span class="span1">16:33:30 časova, CT nalaza Centra za radiološku dijagnostiku Kliničkog centra Crne Gore ID broj 9509 i ultrasonografije Centra za radiološku dijagnostiku Kliničkog centra Crne Gore ID broj 44741 od 16:55 časova, svi od 25.08.2015. godine, utvrđeno je da se oštećeni 25.08.2015. godine javio u ovu zdravstvenu ustanovu radi ukazivanja ljekarske pomoći zbog zadobijenih povreda iz nasilja od strane njemu poznatog lica, konstatovan mu je krvni podliv u predjelu lijeve jagodice crvene prebojenosti, kružnog oblika, u prečniku oko 3 cm, da mu je postavljena dijagnoza data na latinskom jeziku, te da mu je propisana odgovarajuća terapija.</span>
</p>
<p>
<span class="span1">Iz nalaza i mišljenja vještaka medicinske struke dr K. N. od 08.12.2015. godine, koji je vještak dao na osnovu uvida u medicinsku dokumentaciju Kliničkog centra C. G. utvrđeno je da je oštećeni V. Č.u predmetnom događaju zadobio krvni podliv kože u lijevom jagodičnom predjelu, kružnog oblika, prečnika 3 cm, koja povreda predstavlja u vrijeme nanošenja laku tjelesnu povredu i nanesena je dejstvom tupine aktivno zamahnutog mehaničkog oruđa, u šta bi spadalo: stisnuta pesnica, noga i slično.</span>
</p>
<p>
<span class="span1">Nakon savjesne ocjene svakog dokaza pojedinačno i u vezi sa ostalim dokazima, dovodeći ih u vezu sa odbranom okrivljenog, sud je utvrdio da je okrivljeni M. Č. dana 25. avgusta 2015. godine, oko 13,00 časova, u P., u Ulici L. A2/5, u porodičnom stanu, primjenom grubog nasilja narušio tjelesni integritet člana svoje porodice, na način što je rođenog brata – oštećenog V. Č., udario nogom u predjelu stomaka, od čega je oštećeni pao na pod, a potom ga još dva puta udario nogom u predjelu glave, i tako mu nanio laku tjelesnu povredu u vidu krvnog podliva kože u lijevom jagodičnom predjelu, kružnog oblika, prečnika tri centimetra.</span>
</p>
<p>
<span class="span1">Prednje činjanično stanje sud je utvrdio prvenstveno iz iskaza svjedoka oštećenog V. Č., koji je naveo da ga je okrivljeni kritičnog dana napao bez ikakvog razloga, te da je tu došlo prvo do verbalne prepirke, a potom i do fizičkog kontakta, na način što ga je okrivljeni udario nogom u predjelu stomaka od kojeg udarca je on ostao bez vazduha i pao na pod i za to vrijeme mu zadao još dva udarca u predjelu glave, od čega je zadobio krvni podliv u predjelu lijevog oka. Iskaz svjedoka oštećenog potvrđen je medicinskom dokumentacijom i nalazom i mišljenjem vještaka medicinske struke dr K.N., pa je sud iskaz svjedoka oštećenog prihvatio kao istinit. Nalaz i mišljenje vještaka medicinske struke dr K. N. od 08.12.2015. godine, sud je prihvatio kao potpun, jasan i dat shodno pravilima struke i iz istog utvrdio da je oštećeni kritičnom prilikom zadobio laku tjelesnu povredu u vidu krvnog podliva kože u lijevom jagodičnom predjelu, kružnog oblika, prečnika 3 cm, koja povreda je nastala kao posledica dejstva tupine aktivno zamahnutog mehaničkog oruđa, u šta bi spadalo stisnuta pesnica, noga i slično. Vrijeme izvršenja krivičnog djela utvrđeno je na osnovu iskaza oštećenog u kojem je naveo da je siguran da je odmah nakon kritičnog događaja isti prijavio policiji i nakon toga se javio u Urgentni centar radi ukazivanja medicinske pomoći, pa kako medicinska dokumentacija na ime oštećenog datira od 25.08.2015. godine za sud je nesumljivo da se kritični događaj desio upravo toga dana. </span>
</p>
<p>
<span class="span1">Cijeneći subjektivni odnos okrivljenog prema izvršenom krivičnom djelu, sud nalazi da je okrivljeni bio svjestan da udarajući oštećenog nogom u predjelu stomaka, od čega je oštećeni pao na pod, a potom ga udarajući još dva puta nogom u predjelu glave, primjenjuje grubo nasilje prema članu svoje porodice - rođenom bratu i da na taj način narušava njegov tjelesni integritet, što je u konkretnom slučaju i htio, pa se kao subjektivni element bića ovog krivičnog djela u radnjama okrivljenog manifestuje direktni umišljaj, čime su se u radnjama okrivljenog stekli svi objektivni i subjektivni elementi bića krivičnog djela nasilje u porodici ili u porodičnoj zajednici iz čl. 220 st. 1 Krivičnog zakonika Crne Gore.</span>
</p>
<p>
<span class="span1">Sud je cijenio i odbranu okrivljenog u kojoj navodi da je tačno da se njegov brat i on često svađaju, ali da ne dolazi do fizičkog kontakta, te da je V.kritičnog dana, dok su se nalazili u porodičnom stanu na S. A., počeo bez ikakvog razloga da viče na njega, izmišljajući neke stvari, u kom trenutku je on V., koji je bio blizu njega, da bi ga sklonio od sebe, uhvatio rukama i odgurnuo u predjelu vrata i to je jedini kontakt koji je imao sa njim, a da nije tačno da ga je kritičnom prilikom udario nogom u predjelu stomaka, a zatim nekoliko puta u predjelu glave i tijela, ali je sud našao da je ovakva odbrana okrivljenog krajnje neubjedljiva i data u cilju izbjegavanja krivice, kao i da je u potpunosti opovrgnuta, kako iskazom svjedoka oštećenog koji je detaljno opisao kritični događaj i način na koji je okrivljeni vršio nasilje prema njemu, tako i provedenim materijalnim dokazima koje je sud prihvatio, odnosno medicinskom dokumentacijom i nalazom i mišljenjem vještaka medicinske struke.</span>
</p>
<p>
<span class="span1">Prilikom odlučivanja o krivičnoj sankciji, sud je u smislu čl. 42 st. 1 Krivičnog zakonika Crne Gore cijenio sve okolnosti koje utiču da kazna bude manja ili veća (olakšavajuće i otežavajuće okolnosti), pa je od olakšavajućih okolnosti na strani okrivljenog cijenio njegove lične prilike, odnosno da je lošeg imovnog stanja, njegov raniji život, i s tim u vezi raniju neosuđivanost, a što je utvrđeno uvidom u izvod iz registra kaznenih evidencija Ministarstva pravde na ime okrivljenog KE 46/2016 od 13.01.2016. godine, kao i stav oštećenog koji se nije pridružio krivičnom gonjenju, dok otežavajućih okolnosti nije bilo, pa je sud okrivljenom, shodno čl. 53 i 54 Krivičnog zakonika Crne Gore, najprije utvrdio kaznu zatvora u trajanju od 3 (tri) mjeseca i istovremeno odredio da se ova kazna neće izvršiti ukoliko okrivljeni u roku provjeravanja od 1 (jedne) godine ne učini novo krivično djelo, nalazeći da prema okrivljenom nije nužno primjeniti kaznu radi krivično pravne zaštite, kao i da će se i upozorenjem uz prijetnju kaznom u dovoljnoj mjeri uticati na okrivljenog da više ne vrši krivična djela, odnosno da će se na taj način u potpunosti ostvariti svrha izricanja uslovne osude propisana čl. 52 st. 2 Krivičnog zakonika Crne Gore, a u okviru opšte svrhe izricanja krivičnih sankcija propisane čl. 4 st. 2 Krivičnog zakonika Crne Gore.  </span>
</p>
<p>
<span class="span1">Kako je okrivljeni oglašen krivim sud ga je shodno odredbi čl. 226 i čl. 229 Zakonika o krivičnom postupku obavezao na plaćanje troškova krivičnog postupka u ukupnom iznosu od 90,50 eura, koji se odnosi na troškove medicinskog vještačenja u iznosu od 60,50 eura, kao i na ime paušala kao dijela troškova krivičnog postupka u iznosu od 30,00 eura, koji iznos je određen shodno trajanju i složenosti postupka, kao i imovnom stanju okrivljenog.</span>
</p>
<p>
<span class="span1">Na osnovu izloženog, shodno čl. 374 Zakonika o krivičnom postupku, odlučeno je kao u izreci presude.  </span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U PODGORICI</span>
</p>
<p style="text-align:center;">
<span class="span1">Dana, 25.03.2016. godine</span>
</p>
<p>&nbsp;</p>
<p>
<span class="span1">  ZAPISNIČAR                                                                                      S U D I J A </span>
</p>
<p style="text-align:center;">
<span class="span1">Edina Kraja,s.r.                                                                              Rade Ćetković,s.r.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">PRAVNA POUKA: Protiv ove presude dozvoljena je</span>
</p>
<p style="text-align:center;">
<span class="span1">                             žalba  u  roku od 8 dana od dana </span>
</p>
<p style="text-align:center;">
<span class="span1">                             prijema prepisa iste, Višem sudu</span>
</p>
<p style="text-align:center;">
<span class="span1">                            u Podgorici, a preko ovog suda.</span>
</p>
<p>&nbsp;</p>
<p style="text-align:center;">
<span class="span1">ZTO. Edina Kraja</span>
</p>
</div>
</div>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.s1{font-weight:bold;}
.s2{color:black;}
.s3{font-family:Times New Roman;color:black;}
.s4{font-weight:bold;color:black;}
.s5{font-family:Times;}
.s6{font-family:Times;color:black;}
.p1{text-align:end;hyphenate:auto;font-family:Times;font-size:13pt;}
.p2{text-align:center;hyphenate:auto;font-family:Times;font-size:13pt;}
.p3{text-indent:0.5in;text-align:justify;hyphenate:auto;font-family:Times;font-size:13pt;}
.p4{text-indent:0.625in;text-align:justify;hyphenate:auto;font-family:Times;font-size:13pt;}
.p5{text-indent:0.5in;text-align:justify;hyphenate:auto;font-family:Times New Roman;font-size:13pt;}
.p6{text-indent:0.5in;text-align:center;hyphenate:auto;font-family:Times New Roman;font-size:13pt;}
.p7{text-align:justify;hyphenate:auto;font-family:Times New Roman;font-size:13pt;}
.p8{text-indent:0.375in;text-align:justify;hyphenate:auto;font-family:Times;font-size:13pt;}
.p9{text-indent:0.125in;margin-left:1.875in;text-align:justify;hyphenate:auto;font-family:Times;font-size:13pt;}
.p10{text-indent:0.5in;margin-left:-0.125in;text-align:justify;hyphenate:auto;font-family:Times;font-size:13pt;}
.p11{text-indent:0.5in;margin-left:-0.125in;text-align:justify;hyphenate:auto;font-family:Times New Roman;font-size:13pt;}
.p12{text-align:start;hyphenate:auto;font-family:Times;font-size:13pt;}
.p13{text-indent:0.5in;margin-left:1.5in;text-align:justify;hyphenate:auto;font-family:Times;font-size:13pt;}
.p14{text-align:justify;hyphenate:auto;font-family:Times;font-size:13pt;}
.p15{text-align:start;hyphenate:auto;font-family:Times New Roman;font-size:12pt;}
.p16{text-indent:0.4722222in;text-align:justify;hyphenate:auto;font-family:Times New Roman;font-size:13pt;}
.p17{text-indent:0.5in;text-align:center;hyphenate:auto;font-family:Times;font-size:13pt;}
</style>
<meta content=" " name="author">
</head>
<body class="b1 b2">
<p class="p1">
<span class="s1">K.broj 426/10</span>
</p>
<p class="p2"></p>
<p class="p2">
<span class="s1">         U IME NARODA</span>
</p>
<p class="p2"></p>
<p class="p2"></p>
<p class="p3">
<span class="s1">OSNOVNI SUD U BARU</span><span>, kao prvostepeni krivični, sudija G. Š., kao sudija pojednac, sa zapisničarom M. M., u krivičnom predmetu okrivljene </span><span class="s1">J. A.</span><span>, zbog krivičnog djela nasilje u porodici ili u porodičnoj zajednici iz čl. 220 st.1 Krivičnog zakonika, po optužnom predlogu Osnovnog državnog tužilaštva u Baru Kt. br. 320/10 od 22.09.2010. godine, nakon održanog glavnog javnog pretresa u prisustvu okrivljene i njenog branioca S. P., advokata iz B., u odsustvu zastupnika optužbe Osnovnog državnog tužioca, dana 07.12.2010. godine donio je i javno objavio</span>
</p>
<p class="p4">
<span>                                    </span>
</p>
<p class="p4"></p>
<p class="p4">
<span>                                         </span><span class="s1">       P R E S U D U</span>
</p>
<p class="p4"></p>
<p class="p4"></p>
<p class="p5">
<span>Okrivljena </span><span class="s1">J. A.,</span><span> </span><span class="s2">od oca N. i majke J., rođene P., rođene ... godine u D., sa prebivalištem u B. ul. B.., pismene, državljanka Crne Gore, sa završenom višom školom, udata, majke dvoje maloljetne djece, srednjeg imovnog stanja, </span>
</p>
<p class="p5"></p>
<p class="p6">
<span class="s1">K r i v  j e :</span>
</p>
<p class="p6"></p>
<p class="p5"></p>
<p class="p5">
<span>Što je:</span>
</p>
<p class="p7"></p>
<p class="p5">
<span class="s2">Dana 09. juna 2010. godine, oko 10,00 časova, u hodniku Osnovnog suda u Baru, primjenom grubog nasilja narušila tjelesni i duševni integritet svog supruga J. P., na način što je nakon održanog ročišta za razvod braka, izašla iz sudnice i u hodniku ispred sudnice, nakon kraće verbalne prepirke, fizički nasrnula na oštećenog zadajući mu pri tome udarac laktom u predjelu stomaka,</span>
</p>
<p class="p7"></p>
<p class="p5">
<span>- čime je učinila krivično djelo - </span><span class="s1">nasilje u porodici ili u porodičnoj zajednici iz čl. 220. st. 1. Krivičnog zakonika,</span>
</p>
<p class="p8"></p>
<p class="p5">
<span>Pa joj sud primjenom 4, 32, 36, 42, 52, 53 i 54 Krivičnog zakonika i čl 359, 360 i 364  ZKP-a, i z r i č e :  </span>
</p>
<p class="p5"></p>
<p class="p5">
<span>			</span><span class="s1">          USLOVNU OSUDU</span>
</p>
<p class="p9"></p>
<p class="p10">
<span>  Kojom joj utvrđuje kaznu zatvora u trajanju od 30 (trideset) dana i istovremeno određuje da se kazna neće izvršiti ukoliko okrivljena u roku od 1 (jedne) godine, od dana pravosnažnosti, ne učini novo krivično djelo.</span>
</p>
<p class="p10"></p>
<p class="p10">
<span>Oštećeni J. P. se radi ostvarivanja imovinsko pravnog zahtjeva upućuje na parnični postupak. </span>
</p>
<p class="p11"></p>
<p class="p11">
<span>Okrivljena je dužna da plati troškove krivičnog postupka u iznosu od 60,00 € u roku od 15 dana od dana pravosnažnosti pod prijetnjom izvršenja.</span>
</p>
<p class="p12"></p>
<p class="p12"></p>
<p class="p13">
<span class="s1">           O b r a z l o ž e n j e</span>
</p>
<p class="p13"></p>
<p class="p14"></p>
<p class="p3">
<span>Optužnim predlogom Osnovnog državnog tužilaštva u Baru Kt. br. 320/10 od 22.09.2010. godine stavljeno je na teret okrivljenom izvršenje krivičnog djela bliže opisanog u izreci presude.</span>
</p>
<p class="p14"></p>
<p class="p14">
<span>	Glavni pretres dana 07.12.2010. godine održan je u odsustvu zastupnika optužbe Osnovnog državnog tužioca u Baru, na osnovu čl. 453 st.1 ZKP-a, jer se uredno primljenom pozivu nije odazvao, niti je izostanak opravdao. </span>
</p>
<p class="p14">
<span>          </span>
</p>
<p class="p14">
<span> 	Okrivljena je u svojoj odbrani izjavila da n</span><span class="s3">jen suprug P. J. ne živi sa njom već devet mjeseci, bračna zajednica je faktički prestala. U februaru mjesecu ove godine je podnijela sudu tužbu za razvod braka. Dana 09.06.2010. godine na ročištu kod sudije N. S. njen suprug je tražio da se usvoji privremena mjera koja se tiče vozila „Golf III“ koje su oboje koristili, a koje je ona dobila u toku trajanja bračne zajednice i ta privremena mjera je odbijena. Na tom ročištu njena majka J. V. je bila svjedokinja i samo jednom je opomenuta od strane sudije, jer je njenom suprugu uputila riječi da on nema obraza da je pogleda u oči. Po završetku njenog iskaza ona je napustila sudnicu, a oni su ostali da potpišu zapisnik. Dok je njena majka izlazila punomoćnik njenog supruga advokat S. P. je naglas prokomentarisao da njena majka krvoločno gleda njenog supruga i da mu nije jasno kako je P. J. mogao živjeti sa takvom porodicom. Kada su svi izašli iz sudnice u hodniku je advokat P. njoj mahao papirima na kojima navodno ima dokaza da auto oko koga se sporimo nije njen. Ona mu je uzela papir iz ruke i pokazala da je na papiru njeno ime i prezime. Advokat i njena majka su produžili, dok su još stajali u hodniku okrenuti leđima, njen suprug je počeo da je naziva pogrdnim riječima i rekao joj „kurvo jedna osvetiću ti se, uzeću ti auto“. Ona se okrenula put supruga i zakačila ga rukom, ali ne zna da li u predjelu stomaka i kuka. Nije istina da je ona svog supruga povukla za lanac, da mu je prijetila, niti da mu je upućivala bilo kakve pogrdne riječi. Na glavnom pretresu je dodala da je između nje i supruga došlo do fizičkog kontakta, ali samo u trenutku kada se ona okrenula prema njemu i zakačila ga rukom, ali ne može se izjasniti koji dio tijela, s obzirom da se on u tom trenutku nalazio neposredno iza nje. Nije tačno da je ona svog supruga povukla za lanac, da mu je prijetila, upućivala mu pogrdne riječi. Ona je u februaru 2010. godine od strane supruga bila bukvalno napadnuta u svom stanu jer je u 02,00 časova upotrebom sile obio vrat od stana, ušao u stan, međutim, i tada kao i danas je želela da se problemi riješe mirnim putem i taj događaj ona je samo prijavila policiji i nakon što je dala izjavu kod inspektora B. na njegovo pitanje odgovorila je da ne želi da podnese krivičnu prijavu s obzirom da i pored svih problema imaju dvoje zajedničke djece. S obzirom na njenu riješenost da probleme rešavaju mirnim putem ona nije imala nikakvu potrebu da prema suprugu primjeni bilo kakvo nasilje u prostorijama ovog suda. Po izlasku iz sudnice suprug joj je uputio riječi „kurvo jedna, osvetiću ti se, uzeću ti auto“. Vezano za kontakt između nje i supruga koji se dogodio nakon toga, ona se jeste okrenula sa namjerom da ga zamoli da je ostavi na miru i ona ga je dotakla desnom rukom jer se okrenula u desnu stranu, ali misli da taj udarac nije mogao biti nanijet laktom, niti je to mogao biti udarac.</span>
</p>
<p class="p7"></p>
<p class="p7"></p>
<p class="p7"></p>
<p class="p14"></p>
<p class="p3">
<span>U dokaznom postupku saslušan je svjedok oštećeni J. P. i svjedok P. S., izvršen je uvid u </span><span class="s3">36 fotografija  izrađenih na osnovu snimka kamere za video nadzor Osnovnog suda u Baru, i snimak kamere za video nadzor Osnovnog suda u Baru. </span>
</p>
<p class="p5"></p>
<p class="p5">
<span class="s2">Svjedok oštećeni </span><span class="s4">J. P. </span><span class="s2">je izjavio da je sa svojom suprugom A. u braku već deset godina. Marta ove godine supruga je podnijela tužbu za razvod braka, li oni već od januara mjeseca ne žive zajedno i sa suprugom ima problema oko preuzimanja djece, viđanja djece itd. Dana 09.06.2010 godine u Osnovnom sudu u Baru imali su ročište oko brakorazvodne parnice, kada ga je supruga J. A. u hodniku ispred sudnice fizički i verbalno napala. Naime, nakon završenog ročišta u hodniku ispred sudnice supruga ga je nakon kraće verbalne prepirke i fizički napala na način što ga je čupala za košulju, udarala laktom u predjelu stomaka, u jednom trenutku je i pokušala da počupa ključeve od automobila koji su mu se nalazili oko vrata zakačeni na lančić. Tom prilikom mu je i uputila riječi prijetnje „ubiću te, još danas“. On je bio u tom momentu u prisustvu advokata S.a P.a koji ga inače i zastupa u brakorazvodnom predmetu i takvo ponašanje svoje supruge on nije ničim izazvao. Ona je dana 16.06.2010. godine oko 11,00 časova dok se on nalazio ispred svoje radnje „Pro-Pet“, a koja se nalazi u žutoj zgradi Škerovića, naišla njegova bivša supruga A. sa svojim vozilom, nakon čega je izašla iz istog i pozvala ga da joj priđe, da mu nešto kaže, što je on i uradio. Prišavši joj ona mu se obratila riječima ,,ti i tvoj advokat možete sa krivičnom prijavom koju ste podnijeli protiv mene da obrišete guzicu“ On dalje nije htio da razgovara sa njom, uzeo je telefon sa namjerom da pozovem advokata P.a, međutim, u tom momentu A. mu je prišla i iz ruku mu je otela mobilni telefon. Uporno je pokušavao da je na normalan način natjera da mu vrati telefon, tačnije zamolio je više puta da mu vrati telefon, što je ona odbila, govoreći mu povišenim glasom „upomoć, upomoć“ kao da je napao nakon čega je izašla iz vozila, uhvatila ga je za kragnu od majice, upućujući mu više pogrdnih riječi. Obzirom da nije htjela da mu vrati telefon on je stao iza njenog vozila u namjeri da je spriječi da ode, međutim, ona je u par navrata pokušala da krene, ali kako je vidjela da ne odustaje, na kraju mu je ipak vratila mobilni telefon i nakon toga se sa vozilom udaljila. Na glavnom pretresu je izjavio da je nakon izlaska iz sudnice njegova supruga njemu uputila riječi „ubiću te još danas“. Nakon toga on je nju pitao da li to treba da shvati kao prijetnju ubistvom, a ona na te riječi nije ništa rekla. Tada se umiješao njegov advokat S. P. koji je izvadio primjerak zapisnika sa glavne rasprave i pokazao njegovoj supruzi, a ona je nakon toga uzela taj zapisnik zgužvala ga i bacila, nakon toga ona je podigla taj zapisnik i ubacila u otvorenu tašnu adv. S.a P.a. Nakon toga supruga se okrenula prema njemu, počela je snažno da ga povlači za jedan lančić, na koji su bili zakačeni ključevi koji su mu visili oko vrata i to je uradila dva puta i nakon toga okrenula se i kada je završila okretanje i kada mu je leđima bila okrenuta laktom desne ruke ga udarila u predjelu donjeg dijela grudnog koša u desnu stranu i taj udarac je bio dosta snažan. Nakon toga su otišli iz hodnika suda. Kada su došli u prizemlje suda na dnu stepenica ona mu je takođe uputila riječi da će ga ubiti. Na pitanje oštećenom da li je tačan tok događaja koji je predstavio na glavnom pretresu, s obzirom da je u prethodnom postupku opisao da je njega supruga nakon kraće verbalne prepirke fizički napala na način što ga je čupala za košulju, udarala laktom u predjelu stomaka kao i u jednom trenutku je pokušala da mu počupa ključeve od automobila, svjedok oštećeni je naveo da je preciznija njegova izjava koju je dao na glavnom pretresu, On se radi konstatovanja povreda nije obraćao ljekaru i zbog toga ne posjeduje ljekarski izvještaj. Za sve vrijeme ovog događaja on se supruzi nije obraćao već je samo upitao da li mu prijeti ubistvom. Iz sudnice je prvo izašao S. P., supruga je izašla druga, a on poslije nje, a supruga je njemu prišla ispred sudnice. Advokat S. P. prilikom ročišta koji je prethodio ovom događaja nije davao nikakve komentare, već je samo urgirao kod sudije Strugara da utiče na ponašanje majke koja je tada bila svjedok. Kada je njemu supruga prišla podigao je ruke i one su bile u tom položaju sve dok nije zadobio udarac laktom. Tačno je da je on u februaru ove godine ušao u stan u kojem su se nalazila njegova supruga i djeca i to je uradio upotrebom ključa. Pridružio se krivičnom gonjenju i postavio imovinsko pravni zahtjev, koji nije mogao precizirati. </span>
</p>
<p class="p15"></p>
<p class="p5">
<span class="s2">Svjedok </span><span class="s4">S. P.</span><span class="s2"> je izjavio da je kritičnom prilikom u svojstvu punomoćnika tuženog J. P. pristupio na ročište za razvod braka po tužbi tužilje J. A. kod sudije N. S. u Osnovnom sudu u Baru. Bio je iznenađen od samog počeka rasprave jer se tužilja ponašala neobično, tačnije veoma osiono i arogantno, zbog čega je nakon njegove intervencije u najmanje tri navrata upozoravana od strane sudije. Na ročištu je saslušana u svojstvu svjedoka i majka tužilje, koja je u samom toku ispitivanja pogledom punim mržnje i prijetnje sve vrijeme gledala u tuženog. Nakon što je otpuštena poslije davanja iskaza, majka tužilje je izašla iz</span><span class="s4"> </span><span class="s2">sudnice i umjesto da zatvori varata ze</span><span class="s4"> </span><span class="s2">sobom, ista je ostavila poluotvorena, stala na vratima, tačnije malo iza njih i „zvjerski“ sve vrijeme pogledom punim mržnje i prijetnje gledala u tuženog. Pošto je shvatio da se radi o vrlo ozbiljnoj prijetnji, ustao je sa stolice i burno reagovao, rekavši da nijesu na bojnom polju i da se tuženom očigledno prijeti. Nakon što je okončana rasprava, prilikom samog izlaska i nakon izlaska iz sudnice, okrivljena je u holu suda neposredno iza ulaznih vrata sudnice, počela da prijeti J. P. riječima „pičko jedna, znaš ti dobro ko je platio auto“, zatim mu prišla i prvo ga stegnula rukom u predjelu podlaktice desne ruke. J. P. je pokušao da se udalji što mu ona nije dozvolila, već ga je uhvatila rukom za lančić oko vrata na kojem je držao ključeve od vozila i snažno povukla na dolje, od čega je J. P. bio prinuđen da se</span><span class="s4"> </span><span class="s2">savije. Nakon toga, snažnim udarcem laktom desne ruke udarila je J. P. u predjelu pleksusa, govoreći „jebaću ti mater, ubiću te“. Pokušao je da njenoj majci dostavi dokumenat iz kojeg će vidjeti da je okrivljena netačno predstavila dotadašnje kazivanje J. P. u postupku, ali je ista isti uzela, zgužvala i bacila na pod. J. P. je sve vrijeme uzmicao i jedina rečenica koju je rekao tokom ovog nevjerovatno agresivnog ponašanja okrivljene je bilo „prijetiš li ti</span><span class="s4"> </span><span class="s2">to meni smrću“. Pošto okrivljena očigledno nije htjela da ga se okane, vjerovatno je sudeći sudija zvao obezbjeđenje i ubrzo je srećom isto i došlo i prekinulo to nasilje. Tom prilikom upozorio je okrivljenu da prestane sa vršenjem nasilja prema J. P. jer je već izvršila više ozbiljnih krivičnih djela. Koliko je u saznanju, sve to</span><span class="s4"> </span><span class="s2">su snimile sigurnosne kamere u Osnovnom sudu u Baru i tačnost njegovih navoda može se provjeriti. Na glavnom pretresu je dodao da je u prethodnom saslušanju propustio da navedem da je nakon što je okrivljena oštećenom zadala udarac došlo obezbjeđenje, da je on njoj tada saopštio da je počinila više krivičnih djela dotadašnjim ponašanjem, a da je i pored toga prilikom silaska niz stepenica ona oštećenom uputila riječi „ubiću te još danas“, a prilikom prvog upućivanja prijetnji ubistvom suprugu rekla „ubiću te još danas“. Između te dvije prijetnje ona je oštećenom uputila više prijetnji i uvreda tipa „pičko, ubiću te“. Vezano za udarac laktom u predjelu grudnog koša to se dogodilo nakon što je okrivljena uhvatila rukom lančić oko vrata oštećenog na kome je bio zakačen ključ od vozila, povukla je taj lanac prema dolje, tako da se on sagnuo, a nakon toga u trenutku kada je desnom stranom bila okrenuta prema oštećenom uputila mu je riječi „pičko jedna“, i snažno ga laktom desne ruke udarila u predjelu grudnog koša. I u tom trenutku i za sve vrijeme događaja oštećeni je držao ruke spuštene, a jedina komunikacija sa oštećenom bila je  kada je saopštio „prijetiš li ti to meni smrću“. Vezano za dio koji se odigravao u sudnici naveo je da je majka okrivljene kroz poluotvorena vrata, nakon što je sudija saopštio da je završila svedočenje, prijeteći gledala oštećenog, nešto je gestikulirala rukama i on je tada sudiji rekao „sudija molim Vas spriječite tu ženu, bleji u njega kao da se radi o ubistvu, a ne o razvodu braka“</span>
</p>
<p class="p7"></p>
<p class="p3">
<span>Uvidom u </span><span class="s3">36 fotografija utvrđeno je da su iste izrađene na osnovu snimka kamere za video nadzor Osnovnog suda u Baru i na fotografijama su predstavljene pojedine faze predmetnog događaja. </span>
</p>
<p class="p5"></p>
<p class="p5">
<span class="s2">Na snimku kamere za video nadzor Osnovnog suda u Baru predstavcljena je prvo rasprava ispred kancalarije sudije S. N. u kojoj su učestvovali okrivljena, oštećeni , adv. S. P. i ženska osoba u dugoj bijeloj haljini za koju je okrivljena navela da je njena majka. U jednom trenutku adv. S. P. je okrivljenoj pokazao jedan papir koji je okrivljena uzela u ruku i nakon toga stavila sa strane. Nakon toga okrivljena je stojala ispred oštećenog i desnom rukom koja je savijena u laktu mahala naprijed nazad, okrenula se ulijevo prema  izlazu iz suda u kom trenutku desnom rukom odnosno desnim laktom zamahuje prema stomaku oštećenog, sa kojim ostvaruje kontakt. </span>
</p>
<p class="p7"></p>
<p class="p5">
<span>Optužnim predlogom predloženo je da se u dokaznom postupku pročita izvod iz kaznene evidencije na ime okrivljene.</span><span class="s2"> Okrivljena je rođena u D., državni organi Republike H. izvode iz kaznene evidencije dostavljaju isključivo na osnovu diplomatske pravne pomoći, pa kako bi pribavljanje izvoda vodilo odugovlačenju krivičnog postupka </span><span>donijeto je rješenje da se u dokaznom postupku neće pribaviti izvod iz kaznene evidencije na ime okrivljene. </span>
</p>
<p class="p5"></p>
<p class="p7">
<span class="s2">         </span><span class="s5">Ocjenom izvedenih dokaza utvrđeno je da je okrivljena učinila krivično djelo koje joj je stavljeno na teret. Okrivljena ne priznaje da je učinila krivično djelo u  bitnom navodeći da ona se ona okrenula prema oštećenom </span><span class="s2">sa namjerom da ga zamoli da je ostavi na miru i ona ga je dotakla desnom rukom jer se okrenula u desnu stranu, ali misli da taj udarac nije mogao biti nanijet laktom, niti je to mogao biti udarac. Iz snimka kamere za video nadzor utvrđeno je da je okrivljena licem bila okrenuta prema oštećenom i da mu je prilikom odlaska zadala udarac laktom u predjelu stomaka. Okrivljena je udarac oštećenom zadala prilikom okretanja ulijevo, a ne udesno kako je navela u svojoj odbrani, pokret rukom okrivljene prema oštećenom nije bio slučajan, već je preduzet sa namjerom upotrebe nasilja, a isti je uslijedio nakon rasprave koju je okrivljena imala sa oštećenim, nakon ročišta za razvod braka. </span>
</p>
<p class="p3"></p>
<p class="p5">
<span>U postupku nisu dokazani navodi iz optužnog predloga da je okrivljena oštećenog čupala za košulju i lančić na kome su visili ključevi, koji mu je bio okačen oko vrata. Iz snimka kamere za video nadzor ti navodi nisu dokazani, a optužni predlog je u tom dijelu zasnovan na iskazima optećenog i svjedoka P. S.a, koje sud nije prihvatio kao osnovane. Iz navedenih razloga iz dispoitiva je izostavljen dio optužnog predloga u kome je navedeno da je okrivljena oštećenog čupala za košulju i lančić na kome su visili ključevi, koji mu je bio okačen oko vrata.</span>
</p>
<p class="p5"></p>
<p class="p5">
<span>Po ocjeni suda dokaz na kome je zasnovano činjenično stanje – snimak kamere za video nadzor je autentičan snimak kamere za video nadzor Osnovnog suda u Baru, a sva lica koja borave u hodnicima suda su na ulazu i više mjesta, vidno istaknutim naljepnicama većeg formata, informisane da je objekat pod video nadzorom. </span>
</p>
<p class="p5"></p>
<p class="p5">
<span>Okrivljena je krivično djelo učinila primjenom grubog nasilja, kojom prilikom je ugrozila tjelesni integritet člana svoje porodice - supruga J. P.. Okrivljena je krivično djelo učinila sa direktnim umišljajem, svjesna </span><span class="s6">da radnje predstavljene u dispozitivu čini prema članu svoje porodice. </span>
</p>
<p class="p5"></p>
<p class="p5">
<span>Odlučujući se za krivičnu sankciju prema okrivljenoj sud je cijenio sve olakšavajuće i otežavajuće okolnosti iz čl. 42 Krivičnog zakonika. Od olakšavajućih okolnosti sud je cijenio porodične prilike jer je okrivljena majka dvoje maloljetne djece. Otežavajućih okolnosti na strani okrivljenog nije bilo. Ocijenjeno je da prema okrivljenoj nije potrebno izricanje efektivne kazne zatvora, da će se izricanjem uslovne osude u potpunosti postići svrha izricanja uslovne osude i na taj način dovoljno uticati na okrivljenu da u buduće ne čini krivična djela. </span>
</p>
<p class="p5"></p>
<p class="p16">
<span>  Oštećeni J. P. je radi ostvarivanja imovinsko pravnog zahtjeva upućen na parnični postupak na osnovu čl. 212 st.2 ZKP jer je postavio imovinsko pravni zahtjev, koji nije precizirao. </span><span class="s2">Kako </span><span>podaci krivičnog postupka nisu pružali pouzdan osnov ni za potpuno ni za djelimično presuđenje, a njihovo pribavljanje bi vodilo znatnom odugovlačenju postupka</span><span class="s2">, oštećeni je upućen da imovinsko pravni zahtjev ostvari u parničnom postupku. </span>
</p>
<p class="p3"></p>
<p class="p3">
<span>Odluka o troškovima krivičnog postupka zasniva se na odredbi čl. 202 st.1 ZKP. Troškovi se odnose na plaćanje troškova za rad suda koji su određeni prema trajanju, složenosti krivičnog postupka i imovinskim prilikama okrivljene.</span>
</p>
<p class="p3"></p>
<p class="p3">
<span>Na osnovu izloženog odlučeno je kao u izreci presude</span>
</p>
<p class="p17"></p>
<p class="p17">
<span class="s1">OSNOVNI SUD U BARU</span>
</p>
<p class="p17">
<span class="s1">Dana 07.12.2010. godine</span>
</p>
<p class="p14"></p>
<p class="p14"></p>
<p class="p14">
<span class="s1"> ZAPISNIČAR,				                                              S U D I J A</span>
</p>
<p class="p12">
<span class="s1">M. M.				                              G. Š.</span>
</p>
<p class="p14"></p>
<p class="p14"></p>
<p class="p14">
<span class="s1">PRAVNA POUKA</span><span>:Protiv ove presude može se </span>
</p>
<p class="p14">
<span>izjaviti žalba Višem sudu u Podgorici u roku od</span>
</p>
<p class="p14">
<span>8 (osam) dana od dana prijema pismenog otpravka.</span>
</p>
<p class="p14">
<span>Žalba se predaje ovom sudu u dva primjerka.</span>
</p>
<p class="p12"></p>
<p class="p12"></p>
<p class="p12">
<span class="s1">DNA</span><span>:- 1 x ODT</span>
</p>
<p class="p12">
<span>          - 1 x okrivljenoj</span>
</p>
<p class="p12">
<span>          - 1 x braniocu F. I.</span>
</p>
<p class="p12">
<span>          - 1 x oštećenom nakon pravosnažnosti</span>
</p>
<p class="p12">
<span>          - u spise</span>
</p>
<p class="p15"></p>


</body>
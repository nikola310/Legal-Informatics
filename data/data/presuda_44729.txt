<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:center;hyphenate:auto;font-family:Times New Roman;font-size:12pt;}
.p2{text-align:center;hyphenate:auto;font-family:Times New Roman;font-size:14pt;}
.p3{text-align:justify;hyphenate:auto;font-family:Times New Roman;font-size:14pt;}
.p4{text-align:end;hyphenate:auto;font-family:Times New Roman;font-size:14pt;}
.p5{text-align:start;hyphenate:auto;font-family:Times New Roman;font-size:14pt;}
.p6{text-align:start;hyphenate:auto;font-family:Times New Roman;font-size:12pt;}
.s1{font-weight:bold;}
</style>
<meta content="radomir.ivanovic" name="author">
</head>
<body class="b1 b2">
<p class="p1"></p>
<p class="p1">
<!--Image link to '0.jpg' can be here-->
</p>
<p class="p1"></p>
<p class="p2">
<span>U IME CRNE GORE</span>
</p>
<p class="p3"></p>
<p class="p4">
<span>K.br. 73/12</span>
</p>
<p class="p4"></p>
<p class="p3"></p>
<p class="p3">
<span>VIŠI SUD U PODGORICI, kao prvostepeni, u vijeću sastavljenom od sudije Radomira Ivanovića, kao predsjednika vijeća i sudija Vuković Dragice i Moštrokol Vesne, kao članova vijeća, uz učešće Raičević Radmile, kao zapisničara, u krivičnom predmetu optuženog G. A., zbog krivičnog djela ubistvo iz čl.30. st.1. Krivičnog zakona Republike Crne Gore, odlučujući po optužnici VDT Podgorica, Kt.br. 172/99 od 12.07.1999. godine, nakon održanog glavnog i javnog pretresa dana 08.02.2013.godine, u prisustvu zastupnika optužbe - zamjenika VDT Podgorica M. L., optuženog G. A. i njegovog branioca adv. R. G. iz Podgorice, nakon tajnog vijećanja i glasanja, donio je, a dana 22.02.2013.godine, u prisustvu stranaka javno objavio</span>
</p>
<p class="p3"></p>
<p class="p3"></p>
<p class="p2">
<span>P R E S U D U</span>
</p>
<p class="p2"></p>
<p class="p2"></p>
<p class="p3">
<span>Na osnovu čl.430. st.3. Zakonika o krivičnom postupku presuda Višeg suda u Podgorici K.br.113/2002 od 12.03.2003.godine i presuda Vrhovnog suda Republike Crne Gore Kž.br.329/2003 od 09.11.2004.godine, kojima je optuženi G. A., od oca A. i majke A., rodjene S., rodjen 08.05.1976.godine u selu D. O. K. - R. K., državljanin R. S., sa privremenim prebivalištem u P. u ulici B. B. br.90, rom, nepismen, bez završene škole, fizički radnik, neoženjen, vojsku nije služio, lošeg imovnog stanja, neosudjivan, u pritvoru, u odsustvu osudjen na kaznu zatvora u trajanju od 14 (četrnaest) godina, zbog krivičnog djela ubistvo iz čl.30. st.1. Krivičnog zakona Republike Crne Gore, djelimično se stavljaju van snage samo u pogledu odluke o kazni i imovinsko pravnom zahtjevu, pa se optuženi G. A., </span>
</p>
<p class="p3"></p>
<p class="p3">
<span>- na osnovu čl. 2, 4, 5, 15, 32, 36, 42. i 51.  Krivičnog zakonika CG, te čl. 227. st.2.,  čl.229. i 374. Zakonika o krivičnom postupku,</span>
</p>
<p class="p3"></p>
<p class="p3"></p>
<p class="p2">
<span>O S U DJ U J E</span>
</p>
<p class="p2"></p>
<p class="p3"></p>
<p class="p3">
<span>Na kaznu zatvora u trajanju od 13 (trinaest) godina, u koju kaznu mu se uračunava vrijeme provedeno u pritvoru od  počev od 12.05.1999. do 12.06.2001.godine i od 24.01.2012.godine kada je isti lišen slobode u cilju ekstradicije Crnoj Gori pa nadalje, koji pritvor može trajati do pravosnažnosti presude, a najduže dok ne istakne vrijeme trajanja kazne izrečene ovom presudom.</span>
</p>
<p class="p3"></p>
<p class="p3">
<span>O troškovima krivičnog postupka sud će donijeti posebno rješenje nakon pribavljanja potrebnih podataka.</span>
</p>
<p class="p3"></p>
<p class="p2">
<span>O b r a z l o ž e nj e</span>
</p>
<p class="p3"></p>
<p class="p3">
<span>Optužnicom VDT-a Kt.br. 172/99 od 12.07.1999.godine, preciziranoj u završnoj riječi na glavnom pretresu od 12.03.2003.godine, stavljeno je na teret optuženom G. A. da je izvršio krivično djelo ubistvo iz čl.30. st.1. Krivičnog zakona Republike Crne Gore,  pri kojoj je zastupnik ostao do završetka glavnog pretresa, navodeći da je sa stanovišta optužbe dokazano da je optuženi počinio krivično djelo stavljeno mu na teret u vremenu, mjestu i na način kako je to bliže opisano u optužnici, da se uvjerenje optužbe prije svega temelji na kazivanju optuženog pred istražnim sudijom, a koje je izjašnjenje dovedeno u vezi sa nalazom sudskog vještaka Č. dr D., pa se ukazuje tačnim, jer je isti do detalja opisao kako je zadavao udarce pokojnoj H., a u obdukcionom zapisniku su navedene sve povrede. Takodje se iz iskaza svjedoka vidi da su odnosi izmedju optuženog i njegove majke bili poremećeni kako na K. tako i nakon dolaska u P. i da je kasnije odbrana optuženog nelogična i neubjedljiva, i suprotna provedenim dokazima, koja bi išla u prilog njegovoj tvrdnji da su kritičnom prilikom H. udarila kola. Optuženi je bio svjestan da H. kao stariju i bolesnu osobu može lišiti života i htio je posledicu koja je nastupila, a nalaz Komisije vještaka u konkretnom slučaju govori da se radi o uračunljivoj osobi, predlažući sudu u završnoj riječi da optuženog oglasi krivim i osudi po zakonu.</span>
</p>
<p class="p3"></p>
<p class="p3">
<span>Ovlašćeni predstavnik oštećene porodice, S. I. je u završnoj riječi naveo da prihvata završnu riječ zastupnika optužnice, da istoj nema šta da doda već neka sud sudi po zakonu a on se u ime porodice ne pridružuje krivičnom gonjenju jer su mu kao porodica oprostili i ne postavlja imovinsko pravni zahtjev.  </span>
</p>
<p class="p3"></p>
<p class="p3">
<span>Optuženi G. A. u svojoj odbrani na zapisniku kod istražnog sudije dana 15.05.1999.godine navodi da je sa 15 godina izgubio oca i da čitavo vrijeme živi sa majkom A., te da je ona nosila prezime H. po prvom mužu koji nije bio njegov otac. Ima dvije sestre i brata, jedna živi u Dj. a druga sestra i brat mu žive u Nj.. Živjeli su u selu R. kod P. i majka mu je bila teški bolesnik, imala je rak od čega je operisana nekoliko puta. On ju je izdržavao kao fizički radnik baveći se svim i svačim, a 1998.godine su sa K. došli u P. i nastanili se kod majčinog brata S. I. koji mu je ujak. On je pošteno primio njega i njegovu majku. Nijesu se imali na šta vratiti na K. jer im je tamo sve popaljeno, čak prilaže i fotografiju da su to vidi. Pokušao je nešto da radi kroz P. ali nije se dobro zaradjivalo i nije imao dovoljno novca za njega i za majku jer su imali posebne troškove oko injekcija i tableta za njeno liječenje. Samo zbog toga je izmedju njih ponekad bilo svadje. Četiri - pet dana prije kritičnog dogadjaja ujakova žena je prigovorila njegovoj majci kako ništa ne zaradjuje čak ni da mogu da se hrane, zbog čega je njegov ujak Isen sa ujnom imao problema, tako da mu je ujna prijetila da će ga napustiti, što je sve njegovoj majci smetalo i govorila mu je da idu od njih. Velika je muka bila na njega, lično se više puta obraćao udruženju roma da mu daju šator gdje bi mogao živjeti sa majkom ali mu nije udovoljeno. Kuća njegovog ujaka S. I. je baraka koja ima dvije prostorije a on je sa majkom koristio jednu prostoriju što je u stvari hodnik. Kritične večeri 11/12 maj 1999.godine njegova majka A. je bila ispred barake, tj. hodnika gdje je on bio a ostali su spavali. Prije nego što su legli ujak i ujna su se svadjali zbog njih i to je čula i njegova majka A., i svadja je bila oko toga što je ona jadnica ustajala naveče i uzimala hranu odnosno jela, a to je smetalo ujni. Tada mu je majka A. rekla da će da ide od njih na šta joj je odgovorio da nemaju gdje i da je bolje ćutati i trpjeti. Tačno je da mu je majka galamila vičući da ne zaradjuje, da se ne mogu džabe hraniti kod ujaka i ujne odnosno stanovati i nakon toga su pošli na spavanje. U neko doba se probudio da bi mokrio i izašao je van. Tada je vidio da nema majke na mjestu gdje je prethodno spavala i pošao je da je traži. Išao je ulicom od V. R. prema gradu, tačnije prema šatorskom naselju odnosno niže prema kafani "F.". Našao je majku naspram ove kafane kod nekih kontejnera za smeće i pitao je gdje ćeš. Vikala je da će u šatorsko naselje kod nekog svog ujaka kojeg je on znao ali on nije htio da ih primi. Govorio joj je da sačeka da će napraviti neku baraku, molio je da se vrati kod ujaka S. I. što je ona odbila i kazala mu neću više se tamo vraćati, tamo više živa neću. Pukao mu je film, nije više mogao da izdrži, nije znao šta da radi sa njom bolesnom i starom i tada ju je udario stisnutom pesnicom desne ruke u usta a zatim i u lice i onda uhvatio istom desnom rukom tačnije šakom za vrat. Stegao ju je za vrat i ona je u tom dešavanju pala na prostor gdje su bili kontejneri. Pala je na ledja i bila je ispružena sa rukama pored tijela a tada ju je udario dva puta nogom bogami dosta jako. Čuo je samo kada mu je ona kazala nemoj me udarati i tebe će bog kazniti, a onda je izgubila svijest, s tim što mu je ona ovo rekla na početku kada ju je udario pesnicom u usta odnosno lice. Kasnije ništa više nije govorila, nije se čula, ostala je nepomična i tada je shvatio da se ne radi o gubitku svijesti, da ona ne daje znake života nego da je mrtva. Nije se zadržavao pored nje mrtve, tu ju je ostavio i polako se vratio do barake svog ujaka koja je bila udaljena nekih 200 metara. Zadržao se malo ispred barake, razmišljao o ovome što je napravio a onda se vratio do mjesta gdje je ostavio mrtvu majku. Ona je ležala bez znakova života na istom mjestu. Digao ju je u naručje i odnio do ujakove barake. Legao ju je na balkon ispred barake, probudio ujaka S. I.i rekao mu da je njegova majka a I. sestra umrla. I. ga je pitao što je bilo sa njom a on mu je rekao da ne zna, da ju je neko ubio ili zgazio kolima i da ju je našao pored puta naspram kafane "F." i to mrtvu. Nije mu govorio da ju je tukao. Njegov ujak S. I. je tražio da to prijave policiji pa su pošli on, njegov ujak I. i brat od ujaka u Stanicu policije na K. i tamo kazali da su je našli mrtvu pored puta. Bilo ga je strah od zatvora i nije htio reći pravu istinu. Posle toga su došli neki ljudi u baraku kod ujaka i odnijeli tijelo njegove majke u bolnicu. Kada su htjeli da uzmu majku radi sahrane policija mu je kazala da im treba, i poveli su ga u policiju. Tamo je priznao sve što je bilo kao što to danas priča u sudu. Pokušao je to sve da sakrije ali je posle ispričao sve kako je bilo bez ikakvih batina, bez ikakve prijetnje odlučio je da kaže istinu iako je znao da će zbog toga odgovarati i ići u zatvor. Njegova namjera nije bila da ubije majku A., tako mu je naišlo, iznervirao se i zbog nje i zbog njega uhvatio ga je neki napad živaca, uhvatio ju je za grlo a onda ju je udarao i nogama onako ljut i nervozan zbog svega. Nije imao izlaza u životu, nije znao šta će sa njom pa i sa sobom a inače ju je pazio, kupao je, češljao i sve radio oko nje i stvarno mu je teško. </span>
</p>
<p class="p3"></p>
<p class="p3">
<span>Svoju odbranu ponovio je i na zapisniku kod istražnog sudije 19.05.1999.godine.</span>
</p>
<p class="p3"></p>
<p class="p3">
<span>Na glavnom pretresu održanom 29.09.1999.godine optuženi u svojoj odbrani navodi u bitnom da je novac koji je zaradjivao trošio za kupovinu hrane i ljekova za njegovu majku, da se sa njom nije svadjao niti je tukao već da su se njegov ujak I. i ujna M. svadjali sa njegovom majkom vezano za hranu, i da su se i te večeri posvadjali i kazali im da napuste baraku. Njegova majka je išla da traži hljeba kod nekih prijatelja a ujna M. mu je kazala da treba da ju je sramota što traži hljeba kod drugih zbog čega su se opet svadjali. Te noći nijesu ni večerali. Njegova majka je spavala ispred barake jer je bila ljuta na ujaka i ujnu dok je on spavao unutra. U toku noći je pošao do WC-a i vidio da majke nema ispred barake pa se obukao i pošao da je traži. Kod kafane "F." vidio je jedno putničko vozilo marke "Z." na kom nijesu bila upaljena svijetla i to vozilo je pošlo. Tada je vidio majku da leži na asvaltu, uzeo je u ruke i vidio da je mrtva. Odnio ju je do barake u kojoj žive ujak i ujna, probudio je ujaka i kazao mu da je majku udarilo auto. Nakon toga su pošli u policiju i on je to rekao i u policiji. Nije tačno to što mu se stavlja na teret da je svoju majku lišio života jer nije lud da to učini već je tačno ovo što danas govori na glavnom pretresu. Upitan na razlike u kazivanju iz predhodnog postupka i sa glavnog pretresa isti je pojasnio da je tačno da je dao taj iskaz pred istražnim sudijom i da je rekao sve kako stoji na tom zapisniku ali da to nije istina. To je morao reći jer je bio pod strahom od policije jer su ga tukli u policiji i kazali mu da mora priznati da je ubio majku iako to nije učinio. </span>
</p>
<p class="p3"></p>
<p class="p3">
<span>Svoju odbranu sa glavnog pretresa od 29.09.1999.godine je ponovio i na glavnim pretresima od 23.11.1999.godine, 07.02.2000.godine i 05.06.2001. godine, s tim što je dodao da je kod istražnog sudije davao iskaz u njegovoj kancelariji gdje je sjedio G. I. koji je tada učestvovao kao sudski tumač i koji mu je tom prilikom obećao da će biti brzo pušten, a da je G. I. bio i u policiji kada ga je policija tukla i da ga je i on udarao. </span>
</p>
<p class="p3"></p>
<p class="p3">
<span>Na glavnom pretresu od 05.10.2012.godine u ponovljenom postupku u svojoj odbrani je dodao i da su njegovi ujaci uvijek mrzjeli njegovog oca, da su ga optuživali da navodno dira njihovu snahu što nije tačno, da njegov ujak B. nikada nije pričao sa njima niti ih posjećivao i samo je jedan put došao kad se majka razboljela. Majka je imala više operacija u B., a kad su došli kod njegovog ujaka I. u P. jedno vrijeme je bilo sve u redu a potom je njegova ujna M. koja je sada pokojna, majku udarilila od čega je pala na pod, a ujak I. ga je tukao kaišem, a njegovu majku ošamario. Tada mu je majka kazala da će da napusti kuću I. i da ne želi više da ostane kod njega već da želi da ide kod D. Ć. koji joj je bio ujak. Kad je M. izašla iz kuće kritične večeri tu je bio i A., a M. je pitala A. hoćeš opet da ideš kod A. nakon čega je on zaspao. M. ga je i probudila i kazala mu da ide da traži majku, i tada je ispred kuće vidio A. koji je inače stric njegove majke i koji ga je pitao što je ta svadja a on mu sve ispričao. A. mu je kazao da je vidio njegovu majku sa M. i pokazao mu put u kom pravcu se on i uputio. Tada je naspram nekog svijetla od kamiona vidio majku kako leži iza kontejnera, prišao joj i vidio da ima krv na nosu odnosno iz nosa, a da joj je jezik napolje pa je počeo da plače i da viče ali okolo nije bilo nikog. Sve se ovo dogadjalo negdje oko 03,00 sata izjutra. Tada je podigao majku, uzeo je u naručje i ponio u kuću svog ujaka I. kada su se svi probudili a došle su i komšije. Vikali su na njega zašto ju je dirao sa lica mjesta i da to nije smio da napravi a potom su sve to prijavili policiji. Posle podne oko 17,00 sati pozvao ga je B. B. koji živi na K. i koji je njihov porodični prijatelj i rekao mu da ode u bolnicu i uzme tijelo majke radi sahrane što je i učinio ali su ga u bolnici susrela četiri policajca koji su bili u civilu i odmah ga počeli tući. Toliko su ga tukli da mu je pukla bubna opna. Prislanjali su mu pištolj na glavu a od batina je padao u nesvijest i stavljali su ga na struju da bi se u jednom trenutku pojavio G. I. koji ga je takodje tukao i polivao vodom. Posle su ga tukli u nekoj prostoriji u policiji, a onda mu je G. I. uzeo ruku u kojoj je bila olovka i potpisao priznanje da je navodno kriv. Traži da se taj potpis uporedi sa potpisom koje sud ima u spisima predmeta. Nakon toga su ga pustili i kako nije imao gdje da spava pošao je za Nj. ali nije imao namjeru da bježi. Nije istina da je tukao njegovu majku, nije lud da ubije istu, nije kriv. Sve što je rekao danas je istina a njegovi prethodni iskazi su neistiniti. Sve je to rekao predsjednik roma G. I. a ne on jer su mu nakon toga njegov ujak S. I. sa sinovima napravili novu kafanu. On je na pravdi boga u zatvoru. Potpis na zapisnicima kod istražnog sudije nije njegov, on uostalom nije ni bio kod sudije, sve je to uradio G. I.. Nikada nije izgovorio riječi koje su pročitane iz zapisnika pred istražnim sudijom. Ne može da se sjeti da li je 1999.godine bio u ovoj zgradi ali je siguran da u ovoj prostoriji gdje je sad nije. Kod sudije ništa nije govorio, govorio je samo I. G. i to na srpskom a on ništa nije razumio. Ni jedan put nije potpisao zapisnike pred sudijom, to nijesu njegovi potpisi, a na pitanje predsjednika vijeća je odgovorio da se nikom nije žalio na batine osim prijateljima u Nj. kada je pušten, žalio se  i u porodici a u Nj. je bio kod ljekara jer je tamo imao nezgodu. </span>
</p>
<p class="p3"></p>
<p class="p3">
<span>Branilac optuženog adv. R. G. u završnoj riječi je naveo</span><span class="s1"> </span><span>da je</span><span class="s1"> </span><span>A. G. oslobodjen služenja vojnog roka zbog nesposobnosti, a prema nalazu vještaka radi se o osobi ispod prosječnih intelektualnih sposobnosti koje se kreću u granicama lake duševne zaostalosti, na nivou lake debilnosti. Vještaci su kod njega uočili slabost rasudjivanja i da je veoma sugestivna osoba. Takvu osobu i fizički zlostavljaju u namjeri iznudjivanja priznanja. Nakon prijave smrti njegove majke policija nije obavila uvidjaj niti prikupila bilo kakve dokaze. Jedino su što se vidi iz službene zabilješke od 12.05.1999.godine od dr Č. dobili podatke  o uzroku smrti  i povredama kod A.. U postupku policijskog isljedjivanja učestvuje i nepismeni navodni tumač G.I., koji takodje fizički zlostavlja optuženog. Interesantno bi bilo vidjeti a što je dopuštao tadašnji ZKP da se ta izjava iz policije na zahtjev okrivljenog izvede kao dokaz, pa da se vidi da li mu je opet nepismeni tumač pročitao i preveo priznanje u policiji. Nasuprot tome sačinjen je zapisnik 15.05.1999.godine koji po sadržaju apsolutno ne može odgovarati izražavanju i fondu riječi optuženog koga je bar jednom mogao vidjeti i čuti kako govori i kako se izražava. Tumač koji ne zna da čita i piše navodno je glasno i jasno preveo zapisnik o ispitivanju G. sa srpskog na romski. Nesporno je da iako postoji zakonska obaveza, spisi predmeta odnosno dokazi nijesu dostavljani okrivljenom na romskom jeziku niti su mu kao nepismenom čitani preko tumača sve do ovog sudjenja, 14 godina nakon inkriminisanog dogadjaja. Zapisnike o ispitivanju okrivljenog ne potpisuje navodni tumač G. koji je tek na glavnom pretresu 2000.godine udaljen iz ovog postupka. Rezultat navodnog priznanja iznudjenog nedozvoljenim sredstvima je opis nastanka povreda kako je to navedeno u zapisniku od 15.05.1999.godine, a što je vjerovatno identično njegovoj izjavi datoj u policiji i saglasno informacijama o povredama konstatovanim u službenoj zabilješci policije od 12.05.1999.godine. Medjutim kada se pažljivo prouči obdukcioni zapisnik kao i usmeno izjašnjenje vještaka dr Č. lako se da uočiti da je i taj dio oko iznudjenog priznanja loše odradjan. Ovo zbog toga jer se mehanizam nastanka povrede kako ih je na iznudjen način naveo G. ne podudara sa povredama konstatovanim kod A.. Na primjer kada su u pitanju udarci u glavu pokojne i zapisnik o ispitivanju od 15.05.1999.godine u tom pogledu je kontradiktoran. Nejasno je da li je optuženi saopštio da je zadao dva udarca ili jedan udarac u lice pokojne A.. Imajući u vidu nalaz vještaka konstatovane su povrede na srednjem dijelu usne zatim sa obje strane lica  takve povrede sigurno nebi mogle nastati od jednog, pa ni od dva udarca stisnutom pesnicom. Kada su u pitanju povrede na vratu koje je konstatovao vještak i navodni mehanizam zadavanja tih povreda na vratu kako je to navedeno na zapisniku od 15.05.1999.godine citiram "te onda uhvatio istom desnom rukom, njenom šakom za vrat tj. za grkljan, palcem za lijevu stranu vrata a drugim prstima za desnu stranu vrata. Stegnuo sam je tako za vrat". Iz ovog zapisnika je nejasno kao prvo da li je optuženi pokojnu uhvatio svojom desnom rukom za vrat ili je u svojoj desnoj ruci držao šaku pokojne pa je indirektno preko njene šake stiskao za vrat. U koliko bi se uzelo da je optuženi svojom desnom rukom uhvatio pokojnu na način što je palcem je uhvatio za lijevu stranu vrata a drugim prstima za desnu stranu vrata onda povrede navedene u obdukcionom zapisniku nalaze se na suprotnim stranama jer je pokojna A. naspram optuženog ako je on hvata desnom rukom za vrat tako da bi tako opisane povrede - oguljotine mogle odgovarati samo suprotnom načinu a to je hvatanjem lijevom rukom za vrat pri čemu bi palac optuženog ostavljao trag na lijevoj strani vrata pokojne a ostali prsti više oguljotina na desnoj strani vrata kako je to konstatovano od strane vještaka. Sledeće ostaje upitno na koji način su onda slomljena dva rebra na lijevoj strani tijela pokojne jer se u zapisniku kod istražnog sudije navodi da je okrivljeni zadao dva udarca nogom u desnu stranu tijela pokojne gdje je konstatovan prelom sedam rebara. Takodje isto je sporna situacija i sa više krvnih podliva konstatovanih u potiljačnom dijelu tjemena za koje se takodje vještak kao i za lom rebara na lijevoj strani nije izjašnjavao o mehanizmu nastanka povrede niti je pak to objašnjavao okrivljeni na zapisniku od 15.05.1999.godine. Pored predhodno citiranog opisa  o hvatanju za vrat u tom zapisniku  se pominje samo još da ju je optuženi  navodno udario dva puta nogom po desnim rebrima. Povrede konstatovane u službenoj zabilješci policije od 12.05.1999.godine prelom vratne kičme izmedju VI i VII vratnog pršljenja, prelom 7 rebara desno, prelom dva rebra lijevo, tri - četiri krvna podliva u potiljačnom predjelu tjemene, nagnječenje mišića vrata i konstatacija da su kod pokojne kosti vrlo krhke. Iste ove povrede još preciznije navedene i konstatovane i u zapisniku o obdukciji s tim što se dodaje i veći broj precizno opisanih oguljotina na tijelu pokojne. Kada su u pitanju svjedoci, prije svega S. I. i S. M. veoma je lako konstatovati da u njihovim iskazima  kako pojedinačnim tako i medjusobnim poredjenjem tih iskaza na iste činjenice postoji veliki broj razlika i kontradiktornosti pa ih je nemoguće prihvatiti kao tačne, jasne i uvjerljive. U odnosu na dispozitiv optužnice a imajući u vidu i sadržaj dokaza u spisima predmeta apsolutno je netačno navedeno vrijeme od 00,30 časova dana 12.05.1999.godine jer takvu tvrdnju ne podržavaju dokazi. Takodje opis iz dispozitiva "nakon kraće svadje sa istom" ne podržavaju dokazi izvedeni na ovom pretresu. Opis iz dispozitiva "sa obje ruke snažno stiskao u predjelu vrata" je potpuno proizvoljan opis jer ne postoji ni jedan dokaz koji bi opravdao ovakvu tvrdnju u optužnici pa čak ni onaj zapisnik o ispitivanju okrivljenog od 15.05.1999.godine. Tužilac je na glavnom pretresu od 12.03.2003.godine izmijenio činjenični opis optužnice tako što je izbacio riječi "jako trgnuo" i tada naveo da u optužnici treba da stoji "naglo joj zabacio glavu unazad", što je vezano sa opisom da je predhodno stiskao vrat,  a radi se o potpuno proizvoljnom opisu i tvrdnji u dispozitivu optužnice jer takve tvrdnje zaista ne podržava ni jedan dokaz u spisima predmeta. Kod ovakvog stanja izvedenih dokaza nesporno je jedino da je pokojna A. kritične večeri zadobila tjelesne povrede, a koje u optužnici nijesu u cjelosti ni navedene ni opisane i koje su prouzrokovale nastupanje smrti kod iste. Da je eventualno naznačene povrede koje su uzrokovale smrt nanio ovdje optuženi G. po stavu tužioca  upućivao bi samo njegovo priznanje u iskazu pred istražnim sudijom koje odbrana u cjelosti tretira kao nezakonito a koje ni u tom dijelu priznanja ne odgovara dokazima, prije svega zapisniku o obdukciji i izjašnjenju vještaka dr Č. na glavnom pretresu. Kada se tome doda i činjenica da se svjedocima S. I. i M. apsolutno ne može vjerovati u pogledu njihovih izjašnjenja u odnosu na optuženog i dogadjaj kritične večeri onda je jedini zaključak da ne postoje dokazi koji bi opravdavali ovakvu tvrdnju iz optužbe pa iz tog razloga predlaže sudu da optuženog oslobodi od optužbe i ukine mu pritvor i pusti ga odmah na slobodu.</span>
</p>
<p class="p3"></p>
<p class="p3">
<span>Optuženi G. A. u završnoj riječi izjavi da prihvata završnu riječ svog branioca adv. R. G., moli sud da ga oslobodi i pusti na slobodu jer nije ubio svoju majku.</span>
</p>
<p class="p3"></p>
<p class="p3">
<span>Sud je na glavnom pretresu u dokaznom postupku, izveo sledeće dokaze: saslušao svjedoka S. I., svjedoka B. Š., pročitao iskaz svjedoka S.M., izvještaj Vojnog odsjeka V. broj 3/15-2 od 08.03.2000. godine, izvještaj Vojne bolnice N. broj 4234/1 od 14.10.1999. godine, izvještaj MUP-a RCG Centra bezbjednosti Podgorica broj 33-09-240/99-15480/2 od 22.10.1999.godine, izvod iz kaznene evidencije za okrivljenog Ministarstva unutrašnjih poslova R. S. – Sekretarijat unutrašnjih poslova u P. broj 09-235/224/99 od 03.06.1999.godine, izvještaj Vojnog odsjeka N. broj 1161-64 od 28.12.1999.godine, dopis Vojnog odsjeka V. broj 3/15-2 od 08.03.2000.godine, obdukcioni zapisnik KBC Podgorica S.br. 28/99 od 12.05.1999.godine i izjašnjenje vještaka medicinske struke dr D. Č. sa glavnog pretresa od 07.02.2000.godine, nalaz i mišljenje bolnice Kazneno popravnog doma u B. broj 513-76-03 od 08.02.2000.godine o duševnom zdravlju i uračunljivosti optuženog G. A., te pojašnjenja sa glavnog pretresa od 05.06.2011.godine predstavnika Komisije vještaka dr R. K., dopis Ministarstva pravde i ljudskih prava Crne Gore broj 03-6319/07 od 09.11.2012.godine, na saglasan predlog stranaka pročitan je</span><span class="s1"> </span><span>izvještaj o trasološkom vještačenju MUP-a RCG Centra za kriminalističku tehniku broj 756/99 sa pratećim fotoelaboratom,  izvršio uvid</span><span class="s1"> </span><span>u poziv HMP Podgorica broj 0436 od 12.05.1999.godine i fotoelaborat MUP-a RCG broj 33-17-309-673. </span>
</p>
<p class="p3"></p>
<p class="p3">
<span>Svjedok S. I. u prethodnom postupku je u bitnom naveo da on živi na V. R. sa svojom ženom i šestoro djece i da su se oko Nove godine kod njega doselili njegova sestra sada pokojna H. A. i njen sin G. A.. On je bio konfliktna ličnost, često se svadjao i tukao pa su ljudi dolazili kod njega u kući i upozoravali ga da mu ukaže da se mora promijeniti ali je ovaj nastavio po starom. Veoma malo je zaradjivao a ono što zaradi je trošio za sebe pa ga je majka opominjala, i govorila mu da donosi hranu za njih dvoje ali on nije slušao. I prije nego što su došli kod njega dok su bili na selu sestra mu se žalila da ju je tukao a to je radio i dok su bili kod njega. Kritične večeri je došlo do prepirke izmedju pokojne A. i A. i A. je pošla od kuće pa je njegova žena M. kazala A. da ide da je vrati i zašto je pustio da ide od kuće ovako kasno, na šta joj je on odgovorio da je ona pošla kod svog brata ali je ipak krenuo za njom. Pošli su na spavanje a kada se A. vratio negdje oko 02,00 sata izjutra nosio je A. u naručju i ona je bila mrtva. Pošto se probudio rekao mu je da je A. udarilo auto ali on na njoj nije primijetio nikakve povrede jer da jeste ubio bi A. tu na lice mjesta. Njegova žena M. je nešto sumnjala, čak mu je i rekla da je možda A. ubio A. ali on nije mogao da vjeruje da sin može da ubije majku. Pozvali su njegovog prvog komšiju i u dogovoru sa njim pozvali policiju. Ne može da se izjasni da li je A. dolazio kući od trenutka kada je izašao do trenutka kada je donio mrtvu A., možda jeste jer ga je možda grizla savjest što je majku mrtvu ostavio na ulici, pa se vratio po nju. </span>
</p>
<p class="p3"></p>
<p class="p3">
<span>Na glavnom pretresu od 29.09.1999.godine isti je dodao da je išao kod svoje sestre A. dok je bila na K. i da se A. često svadjao sa njom, čak ju je i tukao, ali da nikad svojoj sestri nije prigovarao bilo šta vezano oko uzimanja hrane niti je to činila njegova supruga. Tačno je da je optuženi ponekad kupovao ljekove za svoju majku i da su je često vodili kod ljekara ali je rijetko kupovao hranu. Kritične večeri A. je spavala u hodniku a supruga mu je kazala da je A. rekla da ide da traži majku, pa je on nastavio spavati. A. mu je rekao kad je donio mrtvu A. da ju je udarilo vozilo i to je kazao i u policiji a u toku dana ga je policija lišila slobode. Nije tačno da je njegova supruga M. prijetila da će napustiti kuću a sve u vezi uzimanja hrane od strane A.. Sve što govori je istina a nikako nije istina ono što priča optuženi, jer on nema razloga da ne govori istinu. </span>
</p>
<p class="p3"></p>
<p class="p3">
<span>Na glavnom pretresu od 25.01.2013.godine isti je dodao da je čuo dok je spavao kada je A. kazao njegovoj supruzi M. koja je u medjuvremenu umrla, da ustane i da je A. mrtva, nakon čega je on ustao i vidio A. na terasi. A. je pitao šta je bilo a ovaj mu je odgovorio da kad je pošao da vrati majku A. istu je udarilo auto, čak se sjeća i da je pominjao neko vozilo koje odvozi smeće i on je u prvom trenutku u to povjerovao. A., jedan njegov rodjak A. S. koji je sada u Nj. pošli su u stanicu policije na K. da to prijave, a jedan od razloga je bio i to što A. nije znao da govori srpski. Policija je sa njima pješice pošla do kafane "F.", gdje je A. rekao da se to dogodilo i slikala je mjesto dogadjaja. Policija je nakon toga odvezla tijelo pokojne A. a on je pošao da spremi stvari za sahranu. Kada se vratio kući policija ga je odvela, bio je u stanici policije, bio je zadržan, i tada mu je G. I. rekao da je njegovu sestru A. ubio A.. Više puta je bio na sudjenju, A. je oslobodjen od optužbe, nakon toga je pošao za Nj., kao porodica sve su mu oprostili, ne pridružuje se krivičnom gonjenju i ne postavlja imovinsko pravni zahtjev a neka sud radi svoj posao. Već je rekao na glavnom pretresu da mu se sestra A. žalila da ju je A. tukao prije nego što je došla kod njega ali kad su došli nije vidio da ju je tukao, kada je imao novca kupovao joj je ljekove, a zna da je i njegova pokojna supruga M. išla sa njom kod ljekara. Te večeri ga je probudila supruga i kazala mu da je A. izašla iz kuće a on je zaključio da je pošla kod njenog ujaka jer na K. nije imala gdje drugo poći. Nakon toga ga je supruga probudila kada je A. donio majku. Ni u jednom trenutku nije bio u prostoriji gdje je bio G. A. dok su bili u policiji niti je bio u istoj prostoriji u kojoj su bili G. A. i G. I. što je već rekao. Njegova sestra A.. je bila bolesna i za to je saznao dok je još bila na K.. Bila je da se liječi u P., ne zna da li se liječila u B. a pošto je došla u Crnu Goru išla je kod ljekara u P.. Primala je terapiju vezano za tu bolest, pila je ljekove i zna da je primala injekcije. Sve je to plaćano i A. je davao novac za ljekove kad je imao a ponekad su i oni kupovali. A. je znao da mu je majka bolesna i od čega je bolesna. Njegova supruga M. mu je jedan put nakon dolaska od ljekara rekla da je bolest zahvatila čitavo tijelo pokojne A. i A. je to čuo. Svojom očima je vidio da A. ima povrede po licu a vidio je i povrede po vratu. Što se tiče lica S. A. ako se poziv i naredba odnose na njega, to je bio njegov stric koji je umro prije deset godina. </span>
</p>
<p class="p3"></p>
<p class="p3">
<span>Svjedok B. Š. tokom postupka je u bitnom naveo da živi na K. ali da o odnosima o porodici S. I. ne zna puno, zna samo da su i oni izbjeglice, da je te večeri nešto iza ponoći čuo neku galamu i kuknjavu u komšiluku, i da je primijetio da sve to dolazi iz kuće njegovog prvog komšije S. I.. Kako su svi bili vani i on je izašao, pitao je šta je bilo i neko mu je odgovorio da je babu udarilo auto, na šta je on kazao da to treba prijaviti policiji da se zna. Vidio je A. da leži na zemlji, a posebno je zapazio njenog sina A. koji je svo vrijeme kukao i ponavljao kako mu je auto ubilo majku. Sjutradan kad je bilo saučešće policija je došla i povela A., inače policija je došla i te večeri kada se sve ovo desilo, bili su tu i vještaci i doktori, dvorište je bilo puno ljudi. Vidio je jedan put pokojnu H. A. majku optuženog G. A. kako šeta po dvorištu svog brata S. I. možda nekoliko dana prije toga i samo ju je toliko i poznavao. Ne zna kakvi su bili odnosi pokojne H. A. i sada pokojne S. M., ne zna ni kako su živjeli ni šta su radili, a svadju nikad nije čuo, uostalom on stalno radi i najčešće ga nema kući. Sjeća se da se H. A. kretala uz pomoć štapa, bila je nešto starija, jedan put je pitao kako si a ona mu je odgovorila dobro.</span>
</p>
<p class="p3"></p>
<p class="p3">
<span>Svjedok, sada pokojna S. M. je u  prethodnom postupku navela da živi sa svojom porodicom u naselju V. R. i da su se posle Nove godine kod nje doselili sada pokojna H. A. koja je sestra njenog muža . i njen sin G. A.. A. je uvijek bio prgav, svadjao se, a dok su živjeli još na K. je tukao svoju majku i sestre je maltretirao čemu je ona bila i svjedok. I u njihovoj kući je tukao pokojnu A.. Nije volio puno da radi, a to što bi zaradio je trošio za sebe. Te večeri nešto oko 01,15 sati se probudila i vidjela pokojnu A.kako je ustala sa namjerom da nešto pojede jer je uvijek jela u kasnim satima. Odmah nakon toga vidjela je A. kako napušta njihovu kuću. Ustala je jer joj je to bilo čudno i srela je A.. Pitala ga je gdje ti je pošla majka i zašto je pustio ovako kasno da ide te da podje da je vrati. On je bio sav ljut i bijesan i vikao je čak i na nju. Ponovila mu je da podje da vrati majku, otišla je do toaleta a kada se vratila on je bio još tu pa je ona pošla da spava. Bilo je nešto oko 02,30 sati kada se vratio A., ušao u kuću, probudio je nju i muža i držao majku u naručje. Spustio ju je na balkon a kada su ga upitali šta se desilo rekao je da mu je majku ubilo auto, medjutim ona u to nije povjerovala jer je na njenom lijevom obrazu ispod oka vidjela ožiljak koji nastaje kao kada se prstenom povuče po licu, a takodje i iznad gornje usne sa desne strane je vidjela jedan ožiljak. Na vratu je primijetila tragove prstiju koji nastaju pritiskanjem odnosno stezanjem vrata i to je rekla svom mužu Isenu, a on joj je rekao da to ne priča jer nije mogao da vjeruje da sin može ubiti majku. U tome je došao i njihov prvi komšija a odmah posle toga su pozvali policiju i došla su i kola hitne pomoći. Postoji još jedan detalj po kom bi zaključila da A. nije udarilo auto a to je da dok joj je skidala odjeću nije primijetila na njenom tijelu bilo šta što je slomljeno niti bilo kakav trag koji bi nastao od udara autom. </span>
</p>
<p class="p3"></p>
<p class="p3">
<span>Na glavnom pretresu od 29.09.1999.godine ista je ponovila svog iskaz iz prethodnog postupka i dodala da je na K. vidjela da A. tuče svoju majku i da se svadja sa njom, a da se ona i njen suprug nikada nijesu svadjali sa A. oko hrane. Dok su bili kod njih optuženi A. nije tukao majku i nijesu se svadjali, čak joj je ponekad i kupovao ljekove i vodili su je kod ljekara jer je bila bolesna. U par navrata joj je kupio i hranu. U početku su svi spavali u jednoj sobi a posle 2 - 3 mjeseca pokojna A. i A. su prešli u jedan hodnik. Kada je išla u WC te noći vidjela je A. da ide preko ulice i A. je bio ustao i kazala mu je da ide za majku. Čak je i probudila svog muža i ovo mu rekla a onda je pošla da spava. Možda nekih pola sata posle toga čula je A. da kuka pa je ponovo ustala i vidjela ga kako na rukama nosi svoju majku koja je bila mrtva. Omdah joj je rekao kako ju je zgazilo neko auto i u početku je kazao da je to vozilo bilo crvene boje a kasnije da je bilo crne boje. Ona je probudila svog supruga I. a kasnije su Isen i A. pošli u policiju. Te večeri je pitala optuženog da li je on ubio svoju majku jer ju je vidjela kako je normalno prešla preko ulice a on joj je ponovio da ju je zgazilo auto. Imala je razgovor sa A. i vezano za seksualne odnose sa sinom ali ju je ova zamolila da to nikome ne priča pa ni svom suprugu a njenom bratu jer bi ga I. ubio i tada bi njena djeca ostala na ulici. Dva - tri puta su optuženi i njegova majka primali pomoć od Crvenog krsta dok su bili kod njih. Sve što je kazala je istina jer nema razloga da drugačije govori. Svoj iskaz je ponovila i na glavnom pretresu od 12.03.2003.godine kada je optuženom sudjeno u odsustvu. </span>
</p>
<p class="p3"></p>
<p class="p3">
<span>Iskazi ovog svjedoka su pročitani u ponovljenom postupku na glavnom pretresu od 09.11.2012.godine shodno čl.356. st.1. tač.1. Zakonika o krivičnom postupku jer je svjedok S. M. u medjuvremenu umrla, što je medju strankama ostalo nesporno a sudu je dostavljena plakata za istu iz koje je utvrdjeno da je ista umrla 06.09.2008.godine u 47-oj godini života.</span>
</p>
<p class="p3"></p>
<p class="p3">
<span>Iz izvještaja Vojnog odsjeka V. broj 3/15-2 od 08.03.2000. godine, utvrdjeno je da je G. A. upisan u MK kod ovog odsjeka ali da nije uveden u vojnu evidenciju iz kog razloga nijesu u mogućnosti postupiti po zahtjevu suda za dostavu medicinske dokumentacije u vezi oslobadjanja G. A. od služenja vojnog roka. </span>
</p>
<p class="p3"></p>
<p class="p3">
<span>Iz izvještaja Vojnog odsjeka N. broj 1161-64 od 28.12.1999.godine, utvrdjeno je da odsjek nije prebačen u N., i da se sud za tražene podatke obrati preko Komande Vojnog okruga P..</span>
</p>
<p class="p3"></p>
<p class="p3">
<span>Iz izvještaja Vojne bolnice N. broj 4234/1 od 14.10.1999. godine, utvrdjeno je da se predmet na NVLK pri VB N. za G. A. ne nalazi u 1997, 1998 i 1999. godini.</span>
</p>
<p class="p3"></p>
<p class="p3">
<span>Iz izvještaja MUP-a RCG Centra bezbjednosti Podgorica broj 33-09-240/99-15480/2 od 22.10.1999.godine, utvrdjeno je da ovlašćeni službenici Centra bezbjednosti Podgorica - Odjeljenje za suzbijanje opšteg kriminaliteta nakon pokazivanja navodno lica mjesta gdje je G. A. pronašao majku, nijesu pronadjeni nikakvi tragovi pa je lice mjesta samo fotografisano dok zapisnik o uvidjaju nije radjen.</span>
</p>
<p class="p3"></p>
<p class="p3">
<span>Iz fotoelaborata MUP-a RCG broj 33-17-309-673 utvrdjen je opšti izgled lica mjesta gledano od pravca P. prema D. kao i bliži izgled lica mjesta gledano iz pravca kafane "F.", a dat je i opšti izgled leša pokojne H. A. snimljen u kući S. I..  </span>
</p>
<p class="p3"></p>
<p class="p3">
<span>Iz izvoda iz kaznene evidencije za okrivljenog Ministarstva unutrašnjih poslova Republike Srbije – Sekretarijat unutrašnjih poslova u P. broj 09-235/224/99 od 03.06.1999. godine, utvrdjeno je da G. A. nije osudjivan. </span>
</p>
<p class="p3"></p>
<p class="p3">
<span>Iz obdukcionog zapisnika KBC Podgorica S.br. 28/99 od 12.05.1999. godine i izjašnjenje vještaka medicinske struke dr D. Č.sa glavnog pretresa od 07.02.2000.godine, utvrdjeno je da je smrt kod pokojne H. A. nasilna i nastupila je usled iskrvarenja iz rascjepa jetre, a potpomognuta oštećenjem za život važnih centara u kičmenoj moždini  zbog preloma vretnih pršljenova. Rascjep jetre, oštećenje za život važnih centara u kičmenoj moždini, prelomi kostiju, kao i druge, spolja i unutra opisane povrede, nanesene su tupim, teškim i zamahnutim mehaničkim orudjem. Obdukcijom je ustanovljeno stanje krajnje pothranjenosti i iscrpljenosti organizma, osjetljivost svih organa, te zloćudni tumor mokraćne bešike sa metastazama u jetri i plućima. U vrijeme umiranja nije postojalo stanje alkoholisanosti. Uradjena je specijalna obdukciona tehnika za pješake koja se sastoji u zasijecanju i pregledanju svih mekih i koštanih struktura sa zadnje strane tijela. Pri toj tehnici ustanovljen je sasvim površinasti krvni podliv veličine sočiva na spoljašnoj strani desne potkoljenice, a nigdje u predjelu noge zadnjice i donjeg dijela tijela nijesu ustanovljene nikakve povrede. Na osnovu takvog nalaza može se sa sigurnošću isključiti da je pokojna A. H. stradala kao pješak odnosno da je udarena bilo kojim vozilom. Sem povreda koje su opisane u zaključku i koje predstavljaju uzrok smrti, ustanovljene su i sledeće povrede: oguljotine na prednjoj strani vrata sa lijeve strane na dva mjesta, u predjelu donjoviličnoj ugla na jednom mjestu veličine sočiva, na prednjoj strani vrata sa desne strane na tri mjesta veličine badema i sočiva, u predjelu desnog donjoviličnog ugla na tri mjesta veličine sočiva, na lijevoj strani gornje usne, promjera 2 x 2 cm i u predjelu bratka sa desne strane promjera 3 x 0,5 cm. Sem opisanih oguljotina ustanovljen je otok i krvni podliv lijeve polovine i sredine gornje usne kao i krvni podlivi u predjelu lijevog obraza, desnog obraza, nadlanenoj strani desne podlaktice i već opisani krvni podliv na spoljašnjoj strani desne potkoljenice. Od ostalog ustanovljene su metastaze na plućima i jetri, teške arterosklerotične promjene krvnih sudova, kompletna cističnog lijevog bubrega, promjene u predjelu slezine koja bi takodje mogla odgovarati ili metastazama ili ehinokoknoj cisti, mnogobrojne priraslice svih organa kako grudne tako i trbušne duplje od kojih su neke posledice bolesti a neki operativnih zahvata, ustanovljena je veoma izražena krtost svih kostiju, kao i prelomi sedam rebara sa desne strane u dojkinoj liniji, te dva rebra sa lijeve strane u istoj liniji. Tupina mehaničkog orudja predstavlja svako tupo sredstvo gdje spada šaka stisnuta u pesnicu, noga obuvena u cipelu i uopšte svaki predmet koji ima tupi dejstveni princip. S obzirom na lokalizaciju i vrstu ustanovljenih povreda može se zaključiti da su sve nastale mehanizmom koji je naveden, odnosno krvni podliv otok i oguljotine gornje usne, kao i oguljotine u predjelu lica i bratka su mogle nastati djelovanjem stisnutom pesnicom dok su povrede u predjelu vrata mogle nastati stezanjem šakomm, a prelomi rebara sa desne strane te rascjep jetre sa iste strane, takodje su mogli nastati djelovanjem nekom tupinom gdje dolazi u obzir i djelovanjem zamahnutom nogom. Potpuni prelom vratne kičme izmedju VI i VII vratnog pršljena udružena sa krvnom prožetošću velikih mišića obratača glave ukazuje da je ista najvjerovatnije nastala prilikom naglog zabacivanja glave unazad. Ova povreda mogla je nastati prilikom udarca u lice pri čemu je došlo do zabacivanja glave unazad, te istezanja donih hvatišta mišića velikih obrtača glave. Prilikom samog čina obdukovanja posebno prilikom preparisanja grudnih oragana spontano je dolazilo do preloma rebara. Prilikom dalje manipulacije detaljno su pregledana rebra kako bi se vidjeli koji su prelomi nastali zaživotno. Ustanovljeno je da su potpuni višestruki prelomi rebara, od II do VIII sa desne strane, u dojkinoj liniji, sa lijeve strane VII i VIII  takodje u dojkinoj liniji. Meko tkivo oko preloma je krvlju prožeto, a prelomi su bez dislokacije. Porebrica u visini prelomljenih kostiju rebara je cijela, krvlju podlivena nakon ovog opisa  mehanički je uzeto jedno ili dva rebra u ruke i ona su se slomila kao skoro palidrvce od šibice, te je na taj način ustanovljena lomljivost kostiju. Na osnovu medicinske dokumentacije kod pokojne H. A. vidi se da se radi o malignom tumoru mokraćne bešike, o odstranjivanju materice, metastazama u jetri, ali ni u jednom nalazu nije navedena dijagnoza koja se odnosi na oštećenje kostiju –osteroporozu. Iz nalaza dostavljenih vidi se da je pokojna primala citostatsku terapiju, pa je i terapija sem osnovne bolesti mogla dovesti do navedenog stanja. U želudcu je ustanovljeno ok 40 cm3 kašastog sivkastog sadržaja koji je mirisao na crni luk a nijesu nadjeni djelovi nesvarene hrane što indirektno ukazuje da je od uzimanja ovog obroka do smrti protekao vremenski period duži od 1,30 časova. Povreda u vidu rascjepa jetre koja je dovela do krvarenja u trbušnu duplju od oko 1000 cm3 krvi sigurno da nije dovela do trenutne smrti, medjutim oštećenje kičmene moždine na mjestu rastave VI i VII vratnog pršljena samo za sebe moglo je dovesti do brze smrti. S obzirom na količinu krvi ustanovljene u trbušnoj duplji ukazuje da smrt nije nastupila trenutno. Ne može se izjasniti koliko je vremena prošlo od povredjivanja do smrti. Apsolutno se može isključiti da je pokojna H. A. zadobila povrede od putničkog vozila. Što se tiče otisaka prstiju na koži, isti se ne mogu identifikovati, ukoliko se misli na papilarne linije, ali su zato ustanovljene povrede koje nastaju djelovanjem noktiju i jagodica prstiju – krvni podlivi i oguljotine. S obzirom na ustanovljeni sadržaj u želudcu gdje nijesu nadjeni djelići nesvarene hrane kao i na vrstu i intezitet povreda, količinu krvi u trbušnoj duplji izražene sigurne znake smrti – mrtačka ukočenost i mrtvačke mrlje, s obzirom na činjenicu da su se mrtačke mrlje gubile prilikom pritiska prstom može se sa sigurnošću utvrditi da smrt nije trenutna, da je ista nastupila najmanje 1,30 časova posle poslednjeg obroka hrane. Uporedjujući ustanovljene parametre sa vremenom rada obdukcije može se sigurno zaključiti da je smrt nastupila u periodu dužem od 6 časova prije obdukcije a kraćem od 20 časova. </span>
</p>
<p class="p3"></p>
<p class="p3">
<span>Iz izvještaja o trasološkom vještačenju MUP-a RCG Centra za kriminalističku tehniku broj 756/99 sa pratećim fotoelaboratom, utvrdjeno je da je na vještačenje od pokojne H. A. dosatavljena garderoba i to: crveni džemper, karirana košulja i zelena suknja. Detaljnim pregledom garderobe, nijesu utvrdjeni tragovi od eventualne boje od motornog vozila. Tragovi mehaničkog oštećenja koji se nalaze na lijevom dijelu karirane košulje nastali su usled prolaska tvrdog predmeta sa oštricom ili sa oštrom ivicom. Rašivenost po šavu suknje nastalo je usled upotrebe mehaničke sile. </span>
</p>
<p class="p3"></p>
<p class="p3">
<span>Iz nalaza i mišljenja bolnice Kazneno popravnog doma u B. broj 513-76-03 od 08.02.2000.godine o duševnom zdravlju i uračunljivosti optuženog G. A., te pojašnjenja sa glavnog pretresa od 05.06.2011. godine predstavnika Komisije vještaka dr R. K., utvrdjeno je da je optuženi osoba ispod prosečnih intelektualnih sposobnosti, koje se kreću u granicama lake duševne zaostalosti - debilnosti. Nijesu otkrivene duševne bolesti niti privremene duševene poremećenosti. U vrijeme počinjenog djela, koje mu se stavlja na teret kod istog nije otkriveno postojanje posebnih psihopatoloških sadržaja. Imajući u vidu ličnost istog, sposobnosti shvatanja značaja djela kao i mogućnosti upravljanja postupcima bile su smanjene do stepena bitnog, ali ne i bitno. Psihijatrijsko liječenje istog nije potrebno. Lako duševna zaostala osoba kao što je ispitanik medju osobinama svoje ličnosti pokazuje sugestabilnost koja se ogleda u nedovoljno kritičkom prihvatanju tudjih ideja. Te osobina ličnosti ima značaja u ponašanju takvih osoba i u cjelokupnom njihovom funkcionisanju. </span>
</p>
<p class="p3"></p>
<p class="p3">
<span>Iz dopisa Ministarstva pravde i ljudskih prava Crne Gore broj 03-6319/07 od 09.11.2012. godine, utvrdjeno je da se G. A. u ekstradicionom pritvoru u SR Nj. nalazio u periodu od 24.01.2012.godine do 08.02.2012. godine kada je izručen Crnoj Gori. </span>
</p>
<p class="p3"></p>
<p class="p3">
<span>Cijeneći iskaz optuženog G. A., dat u istražnom postupku, te iskaze saslušanih svjedoka S. I. i S. M. tokom postupka,  ostale provedene dokaze, svaki pojedinačno i u svojoj medjusobnoj povezanosti koji su iskazi po mišljenju ovog suda jasni, logični, ubjedljivi i istiniti, na nesumnjiv način je utvrdjeno da je optuženi G. A. počinio krivično djelo stavljeno mu na teret u vrijeme, mjesto i na način kako je to bliže predstavljeno presudom ovog suda K.br.113/2002 od 12.03.2003.godine. </span>
</p>
<p class="p3"></p>
<p class="p3">
<span>Naime, sve utvrdjene okolnosti nesumnjivo ukazuju da je optuženi G.A. lišavajući života svoju majku H. A. bio svjestan svojih radnji, isti je postupao umišljajno svjestan da na opisani način i radnjama koje je preduzimao kritičnom prilikom u pogledu zadavanja udaraca pokojnoj istu može lišiti života, u čemu se rasvetljava njegov subjektivni i objektivni odnos prema djelu i posledici. </span>
</p>
<p class="p3"></p>
<p class="p3">
<span>Sud je prihvatio iskaze S. I. i S. M. iz istražnog postupka koje se odnose na činjenice vezane za odnos optuženog G. A. i njegove majke pokojne H. A., jer isti na istovjetan način opisuju taj odnos majke i sina od K. pa do dolaska u P. i pojedine različitosti u kazivanjima ovih svjedoka tokom postupka, smatra nebitnim, jer je moguće da se svjedoci po pojedinim detaljima različito iskazuju koje razlike su suštinski nebitne. Činjenica o načinu i okolnosti pod kojima je optuženi lišio života oštećenu su utvrdjene na pouzdan način, i to prije svega jasnim i potpunim priznanjem optuženog koje priznanje je dao tokom postupka istrage, a što je sve potvrdjeno provedenim materijalnim dokazima sa glavnog pretresa te pogotovu nalaza i mišljenja vještaka sudsko medicinske struke dr D. Č.. Kritične večeri je nesporno došlo do prepirke izmedju optuženog i njegove majke vezano za njihov dalji boravak u kući brata pokojne A., saslušanog svjedoka S. I., kada ona napušta kuću istog i upućuje se u pravcu svog rodjaka Ć., i kada optuženi na prigovor svoje pokojne ujne koja je saslušavana tokom postupka S. M. zašto istu pušta da se udaljava iz kuće i da podje da istu vrati to i čini, a nakon što ju je sustigao na kritičnom mjestu po sopstvenom priznanju više puta udara u predjelu glave, a potom nakon što ova pada na asvalt i nogama u predjelu tijela. Da je njegov iskaz tačan, istinit i uvjerljiv u toj fazi postupka dovoljno govori i činjenica kada isti navodi, pa pojašnjava ispravljajući se da mu je majka sada pokojna A. kazala da je ne udara jer će i njega bog kazniti odmah na početku kada ju je prvi put udario nakon što mu je pukao film i kada nije mogao više da izdrži jer nije znao šta će da radi sa njom bolesnom i starom. Optuženi je znao da je ista teško bolesna, i bio je prisutan kada se izmedju njegovog ujaka i ujne S. I. i M. vodio razgovor nakon zadnjeg ljekarskog pregleda da je bolest uzela maha i da se raširila po čitavom tijelu. Prema tome pri toj činjenici i pri saznanju da se radi o teškoj bolesti koji je zahvatio čitavo tijelo, optuženi je mogao znati, bez obzira na činjenicu svog mentalnog sklopa koji je na granici lake duševne zaostalosti, da takvim udarcima i jačinom tih udaraca istu može lišiti života i pristao je na tu posledicu. </span>
</p>
<p class="p3"></p>
<p class="p3">
<span>Iz obdukcionog zapisnika je na nesumnjiv način utvrdjeno a tokom postupka od strane istog vještaka i pojašnjeno da je smrt kod oštećene nasilna i da je nastupila usled iskrvarenja iz rascjepa jetre a potpomognuta oštećenjima za život važnih centara u kičmenoj moždini, jer je došlo do preloma vratnih pršljenova. Sve povrede u vidu rascjepa jetre, oštećenja važnih moždanih centara u kičmenoj moždini i prelomi kostiju kao i druge spolja i unutra opisane povrede nanešene su tupim, teškim i zamahnutim mehaničkim orudjem ali ne i udarom vozila u tijelo pokojne H. A. jer je ova mogućnost do izvjesnosti isključena kao uzrok smrti kod iste.</span>
</p>
<p class="p3"></p>
<p class="p3">
<span>Odbranu optuženog sa kasniji glavnih pretresa sud cijeni kao smišljenu radi izbjegavanja krivično pravne odgovornosit, a uostalom ista nije potvrdjena ni jednim provedenim materijalnim dokazom osim što se ista svodi na paušalno kazivanje bez konkretizacije ili predloga u bilo kom dijelu koji bi potvrdio takvu odbranu istog. </span>
</p>
<p class="p3"></p>
<p class="p3">
<span>Neosnovani su navodi odbrane u kom se prigovara pročitanom obdukcionom zapisniku i izjašnjenju vještaka dr D. Č. sa glavnog pretresa od 07.02.2000.godine, sa uvjerenjem ovog suda da je obdukcioni zapisnik uradjen a pojašnjenje sa glavnog pretresa dato u skladu sa pravilima nauke po najboljem znanju i umijeću vještaka. Takodje su neosnovane i primjedbe i prigovori branioca optuženog koji su iznešeni u pogledu nalaza i mišljenja KPD Beograd u odnosu na duševno stanje i uračunljivost optuženog G., te pojašnjenja vještaka - predstavnika komisije dr R. K., jer je i ovaj nalaz dat u skladu sa pravilima nauke i po najboljem znanju i umijeću. </span>
</p>
<p class="p3"></p>
<p class="p3">
<span>Predlog branioca da se u postupku sasluša svjedok S.A. nije proveden sa razloga jer je utvrdjeno da je ovaj svjedok preminuo već više od 10 godina, a što je sudu saopšteno od strane svjedoka S. I. i čemu nije prigovoreno od strane stranaka u postupku. Predlog branioca da se u svojstvu svjedoka sasluša G. R. i R. A. je odbijen jer branilac uopšte ne daje razloge na koje okolnosti iste treba saslušati pa predlog sud cijeni više kao predlog radi predloga nego kao predlog koji bi vodio potpunijem utvrdjenju činjeničnog stanja i donošenju eventualno drugačije odluke suda. Takodje je odbijen i predlog branioca da se u svojstvu svjedoka sasluša G. I.koji je bio prevodilac u prethodnom postupku a na okolnosti odbrane optuženog, sobzirom da na zapisnicima iz prethodnog postupka nema njegovog potpisa, jer je u odnosu na ovaj predlog Vrhovni sud Crne Gore svojom presudom Kž.br.67/2002 od 07.05.2002.godine dao jasan i precizan stav kod oslobadjajuće presude koja je ukinuta da je svjedok G. I. položio zakletvu da će vjerno prenijeti pitanja koja se optuženom upućuju i izjavu koju on daje te da je i izjava i prevod dati u skladu sa tada važećim Zakonikom o krivičnom postupku, što i ovaj sud u svemu prihvata jer za tumačenje nije potrebna pismenost angažovanog tumača sobzirom da isti tumači usmeno iznijetu odbranu a nikako se ne bavi jezičkim prevodjenjem iskaza odnosno odbrane optuženog. Odbijen je i predlog branioca koji se odnosi na grafološko vještačenje potpisa optuženog G. A. iz prethodnog postupka jer isti tokom čitavog postupka do donošenja oslobadjajuće presude ne negira da je potpis na zapisnicima kod istražnog sudije Kri.br.154/99 od 15.05.1999.godine i Ki.br.122/99 od 19.05.1999.godine njegov, ove činjenice on se tek "naknadno" sjeća, optužujući da su to potpisi prevodioca G. I., što izlišnim čini predlog odbrane, jer bi se postavilo pitanje zakonitosti rada tada postupajućeg istražnog sudije. </span>
</p>
<p class="p3"></p>
<p class="p3">
<span>Neprihvatljiv je predlog odbrane da se u dokaznom postupku čita službena zabilješka ovlašćenog službenika Uprave policije sa vještakom obducentom dr D. Č. koja datira od 14.05.1999.godine, a razgovor je obavljen 12.05.1999.godine jer je sasvim normalna komunikacija obducenta i ovlašćenih službenika policije u pogledu utvrdjivanja uzroka smrti lica koje se obducira, a u cilju utvrdjivanja svih relevantnih činjenica od uticaja na blagovremeno otkrivanje počinioca djela i uzroka smrti oštećenog ili oštećene. </span>
</p>
<p class="p3"></p>
<p class="p3">
<span>Kako nema okolnosti koje bi isključivale krivično pravnu odgovornost optuženog G. A., sud je shodno čl.430. st.3. Zakonika o krivičnom postupku djelimično održao na snazi presudu Višeg suda u Podgorici K.br.113/2002 od 12.03.2003.godine i presudu Vrhovnog suda Republike Crne Gore Kž.br.329/2003 od 09.11.2004.godine, s tim što je optuženom samo smanjio tada izrečenu kaznu sa 14 (četrnaest) na 13 (trinaest) godina zatvora, zbog krivičnog djela ubistva iz čl.30. st.1. Krivičnog zakona Republike Crne Gore, cijeneći pri tom sve olakšavajuće i otežavajuće okolnosti koje su date presudom ovog suda K.br.113/2002 od 12.03.2003.godine osim što je od olakšavajućih okolnosti cijenio i okolnost proteka vremena od izvršenja krivičnog djela do donošenja odluke kao i činjenicu da se porodica nije pridružila krivičnom gonjenju, što je predstavnik oštećene porodice Saiti Isen izjavio u svom iskazu na pretresu od 25.01.2013.godine, navodeći da su mu kao porodica oprostili, da se ne pridružuju krivičnom gonjenju i da ne postavljaju imovinsko pravni zahtjev.</span>
</p>
<p class="p3"></p>
<p class="p3">
<span>Shodno čl.51. Krivičnog zakonika Crne Gore, optuženom se u izrečenu kaznu uračunava i vrijeme koje je proveo u pritvoru počev od 12.05.1999.godine do 12.06.2001.godine, a potom i vrijeme od 24.01.2012.godine kada je isti lišen slobode u SR Nj. u cilju ekstradicije Crnoj Gori pa nadalje, a koji pritvor može trajati najduže do pravosnažnosti ove presude, odnosno dok ne istekne vrijeme trajanja kazne izrečene ovom presudom.</span>
</p>
<p class="p3"></p>
<p class="p3">
<span>Radi svega naprijed izloženog odlučeno je kao u dispozitivu.</span>
</p>
<p class="p3"></p>
<p class="p3"></p>
<p class="p2">
<span>VIŠI SUD U PODGORICI</span>
</p>
<p class="p2">
<span>Dana, 22.02.2013. godine</span>
</p>
<p class="p2"></p>
<p class="p2"></p>
<p class="p5"></p>
<p class="p5">
<span>ZAPISNIČAR,                                   	PREDSJEDNIK VIJEĆA-SUDIJA</span>
</p>
<p class="p5">
<span>Radmila Raičević s.r.                                         Radomir Ivanović s.r.</span>
</p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5">
<span>PRAVNA POUKA:</span>
</p>
<p class="p5"></p>
<p class="p3">
<span>Protiv ove presude, dozvoljena je žalba u roku od 15 dana od dana prijema pismenog otpravka presude, preko ovog suda, Apelacionom sudu u Podgorici.</span>
</p>
<p class="p3"></p>
<p class="p3"></p>
<p class="p5"></p>
<p class="p5">
<span>                                      Za tačnost otpravka ovjerava</span>
</p>
<p class="p2">
<span>_______________________</span>
</p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5">
<span>                                                             </span>
</p>
<p class="p5">
<span>D.na:</span>
</p>
<p class="p5">
<span>1. VDT Podgorica,</span>
</p>
<p class="p5">
<span>2. optuženom Gaši Afrimu nakon prevodjenja pročitati i uručiti primjerak</span>
</p>
<p class="p5">
<span>3. Braniocu adv.Rodić Goranu,</span>
</p>
<p class="p5">
<span>4. u spisima</span>
</p>
<p class="p5"></p>
<p class="p5">
<span>Post.dana _________</span>
</p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p3"></p>
<p class="p6"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:end;hyphenate:auto;font-family:Times New Roman;font-size:14pt;}
.p2{text-align:justify;hyphenate:auto;font-family:Times New Roman;font-size:14pt;}
.p3{text-align:center;hyphenate:auto;font-family:Times New Roman;font-size:14pt;}
.p4{text-align:start;hyphenate:auto;font-family:Times New Roman;font-size:10pt;}
</style>
<meta content="ana.stanisic" name="author">
</head>
<body class="b1 b2">
<p class="p1">
<span>K.br.81/09</span>
</p>
<p class="p2"></p>
<p class="p3">
<span>U IME NARODA</span>
</p>
<p class="p2"></p>
<p class="p2">
<span>OSNOVNI SUD U BARU u vijeću sastavljenom od sudije Aleksandre Leković, kao predsjednika vijeća i sudija porotnika D. S. i F.J., kao članova vijeća, sa zapisničarom Anom Stanišić, u krivičnom predmetu okrivljenih R.N.a i R.N., zbog krivičnog djela ugrožavanje opasnim oruđem pri tuči i svađi iz čl.154 KZCG, po optužnici Osnovnog državnog  tužioca u Baru Kt.br. 278/08 od 20.03.2009. godine, nakon održanog glavnog javnog pretresa dana 26.01.2010.godine u prisustvu zastupnika optužbe zamjenika Osnovnog državnog tužioca u Baru Zorana Vučinića, okrivljenih, njihovog branioca R. N., advokat iz Podgorice, i oštećenog D.N. dana 27.01.2010.godine donio je i  javno objavio</span>
</p>
<p class="p2"></p>
<p class="p3">
<span>P R E S U D U</span>
</p>
<p class="p2"></p>
<p class="p3">
<span>I</span>
</p>
<p class="p2"></p>
<p class="p2">
<span> Okrivljeni: R.N., od oca V. i majke V., rodjene P., rodjen ….. godine u Cetinju, gdje je i stalno nastanjen, …. bb, po zanimanju mašinski tehničar, oženjen, otac troje djece, pismen, završio srednju školu, osuđivan i to presudom Osnovnog suda u Baru K br. 210/87 od 19.10.1988.godine, zbog krivičnog djela iz čl.231 st.1 i 5 KZ na zatvor od 3 mjeseca uslovno na 1 godinu.</span>
</p>
<p class="p2"></p>
<p class="p2">
<span>					  K r i v    j e </span>
</p>
<p class="p2"></p>
<p class="p2">
<span>Što se :</span>
</p>
<p class="p2"></p>
<p class="p2">
<span>dana 25.06.2008.godine oko 18,30 časova, u naselju Šušanj u Baru, pri svadji sa oštećenim D.N. mašio lopate, sredstva podobnog da tijelo teško povrijedi, na način što je iz kolica uzeo navedenu lopatu i njome nasrnuo na oštećenog</span>
</p>
<p class="p2"></p>
<p class="p2">
<span>-  čime je izvršio krivično djelo - ugrožavanje opasnim orudjem pri tuči i svadji iz</span>
</p>
<p class="p2">
<span>čl. 154 KZ </span>
</p>
<p class="p2"></p>
<p class="p2">
<span>Pa mu sud primjenom čl. 4, 32, 36, 42, 52, 53 i 54 Krivičnog zakonika CG i čl.359, 360 i 364 ZKP-a, i z r i č e </span>
</p>
<p class="p2"></p>
<p class="p3">
<span>USLOVNU OSUDU</span>
</p>
<p class="p2"></p>
<p class="p2">
<span>Kojom mu utvrđuje kaznu zatvora u trajanju od 2 (dva) mjeseca i istovremeno određuje da se kazna neće izvršiti ukoliko okrivljeni u roku od 1 (jedne) godine ne izvrše novo krivično djelo.</span>
</p>
<p class="p2"></p>
<p class="p2"></p>
<p class="p2">
<span>Okrivljeni je dužan da plati troškove krivičnog postupka u iznosu od 50,00 eura, u roku od 15 dana od dana pravosnažnosti presude, pod prijetnjom prinudnog izvršenja.</span>
</p>
<p class="p2"></p>
<p class="p3">
<span>II</span>
</p>
<p class="p2"></p>
<p class="p2">
<span>Prema optuženom: R.N., od oca N. i majke N., rodjene P., rodjen …. godine u Baru, gdje je i stalno nastanjen, …. bb, student, neoženjen, pismen,neosuđivan</span>
</p>
<p class="p2"></p>
<p class="p2">
<span>Na osnovu čl.362. tač.1 ZKP-a</span>
</p>
<p class="p2"></p>
<p class="p3">
<span>ODBIJA SE OPTUŽBA</span>
</p>
<p class="p2"></p>
<p class="p2">
<span>Da je : </span>
</p>
<p class="p2"></p>
<p class="p2">
<span>Dana 25. juna 2008. godine oko 18,30 časova zajedno sa R.N. u dvorištu kuće u naselju Šušanj u Baru, vršenjem nasilja prema oštećenom D.N. remetio javni red i mir, na način što ga je najprije okrivljeni R.N. udario pesnicom u predjelu potiljka, a potom obojica okrivljenih oborili na zemlju, za koje vrijeme ga je prvookrivljeni stezao rukom za vrat, nanoseći mu laku tjelesnu povredu-nagnječine kože poglavine u potiljačno-sljepoočnom dijelu sa desne strane, krvni podliv kože nadlaktice lijeve ruke, oguljotine kože oba koljena, kože podkoljenice desne noge, lakta i podlaktice desne ruke i nagnječine zida grudnog koša,</span>
</p>
<p class="p2"></p>
<p class="p2">
<span>-čime bi kao saizvršilac izvršio krivično djelo - nasilničko ponašanje iz čl.399 u vezi čl. 23 Krivičnog zakonika.</span>
</p>
<p class="p2"></p>
<p class="p2">
<span> Jer je zastupnik optužbe odustao od krivičnog gonjenja.</span>
</p>
<p class="p2"></p>
<p class="p2">
<span>Troškovi krivičnog postupka u ovom dijelu padaju na teret budžedskih sredstava suda.</span>
</p>
<p class="p2"></p>
<p class="p3">
<span>O b r a z l o ž e n j e</span>
</p>
<p class="p2"></p>
<p class="p2"></p>
<p class="p2">
<span>Optužnicom Osnovnog državnog tužioca u Baru Kt.br. 278/08 od 20.03.2009. godine, koja je izmjenjena na glavnom pretresu, stavljeno je na teret okrivljenom R.N. izvršenje krivičnog djela ugrožavanje opasnim orudjem pri tuči i svadji iz čl. 154 KZ, dok je u odnosu na okrivljenog R.N. zastupnik optužbe odustao od krivičnog gonjenja zbog krivičnog djela nasilničko ponašanje iz čl. 399 KZ.</span>
</p>
<p class="p2"></p>
<p class="p2">
<span>Optuženi R.N. je u svojoj odbrani negirao izvršenje krivičnog djela koje mu je stavljeno na teret, navodeći da u rukama nije imao držalo od lopate pa prema tome ni namjeru da bilo koga tim držalom udari, da nije fizički nasrnuo na D.N., niti ga je oborio na zemlju, nije ga stezao za vrat. Dalje je u bitnom naveo da u naselju Šušanj-llino ima porodičnu kuću, a preko puta je u izgradnji kuća D.N.. Ulice u naselju Šušanj su veoma uzane, tako da ako neko parkira vozilo na ulici stvara se problem. Navedenog dana kod D.N. došao je radnik P. I. vozilom kojim se parkirao praktično na sred puta. To mu na početku nije smetalo, medjutim u naznačeno vrijeme htio je da sa prostora iza kuće kolicima doveze pijesak kako bi obradio šahte u svom dvorištu. Uzeo je kolica, ali zbog parkiranog vozila P. I. nije mogao da prodje. Došao je do objekta D.N. i sa ulice ga u dva tri navrata pozvao. D. ga nije čuo, tek treći put se pojavio i okrivljeni mu je rekao "molim te skloni to auto, da bi mogao da prodjem". D. mu je odgovorio da prvo skloni prednje auto, pa ga je opsovao riječima govoreći mu "majku ti tvoju, što ne skloniš prvo to prednje auto". On je ponovio svoju molbu da skloni to auto. D.N. je izašao na put, prišao mu, i nogom ga snažno udario u predjelu stomaka i gurnuo ga je prema njegovoj ogradi koja je od kovanog željeza i zašiljena. Kada je ledjima udario o ogradu jedini fizički kontakt njegov sa D. je da je ga obuhvatio objema rukama kako ga ne bi udario. Njegov sin N. je bio na donjoj kapiji, vidio je šta se dešava i N. mu je rekao da zove policiju. Kad je pomenuo policiju, N. se odvojio od njega sa namjerom da se brzo udalji, medjutim kako se radi o blagoj nizbrdici i pijesku, pokliznuo se i pao na beton. Podigao se brzo, ušao je u kuću i samo za koji minut iz kuće izašao, ali sada u prisustvu supruge. Sjeli su u kola i negdje brzo otišli. Kasnije je saznao da su otišli u policiju. </span>
</p>
<p class="p2"></p>
<p class="p2">
<span>U dokaznom postupku saslušani su svjedok oštećeni D.N., svjedoci D.D, D.S., R.M., R.D., R.S., R.N., pročitani su iskazi svjedoka P.I., K.M., izvještaj Doma zdravlja u Baru - Službe hitne pomoći, br. protokola …. na ime D.N. od 25.06.2008.godine, nalaz i mišljenje sudskog vještaka medicinske struke dr. B. B. od 09.10.2008.,godine,  Izvještaj UP PJ U Podgorici - Ispostava Cetinje br. …. sa podacima iz KE za okrivljenog R. N. od 05.09.2008.godine, Izvještaj UP PJ Bar br. …… sa podacima iz KE za okrivljenog R.N. od 04.09.2008.godine, izvršen je uvid u prekršajne spise PO za prekršaje Pp br. 112/08 - I </span>
</p>
<p class="p2"></p>
<p class="p2">
<span>Svjedok oštećeni D.N. je u prethodnom postupku izjavio da su Ražnatović N. i N. njegove komšije u naselju Šušanj. Medjutim, neprijatljstvo izmedju njihove dvije prodice traje od 2001.godine kada su ga R. napali, zbog čega je vodjen prekršajni postupak. Ne zna zbog čega, ali ima osjećaj da se porodica R. osjeća ugroženom zbog toga što on tu pravi kuću. Dana 25.6.2008. godine u kući su bili on i njegova supruga D.. Prethodno je sa stolarom P.I. ugovorio farbanje stolarije i još neke radove. I. je dovezao kompresor svojim vozilom i parkirao ga na odredjenom mjestu. U naselju llino su ulice uske. I. je vozilo parkirao iza jednog crvenog auta barske registracije. U jednom momentu je čuo da neko kuca na vrata. Izašao je i pred vratima vidio R. sina S. koji mu je rekao da pomjeri auto jer im auto smeta. Pogledao je niz ulicu i vidio je da je na dnu ulice N., a na vrhu ulice, na uzbrdici, R.N. koji je držao neka kolica, a na kolicima je bila lopata. Mislio je da to vozilo zaista smeta iako nije njegovo i imao je namjeru da ga pomeri. Na početku nije odmah našao ključeve i kad je ih našao pošao je prema autu. Kad je stao pored auta obratio se N. i pitao ga je zašto pravi problem kad može da prodje. Na te riječi N. mu se obratio rječima “Fukaro jedna ti ćeš da mi kažeš” a on mu je na to odgovario “Ma jebi se matora drtino”. R. je uzeo lopatu sa kolica, preskočio je auto nepoznatog vlasnika, koje je bilo parkirano i krenuo prema njemu. Istovremeno je došao i N. i imao je utisak kao da je to dogovoreno. Kada mu se primakao, N. je podigao ruku u kojoj je bila lopata sa namjerom da ga udari. On se okrenuo prema N. i pokušao je da se zaštiti i kako je N. dolazio sa uzbrdice, onda je rukama uhvatio lopatu kako bi blokirao udarac. Obojica su držala tu lopatu i otimamli su se oko nje i u tom momentu sa ledja mu je udarce zadao N. i to pesnicama u predjelu potiljka. Nakon toga obojica R., N. i N., su ga oborila pored vozila, međutim oštećeni je uzeo lopatu i stavio je na zemlju. Tada je N. iskoristio priliku i rukama ga je uhvatio pod bradu i stegao ga je silovito tako da je gotovo počeo da krklja. To je bilo u položaju dok još uvek nije pao. Bio je u preklonu gotovo u naručju R. N. Pokušavao je da padne dole jer je mislio da će na taj način da se izvuče. Kad je pao sa sobom je povukao i R. Bio je sve jači stisak ruku, i gotovo da je legao na njega. Pokušavao je da se izvuče i olabavi taj stisak, nogama je pokušavao da udari u šljunak da bi šljunak lupao u auto jer mu je to bila nada da će neko čuti da mu pomogne jer nije mogao da govori. Najverovatnije da su to čuli njegova supruga D. i P.I. jer naredno čega se sjeća je da je D. bila pored njega. Prije toga je čuo glas jednog od sinova R. koji su rekli "nemoj, ubićeš ga". Naredno čega se sjeća je da je on bio naslonjen na peta vrata vozila od I. koja su bila otvorena. Vidio je svoju suprugu pored njega, a R.N., N. i S. koji su bili pored njih i stajali su. Kao oštećeni pridružio se krivičnom gonjenju protiv R.N. i postavio je  imovinskopravni zahjtev koji nije precizirao. Nakon što je zastupnik optužbe odustao od krivičnog gonjenja protiv R.N. oštećeni je rekao da će podnijeti posebnu privatnu tužbu protiv R.N.. </span>
</p>
<p class="p2"></p>
<p class="p2">
<span>Svjedok D.D. je izjavila da predmetnog dana u jednom trenutku čula buku, krike kao da neko vuče nogu po šljunku, zatim neke neartikulisane zvuke. Odmah je shvatila da se nešto dešava i obzirom da je konstatno postojao duel i prijetnja izmedju R.i njenog supruga N. pretpostavila je da su ga oni napali. Izašla je odmah na vrata i vidjela je da taj mladji i stariji čovjek stoje na vrata i imala je osjećaj kao da pridržavaju N., a N. je djelovao potpuno malaksalo i jedva je stajao na nogama. Sam taj prizor joj je bio strašan, i kada je prišla vidjela je da je N. bio sav izgreban po rukama, nogama, po licu su mu bili komadići trave, zemlje i pijeska. Bile su mu oderotine po licu, nadlakticama i nogama u predjelu listova. Stala je izmedju njih da ne bi došlo do daljih kontakata. Tu je došlo do neke prepirke da li se može proći izmedju nekih auta, i N. je u tom nekom afektu uzeo ta kolica i pokazao da se tim kolicima moglo proći izmedju parkiranih vozila. Tu je bio prisutan i mladji sin R. kojem je N. rekao da bježi. Tada je iz kuće R. izašlo njihove dosta familije, snaha, brat i tu se nastavila prepirka. Primijetila je na putu da je na podu bačena neka lopata, ali nije imala utisak šta se moglo desiti, tek sjutradan kada je N. vidjela tamni trag na vratu onda joj je N. ispričao šta se zapravo desilo, da su pokušali da ga udave. U toj nekoj prepirci N. je njima rekao i to tom  starijem čovjeku da je „lopov" i stalno su nasrtali na njega, pokušavajući da se fizički obračunaju, ali su ovi ostali smirivali situaciju. N. je u više navrata prijetio N. da neće zoru dočekati. I ranije su im R. upućivali prijetnje, a za to nije bilo  potrebe. Predmetni događaj se odigravao na sredini prilaza puta do kuće, udaljeno od ulaza njihove kuće možda nekih 5 metara, a udaljeno od kuće R.nekih par metara. Ona je, dok je bila u kući, čula neartikulisane glasove, buku i viku, ali nije mogla da razazna šta ko viče i priča. U momentu kada je izašla iz kuće i otvorila vrata nije vidjela da okrivljeni udaraju njenog muža, ali su više puta nasrtali. Dok je ona bila prisusutna i gledala to sve R. ga nisu udarali, ali s obzirom na povrede pretpostavlja da su ga udarali prije toga. U trenutku kada je ona izašla iz kuće na ulici su bili R.N., N. i S. </span>
</p>
<p class="p2"></p>
<p class="p2">
<span>Svjedok D.S. je izjavio da je navedenog dana bio u društvu sa R.N.o i njegovom porodicom. Stajali su na gornjoj kapiji kuće R. Čuo je kad je u jednom trenutku N. zvao gazdu od susjedne kuće da dodje da pomjeri kola. Kada je izašao D.N. pokoškali su se N. i N., jer N. nije mogao da prodje kolicima. Pokoškali su se fizički i to tako što su se gurali, bilo je udaranja, a ko je koga udarao to nije vidio, a nije dobro vidio možda je to bilo šakom, možda pesnicom. Kada se to završilo N. je pošao u kuću, uzeo kola i otišao. Za vrijeme fizičkog koškanja N. je zvao policiju, ali N. nije učestovavao u tom koškanju, odnosno on ga nije vidio. Kada se N. otkačio od N. i kako je potrčao sklizno je na beton i šoder i pao. On ne zna kojim riječima ga je pozvao N. ali ga je pozvao da pomjeri kola, ali kako mu se obratio to ne zna. </span>
</p>
<p class="p2"></p>
<p class="p2">
<span>Svjedok R.M. je izjavio da mu je N. stric, a N. brat od strica. Navedenog dana bili su u dvorištu kod N. kuće. N. je otišao po pijesak koji se nalazio iza njegove kuće. Čuo je kako poziva D., jer je bilo parkirano jedno auto na putu i nije mogao da prodje kolicima pored auta. N. D.je izašao iz svoje kuće i nazivao N. pogrdnim riječima, nasrnuo na njega i gurao ga na ogradu i to tako što ga je uhvatio rukama u predjelu tijela u klinč. On je za to vrijeme stojao na kapiji od N. kuće. Tu je stajao sa N. i svojim ocem D.. Od N. i N. je bio udaljen možda nekih 10 m u tom trenutku. N. je tada zvao N. i rekao mu da zove policiju. U tom trenutku se N. otrgnuo od N., i pao pošto je tu bio neki pijesak. N. je pozvao policiju i tada su otišli. Kada je došla policija D. nisu bile tu. Sjeća se i da je N. krenuo nogom da udari N. i tada ga je N. uhvatio rukama u grif, a N. je za sve to vrijeme stojao sa njim na kapiji kuće i nije nijednom udario N. Izmedju N. i N. nije bilo nikakvog udaranja, već medjusobno guranje i to tako što su se bili uhvatili u klinč. Kada je N. pao na zemlju njegov stric N. je već bio na ogradi, a N. je takodje sve vrijeme stajao sa njim  i već je bio zvao policiju.</span>
</p>
<p class="p2"></p>
<p class="p2">
<span>Svjedok R.D. je izjavio da je kuća njegovog brata i kuća D. je bila u izgradnji u periodu kada je došlo do predmetnog incidenta. Na samoj kapiji kod kuće njegovog brata htjeli su da izgrade jedan šaht. Tu su bili on, N., njegov sin, snaha i svi su se nalazili u dvorištu kuće oko šahta. Trebalo je da se doveze pijesak koji je bio skroz iza objekta, a na tom putu je stajalo jedno auto od kog nije moglo da se prodje. Njegov brat je zvao dotičnog N. da mu napravi put da može da dogna taj pijesak. N. je izašao iz kuće i počeo je da viče „što je matora budalo, šta hoćeš" i opsovao ga. N. se nalazio na samoj svojoj kapiji i N. je nasrnuo na njega i to najprije nogom. N. ga je tada uhvatio rukama preko tijela i odmah je tada zvao N. da pozove policiju. To se desilo u trenutku, a N. se otrgnuo od N., vratio se korak - dva unazad i onda se pokliznuo po pržini i pao. Momentalno se podigao, pošao i ušao u kuću i pokupio ženu i dijete. Kada je policija došla njega tu više nije bilo. Za to vrijeme N. je bio kod šahte na kapiji. On je, dakle, samo vidio da je N. pao, ali kako je pao on to ne zna. Kada je N. pao niko ga nije udarao.</span>
</p>
<p class="p2"></p>
<p class="p2">
<span>Svjedok R.S. je izjavila da je navedenog dana bila sa djecom u dvorištu svoje kuće koja je inače zajednička kuća sa R. N. Samo je čula kada je N. zvao N., okrenula se u momentu kada je N. izašao iz kuće i nasrnuo prema N. i to tako što je govorio „matora budalo" i onda je krenuo da ga udari nogom, a N. ga je uhvatio samo rukama i zvao N. da zove policiju. Kada je N. zvao policiju N. se tada trgnuo i pao. Uzela je djecu, okrenula ih da ne gledaju i samo se malo okrenula i vidjela da je N. uzeo ženu i djecu i ona je tada pitala njegovu suprugu „gdje ćete sad" a njegova supruga mu je rekla „imamo pametnija posla". N. je bio u dvorištu kuće.</span>
</p>
<p class="p2">
<span> </span>
</p>
<p class="p2">
<span>Svjedok R.N. je izjavila da su predmetnog dana ispred kuće pravili neke štahte i N. je pošao da uzme neki pijesak. Ona je za to vrijeme stojala u dvorištu  kuće, a tu su bili N. D., D., M, S. Čuli su kako N. zove N., oslovio ga je kao N. ili N. Onda je N. izletio iz kuće i rekao N. „šta ćeš matora budalo" i krenuo put N. s dignutom nogom. N. ga je tada uhvatio rukama. Tu je bilo malo pijeska na putu, N. je pao i odmah se digao, ušao u kuću, uzeo ženu i krenuo prema autu. A N. je prije toga, još dok je držao u rukama N. rekao „N., N. zovi policiju". N. je pozvao policiju, N. se utoliko digao uzeo ženu i otišao. Ona  se nalazila sve vrijeme u dvorištu i ni u jednom trenutku N. nije prilazio njima dvojici.</span>
</p>
<p class="p2"></p>
<p class="p2">
<span>Svjedok P.I. je izjavio da poznaje N. i N.R. iz vidjenja. Dovezao se  do pred kuću N. možda negde oko 15 časova. Pošto je dvorište N. bilo zauzeto stolarijom, parkirao je svoje vozilo uz lijevu ivicu puta. Radeći sa mašinom koja je dosta bučna nejasno je čuo da sa ulice dolazi neka buka i galama, ali nije mogao pretpostaviti da je u svemu tome N. i R., jer je N. do par minuta prije toga bio sa njim, a onda  je otišao da donese sok. N. nije bilo sigurno nekih petnaestak minuta. Zaustavio je rad mašine i krenuo je napolje da vidi gdje je. Prvo što je vidio je jedna lopata na putu, usmjerio je pogled na drugu stranu i vidio je N.. Imao je krvi oko vrata i na nogama. Bili su tu R., a pored N. je bila njegova supruga D.. Kad je on prišao nije bilo fizičkog napada, ali je bila rasprava. Ne sjećam se tačno riječi koji su uputili jedni drugima, ali bilo je psovke i sa jedne i sa druge strane. Neko je rekao da treba pozvati policiju. </span>
</p>
<p class="p2"></p>
<p class="p2">
<span>Svjedok K.M. je izjavio da je dana 25.6.2008.godine negde oko 19 časova obaviješten je da je u naselju Šušanj llino došlo do neke svadje. Odmah je došao na lice mjesta. Kada je došao zatekao je trojicu kolega i R. N., a D. N. nije zatekao jer je prije njegovog dolaska negde otišao. On i njegove kolege nisu znali gde je. Preko kolege se upoznao o čemu se radi i R. je rekao da dodje u stanicu policije da podnese prijavu na okolnosti dogadjaja koji se dogodio jer je R. ili neko od članova njegove porodice pozvao policiju. Po povratku u stanicu policije sa kolegama, došao je R., a ubrzo zatim i D.N.. Tada je saznao da je, za vrijeme dok su oni bili na licu mjesta, da je D.N. bio u Hitnoj službi radi ukazivanja Ijekarske pomoći. On je uzeo izjave od učesnika u tom dogadjaju u formi o prikupljanja obavještenja od gradjana od R. N., R.N., D.D. i N. Kako je bilo indicija da se radi o nasilničkom ponašanju on je spise kompletirao i dostavio na odluku ODT, a u drugom dijelu protiv R. N., R.N. i D.N. podnijeli su prekršajne prijave Područnom organu za prekršaje.</span>
</p>
<p class="p2"></p>
<p class="p2">
<span>Iz Izvještaja UP PJ U Podgorici - Ispostava Cetinje br. …… sa podacima iz KE za okrivljenog R. N. od 05.09.2008.godine, utvrđeno je da je isti osuđivan i to presudom Osnovnog suda u Baru k br. 210/87 od 19.10.1988.godine,zbog krivičnog djela iz čl.231 st.1 i 5 KZ na zatvor od 3 mjeseca uslovno na 1 godinu.</span>
</p>
<p class="p2"></p>
<p class="p2">
<span>Uvidom u prekršajne spise PO za prekršaje Pp br. 112/08 - I, utvrđeno je da pred tim organom u toku prekršajni postupak protiv D.N. i R.N. zbog prekršaja iz čl. 8 st.2 Zakona o javnom redu i miru, te da ovaj postupak još nije okončan. </span>
</p>
<p class="p2"></p>
<p class="p2">
<span>Ocjenom izvedenih dokaza utvrdjeno je da je okrivljeni R.N.  izvršio  krivično djelo koje mu je stavljeno na teret na način opisan u izreci presude. Okrivljeni je u svojoj odbrani negirao izvršenje krivičnog djela u bitnom navodeći da nije u rukama imao držalicu od lopate, pa prema tome nije ni imao namjeru da bilo koga tom držalicom udari, da nije fizički nasrnuo na D.N., niti ga je oborio na zemlju, nije ga stezao za vrat. Sud je odbranu okrivljenog cijenio kao neosnovanu i sračunatu na izbjegavanje krivice. Odbrana okrivljenog obesmišljena je dokazima izvedenim na glavnom pretresu. Činjenično stanje iz izreke presude utvrđeno je iz iskaza svjedoka oštećenog D.N.e kao i saglasnih iskaza svjedoka P.I. i D.D.. Dovođenjem u vezu iskaze navedenih svjedoka sa iskazom oštećenog D.N. zaključuje se da je kritičnom prilikom nesporno došlo do verbalnog sukoba izmedju okrivljenog R. N. i oštećenog D.N. pri čemu se okrivljeni mašio lopate u namjeri da se fizički obračuna sa oštećenim. U tom pogledu su iskazi svjedoka P.I. i D.D.u potpunosti saglasni u pogledu svih činjenica odlučnih za utvrdjenje ovakvog činjeničnog stanja. Naime, ovi svjedoci su opisali spoljašnji izgled oštećenog D.N. koji je na sebi imao vidljive ogrebotine, kako u predjelu glave, tako i po tijelu. Svjedoci su bili saglasni takodje da su neposredno u blizini mjesta na kojem se dogodio sukob izmedju okrivljenog R.N. i oštećenog, zatekli lopatu, a  što je u saglasju sa jasnim i ubjedljivim iskazom D.N. koji je izjavio da je na početku najprije verbalnog sukoba okrivljeni R. N. pokušao da ga napadne navedenim oruđem-lopatom. Sud je iskaze navedenih svjedoka cjenio kao jasne i uvjerljive, pa im je poklonio punu vjeru. Ostali saslušani svjedoci nisu pominjali da je okrivljeni N. zamahnuo lopatom prema oštećenom, međutim kako se radi o licima koji su rođaci okrivljenog, to su po mišljenu suda njihovi iskazi sračunati da se olakša položaj okrivljenog. Prema tome, nesporno je utvrdjeno da je došlo do svadje izmedju okrivljenog R.N. i oštećenog, da se u toj svadji okrivljeni mašio lopate, a lopata je, po mišljenju suda, sredstvo koje je podobno da tijelo teško povrijedi, odnosno zdravlje teško naruši. Pod mašenjem za oružje ili oruđe se podrazumijevaju one djelatnosti kojima se manifestuje namjera učinioca da ova sredstva upotrijebi, što je u konkretnom slučaju okrivljeni uradio, jer je iz kolica uzeo navedenu lopatu i njome nasrnuo na oštećenog. Postupajući na navedeni način u radnjama okrivljenog su se stekli svi objektivni elementi bića krivičnog djela ugrožavanje opasnim orudjem pri tuči i svadji iz čl. 154 KZ </span>
</p>
<p class="p2"></p>
<p class="p2">
<span>Okrivljeni je postupao sa umišljajem, odnosno bio je svjestan svog djela i htio njegovo izvršenje, tj bio je svjestan da se u svadji mašio oružja –lopate  i njome nasrnuo na oštećenog.</span>
</p>
<p class="p2"></p>
<p class="p2">
<span>Odlučujući se za krivičnu sankciju prema okrivljenom R.N. sud je cijenio sve olakšavajuće i otežavajuće okolnosti iz čl. 42 KZ CG. Od olakšavajućih okolnosti sud je cijenio njegove porodične prilike, jer je oženjen i otac troje djece. Otežavajućih okolnosti na strani okrivljenog nije bilo. Naime, sud nije cjenio njegovu raniju osudu kao otežavajuću okolnost s obzirom da je od te osude prošlo više od dvadeset godina. Imajući u vidu kvalitet olakšavajućih okolnosti, a u nedostatku otežavajućih, sud je okrivljenom izrekao uslovnu osudu kojom im je utvrdio kaznu zatvora u trajanju od dva  mjeseca i istovremeno odredio da se kazna neće izvršiti ukoliko okrivljeni u roku od jedne godine ne izvrši novo krivično djelo. Ocijenjeno je da prema okrivljenom  nije potrebno izricanje efektivne kazne zatvora i da će se izricanjem uslovne osude u potpunosti postići svrha izricanja uslovne osude i dovoljno uticati na okrivljenog da ubuduće ne vrši krivična djela.</span>
</p>
<p class="p2"></p>
<p class="p2">
<span>Odluka o troškovima krivičnog postupka iz st I izreke presude zasniva se na odredbi čl.202 ZKP-a. Okrivljeni  R.N.o je dužn da plati troškove krivičnog postupka u iznosu od 100 eura, koji troškovi se odnose na tvroškove vještaka medicinske struke u iznosu od 77 eura kao i  troškove za rad suda, koji su određeni prema trajanju, složenosti krivičnog postupka i imovinskim prilikama okrivljenih. </span>
</p>
<p class="p2"></p>
<p class="p2">
<span>Na glavnom pretresu koji je održan dana 26.01.2010. godine zastupnik optužbe je odustao od krivičnog gonjenja prema okrivljenom R.N., jer našao da u radnjama  okrivljenog nema elementa bića krivičnog djela nasilničko ponašanje iz čl.399 KZ, ni drugog krivičnog djela koje se goni po službenoj dužnosti. Zbog svega naprijed izloženog u odnosu na okrivljenog R.N.u, donijeta je presuda kojom se optužba odbija, na osnovu čl. 362 st 1 tač.1 ZKP-a. Oštećeni D.N. je naveo da će podnijetu posebnu privatnu tužbu protiv R.N.</span>
</p>
<p class="p2"></p>
<p class="p2">
<span>Odluka o troškovima iz st II izreke presude donijeta je na osnovu čl. 203. ZKP-a. </span>
</p>
<p class="p2"></p>
<p class="p2">
<span>Sa izloženog odlučeno je kao u izreci presude.</span>
</p>
<p class="p2"></p>
<p class="p3">
<span>OSNOVNI SUD U BARU</span>
</p>
<p class="p3">
<span>Dana 27.01.2010.godine</span>
</p>
<p class="p2"></p>
<p class="p2"></p>
<p class="p2">
<span>ZAPISNIČAR,				PREDSJEDNIK VJEĆA-SUDIJA,</span>
</p>
<p class="p2">
<span>Ana Stanišić 						 Aleksandra Leković </span>
</p>
<p class="p2"></p>
<p class="p2"></p>
<p class="p2"></p>
<p class="p2">
<span>PRAVNA POUKA: Protiv ove presude može se izjaviti žalba Višem sudu u Podgorici u roku od 15 dana od dana prijema pismenog otpravka, preko ovog suda u dva primjerka.</span>
</p>
<p class="p2"></p>
<p class="p2"></p>
<p class="p2"></p>
<p class="p4"></p>


</body>
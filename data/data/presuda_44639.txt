<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.s1{font-size:14pt;}
.s2{font-family:Arial;}
.p1{text-align:justify;hyphenate:auto;font-family:Times New Roman;font-size:12pt;}
.p2{text-align:justify;hyphenate:auto;font-family:Arial;font-size:14pt;}
.p3{text-align:center;hyphenate:auto;font-family:Arial;font-size:14pt;}
.p4{text-align:justify;hyphenate:auto;font-family:Times New Roman;font-size:14pt;}
.p5{text-align:start;hyphenate:auto;font-family:Times New Roman;font-size:12pt;}
</style>
<meta content="PC" name="author">
</head>
<body class="b1 b2">
<p class="p1">
<span>			</span>
<!--Image link to '0.jpg' can be here--><span class="s1">    </span>
</p>
<p class="p1"></p>
<p class="p2">
<span>OSNOVNI SUD U ROŽAJAMA</span>
</p>
<p class="p2">
<span>K.br.105/12.</span>
</p>
<p class="p3">
<span>U IME CRNE GORE</span>
</p>
<p class="p2"></p>
<p class="p4">
<span>	</span><span class="s2">OSNOVNI SUD U ROŽAJAMA i to Predsjednik suda Camić Zahit, kao sudija pojedinac, sa zapisničarem Aidom Luboder  , odlučujući po optužnom predlogu Osnovnog Državnog Tužilaštva iz Rožaja Kt.br.88/12. od  22.06.2012.godine,protiv okrivljenog  S. K.  iz Rožaja zbog krivičnog djela protivpravno zauzimanje zemljišta iz čl. 254. st. 1. Krivičnog zakonika, nakon održanog glavnog i javnog pretresa u prisustvu Osnovnog državnog tužioca Kalač Hajrana iz Rožaja, i orkivljenog dana 20.07.2012.g. donio je i javno objavio </span>
</p>
<p class="p2"></p>
<p class="p3">
<span>P R E S U D U</span>
</p>
<p class="p2"></p>
<p class="p2">
<span>	S. K., JMB ., od oca H. i majke N., rođene M., rođenog ..godine u Rožajama sa prebivalištem u Ul. „Oslobođenja“ br. 19., Opština Rožaje, državljanin Crne Gore, razumije crnogorski jezik, a njegov jezik je bosanski, nezapošljen, oženjen, otac četvoro djece , pismen, sa završenom osnovnom školom, siromašnog imovnog stanja, osuđivan presudama ovog suda K.br. 296/01 od 30.10.2001.g. zbog krivičnog djela laka tjelesna povreda iz čl. 37. st. 2. u vezi st. 1. KZ RCG na novčanu kaznu u iznosu od 9.000,00 dinara, K.br. 32/02 od 28.02.2002.g. zbog krivičnog djela šumska krađa iz čl. 136. st. 1. KZ RCG  30 dana zatvora uslovno za jednu godinu i K.br. 269/03 od 22.10.2003.g. zbog krivičnog djela šumska krađa iz čl. 136. st. 1 KZ RCG na novčanu kaznu u iznosu od 6.000,00 dinara. </span>
</p>
<p class="p2"></p>
<p class="p3">
<span>K R I V  J E</span>
</p>
<p class="p2"></p>
<p class="p2">
<span>	Što je: </span>
</p>
<p class="p2">
<span>	Dana 12.05.2012.godine u mestu zv. Šušteri, Opština Rožaje, protivpravno zauzeo – tuđe državno zemljište i to dio katasterske parcele br.2588/1 Šušteri po kulturi pašnjak IV klase, u površini od 181 m2, upisano u Listu nepokretnosti br. 344 KO Rožaje, na ime Opštine Rožaje, koja mjeri i graniči sa sjeverne strane u dužini od 14,17 m, sa istočne strane u dužini od 12,36 m, sa južne strane u dužini od 13,09 m i sa zapadne strane u dužini od 12,95 m ukupne površine 181 m2, na način što je isto izorao i sa svih strana ga ogradio drvenom ogradom i tako manifestovao volju protivpravnog  zauzimanja zemljišta, </span>
</p>
<p class="p2"></p>
<p class="p2">
<span>	čime je izvršio krivično djelo protivpravno zauzimanje zemljišta iz čl. 254. st. 1 Krivičnog zakonika.</span>
</p>
<p class="p2"></p>
<p class="p2">
<span>	Pa ga sud na osnovu pomenutog zakonskog propisa, primenom čl. 4, 13, 15, 32, 39, 42, Krivičnog Zakonika, čl. 226, 239. st. 2.  i  čl. 374. Zakonika o krivičnom postupku </span>
</p>
<p class="p2"></p>
<p class="p3">
<span>O S U Đ U J E</span>
</p>
<p class="p2"></p>
<p class="p2">
<span>	Na NOVČANU KAZNU u iznosu od 600,00 (šeststotina) eura, koju je okrivljeni dužan da plati u roku od 15 dana po pravosnažnosti presude. </span>
</p>
<p class="p2">
<span>	Ako novčanu kaznu ne plati u ovom roku, sud će istu zamijeniti kaznom zatvora, tako što će za svaki započeti 25,00 eura novčane kazne odrediti jedan dan kazne zatvora. </span>
</p>
<p class="p2"></p>
<p class="p2">
<span>	Da plati ovome sudu na ime troškova krivičnog postupka iznos od 132,00 eura, kao i na ime paušala iznos od 40,00 eura. </span>
</p>
<p class="p2"></p>
<p class="p2">
<span>	Obavzuje se okrivljeni da sa predmetne parcele u naznačenim mjerama i površini ukloni ogradu i istu preda Opštini Rožaje, kao vlasniku.</span>
</p>
<p class="p2">
<span>	Sve u roku od 15 dana po pravosnažnosti ove presude. </span>
</p>
<p class="p2"></p>
<p class="p3">
<span>O b r a z l o ž e nj e</span>
</p>
<p class="p2"></p>
<p class="p2">
<span>	ODT iz Rožaja podnio je optužni predlog Kt. br. 88/12 od 22.06.2012.godine protiv okrivljenog K. S. iz Rožaja, zbog krivičnog djela protivpravno zauzimanje zemljišta iz čl. 254. st. 1. KZ.</span>
</p>
<p class="p2"></p>
<p class="p2">
<span>	Na glavnom pretresu ODT iz Rožaja istako je da je priznanjem okrivljenog i izvedenim dokazima utvrđeno da je isti izvršio predmetno krivično djelo. Predložio je da sud okrivljenog oglasi krivim za izvršeno krivično djelo i osudi ga na novčanu kaznu u iznosu od 600,00 eura.</span>
</p>
<p class="p2"></p>
<p class="p2">
<span>	Okrivljeni S. K. na glavnom pretresu je izjavio da priznaje izvršenje krivičnog djela i krivicu za krivično djelo za koje je optužen.</span>
</p>
<p class="p2"></p>
<p class="p2">
<span>	Okrivljeni je objasnio da je slabog imovnog stanja i da mu je dijete bolesno. Neposjeduje nepokretnosti, tako da je u pomenutom mjestu ogradio predmetnu parcelu da bi na istoj sijao povrće koje mu je potrebno, zbog bolesti djeteta. Spreman je da Opštini Rožaje kao vlasniku predmetne parcele,  plati naknadu za istu. </span>
</p>
<p class="p2"></p>
<p class="p2">
<span>	Na glavnom pretresu sud je izveo dokaze, po saglasnosti stranaka pročitao iskaz svedoka K.H. dat na zapisniku Kt.br. 88/12 od 04.06.2012.godine pred ODT-om u Rožajama, pročitao nalaz i mišljenje vještaka Mališić Vučete ing.Geodezije sa skicom lica mjesta i izvršio uvid u izvod iz kaznene evidencije na ime okrivljenog. </span>
</p>
<p class="p2"></p>
<p class="p2">
<span>	Sud je cijneći priznanje okrivljenog za izvršeno krivično djelo i izvedene dokaze pojedinačno i u vezi sa ostalim izvedenim dokazima, te je na osnovu takve ocjene utvrdio činjenjično stanje kao u izreci ove presude.</span>
</p>
<p class="p2"></p>
<p class="p2">
<span>	Utvrđeno činjenično stanje proizilazi iz priznanja okrivljenog za izvršeno krivično djelo, čije je priznanje sud prihvatio i isto uzeo kao dokaz, jer je u svemu potvrđeno izvedenim dokazima.</span>
</p>
<p class="p2"></p>
<p class="p2">
<span>	Pravnom ocjenom utvrđenog činjeničnog stanja, sud je našao da su u radnjama okrivljenog sadržani svi bitni elementi krivičnog djela protivpravno zauzimanje zemljišta iz čl. 254. st. 1. KZ, izvršeno na način, vrijeme i mjesto kako je opisano u izreci presude. Naime, okrivljeni je bez pravnog osnova pomenutog dana protivpravno zauzeo predmetnu parcelu u upisanim mjerama i površini koja je vlasništvo Opštine Rožaje i na taj način se prema istoj odnosi kao da je u njegovom vlasništvu.</span>
</p>
<p class="p2"></p>
<p class="p2">
<span>	Cijeneći psihički odnos okrivljenog prema izvršenom krivičnom djelu, sud je našao da je okrivljeni u izvršenju ovog krivičnog djela postupao sa umišljajem jer je bio svjestan da se radi o parceli koja je u državnom vlasništvu, da nema odluku nadležnog organa o zauzimanju iste, te je pristao na izvršenje predmetnog krivičnog djela. </span>
</p>
<p class="p2"></p>
<p class="p2">
<span>	Za izvršeno krivično djelo okrivljeni je krivičnopravno odgovoran, te ga je sud za isto oglasio krivim,  pošto je našao da nema elemenata  koji bi isključivali njegovu krivičnopravnu odgovornost i osudio ga na novčanu kaznu u iznosu od 600,00 eura.</span>
</p>
<p class="p2"></p>
<p class="p2">
<span>	Prilikom odmeravanja kazne okrivljenom u granicama zakonom propisana za ovo krivično djelo, imajući u vidu sve okolnosti koje utiču da kazna bude manja ili veća (olakšavajuće i otežavajuće okolnosti) iz čl. 42. KZ, kao olakšavajuću okolnost, sud je okrivljenom uzeo u obzir njegovo potpuno priznanje za izvršeno krivično djelo, da je otac četvoro djece, da nije u radnom odnosu, pobude iz kojih je izvršio ovo krivično djelo, odnos prema izvršenom krivičnom djelu, dok mu je kao otežavajuću okolnost uzeo u obzir to što je do sada osuđivan više puta, te je istog osudio na novčanu kaznu za izvršeno krivično djelo u iznosu od 600,00 eura, ubijeđen da će se istom postići kako generalna, tako i specijalna prevencija iz čl. 4. u vezi čl. 32. KZ.</span>
</p>
<p class="p2"></p>
<p class="p2">
<span>	U smislu čl. 226. i 229. ZKP, sud je obavezao okrivljenog da plati ovome sudu na ime troškova krivičnog postupka iznos od 132,00 eura, a koji troškovi se odnose za naknadu vještaku geodezije za dati nalaz i mišljenje, kao i da plati 40,00 eura na ime paušala, a ovo imajući u vidu trajanje i složenost krivičnog postupka. </span>
</p>
<p class="p2"></p>
<p class="p2">
<span>	U smislu čl. 239. st. 2. ZKP, okrivljeni je obavezan da sa predmetne parcele ukloni ogradu u naznačenim mjerama i površini i istu preda Opštini Rožaje kao vlasniku.</span>
</p>
<p class="p2">
<span>  </span>
</p>
<p class="p2"></p>
<p class="p2">
<span>	OSNOVNI SUD U ROŽAJAMA, dana 20.07.2012.godine </span>
</p>
<p class="p2"></p>
<p class="p2"></p>
<p class="p2">
<span>Zapisničar, 						PREDSJEDNIK SUDA,</span>
</p>
<p class="p2">
<span>Aida Luboder  s.r.	                                     Zahit Camić s.r.</span>
</p>
<p class="p2"></p>
<p class="p2">
<span>PRAVNA POUKA: Protiv ove presude može se izjaviti žalba u roku od 8 dana od dana prijama iste Višem sudu u Bijelom Polju a preko ovog suda. </span>
</p>
<p class="p2"></p>
<p class="p5"></p>


</body>
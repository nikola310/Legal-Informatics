<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.0in 1.0in 1.25in;}
.p1{text-align:justify;hyphenate:auto;font-family:Times New Roman;font-size:12pt;}
.p2{text-align:center;hyphenate:auto;font-family:Times New Roman;font-size:12pt;}
.p3{text-indent:0.5in;text-align:start;hyphenate:auto;font-family:Times New Roman;font-size:12pt;}
.p4{text-indent:0.5in;text-align:justify;hyphenate:auto;font-family:Times New Roman;font-size:12pt;}
.p5{text-align:start;hyphenate:auto;font-family:Times New Roman;font-size:12pt;}
.s1{font-weight:bold;}
</style>
<meta content="rafet.suljevic" name="author">
</head>
<body class="b1 b2">
<p class="p1">
<span>OSNOVNI SUD U ROŽAJAMA</span>
</p>
<p class="p1">
<span>K.br. 75/11</span>
</p>
<p class="p1"></p>
<p class="p1"></p>
<p class="p2">
<span class="s1">U IME NARODA</span>
</p>
<p class="p1"></p>
<p class="p1"></p>
<p class="p1">
<span>	OSNOVNI SUD U ROŽAJAMA, kao prvostepeni krivični sud u vijeću sastavljenom od sudije Rafeta Suljevića, kao predsjednika vijeća i sudija porotnika Refije Demić i Avdurahmana Kardovića, kao članova vijeća, uz učešće zapisničara Vesić Verice, rješavajući po optužnici Osnovnog državnog tužilaštva iz Rožaja Kt.br.73/11 od 4. 05. 2011. g. podnijetoj protiv optuženog R. S. iz Berana,  zbog krivičnog djela krijumčarenje iz čl. 265. st. 1. Krivičnog zakonika, nakon održanog glavnog i javnog pretresa u prisustvu Osnovnog državnog tužioca Kalač Hajrana  i   optuženog, dana 23.06. 2011.g. donio je i javno objavio </span>
</p>
<p class="p1"></p>
<p class="p2">
<span class="s1">P R E S U D U</span>
</p>
<p class="p1"></p>
<p class="p1"></p>
<p class="p1">
<span>	Optuženi </span><span class="s1">R. S.,</span><span>  JMBG . od oca M.  i majke N. rodjene R.rodjen u Beranama, gdje i živi u naselju Luge, Opština Berane,  državljanin Crne Gore, pismen, završio  srednju školu, nezaposlen, oženjen, otac petoro djece, vojni rok služio  l986.g. u Valjevu,  vodi se pri VE Berane, siromašnog imovnog stanja, neosudjivan, </span>
</p>
<p class="p1"></p>
<p class="p1"></p>
<p class="p2">
<span>K R I V    J E</span>
</p>
<p class="p1"></p>
<p class="p1"></p>
<p class="p1">
<span>	Što je:</span>
</p>
<p class="p3"></p>
<p class="p4">
<span>Dana 6. 04. 2011. godine, oko 22,00 časa u mjestu zv. "Dračenovac" Opština Rožaje, bavio se prenošenjem robe preko carinske linije, izbjegavajući mjere carinskog nadzora i to pet  komada prasadi ukupne težine 130 kg, na način što je prije carinskog punkta robu predao nepoznatim  licima da mu istu unesu u Crnu Goru zaobilaznim putem iz pravca Republike Srbije, a zatim ih sačekao poslije carinskog punkta, preuzeo robu od istih i utovario u svoje putničko motorno vozilo marke "Volkswagen" tip "Pasat",  reg. oznaka  BA AG -746,</span>
</p>
<p class="p3"></p>
<p class="p3">
<span>- čime je izvršio krivično djelo krijumčarenje iz čl. 265. st.l. Krivičnog zakonika,</span>
</p>
<p class="p3"></p>
<p class="p3"></p>
<p class="p4">
<span>- pa mu  sud primjenom pomenutog  zakonskog  propisa i čl. 4, 13, 15, 32, 36, 42, 45, 46. st.l. tač. 5, 52, 53, i 54. i 265. st.4.  Krivičnog zakonika i čl. 364. Zakonika o krivičnom postupku, i z r i č e </span>
</p>
<p class="p4"></p>
<p class="p4"></p>
<p class="p4">
<span>			USLOVNU OSUDU</span>
</p>
<p class="p4"></p>
<p class="p4"></p>
<p class="p4">
<span>Kojom mu utvrdjuje KAZNU ZATVORA u trajanju od 6 (šest) mjeseci i istovremeno odredjuje da se ista neće izvršiti ukoliko okrivljeni za vrijeme od jedne godine dana ne učini novo krivično djelo.</span>
</p>
<p class="p1">
<span>	Da plati ovome sudu na ime troškova krivičnog postupka paušalni iznos od 30,00 eura, u roku od 15 dana po pravosnažnosti ove presude.</span>
</p>
<p class="p1">
<span>	Od optuženog Ralević Svetozara  se oduzima pet komada prasadi ukupne težine l30 kg.  kao roba koja je  upotrijebljena kao predmet izvršenja krivičnog djela.</span>
</p>
<p class="p1"></p>
<p class="p1">
<span>	Istovremeno sud optuženog primjenom čl. 4, 13, 15, 32, 34, 39. i 42. Krivičnog zakonika i čl. 364. Zakonika o krivičnom postupku,</span>
</p>
<p class="p1"></p>
<p class="p1"></p>
<p class="p1"></p>
<p class="p2">
<span>O S U DJ U J E</span>
</p>
<p class="p2"></p>
<p class="p2"></p>
<p class="p1"></p>
<p class="p1">
<span>	NA NOVČANU KAZNU u iznosu od 200,00 (dvije stotine) eura. Ako osudjeni ne plati novčanu kaznu u roku od 15 dana po pravosnažnosti ove presude, ista će se zamijeniti kaznom zatvora, tako što će se za svakih započetih 25,00 eura novčane kazne odrediti jedan dan kazne zatvora.</span>
</p>
<p class="p1"></p>
<p class="p1"></p>
<p class="p3">
<span>			</span>
</p>
<p class="p2">
<span>O b r a z l o ž e nj e</span>
</p>
<p class="p2"></p>
<p class="p2"></p>
<p class="p1"></p>
<p class="p1">
<span>	Osnovno državno tužilaštvo iz Rožaja, podnijelo je ovome sudu optužnicu Kt.br. 73/11 od 4.05. 2011.g. protiv optuženog R. S. iz Berana, zbog krivičnog djela krijumčarenje iz čl. 265. st. 1. Krivičnog zakonika (KZ).</span>
</p>
<p class="p1">
<span>	Na glavnom pretresu  ODT u Rožajama Kalač Hajran,  je ostao pri podnijetoj optuženici, te je predložio da sud optuženog oglasi krivim i da ga osudi na kaznu po zakonu, te da se od istog oduzme roba kao predmet  krivičnog djela. </span>
</p>
<p class="p1">
<span>	Optuženi je na pretresu priznao da je izvršio djelo za koje je optužen i svoju krivicu  i objasnio da živi u Beranama i da nije u radnom odnosu. Veoma je slabog imovnog stanja. Izdržava se isključivo od  fizičkog rada i poslova koje obavlja tokom sezone na rezanju ogrevnog drveta.  Što se tiče prasadi objasnio je da je dana 6. 04. 2011. godine bio kod svog brata koji živi u Kraljevu i koji mu je poklonio pet komada prasadi. Prasad je utovario u svoje putničko vozilo marke "Pasat" i pošao za Berane, smatrajući da neće imati problema prilikom ulaska u Crnu Goru. Kada je došao na carinski prelaz "Dračenovac" službenici carine su mu kazali da prasad ne može da unese u Crnu Goru i da treba da iz vrati u Srbiju.Prasad je uzeo kod brata za svoje sopstvene potrebe. Vratio se sa vozilom u medjuzonu neznajući šta da radi, a tada su naišla neka djeca koja su mu predložila  da mu ta prasad ona  zaobilaznim putem unesu u Crnu Goru za iznos od  30,00 eura, a da ih on sačeka nakon što prodje carinski prelaz. Dao je novac, a zatim je  ovu djecu sačekao na magistralnom putu  na teritoriji Crne Gore, gdje je prasad ponovo utovario u vozilo i pošao prema Rožajama. Na ulazu u Rožaje zaustavila ga je patrola saobraćajne policije  i prilikom kontrole objasnio im je kako je prasad unio u Crnu Goru. Prasad su sada ostavljena na privremeno čuvanje kod njega ukupna težina istih je oko 130 kg. a pregledana su od strane veterinara i utvrdjeno je da su ista zdravstveno ispravna i da imaju ušne markice.   	Okrivljeni je u završnoj riječi priznao izvršenje krivičnog djela i izrazio kajanje, dodajući da ga je na izvršenje krivičnog djela natjerala teška materijalna situacija, jer izdržava petoro djece od kojih su dvoje studenti. Obećao je sudu takodje da se sa njegove strane nešto slično neće ponoviti, a molio je sud da ga što blaže kazni ukoliko stane na stanovište da je kriv za krivično djelo koje mu se stavlja na teret.</span>
</p>
<p class="p1">
<span>	Po ovoj krivičnopravnoj stvari, sud je na glavnom pretresu  izveo  sledeće dokaze: </span>
</p>
<p class="p1">
<span>	Pročitana je službena zabilješka Uprave policije - Ispostava Rožaje od 6. 04. 2011. godine, izvršen je uvid u potvrdu o privremeno oduzetim predmetima Uprave policije - Ispostava Rožaje br. 02-Sl od 6. 04. 2011. godine, pročitan je zapisnik o izvršenom inspekcijskom pregledu br. 323/11-0310-33 od 8.- 04. 2011. godine i pročitan je izvještaj uprave policije - PJ Berane iz kaznene evidencije na ime okrivljenog R.S.</span>
</p>
<p class="p1">
<span>	Cijeneći odbranu  optuženog i sve ostale  izvedene dokaze u smislu čl. 360. st. 2. Zakonika o krivičnom postupku (ZKP), sud je nesumnjivo utvrdio činjenično stanje kao u dispozitivu ove presude.</span>
</p>
<p class="p1">
<span>	Utvrdjeno činjenično stanje proizilazi kako iz priznanja optuženog, tako i iz dokaza izvedenih u postupku.</span>
</p>
<p class="p1">
<span>	Naime, optuženi je u cjelosti priznao izvršenje djela, pa je sud njegovu odbranu,  odnosno priznanje  prihvatio kao objektivno,  jasno i uvjerljivo, a dovodeći isto u vezu  sa pismenim  dokazima i to:  potvrdom o privremeno oduzetim predmetima Uprave policije - Ispostava Rožaje br. 02-Sl od 6. 04. 2011. godine  i zapisnikom o izvršenom inspekcijskom pregledu br. 323/11-0310-33 od 8. 04. 2011. godine, koje je dokaze sud takodje u svemu prihvatio kao objektivne i nesumnjive, zaista nema sumnje u drugačije činjenično stanje.</span>
</p>
<p class="p1">
<span>	Dakle, u postupku je utvrdjeno da je optuženi dana 6. 04. 2011. godine,  oko 22,00 časova u mjestu "Dračenovac",  Opština Rožaje , bavio se prenošenjem robe preko carinske linije izbjegavajući mjere carinskog nadzora i to: pet komada prasadi ukupne težine 130 kg.  na način što je prasad neposredno prije carinskog punkta predao nepoznatim licima, da mu istu unesu u Crnu Goru zaobilaznim putem iz pravca Republike Srbije, a zatim ih sačekao poslije carinskog punkta, gdje je prasad preuzeo od ovih nepoznatih lica i istu utovario u svoje putničko motorno vozilo marke "Volkswagen",  tip "Pasat", reg. oznaka  BA AG -746   tako da  istu nije prijavio službenicima carine prilikom kontrole na carinskom punktu.</span>
</p>
<p class="p1">
<span>	Sud je cijenio i dokaz - službenu zabilješku Uprave policije - Ispostava Rožaje od 6. 04. 2011. godine, medjutim, ovaj dokaz sud nije prihvatio s obzirom da se radi o dokazu  na kojem se ne može zasnivati sudska odluka.  	</span>
</p>
<p class="p1">
<span>	U konkretnom slučaju optuženi je bio svestan svog djela i htio je njegovo izvršenje, pa je krivično djelo izvršio sa umišljajem.</span>
</p>
<p class="p1">
<span>	Iz ovakvog iznijetog i utvrdjenog činjeničnog stanja nesumnjivo proizilazi da su u radnjama optuženog sadržani svi bitni elementi krivičnog djela krijumčarenje iz čl. 265. st. 1. KZ, jer se na način bliže opisan u izreci ove presude bavio prenošenjem robe preko carinske linije, izbjegavajući mjere carinskog nadzora.</span>
</p>
<p class="p1">
<span>	Za izvršeno krivično  djelo  krijumčarenje iz čl. 265.st.l. KZ  sud je  Ralević Svetozara oglasio krivim i izrekao mu uz primjenu odredaba iz čl. 53. i 54.KZ  uslovnu osudu utvrdjujući mu pritom kaznu zatvora u trajanju od 6 (šest) mjeseci i istovremeno odredio da se kazna neće izvršiti ukoliko isti u roku od jedne  godine ne izvrši novo krivično djelo i istovremeno ga  osudio  na novčanu kaznu u iznosu od 200,00 (dvije stotine) eura, obzirom da je za ovo djelo pored kazne zatvora kumulativno propisana i novčana kazna.</span>
</p>
<p class="p1">
<span>	Prilikom izricanja ovakve vrste krivične sankcije i visine novčane kazne, sud je imao u vidu stepen krivice optuženog, stepen nastupele posledice, okolnosti pod kojima je djelo izvršeno, raniji život optuženog, cijeneći pritom kao olakšavajuće okolnosti njegovo iskreno priznanje i kajanje  za izvršeno djelo i njegovo siromašno imovno stanje, te činjenicu da ima dva studenta</span><span class="s1">,</span><span> pa je sud imajući pritom u vidu svrhu kažnjavanja iz čl. 32. KZ i svrhu uslovne osude iz čl. 52. KZ, a  u okviru opšte svrhe krivičnih sankcija iz čl. 4. istog zakona, našao da je imalo mjesta izricanju ovakve vrste krivične sankcije i visine novčane kazne, ubijedjen da će upozorenje uz prijetnju kaznom  i izrečena novčana kazna u naznačenom iznosu,  u dovoljnoj mjeri uticati na optuženog da ubuduće ne vrši bilo kakva krivična djela i da će vaspitno djelovati na druge da ne čine ista ili slična krivična  djela.</span>
</p>
<p class="p1">
<span>	Na osnovu čl. 202. u vezi čl. 199. st. 2. tač. 9. i st. 3. ZKP, sud je obavezao optuženog da plati ovome sudu na ime troškova krivičnog postupka paušalni iznos od 30,00 eura, a imajući pritom u vidu trajanje i složenost krivičnog postupka i imovno stanje optuženog.</span>
</p>
<p class="p1">
<span>	Na osnovu čl. 265. st. 4. KZ od optuženog se oduzima i to:  petoro prasadi težine 130 kg. kao roba koja je upotrijebljena kao  predmet izvršenja krivičnog djela.</span>
</p>
<p class="p1">
<span>	Sa izloženog odlučeno je kao u dispozitivu ove presude.</span>
</p>
<p class="p1"></p>
<p class="p1">
<span>	OSNOVNI SUD U ROŽAJAMA, dana 23. 06 .2011.g.</span>
</p>
<p class="p1"></p>
<p class="p1"></p>
<p class="p1"></p>
<p class="p1">
<span>Zapisničar,						PREDSJEDNIK VIJEĆA-SUDIJA,</span>
</p>
<p class="p1">
<span>Vesić Verica s.r.					Rafet Suljević s.r.</span>
</p>
<p class="p1"></p>
<p class="p1"></p>
<p class="p1">
<span>     </span>
</p>
<p class="p1"></p>
<p class="p1">
<span>PRAVNA POUKA: Protiv ove presude može se izjaviti žalba u roku od 15 dana od dana prijema iste i to Višem sudu u Bijelom Polju, a preko ovog suda.</span>
</p>
<p class="p1"></p>
<p class="p5"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span></span><span class="span1">K. br. 95/16</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>&nbsp;</p>
<p>
<span class="span1">Osnovni sud u Podgorici, sudija pojedinac Rade Ćetković, uz učešće Edine Kraje, kao zapisničara, u krivičnom postupku protiv okrivljenog M. R. zbog krivičnog djela nasilje u porodici ili u porodičnoj zajednici iz čl. 220 st. 1 Krivičnog zakonika Crne Gore, nakon održanog javnog glavnog  pretresa od 27.04.2016. godine, u prisustvu zastupnice optužbe Dijane Nuculović, savjetnice u ODT Podgorica i okrivljenog, dana 28.04.2016. godine izrekao je i objavio, </span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>&nbsp;</p>
<p>
<span class="span1">Okrivljeni: M. R., JMB ............., od oca M. i majke V., rođene L., rođen .. .. .... godine u P., sa prebivalištem u P. - ul. S. L. br. ., državljanin Crne Gore, razimije crnogorski jezik, a koji je i njegov jezik, pismen, po zanimanju limar - bravar, oženjen, otac jednog djeteta, završio srednju trgovinsku školu, lošeg imovnog stanja, ranije neosuđivan, protiv kojeg se ne vodi postupak za drugo krivično djelo.</span>
</p>
<p>&nbsp;</p>
<p style="text-align:center;">
<span class="span1">Kriv je</span>
</p>
<p>&nbsp;</p>
<p>
<span class="span1">Što je:</span>
</p>
<p>
<span class="span1">Dana 05. januara 2016. godine oko 14:00 časova u P., u kući oštećenog P.M., koja se nalazi u Ul. I. V. br. ., svjestan svog djela čije izvršenje je htio, zanjući da je njegovo djelo zabranjeno, primjenom grubog nasilja narušio tjelesni integritet člana svoje porodice - tasta, oštećenog P.M., na način što ga je, nakon svađe, udario više puta pesnicom u predjelu glave, kojom prilikom je oštećeni zadobio lake tjelesne povrede u vidu dva krvna podliva u desnoj polovini čeonog predjela i krvnog podliva u desnom jagodičnom predjelu.</span>
</p>
<p>&nbsp;</p>
<p>
<span class="span1">- čime je izvršio krivično djelo nasilje u porodici ili u porodičnoj zajednici iz čl. 220 st. 1 Krivičnog zakonika Crne Gore.</span>
</p>
<p>&nbsp;</p>
<p>
<span class="span1">Pa mu sud za navedeno krivično djelo primjenom čl. 4 st. 2, čl. 42 st. 1, čl. 52 st. 2, čl. 53 i 54 Krivičnog zakonika Crne Gore i čl. 226, 229 i 374 Zakonika o krivičnom postupku, izriče</span>
</p>
<p>&nbsp;</p>
<p style="text-align:center;">
<span class="span1">USLOVNU OSUDU</span>
</p>
<p>&nbsp;</p>
<p>
<span class="span1">Kojom mu utvrđuje kaznu zatvora u trajanju od 30 (trideset) dana i istovremeno određuje da se ona neće izvršiti, ako okrivljeni u roku od 1 (jedne) godine po pravosnažnosti presude ne učini novo krivično djelo.</span>
</p>
<p>&nbsp;</p>
<p>
<span class="span1">Obavezuje se okrivljeni da plati na ime troškova krivičnog postupka iznos od 90,50 €, u roku od 15 dana po pravosnažnosti presude, pod prijetnjom prinudnog izvršenja.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>&nbsp;</p>
<p>
<span class="span1">Optužnim predlogom Osnovnog državnog tužilaštva Podgorica Kt. br. 2/16 od 16.02.2016. godine, okrivljenom M.R. stavljeno je na teret izvršenje krivičnog djela nasilje u porodici ili u porodičnoj zajednici iz čl. 220 st. 1 Krivičnog zakonika Crne Gore. Zastupnica optužbe je u završnoj riječi u cjelosti ostala pri podnijetom optužnom predlogu i predložila sudu da okrivljenog oglasi krivim i osudi u granicama propisanim zakonom.</span>
</p>
<p>
<span class="span1">Okrivljeni M.R. je u prethodnom postupku iskoristio svoje zakonsko pravo i branio se ćutanjem. Na glavnom pretresu je priznao da je učinio krivično djelo stavljeno mu na teret, kao i krivicu, navodeći da je živio kao podstanar sa svojom suprugom i maloljetnim sinom, nakon čega ih je njegova tazbina pozvala da žive sa njima kako ne bi plaćali kiriju. Njegova supruga je razgovarala sa svojom majkom i došle su na ideju da bi on mogao da dogradi dvije prostorije u okviru kuće svog tasta. Kritičnom prilikom tast je pitao o kakvoj se dogradnji kuće priča, pa je on, misleći da su mu njegova supruga i tašta nešto napomenule u vezi njihove ideje, pitao tasta da li se slaže da on ove prostorije dogradi. Ovo pitanje je njegov tast shvatio kao da on hoće da uzme nešto od njihove imovine, pa se naljutio i počeo da viče, nakon čega su se i posvađali. Imajući u vidu da je njegov tast vikao na njega i da je tu spavalo njegovo maloljetno dijete, bio je izrevoltiran takvim postupkom, pa je verbalna raspravka između njih dvojice prerasla u fizički sukob. Udario je tasta dva ili tri puta pesnicom u predjelu glave, a nakon toga i nogom u predjelu stomaka. Jako mu je žao što se ovo desilo i svjestan je da je pogriješio i da je reagovao neprimjereno. Kritični događaj se desio nekoliko dana posle Nove godine i od tada on više ne živi u kući svog tasta. U završnoj riječi je naveo da mu je jako žao što je došlo do ovog događaja, te da ne zna šta mu se desilo tom prilikom, s obzirom na to da nije nasilan po prirodi i sa tastom nikad ranije nije imao problema. Svoje porodične probleme su riješili i on se preselio, a obećao je sudu da ubuduće neće raditi ništa slično.</span>
</p>
<p>
<span class="span1">Sud je u dokaznom postupku saslušao svjedoka oštećenog M.P., svjedoka R. P., izvršio uvid u medicinsku dokumentaciju na ime oštećenog M.P., na saglasan predlog stranaka pročitao nalaz i mišljenje vještaka medicinske struke dr N. R. od 06.02.2016. godine i pročitao izvod iz registra kaznenih evidencija Ministarstva pravde KE 290/2016 od 18.02.2016. godine.</span>
</p>
<p>
<span class="span1">Svjedok oštećeni M.P. je u iskazu datom u prethodnom postupku u bitnom naveo da je dana 05.01.2016. godine, oko 14:00 časova, sjedio u dnevnom boravku porodične kuće koja se nalazi u ul. I. V. br. . sa svojim zetom M. i suprugom. U jednom tenutku M. ga je pitao da dozida dvije sobe uz njihovu kuću, na šta mu on odgovorio da kuća pripada njegovom sinu jedincu i da je sagrađena na imovini njegovih đedova, te da postoje neka pravila, pa on to ne može da dozvoli, a svjetovao mu je da bi bilo dobro da kupi plac i sagradi sebi svoju kuću. M. je tada ljutito ustao, uzeo S. i njihovog sina i pošli su u njihovu sobu. On je tada sa svojom suprugom izašao ispred kuće, ispušili su po cigaretu, a zatim se ponovo vratili u dnevnu sobu, gdje je popio jedno pivo. Tada je iz dnevne sobe povikao "S., imaš li kakvih problema", misleći na to da su ljutiti pošli u sobu, pa da je zet nije tukao. Kako je sve to gledala njegova supruga, bilo joj je loše i u jednom trenutku je počela da se trese, pa je on dozivao "neka R., oca mu jebem". Nakon toga iz sobe je izašao M. i počeo da viče, optužujući ga da mu je psovao mrtvog oca, a njegova supruga je stala između njih. M. ga je tada udario tri ili četiri puta pesnicom u predjelu glave, tačnije u predjelu čela po desnoj strani i ispod desnog oka. U tom trenutku osjetio je bol i u lijevom slabinskom dijelu, a misli da ga je tu udario koljenom. Nakon ovoga, njegova supruga je ponovo dobila </span><span class="span1">napad, pa kako više nije mogao ovo da trpi, pozvao je policiju. Na glavnom pretresu je dodao da je vjerovatno i on svojim ponašanjem doprinio da dođe do ovog događaja. Zbog porodičnih problema kritičnog dana je konzumirao alkohol, pa ga je zbog toga pitanje njegovog zeta iznerviralo, iako ga je zet na sasvim korektan i kulturan način pitao, ali je on zbog svih problema koje ima u životu reagovao neprimjereno, vikao na zeta i izgovorio uzrečicu "oca mu jebem", pa je zet vjerovatno shvatio da je to bilo njemu upućeno. Zamolio je sud da njegovg zeta ne šalje u zatvor, jer mu je on oprostio i pozvao je zeta da za predstojeće vaskršnje praznike dođe u njegovu kuću, s tim što je naglasio da to nije rekao pod prinudom, jer se nikog ne plaši. Jako mu je teško što pred sudom iznosi sve porodične probleme i što je morao da saopšti da je njegova kćerka S. bolesna od rođenja i da teško žive. Nije se pridružio krivičnom gonjenju i nije postavio imovinsko pravni zahtjev. U završnoj riječi je zamolio sud da njegovog zeta ne kažnjava.</span>
</p>
<p>
<span class="span1">Svjedok R. P. u iskazu datom u prethodnom postupku i na glavnom pretresu saglasno navodi da su dana 05.01.2016. godine, oko 14:00 časova, M. i ona bili u dnevnoj sobi porodične kuće, koja se nalazi u ul. I. V. br. ., a sa njima je sjedio i njihov zet M. R.. Tom prilikom je njihov zet pitao M. da dozida dvije prostorije uz sobu koju koriste on i njihova ćerka S., jer im je tijesno, a kasnije kada nađe da kupi plac i sagradi kuću da to ostane njima, jer nije plaćao nikakvu kiriju. Na to je M. počeo da galami, a M. mu je govorio da nije imao lošu namjeru. Nakon toga njen suprug je rekao "oca mu jebem", ali ne zna da li je on tom prilikom opsovao zeta, jer mu je to stalna uzrečica. M. je tada krenuo u pravcu oštećenog, a ona ga je zadržala i izgurala iz sobe, a za njim je pošla i S. i njihovo maloljetno dijete. Od svega toga pozlilo joj je i kao kroz maglu se sjeća da su je neki glasovi dozivali. Nakon toga suprug joj je rekao da pođe i da kaže S. da ona sa djetetom može da ostane, a da M. odmah ode iz kuće. Kako je S. došla u dnevni boravak gdje su pričali, za njom je ušao M. i pozvao je da se vrati u sobu. Odmah potom je opet počela galama i M. je govorio da on ne može da komanduje u njihovoj kući, a zatim je M. krenuo na njega i rekao mu "sad ću ti ja pokazat' što mi psuješ mrtvog oca". Ona je stala između njih, licem okrenuta prema M., vidjela da M. zamahuje i čula iza sebe udarce. Nekako ga je izgurala i počela da vrišti, a zatim je vidjela povrede na licu svog supruga, koji je odmah pozvao hitnu pomoć, a zatim i policiju. Njen zet nikada nije bio nasilan niti prema njoj, niti prema drugim članovima njene porodice.</span>
</p>
<p>
<span class="span1">Iz medicinske dokumentacije na ime oštećenog M. P., i to: izvještaja ljekara jedinice za HMP JZU Zavoda za hitnu medicinsku pomoć Crne Gore br. protokola 679, CT nalaza, RTG nalaza, ultrasonografije Centra za radiološku dijagnostiku Kliničkog centra Crne Gore, izvještaja ljekara specijalista hirurga i interne medicine br. protokola 320 i 290, svi od 05.01.2016. godine, utvrđeno je da se oštećeni javljao u navedene zdravstvene ustanove radi ukazivanja ljekarske pomoći zbog povreda zadobijenih iz nasilja, konstatovana si mu 3 krvna podliva u predjelu glave u prečniku oko 3 cm, dva iznad desnog oka, jedan ispod, da mu je postavljena dijagnoza data na latinskom jeziku, te da mu je propisana odgovarajuća terapija.</span>
</p>
<p>
<span class="span1">Iz nalaza i mišljenja sudskog vještaka medicinske struke dr N. R. od 06.02.2016. godine, koji je vještak dao na osnovu uvida u medicinsku dokumentaciju KCCG i JZU Zavoda za hitnu medicinsku utvrđeno je da je oštećeni M. P. u predmetnom događaju zadobio dva  krvana podliva u desnoj polovini čeonog predjela, krvni podliv u desnom jagodičnom predjelu, koje povrede se u vrijeme nanošenja pojedinačno i zbirno kvalifikuju kao lake tjelesne povrede i posledica su dejstva tupine mehaničke sile i iste su nastale usled trostrukog direktnog dejstva aktivno zamahnutog mehaničkog oruđa - tri udarca, tipično pesnicom.</span>
</p>
<p>
<span class="span1">Nakon savjesne ocjene svakog dokaza pojedinačno i u vezi sa ostalim dokazima, dovodeći ih u vezu sa odbranom okrivljenog, sud je utvrdio da je okrivljeni M. R. dana 05. </span><span class="span1">januara 2016. godine oko 14:00 časova u P., u kući oštećenog P. M., koja se nalazi u Ul. I. V. br. ., primjenom grubog nasilja narušio tjelesni identitet člana svoje porodice - tasta, oštećenog P. M., na način što ga je, nakon svađe, udario više puta pesnicom u predjelu glave, kojom prilikom je oštećeni zadobio lake tjelesne povrede u vidu dva krvna podliva u desnoj polovini čeonog predjela i krvnog podliva u desnom jagodičnom predjelu.</span>
</p>
<p>
<span class="span1">Prednje činjenično stanje sud je utvrdio prije svoga iz odbrane okrivljenog koji je priznao da se kritičnog dana posvađao sa tastom, odnosno oštećenim M. P., te da je nakon te svađe došlo i do njihovog fizičkog sukoba u kojem je on tasta udario nekoliko puta pesnicom u predjelu glave, a nakon toga i nogom u predjelu stomaka. Odbrana okrivljenog je potvrđena kako iskazom svjedoka oštećenog M. P., koji je naveo da se kritičnog dana, dok su sjedjeli u njegovoj kući, koja se nalazi u ul. I. V. br. ., posvađao sa okrivljenim, nakon čega ga je okrivljeni optužio da mu je psovao mrtvog oca i udario ga tri ili četiri puta pesnicom u predjelu glave, tačnije u predjelu čela po desnoj strani i ispod desnog oka, u kom trenutku je osjetio bol i u lijevom slabinskom dijelu, tako i iskazom svjedoka R. P., koja je navela da je kritičnog dana, dok je sa svojim suprugom M. i zetom M. sjedjela u dnevnoj sobi porodične kuće, koja se nalazi u ul. I. V. br. ., došlo do nesporazuma između oštećenog i okrivljenog koji je prerastao u svađu, da bi u jednom trenutku okrivljeni krenuo na oštećenog i rekao mu "sad ću ti ja pokazat' što mi psuješ mrtvog oca", nakon čega je ona stala između njih, licem okrenuta prema okrivljenom, i vidjela da okrivljeni  zamahuje, a iza sebe je čula udarce, da bi ubrzo posle toga vidjela povrede svom suprugu na licu. Sud je iskaze svjedoka oštećenog M. P. i svjedoka R. P. cijenio kao istinite i kao takve ih je u cjelosti prihvatio, jer su isti međusobno saglasni po pitanju odlučnih činjenica, a potvrđeni su i materijalnim dokazima izvedenim na glavnom pretresu, i to medicinskom dokumentacijom na ime oštećenog i nalazom i mišljenjem vještaka medicinske struke dr N. R.. Nalaz i mišljenje vještaka medicinske struke dr N. R. od 06.02.2016. godine, sud je prihvatio kao potpun, jasan i dat shodno pravilima medicinske struke i iz istog utvrdio da je oštećeni kritičnom prilikom zadobio lake tjelesne povrede u vidu dva krvna podliva u desnoj polovini čeonog predjela i krvnog podliva u desnom jagodičnom predjelu, koje povrede su nastale kao posledica dejstva tupine mehaničke sile, usled trostrukog direktnog dejstva aktivno zamahnutog mehaničkog oruđa - tri udarca, tipično pesnicom. </span>
</p>
<p>
<span class="span1">Cijeneći subjektivni odnos okrivljenog prema izvršenom krivičnom djelu, sud nalazi da je okrivljeni bio svjestan da udarajući oštećenog više puta pesnicom u predjeli glave, primjenjuje grubo nasilje prema članu svoje porodice - tastu i da na taj način narušava njegov tjelesni integritet, što je u konkretnom slučaju i htio, pa se kao subjektivni element bića ovog krivičnog djela u radnjama okrivljenog manifestuje direktni umišljaj, čime su se u radnjama okrivljenog stekli svi objektivni i subjektivni elementi bića krivičnog djela nasilje u porodici ili u porodičnoj zajednici iz čl. 220 st. 1 Krivičnog zakonika Crne Gore.</span>
</p>
<p>
<span class="span1">Prilikom odlučivanja o krivičnoj sankciji, sud je u smislu čl. 42 st. 1 Krivičnog zakonika Crne Gore cijenio sve okolnosti koje utiču na njen izobr i visinu (olakšavajuće i otežavajuće okolnosti), pa je od olakšavajućih okolnosti na strani okrivljenog cijenio njegove lične i porodične prilike, odnosno da je lošeg imovnog stanja, da je oženjen, otac jednog djeteta, njegov raniji život, i s tim u vezi raniju neosuđivanost, a što je utvrđeno iz izvoda iz registra kaznenih evidencija Ministarstva pravde na ime okrivljenog KE 290/2016 od 18.02.2016. godine, njegovo držanje nakon učinjenog krivičnog djela izraženo kroz prihvatanje odgovornosti i iskreno kajanje zbog učinjenog krvičnog djela, kao i stav oštećenog koji se nije pridružio krivičnom gonjenju, dok otežavajućih okolnosti nije bilo, pa je sud okrivljenom, shodno čl. 53 i 54 Krivičnog zakonika Crne Gore, najprije utvrdio kaznu zatvora u trajanju od 30 (tridest) dana i istovremeno odredio da se ova kazna neće izvršiti ukoliko okrivljeni u roku provjeravanja od 1 (jedne) godine ne učini novo krivično djelo, </span><span class="span1">nalazeći da prema okrivljenom nije nužno primjeniti kaznu radi krivično pravne zaštite, jer po nalaženju suda okrivljeni nije ličnost sklona nasilju, a što se zaključuje i iz iskaza svjedoka oštećenog M. P. i svjedoka R. P., pa će se i upozorenjem uz prijetnju kaznom u dovoljnoj mjeri uticati na okrivljenog da više ne vrši krivična djela, odnosno da će se na taj način u potpunosti ostvariti svrha izricanja uslovne osude propisana čl. 52 st. 2 Krivičnog zakonika Crne Gore, a u okviru opšte svrhe izricanja krivičnih sankcija propisane čl. 4 st. 2 Krivičnog zakonika Crne Gore.  </span>
</p>
<p>
<span class="span1">Kako je okrivljeni oglašen krivim sud ga je shodno odredbi čl. 226 i čl. 229 Zakonika o krivičnom postupku obavezao na plaćanje troškova krivičnog postupka u ukupnom iznosu od 90,50 eura, koji se odnosi na troškove medicinskog vještačenja u iznosu od 60,50 eura, kao i na ime paušala kao dijela troškova krivičnog postupka u iznosu od 30,00 eura, koji iznos je određen shodno trajanju i složenosti postupka, kao i imovnom stanju okrivljenog.</span>
</p>
<p>
<span class="span1">Na osnovu izloženog, shodno čl. 374 Zakonika o krivičnom postupku, odlučeno je kao u izreci presude.  </span>
</p>
<p>&nbsp;</p>
<p style="text-align:center;">
<span class="span1">OSNOVNI SUD U PODGORICI</span>
</p>
<p style="text-align:center;">
<span class="span1">Dana, 28.04.2016. godine</span>
</p>
<p>&nbsp;</p>
<p>&nbsp;</p>
<p>
<span class="span1">  ZAPISNIČAR                                                                                   S U D I J A </span>
</p>
<p>
<span class="span1"> </span><span class="span1">Edina Kraja,s.r.                                                                             Rade Ćetković,s.r.</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span1">PRAVNA POUKA: Protiv ove presude dozvoljena je</span>
</p>
<p style="text-align:center;">
<span class="span1">                             žalba  u  roku od 8 dana od dana </span>
</p>
<p style="text-align:center;">
<span class="span1">                             prijema prepisa iste, Višem sudu</span>
</p>
<p style="text-align:center;">
<span class="span1">                            u Podgorici, a preko ovog suda.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">ZTO. Edina Kraja</span>
</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
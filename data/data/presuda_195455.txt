<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{color:#0000FF;font-size:11pt}
.span2{;font-size:14pt}
</style>
</head>
<body class="b1" style="background: #aaa;">
<div class="window1">
<div class="page1">
<p>&nbsp;</p>
<p>
<span class="span1"></span>
</p>
<p>
<span class="span2">OSNOVNI SUD U PLAVU </span>
</p>
<p>
<span class="span2">K.br. 35/2016  </span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span2">U IME CRNE GORE </span>
</p>
<p>&nbsp;</p>
<p>&nbsp;</p>
<p>
<span class="span2">OSNOVNI SUD U PLAVU,  sudija  Hilmija Sujković, sa zapisničarem Senadom Radončić, u krivičnom predmetu okrivljenog  F</span><span class="span2">. J., iz M. S., opština P.</span><span class="span2">, zbog krivičnog djela sprečavanje službenog lica u vršenju službene radnje iz čl. 375. st. 1. Krivičnog zakonika Crne Gore ,  po optužnom predlogu  Osnovnog državnog tužilaštva u Plavu,  Kt.br. 60/2016 od 23.08.2016  godine, po održanom usmenom, glavnom, javnom pretresu u prisustvu: Državne tužiteljke u Plavu , Drite Rugovac,  branioca okrivljenog adv. B</span><span class="span2">.</span><span class="span2"> D</span><span class="span2">.</span><span class="span2">, okrivljenog F</span><span class="span2">.</span><span class="span2"> J</span><span class="span2">.</span><span class="span2"> i oštećenog O</span><span class="span2">.</span><span class="span2"> M</span><span class="span2">.</span><span class="span2"> , donio je i javno objavio dana 22.09.2016. godine</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span2">P R E S U D U</span>
</p>
<p>&nbsp;</p>
<p>&nbsp;</p>
<p>
<span class="span2">Okrivljeni F</span><span class="span2">. J.</span><span class="span2">, JMBG </span><span class="span2">...</span><span class="span2">, od oca Dž</span><span class="span2">.</span><span class="span2"> i majke N</span><span class="span2">.</span><span class="span2"> rodj. Lj</span><span class="span2">.</span><span class="span2">, rodjen </span><span class="span2">... godine, u P., sa prebivalištem u M. S., opština P.</span><span class="span2">, državljanin  Crne Gore, nezaposlen, oženjen, otac troje maloljetne djece, pismen, završio pet razreda Osnovne škole, lošeg imovnog stanja, neosudjivan.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span2">K r i v   j e</span>
</p>
<p>&nbsp;</p>
<p>&nbsp;</p>
<p>
<span class="span2">Što je:</span>
</p>
<p>&nbsp;</p>
<p>
<span class="span2">Dana 15 avgusta 2016 godine, oko 19,40 časova, na lokalnom putu B</span><span class="span2">.</span><span class="span2"> P</span><span class="span2">. – P.</span><span class="span2">, u mjestu G</span><span class="span2">. , opština P.</span><span class="span2"> , silom i prijetnjom spriječio službeno lice – nadzornika Nacionalnog parka „Prokletije“ , oštećenog O</span><span class="span2">.</span><span class="span2"> M</span><span class="span2">.</span><span class="span2">, u vršenju službene radnje – kontrole teretnih motornih vozila koja ulaze i izlaze iz parka , koje je preduzimao u okviru svojih ovlašćenja, na način što se TMV marke „Mercedes“ bijele boje na kojem je bilo utovareno sijeno, kretao iz pravca B</span><span class="span2">.</span><span class="span2">P</span><span class="span2">.</span><span class="span2">u pravcu P</span><span class="span2">.</span><span class="span2"> i nakon što ga je oštećeni na izlazu iz Nacionalnog parka propisno </span><span class="span2">zaustavio izašao iz vozila , trčeći prišao oštećenom koji se kretao prema zadnjem dijelu kamiona istovremeno mu upućujući riječi : „Što me zaustavljaš, jebem ti majku , nakon čega ga je odgurnuo rukom u predjelu lijevog ramena, pa su O</span><span class="span2">.</span><span class="span2"> J</span><span class="span2">.</span><span class="span2"> i Dž</span><span class="span2">.</span><span class="span2"> J</span><span class="span2">.</span><span class="span2">, koji su se nalazili na kamionu, sišli sa njega i stali izmedju njega i oštećenog, a on je tada oštećenom uputio riječi prijetnje :“Ubit ću te, nećeš više nikog zaustaviti“, te kada je oštećeni izvadio iz džepa mobilni telefon da pozove policiju on mu je ponovo uputio riječi prijetnje: „Ubiću i tebe i direktora, nećete vi dugo“ nakon čega su ga O</span><span class="span2">.</span><span class="span2"> i Dž</span><span class="span2">.</span><span class="span2"> ugurali u kabinu vozila i on se tada kamionom udaljjio u pravcu Plava ne dozvoljavajući oštećenom da izvrši kontrolu. </span>
</p>
<p>&nbsp;</p>
<p>
<span class="span2">-Čime je izvršio krivično djelo sprječavanje službenog lica u vršenju službene radnje iz čl. 375. st. 1. Krivičnog zakonika Crne Gore.  </span>
</p>
<p>
<span class="span2"></span>
</p>
<p>
<span class="span2">Pa ga  sud za izvršeno krivično djelo na osnovu navedenog zakonskog propisa te primjenom članova: 4 stav  2,  32, 41 i 42 KZCG  i članova  226 st. 2. tačka 9.  i  374 ZKP,</span>
</p>
<p>&nbsp;</p>
<p style="text-align:center;">
<span class="span2">O S U D J U J E</span>
</p>
<p>&nbsp;</p>
<p>&nbsp;</p>
<p>
<span class="span2">Na kaznu rad u javnom interesu u trajanju od 120 (stotinudvadeset) časova, koji rad će se obaviti u vremenskom periodu od 3 (tri) mjeseca po pravosnažnosti presude, s tim što rad ne može biti duži od 60 (šezdeset) časova u toku jednog mjeseca. </span>
</p>
<p>&nbsp;</p>
<p>
<span class="span2">Ukoliko okrivljeni ne bude vršio rad u javnom interesu, ova kazna će se zamijeniti kaznom zatvora tako što će se za svakih započetih 60 (šezdeset) časova rada u javnom interesu zamijeniti kaznom zatvora od 1 (jednog) mjeseca. </span>
</p>
<p>&nbsp;</p>
<p>
<span class="span2">Okrivljeni se obavezuje da na ime troškova - paušala plati iznos od 30,00 (trideset ) eura, u roku od 15 dana po pravosnažnosti presude, pod prijetnjom prinudnog izvršenja.</span>
</p>
<p>&nbsp;</p>
<p>
<span class="span2">Imovinsko pravnog zahtjeva za naknadu štete nije bilo.</span>
</p>
<p>&nbsp;</p>
<p style="text-align:center;">
<span class="span2">O  b r a z l o ž  e nj e</span>
</p>
<p>&nbsp;</p>
<p>
<span class="span2"></span>
</p>
<p>
<span class="span2">Osnovno državno tužilaštvo u Plavu, optužnim predlogom KT br. 60/2016 od 23.08.2016 godine, optužilo je F</span><span class="span2">.</span><span class="span2"> J</span><span class="span2">., iz P.</span><span class="span2">, za krivično djelo sprečavanje službenog lica u vršenju službene radnje iz čl. 375. st. 1. Krivičnog zakonika Crne Gore.</span>
</p>
<p>&nbsp;</p>
<p>
<span class="span2">Pri podnesenom optužnom predlogu je sve do kraja krivičnog postupka u svemu ostala i državna tužiteljka Drita Rugovac, pa je u završnoj riječi predložila  sudu da okrivljenog F</span><span class="span2">.</span><span class="span2"> J</span><span class="span2">.</span><span class="span2">  oglasi krivim za navedeno krivično djelo i osudi ga na kaznu rada u javnom interesu u trajanju od 120 časova. </span>
</p>
<p>&nbsp;</p>
<p>
<span class="span2">Oštećeni O</span><span class="span2">.</span><span class="span2"> M</span><span class="span2">.</span><span class="span2">  se u završnoj riječi nije pridružio krivičnom gonjenju protiv okrivljenog  niti je prema njemu postavio bilo kakav odštetni zahtjev.  </span>
</p>
<p>&nbsp;</p>
<p>
<span class="span2">Izjašnjavajući se o optužbi  ODT u Plavu, okrivljeni F</span><span class="span2">. J.</span><span class="span2"> je u odbranama iz prethodnog postupka i sa glavnog pretresa negirao izvršenje krivičnog djela  koje mu je ovom optužbom stavljeno na teret,  da bi u završnoj riječi u potpunosti priznao njegovo izvršenje istakavši da je tačno da je u vrijeme, na mjestu i na način kako je navedeno u optužnom predlogu, spriječio nadzornika Nacionalnog parka „Prokletije“  O</span><span class="span2">.</span><span class="span2"> M</span><span class="span2">.</span><span class="span2"> u vršenju kontrole utovara na njegovom teretnom vozilu. Naime, za razliku od odbrana iz prethodnog postupka i sa glavnog pretresa u kojima je tvrdio da oštećenog O</span><span class="span2">.</span><span class="span2"> M</span><span class="span2">.</span><span class="span2"> nije sprečavao da kao nadzornik Nacionalnog parka „Prokletije“ izvrši kontrolu njegovog teretnog motornog vozila, okrivljeni F</span><span class="span2">.</span><span class="span2"> J</span><span class="span2">.</span><span class="span2">je u završnoj riječi sa glavnog pretresa od 22.09.2016 godine, priznao da kritične prilike istom nije dozvolio da obavi  kontrolu utovara na njegovom teretnom motornom vozilu na način što mu je, kada je isti zaustavio vozilo kojim je upravljao, uputio prijeteće riječi iz optužnog predloga,zbog čega je ovaj odustao od planirane radnje i o takvom postupanju okrivljenog telefonom obavijestio dežurnu službu Odjeljenja bezbjednosti u Plavu.  To je učinio iz razloga što ga je oštećeni O</span><span class="span2">.</span><span class="span2"> M</span><span class="span2">.</span><span class="span2"> i ranije zaustavljao i kontrolisao njegovo vozilo prilikom dolaska ili odlaska u Nacionalni park „Prokletije“, gdje posjeduje planinski stan, pa je zbog tih čestih kontrola i bio izrevoltiran njegovim ponovnim zaustavljanjem.  Zbog toga je prema njemu i postupio na način koji mu se stavlja na teret, ne razmišljajući pri tom o posledicama ovakve svoje radnje.Dalje je izjavio da je svjestan da tako nešto nije smio učiniti ali da i pored toga u tim trenucima nije razmišljao o posledicama takve svoje radnje  jer je bio izrevoltiran čestim kontrolama njegovog teretnog vozila od strane oštećenog. Na kraju je izrazio kajanje i žaljenje zbog izvršenog krivičnog djela, za svoje postupanje se izvinio oštećenom O</span><span class="span2">.</span><span class="span2"> M</span><span class="span2">.</span><span class="span2"> i obećao sudu da nešto slično više nikada neće učiniti. </span>
</p>
<p>&nbsp;</p>
<p>
<span class="span2"> Sud je cijenio priznanje okrivljenog F</span><span class="span2">.</span><span class="span2"> J</span><span class="span2">.</span><span class="span2"> ,  pa je našao da je isto jasno, logično i u svemu u skladu sa izvedenim dokazima, te ga je kao takvo u potpunosti prihvatio. Naime, sud je radi provjere priznanja okrivljenog odnosno radi što pravilnijeg i zakonitijeg rješavanja ove krivične stvari, u dokaznom postupku izveo sledeće dokaz: saslušao u svojstvu svjedoka oštećenog O</span><span class="span2">.</span><span class="span2"> M</span><span class="span2">.</span><span class="span2"> i svjedoke Dž</span><span class="span2">.</span><span class="span2"> J</span><span class="span2">.</span><span class="span2"> i O</span><span class="span2">.</span><span class="span2">J</span><span class="span2">.</span><span class="span2">, pročitao potvrde Uprave policije – Odjeljenja bezbjednosti Plav, o privremeno oduzetim predmetima , broj sl. od 15.08.2016. </span><span class="span2">godine i o vraćanju privremeno oduzetih predmeta , broj sl. od 15.08.2016. godine i uvjerenje – izvod iz kaznene evidencije za okrivljenog i izvršio uvid u fotodokumentaciju Uprave policije- Odjeljenja bezbjednosti Plav broj 58/16 od 15.08.2016. godine, pa je ocjenom izvedenih dokaza i njihovim upoređivanjem sa odbranom okrivljenog utvrdio da isti u potpunosti potvrđuju njegovo priznanje. </span>
</p>
<p>&nbsp;</p>
<p>
<span class="span2">Tako je  oštećeni O</span><span class="span2">. M.</span><span class="span2">  u svojim iskazima iz prethodnog postupka i sa glavnog pretresa , koje je sud u potpunosti prihvatio kao jasne, logične i što je najbitnije saglasne sa ostalim izvedenim dokazima, u svemu potvrdio priznanje okrivljenog kako u pogledu vremena i mjesta tako i u pogledu načina izvršenja krivičnog djela, istakavši da ga je okrivljeni  kritične prilike svojim ponašanjem i izrečenim prijetnjama spriječio da kao nadzornik Nacionalnog parka „Prokletije“ izvrši kontrolu i pregled njegovog teretnog vozila sa kojim se vraćao iz  Nacionalnog parka. Zaustavljanje  njegovog vozila je izvršio  na izlasku iz Nacionalnog parka, u neposrednoj blizini kontrolne barake pored koje postoji vidno istaknuta tabla koja posjetiocima ukazuje da ulaze u nacionalni park. To je učinio iz razloga što je na tovarnom sanduku vozila primijetio  utovareno sijeno,  pa je htio provjeriti da ispod tog sijena možda nema trupaca od bespravne sječe. Nakon što je okrivljeni na njegov znak zaustavio vozilo, pošao je prema njegovom zadnjem dijelu  radi vršenja kontrole. U tom trenutku je okrivljeni izašao iz kabine i nakon što mu je kazao: „Što me zaustavljaš, jebem ti majku“ odgurnuo ga lijevom rukom u predjelu ramena. Odmah nakon toga je sa utovarenog sijena skočio stric okrivljenog O</span><span class="span2">.</span><span class="span2"> J</span><span class="span2">.</span><span class="span2"> i stao izmedju njih, a poslije nekoliko sekundi je to isto učinio i otac okrivljenog Dž</span><span class="span2">.</span><span class="span2">, koji se prije toga takodje  nalazio na sijenu . Pošto mu je okrivljeni i nakon toga  više puta opsovao majku i govorio mu da ga više ne smije nikada zaustaviti i da će ga ubiti, to je zbog ovih njegovih prijetnji  sa mobilnog  telefona pozvao policiju i obavijestio ih o ovom slučaju. Okrivljeni je odmah poslije  toga ušao u kabinu vozila i nakon što su to učinili i članovi njegove porodice, bez njegovog odobrenja se udaljio u pravcu Plava ne dozvoljavajući mu da izvrši kontrolu vozila.</span>
</p>
<p>&nbsp;</p>
<p>
<span class="span2"> Priznanje okrivljenog  u pogledu vremena, mjesta i načina izvršenja krivičnog djela koje mu je javnom optužbom stavljeno na teret su u najbitnijem potvrdili i svjedoci O</span><span class="span2">.</span><span class="span2"> J</span><span class="span2">.</span><span class="span2"> i Dž</span><span class="span2">.</span><span class="span2"> J</span><span class="span2">.</span><span class="span2">, saglasno istakavši da je okrivljeni nakon zaustavljanja njegovog teretnog vozila od strane oštećenog O</span><span class="span2">. M.</span><span class="span2"> istom upućivao pogrdne riječi i svadjao se sa njim zbog  tog  njegovog postupka. Dalje su, takodje saglasno, naveli da oštećeni O</span><span class="span2">.</span><span class="span2"> M</span><span class="span2">.</span><span class="span2"> zbog takvog ponašanja okrivljenog, osim vizuelnog pregleda nije izvršio detaljnu kontrolu utovara  na vozilu , već je putem mobilnog telefona pozvao policiju i obavijestio ih o ovom slučaju, čime su i u ovom dijelu ne samo potvrdili priznanje okrivljenog već i iskaz oštećenog O</span><span class="span2">.</span><span class="span2"> M.</span>
</p>
<p>&nbsp;</p>
<p>
<span class="span2">Konačno, priznanje okrivljenog u pogledu vremena, mjesta i načina izvršenja predmetnog krivičnog djela je u svemu potvrdjeno i izvedenim pismenim dokazima : potvrdama Uprave policije – Odjeljenja bezbjednosti Plav, o privremeno oduzetim predmetima , broj sl. od 15.08.2016. godine i o vraćanju privremeno oduzetih predmeta, broj sl.od 15.08.2016. godine i fotodokumentacijom Uprave policije</span><span class="span2">  </span><span class="span2">- Odjeljenja bezbjednosti Plav, broj 58/16 od 15.08.2016. godine, jer je i na osnovu ovih dokaza takodje utvrdjeno da su službenici Odjeljenja bezbjednosti Plav, dana 15.0</span><span class="span2">8.2016 godine, od okrivljenog F.</span><span class="span2"> J</span><span class="span2">.</span><span class="span2"> privremeno oduzeli teretno motorno vozilo marke „Mercedes“ bijele boje, reg. oznaka PL AD </span><span class="span2">...</span><span class="span2"> , 700 kg sijena i 5 čamovih lega koji su bili  utovareni na njega. </span>
</p>
<p>&nbsp;</p>
<p>
<span class="span2"> Kako iz svega izloženog proizilazi da u pogledu utvrđivanja krivičnog djela koje je optužnim predlogom ODT u Plavu , stavljeno na teret okrivljenom F</span><span class="span2">.</span><span class="span2"> J</span><span class="span2">.</span><span class="span2"> ,  nije bila sporna nijedna činjenica, sud je stao na stanovište da su činjenice iz činjeničnog opisa izreke presude u svemu dokazane i da je okrivljeni počinio predmetno krivično djelo. </span>
</p>
<p>&nbsp;</p>
<p>
<span class="span2">Ocjenjujući pravno utvrdjeno činjenično stanje sud nalazi da su u radnji okrivljenog sadržana sva bitna obilježja, objektivna i subjektivna, krivičnog djela sprečavanje službenog lica u vršenju službene radnje iz čl. 375. st. 1.Krivičnog zakonika Crne Gore, pa mu je za izvršeno krivično djelo i izrekao kaznu  bliže opisanu u izreci presude. Naime nesporno utvrdivši da je okrivljeni F</span><span class="span2">.</span><span class="span2"> J</span><span class="span2">.</span><span class="span2"> u vrijeme , na mjestu i na način  kako je navedeno u  izreci presude, prijetnjom da će neposredno upotrijebiti silu spriječio oštećenog O</span><span class="span2">.</span><span class="span2">M</span><span class="span2">.</span><span class="span2">, nadzornika Nacionalnog parka „Prokletije“ u vršenju planirane službene radnje – kontrole tereta na njegovom teretnom motornom vozilu, to je sud takvu njegovu djelatnost i okvalifikovao kao krivično djelo  sprečavanje službenog lica u vršenju službene radnje iz čl. 375. st. 1.Krivičnog zakonika Crne Gore.</span>
</p>
<p>&nbsp;</p>
<p>
<span class="span2">Sud je cijenio i vinost tj. psihički odnos okrivljenog u odnosu na radnju izvršenja krivičnog djela pa je našao da je okrivljeni prilikom izvršenja predmetnog krivičnog djela postupao sa umišljajem.  Naime, okrivljeni je bio svjestan ne samo činjenice da je oštećeni O</span><span class="span2">.</span><span class="span2"> M</span><span class="span2">.</span><span class="span2">, koji je kritične prilike radi kontrole zaustavio njegovo teretno motorno vozilo, to činio kao službeno lice  - nadzornik Nacionalnog parka „Prokletije“, već i da prijetnjom prema njemu istog sprečava u vršenju službene radnje- kontrole tereta na njegovom vozilu čini krivično djelo, pa je i  pored takve svijesti bez dozvole oštećenog sa vozilom nastavio put prema Plavu ne dozvolivši mu na taj način da izvrši planiranu službenu radnju, čime je i manifestvovao svoje htjenje za njegovo izvršenje. </span>
</p>
<p>&nbsp;</p>
<p>
<span class="span2"> Prilikom izbora, vrste i visine krivične sankcije koju treba primijeniti prema okrivljenom za učinjeno krivično djelo, sud je pored težine, načina izvršenja i društvene opasnosti krivičnog djela uzeo u obzir  i stepen krivične odgovornosti okrivljenog kao i sve ostale okolnosti koje su relevantne u tom pogledu. Tako je od olakšavajućih okolnosti sud okrivljenom cijenio i uzeo u obzir: da je porodičan čovjek , da je otac troje maloljetne djece, da je nezaposlen,  da je lošeg imovnog stanja, da ranije nije osudjivan, da je u potpunosti priznao sve odlučne činjenice za utvrdjivanje svoje krivične odgovornosti i da je izrazio kajanje i žaljenje zbog izvršenog djela. </span>
</p>
<p>&nbsp;</p>
<p>
<span class="span2">Kako otežavajućih okolnosti na strani okrivljenog nije bilo a sud je navedene olakšavajuće okolnosti i po broju i po značaju cijenio kao osobito olakšavajućeg karaktera, to je našao da u konkretnom slučaju ima uslova da se prema njemu izrekne kazna rada u javnom interesu, pa ga je , imajući u vidu i njegovu saglasnost za izricanje ove kazne, na osnovu čl. 41. KZ CG i osudio na ovu kaznu u trajanju od 120 (stotinudvadeset) časova, koji rad će se obaviti u vremenskom periodu od 3 (tri) mjeseca po pravosnažnosti presude, s tim što rad ne može biti duži od 60 (šezdeset) časova u toku jednog mjeseca.</span>
</p>
<p>&nbsp;</p>
<p>
<span class="span2">Sud je uvjerenja da je izrečena kazna srazmjerna težini izvršenog krivičnog djela i stepenu krivično -pravne odgovornosti okrivljenog, te da će se i ovom vrstom i visinom krivične sankcije,  u okviru opšte svrhe izricanja krivičnih sankcija predvidjene čl. 4. st. 2. KZCG , postići svrha kažnjavanja propisana čl. 32. istog Zakona. Osnovano se može očekivati da će izrečena sankcija pozitivno djelovati na prevaspitanje okrivljenog i da će ista uticati na njega da ubuduće ne vrši krivična djela. </span>
</p>
<p>&nbsp;</p>
<p>
<span class="span2">Odluka o troškovima krivičnog postupka je zasnovana na odredbi čl. 229. st. 1. ZKP.  Visina troškova u iznosu od 30,00 eura</span><span class="span2">, predstavlja paušal koji je odmjeren s</span><span class="span2"> </span><span class="span2">obzirom na složenost i trajanje krivičnog postupka te obzirom na imovno stanje okrivljen</span><span class="span2">og</span><span class="span2">, shodno čl. 226</span><span class="span2">.</span><span class="span2"> st.</span><span class="span2"> </span><span class="span2">3. ZKP. </span>
</p>
<p>&nbsp;</p>
<p>
<span class="span2">Imovinsko pravnog zahtjeva za naknadu štete nije bilo. </span>
</p>
<p>&nbsp;</p>
<p>
<span class="span2">Na osnovu iznijetih razloga odlučeno je kao u izreci presude.</span>
</p>
<p>&nbsp;</p>
<p style="text-align:center;">
<span class="span2">OSNOVNI SUD U PLAVU</span>
</p>
<p style="text-align:center;">
<span class="span2">Dana, 22.09.2016. godine.</span>
</p>
<p>&nbsp;</p>
<p>
<span class="span2">Zapisničar,   </span><span class="span2"></span><span class="span2"></span><span class="span2"></span><span class="span2"></span><span class="span2"></span><span class="span2">         S U D I J A,                                                                </span>
</p>
<p>
<span class="span2">Senada Radončić                                                          Hilmija Sujković</span>
</p>
<p>&nbsp;</p>
<p>
<span class="span2">   </span>
</p>
<p>
<span class="span2"> </span>
</p>
<p>
<span class="span2">PRAVNA POUKA:</span>
</p>
<p>&nbsp;</p>
<p>
<span class="span2">Protiv ove presude može se izjaviti žalba </span>
</p>
<p>
<span class="span2">Višem sudu u Bijelom Polju  u roku od</span>
</p>
<p>
<span class="span2">8 (osam) dana od dana  njenog prijema </span>
</p>
<p>
<span class="span2">preko ovog suda. </span>
</p>
<p>&nbsp;</p>
<p>&nbsp;</p>
<p>
<span class="span2"> DNA: </span>
</p>
<p>&nbsp;</p>
<p>
<span class="span2">1 x ODT u Plavu </span>
</p>
<p>
<span class="span2">1 x okrivljenom F</span><span class="span2">.M.</span>
</p>
<p>
<span class="span2">1 x oštećenom O</span><span class="span2">.</span><span class="span2"> M</span><span class="span2">.</span><span class="span2"> </span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
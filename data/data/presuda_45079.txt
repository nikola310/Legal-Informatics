<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{margin-right:-0.5in;text-align:start;hyphenate:auto;font-family:Arial;font-size:12pt;}
.p2{margin-right:-0.5in;text-align:center;hyphenate:auto;font-family:Arial;font-size:12pt;}
.p3{margin-right:-0.5in;text-align:justify;hyphenate:auto;font-family:Arial;font-size:12pt;}
.p4{text-indent:0.5in;margin-right:-0.5in;text-align:justify;hyphenate:auto;font-family:Arial;font-size:12pt;}
.p5{text-align:start;hyphenate:auto;font-family:Times New Roman;font-size:12pt;}
.s1{font-weight:bold;}
.s2{font-style:italic;}
</style>
<meta content="stevo.pecic" name="author">
</head>
<body class="b1 b2">
<p class="p1">
<span>                                                             HYPERLINK "http://bs.wikipedia.org/wiki/Slika:Coat_of_arms_of_Montenegro.svg" \o "Grb Crne Gore" </span>
<!--Image link to '0.png' can be here--><span>                                                                                                                         									                     K.br. 240/12</span>
</p>
<p class="p2">
<span> </span>
</p>
<p class="p2">
<span>   U IME CRNE GORE</span>
</p>
<p class="p2"></p>
<p class="p3">
<span>          OSNOVNI SUD U ULCINJU,</span><span class="s1"> </span><span>kao prvostepeni krivični,</span><span class="s1"> </span><span>po sudiji Đokaj Amiru, uz učešće namještenika suda Markoč Roze kao zapisničara, u krivičnom predmetu protiv okrivljene D.D. iz P., zbog krivičnog djela krađa iz čl. 239 st.1 Krivičnog zakonika, odlučujući po optužnom predlogu Osnovnog državnog tužilaštva Ulcinj Kt.br.99/12 od 14.12.2012.godine, nakon održanog glavnog i javnog pretresa dana 17.04.2013.godine, u prisustvu zastupnika optužbe savjetnika na radu kod ODT-a u Ulcinju Resulbegović Faruka i okrivljene, istog dana donio je i javno objavio,</span>
</p>
<p class="p3"></p>
<p class="p3">
<span> </span>
</p>
<p class="p2">
<span>P R E S U D U</span>
</p>
<p class="p3"></p>
<p class="p3">
<span>          Okrivljena D.D., od oca F. i majke F. rođene R., rođena xx.xx.19xx.godine u Đ.- R. Kosovo, sa prebivalištem u P., naselje K., kamp xx, baraka X-x, pismena, završila 2 razreda osnovne škole, razvedena, majka četvoro mldb. djece, nezaposlena, lošeg imovnog stanja, </span>
</p>
<p class="p2"></p>
<p class="p2"></p>
<p class="p2">
<span>K r i v a   j e</span>
</p>
<p class="p2"></p>
<p class="p3">
<span>	Što je :</span>
</p>
<p class="p3"></p>
<p class="p3">
<span>          Dana 27.06.2012. godine, u ul. Boška Strugara u Ulcinju, oduzela tuđu pokretnu stvar, i to lap top marke "HP" serijskog broja CNU 8480V5Z sa crnom kožnom torbom, vrijednosti 400 eura, na način što je kroz otvoren prozor PMV marke "Golf 2", vlasništvo oštećenog C.D.a iz Ulcinja, koji je u svom vozilu ostavio pomenuti lap top, uzela crnu kožnu torbu u kojoj se nalazio lap top, koji je zatim odnjela sa sobom, u namjeri da njegovim prisvajanjem sebi pribavi protivpravnu imovinsku korist,</span>
</p>
<p class="p3">
<span> </span>
</p>
<p class="p3">
<span>          - čime je izvršila krivično djelo krađa iz čl. 239 st.1 Krivičnog zakonika. </span>
</p>
<p class="p3"></p>
<p class="p3">
<span class="s1">       	</span><span>Pa joj sud primjenom citiranog zakonskog propisa te čl. 4, 13, 15, 36, 42, 52, 53 i 54 Krivičnog zakonika i čl. 226, 229 i 374 Zakonika o krivičnom postupku, izriče</span>
</p>
<p class="p3"></p>
<p class="p2">
<span>USLOVNU   OSUDU</span>
</p>
<p class="p2"></p>
<p class="p3">
<span>          Kojom joj prethodno utvrđuje kaznu zatvora u trajanju od 2 (dva) mjeseca i istovremeno određuje da se ista neće izvršiti, ako okrivljena u roku od 1 (jedne) godine po pravosnažnosti presude ne učini neko novo krivično djelo.</span>
</p>
<p class="p3"></p>
<p class="p3"></p>
<p class="p3"></p>
<p class="p3">
<span>          Obavezuje se okrivljena da na ime troškova krivičnog postupka- sudskog paušala uplati ovom sudu iznos od 30,00 eura, u roku od 15 dana po pravosnažnosti presude. </span>
</p>
<p class="p3"></p>
<p class="p2">
<span>O b r a z l o ž e n j e</span>
</p>
<p class="p2"></p>
<p class="p3">
<span>          Optužnim predlogom Osnovnog državnog tužilaštva u Ulcinju Kt.br.99/12 od 14.12.2012.godine, okrivljenoj D.D. stavljeno je na teret da je izvršila krivično djelo krađa iz čl. 239 st.1 Krivičnog zakonika. Zastupnik optužbe je do kraja glavnog pretresa ostao pri podnjetom optužnom predlogu, i u završnoj riječi je predložio sudu da okrivljenu oglasi krivim i osudi po zakonu.</span>
</p>
<p class="p3">
<span>        </span>
</p>
<p class="p3">
<span>           Okrivljena D.D. priznaje izvršenje krivičnog djela koje joj se stavlja na teret i u svojoj odbrani navodi da se krajem juna mjeseca 2012. godine, u blizini pekare »Evropa« u Ulcinju, zaustavila kod jednog parkinga da malo odmori jer je bila trudna i tada je primjetila jedno vozilo marke »Golf« 2, tamne boje. Prišla je tom vozilu i primjetila na mjestu suvozača veću crnu torbu. Kako je samohrana majka, koja izdržava četvoro mldb. djece, a nezaposlena je, odlučila je da iz tog vozila uzme tu torbu. Kako je primjetila da je prozor na vozilu »Golf« otvoren, kroz otvoreni prozor sa strane suvozača uzela je tu crnu kožnu torbu koju je odnijela sa sobom i udaljila se nekoliko stotina metara, do mjesta gdje je zajedno sa njenom djecom spavala, na otvorenom, obzirom da je bio ljetnji period. Kada je otvorila torbu vidjela je da se u istoj nalazi lap top, koji nije uspjela prodati. Nakon 6-7 dana, kod nje su došli inspektori policije koji su joj rekli da treba da vrati torbu i lap top i ona je istima vratila taj lap top. Ističe da je tada imala troje djece, koje je sama izdržavala, a odučila je da iz navedenog vozila uzme torbu, nadajući se da će u torbi biti novca ili nekih stvari koje bi mogla prodati. Na kraju je navela da se kaje što je učinila predmetno krivično djelo, i da žali zbog toga. </span>
</p>
<p class="p3">
<span>           </span>
</p>
<p class="p4">
<span>Sud je u dokaznom postupku na saglasan predlog stranaka pročitao iskaz svjedoka-oštećenog C.D.a dat pred ovlašćenim tužiocem ODT-a u Ulcinju, na zapisniku Kt.br. 99/12 od 22.11.2012. godine, pročitao potvrdu o privremeno oduzetim predmetima Uprave policije- Ispostave Ulcinj br. Ku.br. 109/12 od 03.07.2012. godine, potvrdu o vraćanju privremeno oduzetih predmeta Uprave policije- Ispostave Ulcinj br. Ku.br. 109/12 od 03.07.2012. godine i nalaz i mišljenje vještaka finansijske struke Nelaj Vehbije od 21.11.2012. godine.</span>
</p>
<p class="p3">
<span> </span>
</p>
<p class="p3">
<span>          Svjedok oštećeni C.D. je u svom iskazu pred ovlašćenim tužiocem ODT-a u Ulcinju, naveo da je dana 27.06.2012. godine, crnu kožnu torbu u kojoj se nalazio njegov lap top ostavio u njegovom vozilu "Golf 2" koje je parkirao u ul. Boška Strugara u Ulcinju, a radi luftiranja, obzirom da se radilo o ljetnjim mjesecima, ostavio je otvoren prozor. Nakon završenog radnog vremena, pošao je do svog vozila i primjetio je da mu nedostaje torba sa lap topom. Nekoliko dana nakon tog dogadjaja policija je pronašla počinioca i vratila mu lap top. Kao oštećeni nije se pridružio krivičnom gonjenju protiv okrivljene, niti je postavio imovinsko-pravni zahtjev. </span>
</p>
<p class="p3">
<span>	</span>
</p>
<p class="p4">
<span>Iz potvrde o privremeno oduzetim predmetima Uprave policije- Ispostave Ulcinj br. Ku.br. 109/12 od 02.07.2012. godine proizilazi da su službenici policije Ispostave Ulcinj od D.D. oduzeli slijedeće predmete: 1) jednan prenosni računar marke "HP" serijskog broja CNU8480V5Z crne boje 2) punjač za prenosni računar serijskog broja WACVT0CC8WP06F i 3) jednu crnu kožnu torbu bez aplikacija.</span>
</p>
<p class="p3">
<span>	</span>
</p>
<p class="p4">
<span>Iz potvrde o vraćanju privremeno oduzetih predmeta Uprave policije- Ispostave Ulcinj br. Ku.br. 109/12 od 03.07.2012. godine proizilazi da je ovlašćeni službenik Uprave policije- Ispostave Ulcinj, dana 03.07.2012. godine oštećenom C.D.u, vratio Lap top kompjuter marke "HP" serijskog broja CNU8480V5Z</span>
</p>
<p class="p3">
<span>	</span>
</p>
<p class="p4">
<span>Iz nalaza i mišljenje vještaka finansijske struke Nelaj Vehbije od 18.10.2012. godine proizilazi da vrijednost lap topa marke »HP« starog 4 godine iznosi 400,00 eura. </span>
</p>
<p class="p3">
<span>	Sud je nalaz i mišljenje vještaka finansijske struke Neljaj Vehbije cijenio kao stručan, jasan i detaljan, zasnovane na pravilima struke i nauke, pa je iz tih razloga isti u cijelosti i prihvatio.</span>
</p>
<p class="p3"></p>
<p class="p3">
<span>         Ocjenom navoda optužbe i odbrane okrivljene, te svih izvedenih dokaza kako pojedinačno tako i u njihovoj međusobnoj vezi, sud je našao da je okrivljena Drini Dešira izvršila krivično dijelo krađa iz čl. 239 st.1 Krivičnog zakonika, na način, mjesto i vrijeme kako je to predstavljeno u činjeničnom dijelu izreke pesude.</span>
</p>
<p class="p3"></p>
<p class="p3">
<span>         Naime, činjenično stanje iz izreke presude sud je utvrdio na osnovu odbrane okrivljene D.D., koja priznaje izvršenje krivičnog djela koje joj se stavlja na teret, navodeći da je krajem juna mjeseca 2012. godine, u blizini pekare »Evropa« u Ulcinju, kod jednog parkinga primjetila jedno vozilo marke »Golf« 2, tamne boje. Prišla je tom vozilu i primjetila na mjestu suvozača veću crnu torbu, pa je odlučila da je uzme. Kako je primjetila da je prozor na vozilu »Golf« otvoren, kroz otvoreni prozor sa strane suvozača uzela je tu crnu kožnu torbu koju je odnijela sa sobom i udaljila se nekoliko stotina metara, i kada je otvorila torbu vidjela je da se u istoj nalazi lap top, koji nije uspjela prodati. Nakon 6-7 dana, kod nje su došli inspektori policije kojima je vratila torbu i lap top. Ovakvu odbranu okrivljene sud je u potpunosti prihvatio, jer je njeno priznanje jasno i potpuno i ničim nije dovedeno u sumnju, već naprotiv potvrđeno je kako iskazom oštećenog C.D.a, koji je u bitnome naveo da je dana 27.06.2012. godine, crnu kožnu torbu u kojoj se nalazio njegov lap top ostavio u njegovom vozilu "Golf 2" koje je parkirao u ul. Boška Strugara u Ulcinju, a obzirom da se radilo o ljetnjim mjesecima, radi luftiranja ostavio je otvoren prozor, te da je nakon završenog radnog vremena, pošao do svog vozila i primjetio je da mu nedostaje torba sa lap topom, a nekoliko dana nakon tog dogadjaja policija mu je vratila lap top, čiji iskaz je sud cijenio kao jasan, uvjerljiv i objektivan, i kao takvom poklonio mu punu vjeru, tako i materijalnim dokazima i to potvrdom o privremeno oduzetim predmetima Uprave policije- Ispostave Ulcinj br. Ku.br. 109/12 od 02.07.2012. godine i potvrdom o vraćanju privremeno oduzetih predmeta Uprave policije- Ispostave Ulcinj br. Ku.br. 109/12 od 03.07.2012. godine, koje je  sud cijenio kao vjerodostojne, jer su izdate od strane službenika policije u skladu sa njihovim zakonskim ovlašćenjima. Vrijednost protivpravno oduzetih stvari na štetu oštećenog C.D.a, sud je na nesumnjiv način utvrdio iz nalaza i mišljenja sudskog vještaka finansijske struke Neljaj Vehbije.</span>
</p>
<p class="p3"></p>
<p class="p3">
<span>          Kod ovakvog činjeničnog stanja sud nalazi da su se u radnjama okrivljene stekli svi bitni elementi bića krivičnog djela krađa iz čl. 239 st.1 Krivičnog zakonika, jer je okrivljena postupajući na naprijed opisani način oduzela pokretne stvari vlasništvo oštećenog u vrijednosti od 400,00 eura, u namjeri da njihovim prisvajanjem sebi pribavi protivpravnu imovinsku korist u iznosu preko 150,00 eura. Cijeneći subjektivni odnos okrivljene prema izvršenom krivičnom djelu, sud je našao da je ista bila svjesna svoga djela, odnosno svjesna činjenice da oduzimanjem tuđih pokretnih stvari čini krivično djelo, i htjela je njegovo izvršenje, a sve u namjeri da sebi pribavi protivpravnu imovinsku korist, pri čemu se njen psihički odnos prema izvršenom krivičnom djelu manifestuje kao direktni umišljaj. </span>
</p>
<p class="p3"></p>
<p class="p3">
<span>	Prilikom izbora vrste i visine krivične sankcije  sud je cijenio sve okolnosti iz čl.42 Krivičnog zakonika (olakšavjuće i otežavajuće okolnosti) pa je na strani okrivljene od olakšavajućih okolnosti cijenio priznanje djela, a što je doprinjelo brzom i efikasnom rasvjetljavanju predmetnog krivičnog djela, njenu neosuđivanost, obzirom da nije utvrđeno da je ista osuđivana, jer nije pribavljan izvod iz KE zbog mjesta rođenja okrivljene, pa primjenom principa </span><span class="s2">in dubio pro reo</span><span> smatra se da je neosuđivana, njene lične i porodične prilike, da je majka četvoro mldb.djece i lošeg imovnog stanja, kao i činjenicu da se oštećeni nije pridružio krivičnom gonjenju, niti je postavio imovinsko pravni zahtjev, dok otežavajućih okolnosti nije bilo. Imajući u vidu utvrđene olakšavajuće okolnosti, a u odsustvu otežavajućih okolnosti, te ličnost okrivljene i težinu izvršenog krivičnog djela, sud je mišljenja da radi krivičnopravne zaštite prema okrivljenoj nije nužno primjeniti kaznu, već je okrivljenoj izrekao uslovnu osudu, kojom joj je utvrdio kaznu zatvora u trajanju  od 2 (dva) mjeseca i istovremeno odredio da se ista neće izvršiti ukoliko okrivljena u roku od 1 (jedne) godine po pravosnažnosti presude ne učini novo krivično djelo. Sud je mišljenja i uvjerenja da će se navedenom uslovnom osudom kao mjerom upozorenja u dovoljnoj mjeri uticati na okrivljenu da ubuduće ne vrši ovakva i slična djela, čime će se po mišljenju suda u potpunosti ostvariti svrha izricanja uslovne osude iz čl.52 Krivičnog zakonika, a u okviru opšte  svrhe  propisivanja i izricanje krivičnih sankcija iz čl. 4. st. 2. Krivičnog zakonika.</span>
</p>
<p class="p3"></p>
<p class="p3">
<span>         Kako je okrivljena oglašena krivom sud je istu shodno čl. 226 i 229 Zakonika o krivičnom postupku obavezao na plaćanje troškova krivičnog postupka- sudskog paušala u iznos od 30,00 eura, koji je određen s obzirom na složenost i trajanje postupka, kao i imovno stanje okrivljene. </span>
</p>
<p class="p3"></p>
<p class="p3">
<span>	Sa iznjetih razloga, a na osnovu čl.374 ZKP, odlučeno je kao u izreci ove presude.</span>
</p>
<p class="p2">
<span>OSNOVNI SUD U ULCINJU</span>
</p>
<p class="p2">
<span>Dana 17.04.2013.godine</span>
</p>
<p class="p3">
<span>ZAPISNIČAR,                                                                                            S U D I J A, </span>
</p>
<p class="p3">
<span>Markoč Roza, s.r.                                                                                   Amir Đokaj,s.r.</span>
</p>
<p class="p3">
<span> </span>
</p>
<p class="p3">
<span>	</span>
</p>
<p class="p3">
<span>PRAVNA POUKA: Protiv ove presude može se izjaviti žalba Višem sudu u Podgorici, 			         roku od 8 dana od dana prijema prepisa iste, a preko ovog suda.</span>
</p>
<p class="p3"></p>
<p class="p3"></p>
<p class="p3"></p>
<p class="p3">
<span>          ZTO</span>
</p>
<p class="p3">
<span>Markoč Roza</span>
</p>
<p class="p5"></p>


</body>
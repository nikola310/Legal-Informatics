<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.p1{text-align:start;hyphenate:auto;font-family:Times New Roman;font-size:12pt;}
.p2{text-align:end;hyphenate:auto;font-family:Times New Roman;font-size:12pt;}
.p3{text-align:justify;hyphenate:auto;font-family:Times New Roman;font-size:12pt;}
.p4{text-align:center;hyphenate:auto;font-family:Times New Roman;font-size:12pt;}
.s1{font-weight:bold;}
</style>
<meta content="ljiljana.popovic" name="author">
</head>
<body class="b1 b2">
<p class="p1">
<span> HYPERLINK "http://upload.wikimedia.org/wikipedia/commons/2/23/Coat_of_arms_of_Montenegro.svg" </span>
<!--Image link to '0.png' can be here-->
</p>
<p class="p2">
<span class="s1">K.br.11/13</span>
</p>
<p class="p2"></p>
<p class="p3">
<span>					</span><span class="s1"> U IME CRNE GORE </span>
</p>
<p class="p3"></p>
<p class="p3">
<span>		Osnovni  sud u Pljevljima, kao prvostepeni  krivični sud, po sudiji Ljiljani Popović, uz sudjelovanje zapisničara Leković Zore, u krivičnom predmetu protiv optuženog K.B. iz P. zbog krivičnog djela napad na službeno lice u vršenju službene dužnosti iz čl.376 st.3 u vezi st.1 Krivičnog Zakonika po optužnom predlogu ODT Pljevlja Kt.br.10/13 od 29.01.2013. godine, nakon održanog glavnog i javnog pretresa u prisustvu zamjenika ODT Pljevlja Đurović Veljka, oštećenih J. Ž. i Š. S.i optuženog K.B., dana 07.06.2013.godine, donio je i javno objavio </span>
</p>
<p class="p3"></p>
<p class="p3"></p>
<p class="p3">
<span>				</span><span class="s1">	P R E S U D U </span>
</p>
<p class="p3"></p>
<p class="p3"></p>
<p class="p3">
<span>	         </span><span class="s1">Optužena K. B., JMBG ..., </span><span>od oca A.i majke Z. rođ. D., rođen u P. dana ...godine, sa prebivalištem u P., ul. T., državljanin CG, neoženjen, bez djece, pismen, student, govori srpskim jezikom, razumije crnogorski jezik, izdržava ga majka, neosuđivan,</span><span class="s1"> </span>
</p>
<p class="p3"></p>
<p class="p3">
<span>					</span><span class="s1">K R I V     J E</span>
</p>
<p class="p3"></p>
<p class="p3">
<span>		</span><span class="s1">Što je :</span>
</p>
<p class="p3"></p>
<p class="p3">
<span>		Dana 14.01.2013.godine oko 02,10 časova ispred pekare "A." u ul. T.u P., vrijeđao a zatim prijetio da će napasti službena lica-policajce Š.S., M. G., J. Ž. i Ć. R. u vršenju poslova javne bezbjednosti na način što je na zahtjev policajca Š. S.da okrivljeni da na uvid ličnu kartu okrivljeni K. odbio je da to učini govoreći "ko ste vi pičke jedne da vam ja dam ličnu kartu, govna jedna" a potom uputio prijetnje policajcima govoreći "pobiću vas, zaklaću vas, majku vam jebem kriminalci, krsta mi P.i P. n. godine, groba mi očina pobiću vas" te su policajci okrivljenog K.a upotrebom fizičke snage smjestili u službeno vozilo i priveli u službene prostorije UP PJ P. a okrivljeni K. je u službenoj prostoriji više puta prema policajcima ponovio naprijed naznačene prijetnje,-</span>
</p>
<p class="p3"></p>
<p class="p3">
<span>		</span><span class="s1">čime je izvršio krivično djelo napad na službeno lice u vršenju službene dužnosti  iz čl.376 st.3 u vezi st.1 Krivičnog Zakonika,</span>
</p>
<p class="p3"></p>
<p class="p3">
<span class="s1">		pa mu sud  na osnovu citiranog zakonskog propisa te primjenom čl.4,5,13, 15, 32,33,36,42,52,53 i 54 Krivičnog zakonika te čl.226, 229 i 374 Zakona o krivičnom postupku</span><span>   </span>
</p>
<p class="p3"></p>
<p class="p3">
<span>	          </span><span class="s1"> i z r i č e</span>
</p>
<p class="p3">
<span>					</span><span class="s1"> </span>
</p>
<p class="p3">
<span class="s1">				         USLOVNU OSUDU   </span>
</p>
<p class="p3"></p>
<p class="p3">
<span>		</span>
</p>
<p class="p3">
<span>                           </span><span class="s1">Sa kojom se optuženom K.B.utvrđuje kazna zatvora u trajanju od 6 (šest) mjeseci s tim što se istovremeno određuje da se ista neće izvršiti ako optuženi u roku od 1(jedne) godine dana ne izvrši novo krivično djelo.</span>
</p>
<p class="p3"></p>
<p class="p3">
<span>		  Optuženi je dužan platiti Budžetu Crne Gore na ime troškova krivičnog postupka  iznos od 27,50 € kao i na ime paušala  iznos od 27,50 €, </span>
</p>
<p class="p3"></p>
<p class="p3">
<span>		   a ovo u roku od 15.dana po pravosnažnosti presude pod prijentjom prinudnog izvršenja. </span>
</p>
<p class="p3"></p>
<p class="p3">
<span>	 	Imovinsko pravnog zahtjeva nije bilo.</span>
</p>
<p class="p3"></p>
<p class="p3">
<span>							 </span>
</p>
<p class="p4">
<span class="s1">O b r a z l o ž e nj e</span>
</p>
<p class="p3"></p>
<p class="p3"></p>
<p class="p3">
<span>		 Osnovno  državno  tužilaštvo u Pljevljima, optužnim predlogom Kt.br.10/13 od 29.01.2013.godine optužilo je K.B. iz  P., da je izvršio krivično djelo  napad na službeno lice u vršenju službene dužnosti iz čl.376 st.3 u vezi st.1 Krivičnog Zakonika, a na način,mjesto i vrijeme bliže opisano izrekom ove presude.U završnoj riječi zamjenik ODT Pljevlja  je predložio da sud optuženog oglasi krivim i osudi po zakonu.</span>
</p>
<p class="p3"></p>
<p class="p3">
<span>		Oštećeni Š. S.je istakao da se pridružuje krivičnom gonjenju protiv optuženog te da imovinsko pravni zahtjev ne postavlja. </span>
</p>
<p class="p3"></p>
<p class="p3">
<span>		Oštećeni J. Ž. je istakao da se pridružuje krivičnom gonjenju protiv optuženog te da imovinsko pravni zahtjev ne postavlja. </span>
</p>
<p class="p3"></p>
<p class="p3">
<span>		Oštećeni M. G. i Ć.R. iako uredno pozvani nijesu pristupili na glavni pretres a prilikom saslušanja u tužilaštvu su istakli da se pridružuju krivičnom gonjenju protiv optuženog a na ranijem glavnom pretresu da ne postavljaju imovinsko pravni zahtjev.</span>
</p>
<p class="p3"></p>
<p class="p3">
<span>		Optuženi K. B. u odbrani datoj u tužilaštvu navodi da je student IV godine fakulteta za poslovnu ekonomiju i informatiku u B. te da je pred N. g. došao u P., malo izlazio u grad jer su njegovi drugovi odmah posle Nove godine pošli za B.. Ni ranije ni sada ne koristi alkohol ali je zbog dočeka P.N. godine bio u društvu u kafani "Z.", popio je malo više i zadržao se sa društvom do iza pola noći, možda do 01,00 časova. Dalje je kazao da je sa drugom C. A. prošetao glavnom ulicom do opštine, šetali su po gradu a onda krenuli ulicom T. put G. i u jednom trenutku je naišlo vozilo policije iz pravca V. č. i kod C. Sv.P. skrenulo u desno gdje su oni stajali, neposredno na trotoaru same raskrsnice. Iz službenog vozila koliko se sjeća izletjela su tri ili četiri policajca i odmah je policajac Š. koga je znao izviđenja rukom ga uhvatio za gardarobu u predjelu prsa a lakat od ruke mu prislonio uz vrat i tako kako je bio prislonjen uz auto od njega tražio ličnu kartu. Ne zna je li policajcu Š. rekao da nema ličnu kartu ali zna da je Š. rekao "udavi me čoveče, pusti me" i Š.ga je djelimično pustio i Š. i ostala dva policajca su ga ugurala u službeno vozilo. Jedan policajac, misli da se zove M. nije mu prilazio niti ga nasilno ubacivao u vozilo. Optuženi je dalje u svoju odbranu kazao da tom prilikom nije policajcima ništa govorio i nije tačno da je kritične prilike kad mu je Š.tražio ličnu kartu policajcima prijetio govoreći im"ko ste vi pičke jedne da vam dam ličnu kartu,govna jedna, pobiću vas, zaklaću vas majku vam jebem kriminalci, krsta mi pravoslavnog i pravoslavne nove godine, groba mi očina, pobiću vas". Nakon što je ubačen u policijsko vozilo bio je priveden u dežurnu stanicu i u toku privodjenja niko od policajaca ga nije vrijedjao niti udarao a kad su stigli ispred zgrade MUP-a policajci Š. i J.su ga rukama uhvatili za ramena i izveli iz vozila odnosno skoro ga izbacili i poveli u prostorije dežurne službe pa je po ulasku u dežurnu službu Š. i J. rekao "šta me čupate, nosite, vidite  idem normalno, ja nikoga nisam ubio, zašto se tako prema meni ponašate" a Jošović mu je uzvratio i opsovao mu majku i stisnutom pesnicom dva puta ga udario u predjelu arkade lijevog oka i osjetio je jake bolove ali mu nije potekla krv iz arkade a policajac J. mu je rekao "šta je jebem ti mater, hoćeš da te ugazim ovdje pičko jedna" a on rekao J. "koga ćeš ti da ugaziš, šta me udaraš" i tada je on opsovao Jošovića i rekao J. "zaplatićeš mi za ovo, tu ću ti ruku kojom si me udario otkinuti" a J. ga je  nakon toga i dalje vrijedjao a Š. mu je psovao sve živo i mrtvo. U tim trenucima osjetio je strašno poniženje i to tim prije zbog smrti svoga oca i u sebi je zbog afekta u kojem se našao policajcu Š. rekao "polomiću te groba mi očevog".Š. i J. su mu tu uputili još dosta uvreda a Š.mu je rekao kada bude pušten a on u uniformi srešće ga u gradu i da će da ga bije i da će mu svaku kost polomiti a psovao mu je i majku. Optuženi je dalje u odbranu naveo da nakon nekolika sata od ovog dešavanja požalio se dežurnim policajcima na bolove u glavi i da mu trni glava pa je vozilom MUP-a odmah prevezen u  M.c. i nakon obavljenog pregleda u H. s.i primio je inekciju a zatim su ga uputili na pregled kod specijaliste i pregledao ga je specijalista G. E. i poslao da snimi glavu nakon čega se sa snimcima ponovo vratio kod dr.G. koji mu je rekao da može da primi infuziju i da se izjutra javi na dodatni  pregled i za prijem infuzije.Nije tražio od policajaca da ga ponovo vode u Medecinski centar radi primanja infuzije kao i da su svi policajci, kako oni koji su ga privodili tako i oni u dežurnoj službi, izuzev policajaca Š. S.i J. Ž.bili krajnje korektni prema njemu. Sve što je ispričao je čista istina i samo traži od policajaca Š.i J.da ga mimoidju i da ga više u gradu nezaustavljaju bez razloga jer on zna da se ponaša  i nedaje policiji nikakav povod da ga zaustave a kamoli privode i zadržavaju. To što su policajci učinili prema njemu je čista demonstracija sile i bez ikakvog osnova. Kada je Šljivić od njega tražio ličnu kartu C. je od njega stajao na par metara i nezna je li vidio ili mogao vidjeti da je njega policajac Š. rukom uhvatio za gardarobu na grudima i prislonio lakat uz vrat te da nezna koliko je C. popio, zajedno su konzumirali alkohol i nezna da li je čuo njegov razgovor sa policijom. Na glavnom pretresu ne priznajući izvršenje krivičnog djela ni svoju krivicu i ostajući pri odbrani datoj u tužilaštvu dodao je da je te večeri sa njim i sa A. kod C.stajao N. D. koga nije htio da imenuje u istrazi ali se njemu D. sam javio i rekao da želi da posvjedoči šta se desilo kod C.. Dodao je da su oštećeni sve  iskonstruisali te da ih ničim nije izazvao kao i da prijetnje i psovke koje su oni njemu upućivali sada tvrde da je on njima rekao. Niko mu kritične večeri nije rekao zašto je priveden i zašto je zadržan 12 sati  a te večeri su se oštećeni Š.i J. na njemu iživljavali. Nikada nije imao nesporazuma sa Šljivićem i Jošovićem i nezna zbog čega su se tako ponašali a prije desetak godina imao je problem sa oštećenim Ć.ali kritične večeri Ć.ga nije vrijedjao niti ga psovao, jedino što mu je govorio da mu ne želi dobro. Oštećeni M. se ponašao korektno, čak je i stao izmedju njega i oštećenog J. bukvalno držeći J. da ne nastavlja da ga dalje udara. U završnoj riječi optuženi K. B. ističući da nije uradio to što mu se stavlja na teret, da nije izgovorio riječi kako mu je to stavljeno na teret što su potvrdila i dvojica svjedoka, prije svega C. koji je pričao istinu, da misli da je dokazano da nije kriv predložio je da ga sud oslobodi od optužbe  i donese oslobadjajuću presudu ističući da misli da je sve kristalno  jasno, da je kristalno jasno da nije kriv i da je spreman da ide na detektor laži. </span>
</p>
<p class="p3"></p>
<p class="p3">
<span>		U dokaznom postupku sud je saslušao svjedoke-oštećene Š. S.,J.Ž.,  Ć. R., M.G., saslušao svjedoke C. A., N. D., G. B., G. G., saslušao vještaka dr. P. M., pročitao službenu zabilješku UP PJ P. br.02-240/13-381/1 od 14.01.2013.godine, pročitao akt UP PJ P. br.03-240/13-5461/2 od 08.05.2013.godine i pročitao izvod iz KE za optuženog. </span>
</p>
<p class="p3"></p>
<p class="p3">
<span>		Nakon provedenog dokaznog postupka i ocjene izvedenih dokaza kako svakog pojedinačno tako i u medjusobnoj povezanosti a pri tom cijeneći odbranu optuženog K. B. ovaj sud je utvrdio činjenično stanje  bliže opisano izrekom ove presude. </span>
</p>
<p class="p3"></p>
<p class="p3">
<span>	           Naime,  javna optužba stavlja na teret  optuženom da je izvršio krivično djelo  napad na službeno lice u vršenju službene dužnosti iz čl.376 st.3 u vezi st.1 Krivičnog Zakonika kako je to bliže opisane izrekom ove presude. Optuženi Knežević  ne priznaje da je kritične prilike odbio da policajcu Š. nije upućivao riječi prijetnje ni ispred pekare"A."ni u službenim prostorijama policije kada su ga priveli.</span>
</p>
<p class="p3"></p>
<p class="p3">
<span>		 Radi provjere odbrane  optuženog sud je izveo predložene dokaze pa su svjedoci- oštećeni Š. S., M. G., J. Ž. i Ć. R. izjavili da su zaposleni u UP PJ P. kao policajci i da su dana 14.01.2013.godine nešto posle 02,00 časa službenim vozilom obilazili grad jer je te noći bio doček pravoslavne Nove godine pa je bila jača kontrola rada ugostiteljskih objekata kao i vodjenje računa da ne dodje do narušavanja javnog reda i mira. Bili su sa policijskim vozilom "M." kojim je upravljao M.G., Š.je bio vodja grupe i kretali su se  ulicom 1 D. od V. č. ka raskrsnici prema Crkvi i dolaskom u raskrsnicu M. je skrenuo u desno u Ul.T. i samo što su skrenuli vozilom pred vozilo je stao C.A. pa je M. zaustavio vozilo a C.  ramenom udario u haubu vozila. Dalje su kazali da su sva četvorica izašli iz vozila, na pitanje zašto to radi i u čemu je problem C. je pitao za lokal "M." kako taj lokal radi pa im je prišao K. B.koji je prethodno stajao pored vozila i stao izmedju njih i C.govoreći im "šta ga dirate, ništa nije uradio".Oštećeni su dalje kazali da je oštećeni Š.odmah od K. zatražio ličnu kartu a K. rekao da neda ličnu kartu na uvid i odmah počeo da ih vrijedja govoreći im "ko ste vi pičke jedne da vam ja dam ličnu kartu, govna jedna  i dr." a zatim je počeo da im prijeti da će ih napasti govoreći "pobiću vas, zaklaću vas, majku vam jebem kriminalci, krsta mi pravoslavnog i pravoslavne Nove godine, groba mi očina pobiću vas". Na ove prijetnje reagovali su Š.i Ć.tako što su upotrebom fizičke sile-rukama uhvatili za ruke K. i uveli ga u službeno vozilo, K. nije pružao nikakav otpor niti ih je vrijedjao u toku vožnje do zgrade policije. Kad su došli u UP PJ P.poveli su K. u sektorsku prostoriju  i dok su se tu nalazili K.je više puta ponavljao ove uvrede i prijetnje. Kazali su i to da je optuženi K.bio u alkoholisanom stanju i da je to bilo vidno kao i da je sam rekao da je konzumirao alkohol a prilikom privodjenja nije pružao nikakav otpor niti je pokušao bilo čim da ih udari. Oštećeni Š.je kazao da ispred C. nije obraćao pažnju da li je neko bio sa K. već je pažnju obraćao na C..Oštećeni J. je kazao da kritične večeri sa optuženim i C. nije više bilo nikoga jer bi  da je ko bio vjerovatno to primijetio i optuženi je sve uvredljive riječi i prijetnje koje je govorio, govorio u množini što znači da je to govorio svoj četvorici kao i da nikakv razlog nije imao da optuženom upućuje psovke i psuje mu majku te da nije istina da je u prostorijama policije optuženom psovao majku niti ga udarao u predjelu  oka. I oštećeni M. je kazao da se optuženi ispred Crkve nije nikom od njih četvorice direktno obratio po imenu već je govorio u množini pa pošto je i on i ostali  bili u uniformi i radili te večeri  osjetio se ugroženim od upućenih prijetnji kao i da je sa optuženim možda i više od 20 minuta proveo u kancelariji policije te večeri i razgovor  izmedju njih u kancelariji je bio normalan. Tvrdio je da nije rekao optuženom da nezna šta je bilo J. da se tako ponaša te večeri, da ne brani kolege već je ispričao istinu.Nezna da li je te večeri optuženi vodjen u B. radi ukazivanja pomoći ali dok ga je on obezbedjivao optuženi nije tražio da mu se ukaže ljekarska pomoć.   </span>
</p>
<p class="p3"></p>
<p class="p3">
<span>		Sud je cijenio iskaze oštećenih Š., M., J. i Ć. i isti u cjelosti prihvatio kao jasne, detaljne i  nepristrasne.</span>
</p>
<p class="p3"></p>
<p class="p3">
<span>		Optuženi K. u svojoj odbrani  navodi  da su iz službenog vozila kritične večeri izletjela kolko se sjeća  tri ili četiri policajca te da ga je odmah policajac Š.rukom uhvatio za gardarobu u predjelu prsa a lakat od ruke mu prislonio  uz vrat  i tako kako je  bio prislonjen na auto tražio od  njega  ličnu kartu.Nezna  je li Š. rekao da nema ličnu kartu  ali zna da mu je rekao "udavi me čovječe,pusti me".Oštećeni Š. kao i oštećeni M., J. i Ć. negiraju ove navode optuženog ističući da  kada su  oštećeni  izašli iz vozila i pitali C. u čemu je problem  prišao im je optuženi  koji je prehodno stajao neposredno pored vozila  i stao izmedju njih i C. govoreći "šta ga dirate, ništa nije uradio" i tada mu je Š. tražio  ličnu kartu  a optuženi mu rekao da neda ličnu kartu  i odmah počeo sa uvredama  a zatim i sa prijetnjama  da će ih napasti. Svjedok C. A.je  izjavio da je kritične prilike  bio sa  svojim drugom optuženim B., da su bili u lokalu  Z. i konzumirali alkohol  i negdje oko 02,00 časa  šetali Ul.T. i došli do C. S.P. pa je on  pokušao da predje  preko pješačkog prelaza  sa desne na lijevu stranu  i tada se iz Ul. 1 D. pojavilo policijsko vozilo i skrenulo u Ul.T. i vozač policajac nije htio da ga propusti iako je on bio na pješačkom prelazu i policajac je vozilom usporio  tako da ga je blago zakačio u predjelu koljena desne  noge. Dalje je kazao da su odmah iz vozila  izlećela 4 policajca  i jedan  od njih mu se unio u lice i rekao mu "šta to ti glumiš, jesi li ti neki mangup" i u tom trenutku  B. je policajcima rekao "šta vi imate protiv njega"  a jedan od policajaca odmah je Božidara  rukama uhvatio za njegove ruke i odveo ga prema zadnjim vratima  policijskog vozila  a drugi policajac je B. sa ledja gurao te su ga ubacili u policijsko vozilo.B. se privodjenju nije protivio  a on nije čuo  da je bilo kakve riječi prijetnje ili uvrede  uputio  policajcima.Odmah su  B. odvezli  u policiju. Kad su bili na raskrsnici pored C. od K.policajci nijesu tražili ličnu kartu,  100%  bi on to  morao čuti. Tvrdio je da optuženi  nije kritične prilike  izgovorio ni riječi prijetnje ni uvrede policajcima,  nalazio se na dva do tri metra udaljenosti od optuženog  i da je optuženi to izgovorio  sigurno bi to čuo. Ovaj svjedok je  kazao da je kritične prilike sa  njim i optuženim bio i N.D. te da je N. stajao sa optuženim  i odmah nakon što je optuženi rekao policajcima "šta vi imate protiv njega" policajci kreću na B.. Prilikom davanja izjave u tužilaštvu  nije kazao da je sa njim i optuženim kritične večeri bio N.Dino jer ga to niko nije pitao.Svjedok N.D.  je izjavio  da poznaje optuženog  ali da se ne druže  te da je te noći negdje oko 02,30 časova bio u prodavnici "G.-g." kod G. i nakon što je kupio cigarete kod C. je vidio  K.  i C.  i pošto je znao da je te noći bila proslava  pravoslavne Nove godine  prišao im je, B. čestitao  pravoslavnu Novu godinu i poljubio se sa njim  a sa C. se pozdravio. Bio je okrenut  licem prema čaršiji i odmah čuje da A.  govori "stani,stani  na pješačkom smo" pa se okrenuo  i vidio policijsko vozilo  iz koga su izašla misli 4 policajca  i A.je počeo da policajcima postavlja pitanja  ko je u pravu  i jedan od policajaca  je držao za rame  rukom C. a druga ruka mu je bila u poziciji kao da hoće da udari C. i taj policajac mu je rekao "nemoj da ti glavu otkinem". Nezna ko je od policajaca to rekao  ali svi su bili u uniformi. D.je kazao da je njega policajac Ć.legitimisao a B. je pokušao  tada da se obrati policajcima u smislu  da ih puste da idu kući  i dvojica policajaca odmah stavljaju B. ruke na ledja  i stavljaju ga u vozilo  a njemu i C. govore da  idu  kući. Nije vidio da su policajci legitimisali  B. niti čuo da li su mu tražili ličnu kartu jer je on tada legitimisan od Ć.. Nije vidio  ni čuo  a morao bi vidjeti i čuti  da se B.  protivio kad su mustavljali ruke na ledja  i vodili ga u policijsko auto koje je bilo na pola metra iza njih.  N.silu policajci nijesu primijenili prema B. te noći pred C.  jer da jesu on bi to morao i vidjeti i čuti. Nije vidio da je bilo ko od policajaca hvatao B. za gardarobu  ili dijelove tijela a vjerovatno bi to vidio da se desilo.Cijeli dogadjaj je trajao manje od dva minuta  i on nije čuo  da su policajci vrijedjali Božidara niti da su mu prijetili niti da je on njih vrijedjao  i prijetio im. </span>
</p>
<p class="p3"></p>
<p class="p3">
<span>		Sud je cijenio  iskaze svjedoka C. A. i N. D.  i stekao ubjedjenje  da ova dva svjedoka  nijesu bila  ni istinita ni objektivna  u svom kazivanju već da su ovakvim svojim iskazima  htjeli da pomognu optuženom kako bi izbjegao  odgovornost  za počinjeno djelo. U prilog ovakvog zaključka suda  ide i činjenica da je optuženi K. u svojoj odbrani kazao da   čim se  policijsko vozilo zaustavilo  iz njega su izletjela 3 ili 4 policajca  i odmah ga policajac Š. hvata rukom za gardarobu u predjelu prsa  a lakat od ruke mu prislanja uz vrat i tako kako je prislonjen uz auto  tražio od njega ličnu kartu. Svjedoci C.i N. koji po  sopstvenim navodima  se nalaze  na dva  tri metra  od optuženog  to opisuju  na drugačiji način. Svjedok C. navodi  da  kada se  optuženi  obratio policajcima riječima "šta vi imate protiv njega"  jedan od policajaca je odmah B. rukama  uhvatio za ruke  i odveo ga prema zadnjim vratima policijskog vozila a drugi policajac ga sa ledja gurao  pa su ga ubacili u policijsko vozilo. Svjedok N. opet navodi  da kada se optuženi obratio policajcima  u smislu da ih puste  kući   dvojica policajaca  odmah stavljaju  optuženom B. ruke na ledja  i stavljaju ga u vozilo. Dakle, optuženi  i svjedoci C. i N.  su  u neposrednoj blizini  jedan drugog, na rastojanju od par metara  i dogadjaj  sasvim različito prikazuju. Optuženi  je kazao  da mu je policajac Š. tražio na uvid ličnu kartu  te da nezna  da li je Š. rekao da nema ličnu kartu  a svjedok C.  tvrdi  da policajci pred C. nijesu  od optuženog  tražili ličnu kartu  jer da jesu  on bi to 100% morao čuti.Optuženi je kazao da kada su iz službenog vozila  izašli oštećeni  on i C. su stajali na trotoaru dok svjedok C. navodi da je on bio na pješačkom prelazu. Iz svega  ovoga proizilazi logičan zaključak  da  su  svjedoci C. i N.  bili pristrasni u svom kazivanju  i da su svjedočili  ne ono što su  zaista kritične večeri  vidjeli i čuli  već ono što  smatraju da će biti  od pomoći  optuženom  pa iz ovih razloga  sud njihove iskaze  nije mogao prihvatiti.  Osim toga navodi optuženog da ga je oštećeni Š. čim je izašao iz službenog auta uhvatio za gardarobu u predjelu prsa  a lakat od ruke mu prislonio  uz vrat pa je tako bio prislonjen uz službeno auto nijesu logični. Ovo iz razloga  što po optuženom do ovog kontakta  nema nikakvog  ni fizičkog ni verbalnog  konflikta  izmedju njega i oštećenih pa nije logično  da je oštećeni bez ikakvog povoda uhvatio optuženog za gardarobu  i stavio mu lakat uz vrat. Oštećeni su kazali da prilikom privodjenja službenim vozilom optuženog u UP PJ P.optuženi nije pružao nikakav otpor  pa navodi optuženog  o postupanju oštećenog Š. prilikom izlaska  iz službenog vozila pred C.  su nelogični iz prostog razloga  što je bilo u pitanju javno mjesto, dakle vidjelo bi se postupanje  policajca a u službenom vozilu prilikom privodjenja  policajci se ponašaju korektno  što navodi sam optuženi. Nisu logični ni navodi optuženog da se oštećeni  prilikom privodjenja službenim vozilom ponašaju korektno a dolaskom u službene prostorije gdje mora biti još policajaca i neposrednih starješina oštećeni J.  ga udara navodno dva puta. Sud nije mogao prihvatiti  objašnjenje optuženog  da  svjedoka N.  nije pomenuo tokom istrage kod tužioca  kako ga  nebi miješao u dogadjaj  kao  ni navode svjedoka C. da u tužilaštvu prilikom davanja izjave nije kazao da je dogadjaju  bio prisutan svjedok N. D. jer ga to niko nije pitao  i ove navode optuženog i svjedoka C.  sud nije prihvatio smatrajući da su smišljeni  u cilju olakšanja položaja  optuženog pred sudom jer  da je zaista  svjedok Nuhanović  bio prisutan dogadjaju  onda bi  bilo logično  da  to  i optuženi i njegov prijatelj svjedok C. kažu  prilikom saslušanja u tužilaštvu  a na ovakav zaključak upućuje i činjenica  odnosno  navod optuženog  da je svjedok N. se sam ponudio  da svjedoči.</span>
</p>
<p class="p3"></p>
<p class="p3">
<span>		Svjedok N. je kazao da je kritične prilike negdje oko 02,30 časova bio u  prodavnici "G.-g." gdje je kupio cigarete nakon čega  je vidio optuženog i svjedoka C.  pa se sa njima pozdravio a optuženom čestitao i pravosnavnu Novu godinu. Svjedok G.G.vlasnik prodavnice "G.-g." koja se nalazi u Ul.A. u P.  je kazao da ova prodavnica radi od 09,00  do 22,00 časa  i tada rade radnice  a on radi u  radnji do 02,00 časa. Kad su neka  dešavanja u gradu  ili vikend radnja radi i posle 02,00 časa ali ne preko 02,30 časa.Poznaje  N. D.  ali ne može da se sjeti  da li je  u noći 13/14.01.2013.godine N. dolazio u radnju  koja je te noći radila do  02,30 časa ili  03,00 časa. Svjedok G.B.je kazao da je vlasnik prodavnice "G.-g."  njegov brat G.  i da je radno vrijeme radnje  do 22,00 časa  mada radnja radi i duže kad ima nekih dešavanja i vikendom. Kazao je da nije radio u radnji u noći 13/14.01.2013.godine  te da misli da je radio njegov brat G.. Iskaze svjedoka G.G.i G.B.  sud u cjelosti prihvata kao istinite i nepristrasne.  </span>
</p>
<p class="p3"></p>
<p class="p3">
<span>		Optuženi tvrdi  da ga je nakon privodjenja u stanicu policije  kritične večeri  policajac Jošović  dva puta stisnutom pesnicom udario  u predjelu arkade lijevog oka  i da je osjetio jake bolove  te da mu nije potekla krv iz arkade  pa je kasnije odveden u bolnicu  na pregled.  Priložio je medecinsku dokumentaciju za ovu povredu  pa je sud  odredio vještačenje po vještaku  medecinske struke dr.P.M. pa je vještak dr.P. nakon uvida u medecinsku dokumentaciju za optuženog K.  kazao da je  u izvještaju ljekara specijaliste  ortopeda dr.G. broj 248 od 14.01.2013.godine našao da stoji: " povreda lijeve frontalne (čeone) regije, povreda od strane drugog lica, nije gubio svijest, sjeća se dogadjaja" a u rubrici  klinički nalaz   gdje ljekar  opisuje  izgled povrede stoji:" u frontalnom  dijelu lijevo otok sa palpatornom  bolnom osjetljivošću".Druge povrede nijesu opisane.  U dijagnozi stoji:"površna  traumatska lezija  na glavi (kontuzija čeone regije). U svom mišljenju vještak dr.P.je kazao  da se radi o lakoj tjelesnoj povrede, to je oteklina od kontuzije lijeve čeone regije, te da je povreda nanesena jednim udarcem tupom silom, može i tupim tvrdim predmetom po lijevoj čeonoj regiji a mogla je nastati i udarom glavom od  tvrd predmet ili tvrdu podlogu. Ovakav otok može nastati i od ruke odnosno udarca rukom i radi se o lakšem intezitetu udarca  ako je u pitanju tvrd predmet jer jači udarac  tvrdim predmetom  bi ostavio povredu na koži u vidu oguljotine, nagnječenja kože  čega u konkretnom slučaju nema. Ako je povreda nanijeta udarcem rukom ili pesnicom onda se  radi  o udarcu srednjeg inteziteta i pošto  samo na jednom mjestu postoji otok radi se o samo jednom udarcu.U izvještaju ljekara nema  naznačena ni veličina ni boja otekline  niti ima dokaza da je sila djelovala na dva mjesta. Vještak je kazao da u medecinskoj dokumentaciji  na osnovu koje je dao nalaz i mišljenje nema dokaza da je sila djelovala na dva mjesta,ima samo jedna opisana oteklina  kao i da je teoriski moguće  da dva udarca djeluju po istom mjestu. U svakom slučaju  radi se  o udarcu srednjeg inteziteta čim nije ostavio dublje povrede u vidu  oguljotine ili  rane (otvorene) na koži a jak udarac pesnicom ostavio bi veću povredu  od ove  koja je opisana. Moguće je da je ova povreda nastala i udarom čelom  od neki tupo tvrdi predmet  ali bi se opet radilo o blažem udaru. Vještak je kazao i to da ne može da se izjasni o vremenu nastanka ove povrede pošto nema opisane boje ali smatra da se radi o nešto svježijoj povredi  koja je mogla nastati u vremenu od 24,00 časa gledano od vremena  izvršenog pregleda.  </span>
</p>
<p class="p3">
<span>	</span>
</p>
<p class="p3">
<span>		Sud u cjelosti prihvata  kao objektivan  i po pravilima  struke  dat  nalaz  i mišljenje vještaka dr.P. koji nalaz i mišljenje  su potkrijepljeni medecinskom dokumentacijom za optuženog. C. iskaz optuženog i dovodeći njegov  iskaz u logičnu vezu  sa  objektivnim nalazom i mišljenjem vještaka dr. P.  sud  nije mogao prihvatiti  iskaz  odnosno navode optuženog  da ga je kritične prilike oštećeni Jošović  udario  dva puta  stisnutom pesnicom u predjelu arkade lijevog oka i da je osjetio jake bolove a ovo iz razloga što je vještak  dr.P. kazao da na osnovu medecinske dokumentacije za optuženog nema dokaza  da je sila djelovala dva puta kao i da je ova povreda mogla nastati od jednog udarca srednjeg inteziteta  ili pak od  udara ovim dijelom glave o neki tupo tvrdi predmet. Da je u pitanju jači udarac onda bi morao ostati trag na koži čega u konkretnom slučaju nema a vještak je kazao i to da je ova povreda nastala  u vremenu od 24 časa gledano od izvršenog pregleda što znači da je mogla nastati i prije privodjenja.  </span>
</p>
<p class="p3"></p>
<p class="p3">
<span>		Dakle, jasnim i istinitim iskazom oštećenih M. G., Š. S., J. Ž. i Ć. R. kojima je sud u potpunosti poklonio punu vjeru utvrdjeno je da su  svi oštećeni  policijski službenici UP PJ P. i da su u noći 13/14.01.2013.godine bili  kao policajci u obilasku grada i kontroli  rada ugostiteljskih objekata obzirom da je bio doček pravoslavne N. g.e.Dalje je nesporno utvrdjeno da je policajac-oštećeni Š.od optuženog K.B.  ispred pekare "A." u P. tražio na uvid ličnu kartu te da optuženi nije dao na uvid  ličnu kartu  već je  svim oštećenim-policajcima  koji su bili u uniformi  u množini uputio  uvredljive  riječi "ko ste vi pičke jedne  da vam ja dam ličnu kartu, govna jedna" a potom oštećenim  uputio i riječi prijetnje "pobiću  vas, zaklaću vas, majku vam jebem, kriminalci,  krsta mi  pravoslavnog i pravoslavne Nove godine, groba mi očina, pobiću vas".Nakon što su ga službenim vozilom priveli u stanicu policije optuženi je iste prijetnje  više puta  ponovio policajcima-oštećenim.Dakle oštećeni su kritične prilike  bili službena  lica  koja su vršila  službenu dužnost  i u toku obavljanja  te službene dužnosti   optuženi  K. B.  im je uputio prijetnje  "pobiću vas,zaklaću vas, majku vam jebem kriminalci, krsta mi pravoslavnog i pravoslavne Nove godine, groba mi  očina, pobiću vas". Pri tom je optuženi bio svjestan  da ove riječi  prijetnje  upućuje službenim licima-policajcima koji su kritične večeri  bili na službenoj dužnosti ali uprkos tome upućuje im ove riječi prijetnje, dakle  djeluje sa umišljajem i u ovim radnjama optuženog Knežević Božidara stoje  svi bitni elementi  bića krivičnog djela  napad na službeno lice u vršenju službene dužnosti iz čl.376 st.3  u vezi st.1 Kz pa ga je sud kao umišljajnog učinioca oglasio krivim  i osudio po zakonu.  </span>
</p>
<p class="p3"></p>
<p class="p3">
<span>	              Dakle, kako je sud u postupku utvrdio da je optuženi  izvršio  krivično djelo napad na službeno lice u vršenju službene dužnosti iz čl.376 st.3 u vezi st.1 Kz na štetu oštećenih kako mu je to javnom optužbom i stavljeno na teret sud je  optuženog oglasio krivim  i osudio po zakonu a prilikom odlučivanja o vrsti i visini kazne  sud je cijenio  sve okolnosti  koje utiču  kako na vrstu  tako i na visinu kazne u smislu čl.42 Kz. Optuženi  K.B.je mlad čovjek, student IV godine fakulteta, izdržava ga majka.  Do sada nije osuđivan što je utvrđeno iz izvoda iz KE, a što upućuje na zaključak da se ne radi se o osobi sklonoj vršenju krivičnih djela. Kritične večeri je proslavljao pravoslavnu novu godinu i konzumirao alkohol. Ove okolnosti sud je uzeo kao olakšavajuće okolnosti  na strani optuženog. Obzirom na ove olakšavajuće okolnosti na strani optuženog a u nedostatku otežavajućih okolnost sud je mišljenja da u konkretnom slučaju, a radi krivično pravne zaštite prema ovom optuženom a imajući u vidu i njegov dosadašnji život nije nužno  optuženom izricati kaznu zatvora već da se i uslovnom osudom odnosno samim upozorenjem uz prijetnju kaznom može dovoljno uticati na optuženog da više ne vrši krivična djela pa mu je sud u smislu čl.52 Kz  utvrdio   kaznu zatvora  u trajanju od 6 mjeseci istovremeno određujući da se iste neće izvršiti ako optuženi u roku od 1 godine dana ne izvrši novo krivično djelo smatrajući da će se i na ovaj način shodno čl.32 Kz u cjelosti postići svrha kažnjavanja  i dovoljno uticati na optuženog  da više ne vrši krivična djela. </span>
</p>
<p class="p3"></p>
<p class="p3">
<span>		 Optuženi  je u smislu čl.226 i 229 ZKP-a  obavezan da Budžetu CG  na ime troškova krivičnog postupka  koji čini naknada i nagrada  za  obavljeno medecinsko vještačenje  plati iznos od  27,50 € kao i da na ime paušala  plati iznos od 27,50 € koji iznos  predstavlja najniži iznos za paušal a ovo shodno trajanju i složenosti krivičnog postupka te imovnom stanju optuženog.</span>
</p>
<p class="p3">
<span>		 Imovinsko pravnog zahtjeva nije bilo.</span>
</p>
<p class="p3"></p>
<p class="p4">
<span class="s1">OSNOVNI SUD U PLJEVLJIMA,</span>
</p>
<p class="p4">
<span class="s1">Dana 07.06.2013.godine .</span>
</p>
<p class="p3"></p>
<p class="p3">
<span>Zapisničar, 						                            	      S u d i j a, </span>
</p>
<p class="p3">
<span>Leković Zora 						                          	 Ljiljana Popović </span>
</p>
<p class="p3"></p>
<p class="p3">
<span class="s1">PRAVNA POUKA :</span>
</p>
<p class="p3"></p>
<p class="p3">
<span>		Protiv ove presude dozvoljena je žalba u roku od 8.dana po prijemu</span>
</p>
<p class="p3">
<span>		iste Višem sudu B.Polje a  preko ovog suda. </span>
</p>
<p class="p1">
<span class="s1">DOSTAVITI:</span>
</p>
<p class="p1">
<span class="s1">1 x ODT Pljevlja</span>
</p>
<p class="p1">
<span class="s1">1 x Optuženom</span>
</p>
<p class="p1"></p>
<p class="p1"></p>
<p class="p1"></p>
<p class="p1"></p>
<p class="p1"></p>


</body>
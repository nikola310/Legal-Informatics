<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.74930555in 0.75in 0.49930555in 1.0in;}
.p1{text-indent:0.5in;text-align:justify;hyphenate:auto;font-family:Verdana;font-size:12pt;}
.p2{text-indent:0.625in;text-align:center;hyphenate:auto;font-family:Times New Roman;font-size:12pt;}
.p3{text-indent:0.625in;text-align:end;hyphenate:auto;font-family:Verdana;font-size:12pt;}
.p4{text-align:center;hyphenate:auto;font-family:Verdana;font-size:12pt;}
.p5{text-align:start;hyphenate:auto;font-family:Verdana;font-size:12pt;}
.p6{text-indent:0.5833333in;text-align:justify;hyphenate:auto;font-family:Verdana;font-size:12pt;}
.p7{text-align:justify;hyphenate:auto;font-family:Verdana;font-size:12pt;}
.p8{text-indent:0.5833333in;text-align:center;hyphenate:auto;font-family:Verdana;font-size:12pt;}
.p9{text-align:justify;hyphenate:auto;font-family:Verdana;font-size:11pt;}
.p10{text-align:start;hyphenate:auto;font-family:Times New Roman;font-size:12pt;}
</style>
<meta content="violeta.raicevic" name="author">
</head>
<body class="b1 b2">
<p class="p1"></p>
<p class="p1"></p>
<p class="p1"></p>
<p class="p2">
<!--Image link to '0.jpg' can be here-->
</p>
<p class="p3">
<span>K.br.182/12</span>
</p>
<p class="p4"></p>
<p class="p4">
<span>U IME CRNE GORE</span>
</p>
<p class="p5"></p>
<p class="p6"></p>
<p class="p7">
<span>	OSNOVNI SUD U BIJELOM POLJU,  sudija  Raičević Violeta uz učešće namještenika suda  Joksimović Ljiljane kao zapisničara u krivičnom predmetu po optužnom predlogu  ODT-a u B. Polju, Kt. br.66/11 od. 18.04.2012.godine,  protiv optuženog A.S.a iz Bijelog Polja, zbog krivičnog djela posebni slučajevi falsifikovanja isprave iz čl. 413. st.1.tač.3. u vezi čl.412 st.2. u vezi st.1 Krivičnog zakonika Crne Gore, nakon održanog glavnog i javnog pretresa u prisustvu zamjenika ODT-a Kljajević Katarine, okrivljenog A.S.a i oštećenog V.S.a, dana 27.09.2012. godine, donio je i javno objavio:</span>
</p>
<p class="p7"></p>
<p class="p7"></p>
<p class="p4">
<span>P R E S U D U</span>
</p>
<p class="p7"></p>
<p class="p7"></p>
<p class="p7">
<span>	Okrivljeni A.S., jmbg ..., od oca  Z. i majke  S. rodjene R.,  rodjen ....godine u B.Polju, sa prebivalištem u  selu B.a, opština B.Polje, državljanin Crne Gore, pismen, sa zavaršenom srednjom školom,  oženjen,  otac četvoro djece,  osudjivan presudom Osnovnog suda u B.Polju K.br.388/08 od 29.04.2009.godine,  zbog krivičnog djela iz čl.154.KZ 30 dana zatvora  uslovno za jednu godinu, koja osuda je brisana po rješenju  ovog suda kv.br.72/2012 od 26.03.2012.godine,  kojim je utvrdjeno da su ispunjeni uslovi za zakonsku rehabilitaciju navedene osude. </span>
</p>
<p class="p7"></p>
<p class="p6">
<span>Na osnovu čl.373.tač.2.Zakonika o krivičnom postupku Crne Gore,</span>
</p>
<p class="p6"></p>
<p class="p8">
<span>OSLOBADJA SE OD OPTUŽBE</span>
</p>
<p class="p6"></p>
<p class="p6">
<span>Da je:</span>
</p>
<p class="p6"></p>
<p class="p6">
<span> Dana 08.04.2007.godine  u B.Polju  izdao mjenicu serije AA0199191 u ime oštećenog V.S.a, bez njegovog ovlašćenja, sa njegovim podacima  na poledjini mjenice  pod brojem tri  i istu  uz zahtjev za dobijanje kredita na svoje ime predao  u M. A. u B.Polju, po osnovu koje je dana 08.04.2007.godine,  po ugovoru o zajmu broj  LD 0709500044 podigao kredit kod pomenute banke u iznosu od 6.000,00  € </span>
</p>
<p class="p6">
<span>-čime bi izvršio krivično djelo posebni slučajevi falsifikovanja isprave iz čl. 413. st.1.tač.3. u vezi čl.412 st.2. u vezi st.1 Krivičnog zakonika Crne Gore.</span>
</p>
<p class="p6"></p>
<p class="p6">
<span>- jer nije dokazano da je okrivljeni učinio djelo za koje je optužen.</span>
</p>
<p class="p6"></p>
<p class="p6">
<span>Troškovi krivičnog postupka padaju na teret budžetskih sredstava suda.</span>
</p>
<p class="p6">
<span>	</span>
</p>
<p class="p7">
<span>	Oštećeni V.S.o se radi ostvarivanja imovinsko pravnog zahtjeva upućuje na parnični postupak.</span>
</p>
<p class="p7"></p>
<p class="p4">
<span>O b r a z l o ž e nj e</span>
</p>
<p class="p7"></p>
<p class="p7"></p>
<p class="p7">
<span>	Optužnim predlogom  ODT-a u B. Polja Kt. br. 66/11 od 18.04.2012.godine. optužen je A.S. iz Bijelog Polja, zbog  krivičnog djela posebni slučajevi falsifikovanja isprave iz čl. 413. st.1.tač.3. u vezi čl.412 st.2. u vezi st.1 Krivičnog zakonika Crne Gore.</span>
</p>
<p class="p7"></p>
<p class="p7">
<span>	Glavni pretres je održan u prisustvu zamjenika ODT-a, okrivljenog i oštećenog.</span>
</p>
<p class="p7"></p>
<p class="p7">
<span>	Zamjenik ODT-a  je precizirala  optužni predlog u dijelu činjeničnog opisa na način kako je  to sadržano izrekom presude. U završnoj riječi je predložila da se okrivljeni oglasi krivim i osudi na kaznu po zakonu.</span>
</p>
<p class="p7"></p>
<p class="p7">
<span>	Okrivljeni A.S.   u svojoj odbrani tokom postupka je istakao  da ne priznaje djelo koje mu se stavlja na teret niti krivicu za isto bliže pojašnjavajući da je u aprilu mjesecu 2007.godine podigao kredit kod M. A.  u iznosu od 6.000,00 €. Žiranti za kredit su mu bili  H.I., I.DŽ., Č.V.i Š.O.a, koje je obezbijedio  i dao im obrasce koje je predhodno pribavio od službenika banke. Žiranti su mu  vratili popunjene i ovjerene obrasce, koje je  uz ostalu potrebnu dokumentaciju predao  u M. "A." službenici G.B.. Što se tiče  V.S.a istog nije poznavao  sve do 2010.godine,  koji kada ga je pozvao  ispričao  mu je da je  odbijena rata za kredit koji je podigao na svoje ime. Rekao mu je da mu ništa u vezi toga nije poznato, da njegovo ime  ne stoji  na ugovoru o kreditu tako da ne zna na koji način  je istom došla zabrana po osnovu predmetnog kredita. Dogovorili su se da zajedno podju  u banku kada je neko od službenika banke objasnio V.S.u da je u pitanju greška  i da će povući zabranu  i vratiti mu novčani iznos  po osnovu jedne rate  koja mu je odbijena od plate.Nije mu poznato ko je ispunjavao podatke na mjenici a predpostavlja da je neko od službenika banke. Što se tiče mjenice  on je istu  u banku  uz ostalu potrebnu dokumentaciju predao bjanko, a žitanti su morali lično da dodju i upišu svoje podatke u banci. Nije  mu poznato kako je ime V.S.a dospjelo na mjenici jer je tog  čovjeka prvi put vidio kada mu je odbijena rata od plate. U razgovoru sa istim i V.  je bio začudjen činjenicom da je žirant pa kada mu je predočio ugovor o kreditu  iz kojeg se vidi da V.S.o nije žirant, on se izvinuo  i rekao da je vjerovatno banka nešto uradila greškom. Istakao je da nije  bio prisutan kada se popunjavala mjenica. U završnoj riječi je izjavio  da se ne osjeća krivim, jer nije izvršio djelo koje mu je stavljeno na teret obzirom da nijesu tačni navodi tužioca  da je mjenicu sa podacima V.S.a  predao u banku  jer na mjenici u vrijeme predavanja iste nijesu bili popunjeni podaci  V.S.a a što se zaključuje iz ugovora o kreditu iz kojeg se vidi da V.S.o njemu nije bio  žirant.</span>
</p>
<p class="p7"></p>
<p class="p7">
<span>	Radi utvrdjivanja odlučnih činjenica i krivične  odgovornosti okrivljenog sud je na glavnom pretresu u dokaznom postupku  izveo sledeće dokaze: saslušao oštećenog V.S.a u svojstvu svjedoka,  saslušao svjedoke I.DŽ.a, Č.V.a, G.B.i P.R., izvršio uvid  u ugovor o zajmu broj  LD 070950044, izvršio uvid u fotokopiju  djelovodne knjige  Uprave policije PJ B.Polje u kojoj je zavedena administrativna zabrana na ime V.S.a br.403/07-5382 od 04.04.2007.godine, izvršio uvid u mjenicu  serije AA0199191, pročitao  nalaz i mišljenje vještaka grafološke struke  N.V.broj 36/12  od 04.04.2012.godine,  saslušao istog vještaka na okolnosti pojašnjenja nalaza, pročitao dopunu grafološkog vještačenja  vještaka N.V.br.36/12 od 15.09.2012.godine, izvršio uvid u izvod iz KE na ime okrivljenog i stim u vezi rješenje  ovog suda Kv.br.72/12 od 26.03.2012.godine.Svjedok  H.I.  je tokom postupka  iskoristio  svoje zakonsko pravo pa nije svjedočio.Drugih predloga za dopunu dokaznog postupka nije bilo.</span>
</p>
<p class="p7"></p>
<p class="p7">
<span>	Naime, iz iskaza oštećenog V.S.a proizilazi  da je u toku 2007.godine, na zahtjev i molbu  I.DŽ.a pristao da  mu bude žirant za iznos od 1.500,00  € kod A. banke. DŽ. mu je rekao da  će kredit biti na ime njegove majke na šta  je on pristao, potpisao izjavu i administrativnu zabranu i predao je I.DŽ.u. U toku 2010.godine, izvršena je obustava  od njegove plate  na ime kredita čiji je  nosilac A.S.. Provjerom kroz M. A. u  bazi podataka  nije imalo podatka  da je žiran A.S.u. Zbog toga je pozvao istog da porazgovaraju, kada  mu je A.S. pokazao ugovor o zajmu  koji je dobio  od  A.a  i uvjerio ga  da u ugovoru ne stoji  da je žirant. Takodje je razgovarao  i sa I.em  koji mu je rekao da je  zaista uzeo kredit u iznosu od 1.500,00 €. Smatra da je neko od zaposlenih u A.  zloupotrijebio  dokumentaciju koju je potpisao  i istu aktivirao  kako bi naplatio  kredit  dat A.S.u kojem uopšte nije bio   žirant. Istakao je da mu se ne vrše obustave od plate jer je banka vidjela da je došlo do greške.Smatra da A.S., kojeg do tada  nije poznavao, nije  mogao nikako da dodje u posjed njegovih ličnih podataka, jer su njegovi podaci  bili dostupni A. banci po ranijem kreditu  koji je uredno podigao I.DŽ.  a kojem je  bio žirant.Pojasnio je da je  u kasnijem  razgovoru sa I.DŽ.om saznao da su mu službenici banke A.a saopštili da će mu dati  kredit ali da će ga "šlepati" uz drugo lice pošto je kasnio sa zahtjevom za podizanje kredita. Nakon njegove provjere u banci utvrdio je da čak nije bio žirant  I.DŽ.u tj. da nikome u toj banci, a smatrao je da je bio žirant I.u  tj. njegovoj majci  jer je on preko svoje  majke podigao kredit  sa koji je popunio  administrativne zabrane i izjave a kojom prilikom nije popunjavao nikakvu mjenicu.</span>
</p>
<p class="p7"></p>
<p class="p7">
<span>	Iz iskaza svjedoka  I.DŽ.a proizilazi  da je bio žirant A.S.u za kredit kod M. A. koji je podigao  u proleće 2007.godine. Poznato mu je da su žiranti za ovaj kredit bili Č.V.,  H.I. i Š.O.a. Što se tiče  V.S.a isti je bio žirant njemu (I.  DŽ.u) za  kredit od 1.500,00 €. Odlučio je da zatraži kredit u kod  M. A. i obratio se  P.R.seoskom saradniku koji mu je rekao da je zakasnio sa zahtjevom ali će  pokušati da mu pomogne. Kada je otišao u  A. neka službenica mu je rekla da je upoznata  za taj kredit i da je potrebno da obezbijedi  jednog žiranta jer će ga oni "šlepati" uz neki kredit. Pri tom nije rekla ime nosioca kredita  niti se on interesovao. Poslije toga predao je uredno potpisanu i ovjerenu potrebnu dokumentaciju  žiranta V.S.a  koji je pristao da mu žirira i u kafani kod P.R., G.B.a mu je predala naznačeni iznos novca po osnovu kredita. Pojasnio je da V.S.u  nije rekao  da će se on "šlepati" uz neki kredit koji je već odobren. A.S.u je bio žirant prije nego što je pitao V.S.a da on njemu bude žirant. Smatra da je novi predmet A.S.a kao korisnika kredita po kojem je bio žirant  već bio u obradi u vrijeme kada je podnio zahtjev za podizanje kredita na ime svoje majke po kojem  mu je bio žirant V.. Poznato mu je da je A.S. na šalteru banke po svom kreditu podigao   novac u iznosu od 6.000,00 €. Istakao je da je napisao svoje podatke  kao žiranta  na mjenici za krdit korisnika A.S.a, jer je pristao da mu bude žirant i to  vjerovatno  u prostoriji banke  pred kreditnim službenikom  ali nije mogao sa sigurnošću tvrditi.Nikada nije obaviješten od radnika A. banke, na čije ime je glasio kredti, jer je njegov interes  bio da uzme tih 1.500,00 € pošto mu je  novac bio   neophodan  radi  završetka radova u kući.Kada su se ovakve stvari radile lozinka je bila "Rus" a to je bio  P.R.a  tako da vjerovatno nije postojao predmet i ugovor po kojem je podigao kredit . Nije se mogao izjasniti, jer se ne sjeća, ko je  bio sa njim prisutan kada je potpisao  predmetnu mjenicu.</span>
</p>
<p class="p7"></p>
<p class="p7">
<span>	Iz iskaza svjedoka Č.V.a proizilazi da je bio žirant  po predmetnom kreditu  A.S.u i potpisao je potrebnu dokumentaciju  uključujući  i mjenicu.Bio mu je poznat iznos kredita i  ko su bili  ostali žiranti po tom kreditu i to I.DŽ., Š.O.a i  H.I..</span>
</p>
<p class="p7"></p>
<p class="p7">
<span>	Iz iskaza svjedoka G.B.e  proizilazi  da je kao kreditni službenik u  A. banci lično obradjivala dokumentaciju za kredit A.S.a i tom prilikom je bilo pravilo da seoski saradnik u ovom slučaju P.R.a preda korisniku kredita  bjanko obrasce sa bjanko mjenicom  koji će nakon  popunjenih podataka donijeti dokumentaciju u banku.Ne sjeća se da li je dokumentaciju za kredit  primila od A.S.a ili P.R. ali zna da je   zahtjev za kredit sigurno donio  P.R.a jer je procedura bila takva i uglavnom se tako poslovalo da  klijenti svu dokumentaciju ostavljaju kod  člana  seoskog savjeta, a u rijetkim slučajevima se dešavalo da klijent donese  dokumentaciju. Tvrdi da je svu dokumentaciju za kredit uključujući i mjenicu donio  P.R.a. Smatra da je napravljen  administrativni propust prilikom izrade ugovora, tako da u ugovoru nema podataka da je V.S.o bio žirant i ako postoji njegova administrativna zabrana i potpis na mjenici. Obaveza da žiranti u banci  popunjavaju mjenicu  postoji od aprila 2009.godine,  a što se tiče  predmetnog kredita mjenicu u banci žiranti nijesu popunjavali već je popunjenu mjenicu sa ostalom dokumentacijom donio   P.R.a. Iznos novca po predmetnom  kredtiu  A. je isplaćen  na šalteru CKB banke. Kako je  A. kasnio sa uplatama rata, aktivirala je sve zabrane osim  zabrane V.  S.a  jer je vidjela  da on kao žirant nije obuhvaćen ugovorom. Medjutim, kako  je A. i dalje kasnio sa  uplatama rata  aktivirane su zabrane  na ime V.S.a jer se njegov  potpis nalazio na mjenici. Nije joj poznato da je I.  DŽ. imao kredit u banci niti  je kada istom predala novac po osnovu  nekog kredita u kafani kod P.R.a. </span>
</p>
<p class="p7"></p>
<p class="p7">
<span>	Svjedok P.R.a u istražnom postupku je istakao  da mu ništa sa predmetnim slučajem  nije poznato jer nije učestvovao u prikupljanju dokumentacije niti je preduzimao bilo kakve druge radnje vezano za kredit korisnika A.S.a kod M. A.. Medjutim,  na glavnom pretresu  je  istakao da je bjanko dokumentaciju uključujući i bjanko mjenicu  predao A.S.u koji mu se predhodno obratio  za kredit. A. je trebao da popuni dokumentaciju kad nadje žirante i tu  dokumentaciju preda u banku.  Istakao je da je u većini slučajeva klijent predavao  dokumentaciju njemu  a on je prosledjivao službeniku banke, mada je u konkretnom slučaju  dokumentaciju  A.  S.   predao lično u banku. Istakao je da mu se I.DŽ. jednom prilikom  obratio sa zahtjevom  da mu je potreban kredit od 1.500,00 € pa je i I.u predao dokumentaciju uključujući i mjenicu za dva žiranta. Moguće je da je rekao  I.  DŽ.u da ga može "šlepati" uz nečiji drugi  kredit, što znači da je neko drugo lice podizalo kredti  te da se uz taj kredit izadje u susred I. D.. Nije se mogao sa sigurnošću izjasniti da li je I.u odobren novi kredit ali dozvoljava mogućnost da je on šlapan uz nečiji kredt, pri čemu  mu je ispalćen novac od 1.500,00 €. Nije mu poznato ime korisnika kredita uz koga se pridružio  I.DŽ.. Nakon što je sud svjedoku P.R.predočio zahtjev za kredit  isti je izjavio da je popunio podatke A.S. na istom a zatim i podatak u desnom uglu "sako".</span>
</p>
<p class="p7"></p>
<p class="p7">
<span>	Iz ugovora o zajmu broj LD 0709500044 sud je utvrdio da je isti zaključen izmedju A. banke kao zajmodavca  i A.S.a kao zajmoprimca na iznos od 6.000,00 € a po kojem kreditu su žiranti  H.I., I.DŽ., Č.V.i Š.O.a. U članu 11 istog Ugovora stoji  da se zajmoprimac obavezuje da prije potpisivanja ugovora  preda  zajmodavcu istrumente  obezbedjenja naplate zajma  i to  mjenicu  ovjerenu od gore navedenih žiranata.</span>
</p>
<p class="p7"></p>
<p class="p7">
<span>	Iz  mjenice serije AA0199191 utvrdjuje se da su na istoj  ispunjeni podaci  pod rednim brojem jedan za I.DŽ.a, pod rednim brojem dva za Č.V.a,  pod rednim brojem tri  za V.S.a  i pod rednim brojem četiri za H.I.a.</span>
</p>
<p class="p7"></p>
<p class="p1">
<span>Iz nalaza i mišljenja vještaka grafološke struke N.V.od 04.04.2012.godine koji je sud u potpunosti prihvatio kao stručno i objektivno sačinjen a na  bazi  raspoloživih podataka sud je utvrdio da podatke o žirantu V.S.u  koji se nalaze  pod rednim brojem 3 na poledjini  sporne mjenice najvjerovatnije nije  svojeručno ispisao V.S.o. Izmedju rukopisa A.S.a i rukopisa  kojim su napisani podaci  o četvrtom žiranut nijesu konstatovane sličnosti od značaja za identifikaciju.</span>
</p>
<p class="p1"></p>
<p class="p1">
<span>Pojašnjavajući nalaz na glavnom pretresu vještak je istakla da  rukopis koji se nalazi na mjenici  u zaglavlju "priznajem za svoje" je napisan pisanim slovima  i sažetim potezima sa malo jasno formiranih slova  te kao takav nije  najpodobniji za pouzdano ispitivanje u pravcu utvrdjivanja identiteta skripter. Naime,  identifikacija rukopisa se zasniva na individualnim akarakteristikama koje predstavljju stečene navike pri pisanju. Na osnovu raspoloživog materijala odnosno  nespornog rukopisa A.S.a konstatuje se da je isti  manjeg  stepena ispisanosti nego što je rukopis kojim su napisani navedeni podaci "priznajem za svoje", te je time  i pored sažetosti  i nedovoljne izraženosti spornog  rukopisa  manja vjeravatnoća da je  A.S. mogao ispisati te podatke  "priznajem za svoje".</span>
</p>
<p class="p1"></p>
<p class="p1">
<span>U dopunskom nalazu od 15.09.2012.godine,  vještak grafološke struke  je decidno istakla  da podatke o žirantu  V.S.u  koji se nalaze pod rednim brojem 3 na poledjini mjenice serije AA0199191 nije svojeručno ispisao  A.S., te time  isključila istog  kao skriptera spornih podataka. </span>
</p>
<p class="p1"></p>
<p class="p1">
<span>Cijeneći odbranu okrivljenog i dokaze pojedinačno i u medjusobnoj vezi utvrdjeno je činjenično stanje i na osnovu istog sud je zaključio  da nije dokazano da je okrivljeni A.S., izvršio   krivično djelo  posebni slučajevi falsifikovanja isprave iz čl.413.st.1. tač.3. u vezi čl.412.st.2.u vezi st.1.Krivičnog zakonika Crne Gore.</span>
</p>
<p class="p7"></p>
<p class="p7">
<span>	Naime, iz sadržine izvedenih dokaza ne može se prihvatiti da je okrivljeni A.S.  izdao predmetnu mjenicu  u ime  oštećenog V.S.a  bez njegovog ovlašćenja  sa njegovim podacima  na poledjini mjenice. Ovo posebno sa razloga što su okrivljenom  za kredit  koji je  uredno podigao  kod pomenute banke  po ugovoru LD 0709500044 u iznosu  od 6.000,00 € žiranti bili  I.DŽ., Č.V., H.I. i Š.O.a. Po ocjeni suda  a imajući u vidu izloženo te sadržinu ugovora o kreditu a posebno onaj dio njegove odredbe koji se odnosi na sredstvo obezbjedjenja plaćanja okrivljeni nije imao nikakav interes da izdaje mjenicu u ime  V.S.a kao žiranta  bez njegovog ovlašćenja jer sa istim nije  razgovarao  oko predmetnog kredita on mu nije bio ni potreban kao žirant  te stoga nije  ni raspolagao njegovim podacima.Ovo je i potvrdjeno  iskazaom oštećenog V.S.a  koji je bio kategoričan u pogledu činjenice da do momenta  kada su mu  odbijiene  rate  za kredit nije  poznavao A.S.a, a da su njegovi podaci bili dostupni samo A. banci po kreditu  koji je podigao I.DŽ., kojem je on pristao da bude žirant. Radnici banke  G.B.a i P.R.a  pri tom su potvrdili  da je došlo do greške u banci  zbog čega su zamijenjeni žiranti pa je svjedok G.B.a sa tog razloga i objasnila sudu da nijesu  aktivirane  administrativne zabrane  za žiranta  V.S.a.  Takodje je  i svjedok  I.DŽ.  potvrdio da je  u vrijeme kada je  i predmetni kredit ostvaren, tražio od seoskog saradnika P.R. da podigne kredit a koji mu je saopštio da je  zakasnio sa zahtjevom ali da će ga on pridružiti uz već nekog korisnika kome je odobren kredit. Nesporno, je  što proizilazi kako iz iskaza svjedoka  I.DŽ.a tako i iz iskaza svjedoka  V.S.a  da je V.S.o njemu bio žirant za kredit na ime njegove majke.Zbog toga predpostavlja  da je došlo do zamjene dokumentacije u banci kada je V.S.o upisan  kao žirant na mjenici  po kreditu  korisnika  A.S.a. Pri tom   okrivljeni A.S. tvrdi da je blanko  mjenicu sa ostalom dokumentacijom predao u banku , jer su u banci trebali da se potpišu žiranti. Pored iznijetog  a ono što je po ocjeni suda od odlučnog karaktera jeste  nalaz i mišljenje vještaka grafološke struke  N.V. iz kojeg se nedvosmisleno utvrdjuje  da podatke  za žiranta  V.S.a na poledjini sporne mjenice  nije napisao  A.S. kao i  da  je manja vjeravotnoća da je A.S. mogao ispisati podatke na mjenici  "priznajem za svoje".</span>
</p>
<p class="p7"></p>
<p class="p7">
<span>	Sa iznijetih razloga  imajući u vidu činjenično stanje sud je zaključio da nije dokazano da je okrivljeni A.S. izvršio predmetno krivično djelo zbog čega ga je u nedostatku dokaza oslobodio od optužbe.</span>
</p>
<p class="p1"></p>
<p class="p1">
<span>Troškovi postupka padaju na teret budžetskih sredstava suda, shodno čl.230.ZKP.</span>
</p>
<p class="p7">
<span>	</span>
</p>
<p class="p6">
<span>Oštećeni V.S.o  se radi ostvarivanja imovinsko pravnog zahtjeva  upućuje na parnični postupak shodno čl.239.ZKP-a.</span>
</p>
<p class="p6"></p>
<p class="p6">
<span>Sa iznijetog odlučeno je kao u izreci presude na osnovu čl.373. tač.2 ZKP.</span>
</p>
<p class="p6"></p>
<p class="p8">
<span>OSNOVNI SUD U BIJELOM POLJU</span>
</p>
<p class="p8">
<span>Dana, 27.09.2012.godine</span>
</p>
<p class="p7">
<span> </span>
</p>
<p class="p7">
<span>ZAPISNIČAR,							         S U D I J A,</span>
</p>
<p class="p7">
<span>Ljiljana Joksimović s.r     		                                  Violeta Raičević s.r </span>
</p>
<p class="p7"></p>
<p class="p9"></p>
<p class="p7">
<span>-</span>
</p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p7"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p9"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p5"></p>
<p class="p10"></p>


</body>
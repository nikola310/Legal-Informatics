<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-family:'Arial'}
.span2{color:#000000;font-family:'Arial'}
.span3{;font-size:12pt;font-family:'Arial'}
.span4{color:#FF0000;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:center;">
<span class="span1"></span>
</p>
<p style="text-align:right">
<span class="span1">K. br. 33/18</span>
</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>
<span class="span1">OSNOVNI SUD U PODGORICI, kao prvostepeni, krivični, po sutkinji Željki Jovović, uz učešće samostalne referentkinje Danijele Rajković kao zapisničarke, u krivičnom predmetu protiv okrivljenog </span><span class="span1">B. M. </span><span class="span1">zbog krivičnog djela ugrožavanje sigurnosti iz čl. 168 st. 1 Krivičnog zakonika Crne Gore, rješavajući po optužnom predlogu ODT-a Podgorica Kt. br. 68/18 od 19. 01. 2018. godine, nakon održanog glavnog i javnog pretresa, u prisustvu državne tužiteljke u ODT Podgorica Snežane Šišević, okrivljenog i njegovog branioca adv. D</span><span class="span1">.</span><span class="span1"> D</span><span class="span1">.</span><span class="span1"> L</span><span class="span1">.</span><span class="span1">, dana 11. 04. 2018. godine izrekao je i istog dana javno objavio</span>
</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>
<span class="span1">Okrivljeni: </span>
</p>
<p>&nbsp;</p>
<p>
<span class="span1">B. M.</span><span class="span1">, JMB </span><span class="span1">xxxxxxxxxxxx</span><span class="span1">, od oca Z</span><span class="span1">.</span><span class="span1"> i majke </span><span class="span1">L.,</span><span class="span1"> rođene K</span><span class="span1">.</span><span class="span1">, rođen </span><span class="span1">xx</span><span class="span1">. </span><span class="span1">xx</span><span class="span1">. 19</span><span class="span1">xx</span><span class="span1">. godine u P</span><span class="span1">x</span><span class="span1">, sa</span><span class="span1"> prebivalištem u mjestu rođenja</span><span class="span1">, državljanin Crne Gore, završio srednju školu, </span><span class="span2">nezaposlen, neoženjen, bez djece, </span><span class="span1">lošeg imovnog stanja, osuđivan presudom Osnovnog suda u Podgorici K. br. 391/17 od 25. 07. 2017. godine zbog krivičnog djela krađa iz čl. 239 st. 1 u vezi čl. 49 Krivičnog zakonika - 5 (pet) mjeseca zatvora uslovno na 1 (jednu) godinu</span>
</p>
<p>&nbsp;</p>
<p style="text-align:center;">
<span class="span1">Kriv je</span>
</p>
<p>&nbsp;</p>
<p>
<span class="span1">Što je:</span>
</p>
<p>&nbsp;</p>
<p>
<span class="span1">Dana 12. 12. 2017. godine, oko 22:00 časova, u Ul. Kralja Nikole u Podgorici, svjestan svog djela čije je izvršenje htio i znajući da je isto zabranjeno, prijetnjom da će napasti na život i tijelo, ugrozio sigurnost oštećenog maloljetnog O</span><span class="span1">.</span><span class="span1"> M</span><span class="span1">.</span><span class="span1">, na način što je prišao oštećenom koji se nalazio na autobuskom stajalištu i stupio sa njim u komunikaciju, nakon čega ga je pozvao da mu nešto pokaže, pa kada mu je oštećeni prišao, okrivljeni je iz dijela pojasa izvadio pištolj crne boje nepoznate marke i kalibra, koji je uperio u pravcu grudi oštećenog, a zatim od njega zahtijevao da taj pištolj drži u svoje ruke, što je oštećeni iz straha prihvatio, pa nakon što mu je vratio pištolj, okrivljeni ga je podigao u pravcu glave oštećenog i uputio mu riječi "ako ti sada prosviram glavu, džaba tebi svi mišići", koje radnje i riječi su kod oštećenog izazvale osjećaj ugroženosti i straha, </span>
</p>
<p>
<span class="span1">- čime je izvršio krivično djelo ugrožavanje sigurnosti iz čl. 168 st. 1 Krivičnog zakonika Crne Gore.</span>
</p>
<p>&nbsp;</p>
<p>
<span class="span2">Pa sud okrivljenog </span><span class="span2">B. M.</span><span class="span2"> </span><span class="span2">na osnovu čl. 4 st. 2, 32, 36, 42 st. 1 i čl. 51 Krivičnog zakonika Crne Gore, te čl. 226, 229, 239 i 374 Zakonika o krivičnom postupku </span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span2">O S U Đ U J E</span>
</p>
<p>&nbsp;</p>
<p>
<span class="span2">Na kaznu zatvora u trajanju od 4 (četiri) mjeseca, u koju kaznu se uračunava vrijeme provedeno u pritvoru od 16. 01. 2018. godine, od 15:20 časova, pa nadalje.</span>
</p>
<p>&nbsp;</p>
<p>
<span class="span2">Oštećeni </span><span class="span2">O. M.</span><span class="span2"> se radi ostvarivanja imovinskopravnog zahtjeva upućuje na parnični postupak. </span>
</p>
<p>&nbsp;</p>
<p>
<span class="span2">Obavezuje se okrivljeni da plati po osnovu troškova krivičnog postupka iznos od 30,00 eura, u roku od 15 dana po pravosnažnosti presude, pod prijetnjom prinudnog izvršenja, dok će sud o troškovima koji se odnose na nagradu braniocu postavljenom po službenoj dužnosti, odlučiti posebnim rješenjem shodno čl. 227 st. 2 Zakonika o krivičnom postupku.</span>
</p>
<p>&nbsp;</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<li>
<span class="span3">Optužnim predlogom ODT Podgorica Kt.br. 68/18</span><span class="span1"> od 19. 01. 2018. godine</span><span class="span3"> okrivljenom B</span><span class="span3">.</span><span class="span3"> M</span><span class="span3">.</span><span class="span3"> je stavljeno na teret izvršenje krivičnog djela ugrožavanje sigurnosti iz čl. 168 st. 1 Krivičnog zakonika Crne Gore. Državna tužiteljka je u završnoj riječi navela da je provedenim dokazima u postupku na nesumnjiv način dokazano izvršenje predmetnog krivičnog djela od strane okrivljenog M</span><span class="span3">.</span><span class="span3"> B</span><span class="span3">.</span><span class="span3"> na način kako je to predstavljeno dispozitivom optužnog predloga. Naime, oštećeni </span><span class="span3">O. M.</span><span class="span3"> je u svojim iskazima, kako kod tužioca tako i na glavnom pretresu, predmetni događaj predstavio na identičan način detaljno opisujući, kada, kako i koje radnje je okrivljeni preduzeo u odnosu na njega, te da je zbog istih osjetio strah i ugroženost. Nadalje, shodno čl. 115 ZKP-a izvršena je radnja prepoznavanja, gdje mldb. između pet lica sa sličnim karakteristika prepoznaje i rukom pokazuje na okrivljenog M</span><span class="span3">.</span><span class="span3"> B</span><span class="span3">.</span><span class="span3"> i to dva puta, obzirom da je tokom radnje prepoznavanja vršena zamjena pozicije lica na prepoznavanju. Konačno je predložila sudu da okrivljenog oglasi krivim i kaznu po zakonu. </span>
</li>
<li>
<span class="span3">Branilac okrivljenog M</span><span class="span3">.</span><span class="span3"> B</span><span class="span3">.</span><span class="span3">, adv. D</span><span class="span3">. D.</span><span class="span3"> L</span><span class="span3">.</span><span class="span3"> je u završnoj riječi u bitnom naveo da provedenim dokazima na glavnom pretresu optužba nije dokazala da je okrivljeni izvršio krivično djelo stavljeno mu na teret</span><span class="span3">. Naime, optužba se prvenstveno bazira na iskazu svjedoka oštećenog O</span><span class="span3">.</span><span class="span3"> M</span><span class="span3">.</span><span class="span3">, kao i na zapisniku o prepoznavanju ODT-a Podgorica, koji dokazi ne mogu poslužiti kao puzdan osnov za utvrđivanje činjenica, posebno materijalne istine, jer je iskaz oštećenog potpuno konfuzan, nejasan, nelogičan i neživotan. Navodi da je potpuno nelogično da oštećeni nakon izlaska iz sale za treniranje, koja se nalaza ispod fudbalskog stadiona „Budućnost“, odlazi da čeka autobus čak kod mosta „Braće Zlatičanina“ kada ima puno bližih autobuskih stajališta sa kojih ga autobusi mogu prevesti do njegovog doma u ul. Cara Lazara. Ovo posebno kada se ima u vidu da se trenirajući po logici stvari morao i oznojiti, pri čemu iz njegovog iskaza proizilazi da se nakon treninga nije presvukao, jer je naveo da su mu se u ruksaku nalazili samo bandažeri i rukavice za boks, a ne i garderoba koju je presvukao nakon treninga, te da se tušira tek kad dođe kući nakon treninga. Dalje je nelogično da se oštećeni, koji je puno visočiji, teži i krupniji od okrivljenog, koji se čak kako to sam navodi već tri godine uspješno bavi borilačkim vještinama džudo i osvaja nagrade, uplašio od okrivljenog, posebno kada se ima u vidu činjenica da se određeni vremenski period, i to čak pet do šest sekundi, pištolj nalazio u rukama oštećenog, te da mu u tim trenucima okrivljeni, uopšte nije tražio pištolj natrag. Oštećeni je naveo da je predmetni pištolj između ostalog imao neki dio na sebi koji je bio zlatne boje, pa smatra da je, imajući u vidu da to nisu uobičajne boje za prave pištolje koji ispaljuju municiju, dobro znao da se ne radi o pištolju tog tipa. Pri tome oštećeni je skoro za glavu veći i minimum deset-petnaest kilograma teži od okrivljenog. Oštećeni na pitanje kada ide u teretanu navodi da ide autobusom linijom 8 koja iz Donje Gorice ide u 21:45 časova, pa se postavlja pitanje gdje je oštećeni bio predmetnog dana u 22:00 časova, kada navodi da u teretanu, koja je puno </span><span class="span3">udaljena od mjesta izvršenja djela, ide tek u 21:45 časova. Nelogično je da se neko tako slobodno na ulici ponaša a da ne zazire od eventualnih prolaznika, ipak je to jako frekvantno mjesto, kako to opisuje oštećeni. Oštećeni lice koje je prema njemu postupilo na način prestavljen optužbom konstantno opisuje kao lice koje je visoko oko 180 cm, međutim okrivljeni nije toliko visok. Branilac je ukazao da se sa velikom dozom rezerve mora uzeti i iskaz oštećenog, u dijelu koji se odnosi na prepoznavanje okrivljenog, jer su mu roditelji zaposleni u policiji, pa se mora negdje logično postaviti i pitanje njihovih privilegaija kod iste. Dalje je naveo da drugi dokaz koji tereti okrivljenog, zapisnik o prepoznavanju, se mora izuzeti iz spisa predmeta, jer nije sačinjen u skladu sa ZKP-om, što se nesumnjivo vidi iz fotodokumentacije, na kojoj su prikazana lica koja nemaju slične osobine kakve je opisao oštećeni. Konačno, treba imati u vidu da se radi o maloljetniku koji je očigledno iz nekog razloga permutavao događaj, odnosno činjenice. Iz navedenih razloga je predložio sudu da okrivljenog oslobodi optužbe a ukoliko sud nađe drugačije, smatra da će se u konkretnom slučaju i zatvorskom kaznom u trajanju od tri mjeseca, koliko se njegov branjenik nalazi u pritvoru, u potpunosti ostvariti svrha kažnjavanja.</span>
</li>
<p>
<span class="span1">Okrivljeni M</span><span class="span1">.</span><span class="span1"> B</span><span class="span1">.</span><span class="span1"> je usvojoj odbrani u prethodnom postupku i na glavnom pretresu negirao izvršenje krivičnog djela stavljenog mu na teret. Naveo je da živi u selu Berislavci u Zeti, a zaposlen je u firmi koja obezbjeđuje objekte "Security Popović", već pet godina. Iako prima platu iz te firme, nije u radnom odnosu sa njima u pravnom smislu jer nisu zaključivali ugovor o radu, ali svakako radi za njih. Dana 12. 12. 2017. godine nije bio na poslu, imao je slobodan dan, pa je tog dana oko 14,00 časova autobusom pošao iz Zete u grad i to u kladionicu "Lob", koja se nalazi u centru grada na Trgu Republike. U toj kladionici radi njegova drugarica Popović Snežana, pa je duže vrijeme bio tu, a izlazio je iz kladionice da donese nešto za jelo. Oko 20,00 časova je izašao iz kladionice i krenuo svojoj kući, a kretao se Ulicom Novaka Miloševa, zatim ulicom gdje su obućari, potom ulicom koja prolazi pored Kraljevog parka, nakon čega se kretao ulicom koja prolazi pored zgrade galerije na rijeci Ribnici, a potom Ulicom Bratstva i jedinstva do zgrade El niša, kada je skrenuo lijevo u Ulicu Oktobarske revolucije, odakle je skrenuo desno na autobusko stajalište, gdje uvijek čeka autobus za Zetu. Autobus je stigao u 21,05 časova, ušao je u taj autobus njime pošao svojoj kući. Kući je stigao oko 21,40 časova, gledao je TV sa svojim roditeljima, nakon čega je pošao na spavanje i te večeri nije napuštao kuću. Svake noći kada se vraća sa posla ili iz grada kući ide autobusom, prevozom "Bulatović" - linija 23/24, a taj autobus voze B</span><span class="span1">.</span><span class="span1"> B</span><span class="span1">.</span><span class="span1"> i B</span><span class="span1">.</span><span class="span1"> M</span><span class="span1">.</span><span class="span1">. Ne sjeća se koji je od ta dva vozača vozio 12.</span><span class="span1"> </span><span class="span1">12.</span><span class="span1"> </span><span class="span1">2017. godine, kada se u večernjim časovima vraćao kući. Zadnja autobuska linija za Zetu ide u 22,30 časova ali sa tim autobusom nikad ne ide. Ne može se sjetiti gdje je bio 13. 12. 2017.godine, a vjerovatno da je prijepodne bio kući, a poslepodne u gradu, jer taj dan nije bio na poslu, imao je slobodne dane, dok je 14. 12. 2017. godine radio. Ne posjeduje oružje, nikada ga nije ni imao, pa čak ni svadbarski pištolj, a nedavno je rađen pretres njegove kuće i ništa nije pronađeno od oružja i municije. Dodao je da se brije svaki drugi dan ali ima jaku bradu tako da mu odmah izraste, a uvijek je kratko ošišan. Uvijek nosi sat na lijevoj ruci, a takođe nosi i mobilni telefon, tako da nikoga ne pita koliko je sati, pa to nije pitao ni 12. 12. 2017. godine bilo koga. Nije zaposlen od marta ili aprila 2017. godine, osim povremeno kad ga pozove šef obezbjeđenja u "Security guard Popović" Boričić Saša, koji bi ga pozvao dan-dva prije nego što bi ga angažovao. Pojasnio je da je 12. i 13. decembra bio slobodan, tih dana je bio u gradu i kući je došao u 21.40 časova, a inače je radio u dvije smjene ili od 07.00-15.00 ili 15.00-21.00. Obezbjeđivao je "Voli" na Starom Aerodromu svaki put kad je bio angažovan i tu je bio napadnut tri puta, a dužio je uniformu - sako, kravatu, košulju, a od kuće je išao u civilnoj  garderobi, pa se u "Voli"-ju presvlačio. Dan prije nego što je došlo do prepoznavanja, bio je u policiji i inspektor D</span><span class="span1">.</span><span class="span1"> D</span><span class="span1">.</span><span class="span1"> ga je fotografisao mobilnim telefonom, dok je na dan kada je vršeno prepoznavanje bio u prvoj kancelaraiji u CB-u, a inspektor I</span><span class="span1">.</span><span class="span1"> M</span><span class="span1">.</span><span class="span1"> mu je rekao da u tom </span><span class="span1">trenutku saslušavaju mldb. lice u trećoj kancelariji, tako da je tuda morao proći, a oštećenog nije vidio. Oba puta u stanici policije je bio u istoj garderobi, kada su ušli u prostoriju za prepoznavanje vrata su ostala malo otvorena, a kada je vršeno prepoznavanje bila su zatvorena. Čuo je da inspektor D</span><span class="span1">.</span><span class="span1">, dok su vrata bila otvorena, govori nekom "Momak u plavoj jakni", a jedini je on bio u plavoj jakni. Pridružio se završnoj riječi svog branioca i ukazao da je oštećeni u svom iskazu na sva pitanja odgovarao sa "mislim", te da nije mogao objasniti kakav je to karakteristični pogled i kakav je to zetski naglasak, koji on nema. Takođe, ukazao je da se na zapisniku o prepoznavanju jasno vidi da na ruci ima ručni sat, a oštećeni navodi da na ruci nema ništa i to su sve nelogičnosti u iskazu oštećenog. Nejasno je da niko nije vidio predmetni događaj, što ukazuje da se nije ni desio.</span>
</p>
<p>
<span class="span1">Sud je u dokaznom postupku saslušao svjedoka oštećenog mldb. O</span><span class="span1">.</span><span class="span1"> M</span><span class="span1">.</span><span class="span1"> u prisu</span><span class="span1">stvu zakonskog zastupnika oca V.</span><span class="span1"> M</span><span class="span1">.</span><span class="span1">, saslušao svjedoke B</span><span class="span1">.</span><span class="span1"> V</span><span class="span1">.</span><span class="span1"> i B</span><span class="span1">.</span><span class="span1"> A</span><span class="span1">.</span><span class="span1">, pročitao zapisnik o prepoznavanju ODT-a u Podgorici Kt.br. 64/18 od 16. 01. 2018. godine, Uvjerenje iz kaznene evidencije na ime okrivljenog M</span><span class="span1">.</span><span class="span1"> B</span><span class="span1">.</span><span class="span1"> od 20. 02. 2018. godine i dopis MUP-a Uprave policije CB Podgorica Stanice policije za JRM 61 br. 03/224/18-8019 od 30. 03. 2018. godine.</span>
</p>
<p>
<span class="span1">Svjedok oštećeni mldb. </span><span class="span1">O. M.</span><span class="span1"> je u svom iskazu u prethodnom postupku naveo da se dana 12. 12. 2017. godine oko 21,45 časova vraćao sa treninga, iz pravca Stadiona Budućnosti, u pravcu mosta Braće Zlatičanin. Kretao se trotoarom, i to desnom stranom, a kada je bio u blizini pošte vidio je na semaforu zeleno svjetlo, zbog čega je požurio kako bi ugrabio da pređe ulicu. Kada je bio na semaforu čuo je da ga neko, ko se kretao iza njega, doziva "momak, momak", pa se okrenuo i pomislio da mu je ispalo nešto od opreme iz ruksaka koji je nosio na leđima. Tada je ugledao njemu nepoznatog momka koji ga je pitao koliko je sati, pa je iz džepa od jakne izvukao mobilni telefon i odgovorio mu 21,48 časova, a zatim je ostao da sačeka uključenje zelenog svjetla na semaforu, dok je momak pošao u suprotnom pravcu, dakle, nisu stajali zajedno na semaforu. Nakon što se uključilo zeleno svjetlo, a tom prilikom je bio sam, pošao je na autobusko stajalište koje se nalazi prije mosta Braće Zlatičanin, gdje je čekao autobus sa namjerom da ide kući. Dok je tu stajao primjetio je istog momka kako dolazi iz pravca pošte, opet mu je prišao i pitao koliko je sati, pa mu je odgovorio 21,51 časova. Momak mu se</span><span class="span4"> </span><span class="span1">zahvalio i pitao da mu da sedamdeset centi za autobus, pa je odgovorio da nema, već koristi mjesečnu kartu. Pitao ga je da mu pokaže kako bi vidio da li je ista kao onu koju on ima, zbog čega je izvadio mjesečnu kartu iz džepa i dok je držao u svojoj ruci, momak je pogledao i kako na mjesečnoj karti piše njegovo ime i prezime, rekao mu je "hvala Ogi". Na autobuskom stajalištu pored njega su se nalazili još neki njemu nepoznati momak i djevojka, kojima je ovaj momak prišao, nakon što je pogledao njegovu mjesečnu kartu, i primijetio je da sa njima nešto razgovara, a zatim njih kako se naglo okreću i idu u pravcu pošte. Nakon toga momak mu je uputio riječi "dodji da ti pokažem nešto, svidjeće ti se". U tom momentu taj momak je stajao ispod tende, a on je bio u njegovoj neposrednoj blizini, udaljen korak ili dva, otprilike jedan metar, pa mu je prišao, i tada je on zavrnuo crnu jaknu i u dijelu desnog dijela pojasa lijevom rukom izvadio pištolj crne boje na kojem je dio za repertiranje tj, navlaka bila zlatne boje. Tada je cijev od pištolja uperio u pravcu njegovih grudi i tako ga držao dvije do tri sekude, a on mu je rekao da skloni, nakon čega je prebacio pištolj iz lijeve u desnu ruku, okrenuo cijev u pravcu parka, a ručku u njegovom pravcu i rekao mu "uzmi ga, ovo je svadbarski, smije da se nosi". Odgovorio je "dobro, dobro samo skloni to", ali je momak insistirao da uzme pištolj u ruku, što je od straha i uradio, jer se plašio da može pucati na njega. Pištolj je uzeo za ručku desnom rukom i lagano ga držao, a nije dirao obarač. Tako ga je držao pet do šest sekundi, ali je njemu to izgledalo kao godina, a zatim ga vratio ovom momku, a nakon što ga je on ponovo uzeo u ruku, rekao mu je "ti si muškarac, treba ovo da imaš, ako te ko dira, pucaš u njega". Na to je odgovorio "ja sam sportista i mislim da je ljudsko tijelo najbolje oružje", a tada ovaj momak </span><span class="span1">podiže pištolj u vis i sa njim vitla u predjelu njegove glave uz riječi "ako ti sada prosviram glavu, džaba tebi svi mišići", a zatim je vratio pištolj u predjelu pojasa i pošao u pravcu mosta Braće Zlatičanin. Nakon što je momak otišao prišli su mu momak i djevojka koji su prethodno bili na autobuskom stajalištu, i taj momak je pitao je li ga dirao, a on mu je isprišao šta se dogodilo. Vidio je da je djevojka počela da se trese, a momak mu je rekao da je vidio da se čudno ponaša i da su zato pošli, a takođe mu je rekao da su vidjeli da ga je pratio od pošte i da ide sve oko njega. Dodao je da momak koji mu je prijetio pištoljem ima oko 30 godina, crne kratke kose, visine oko 180cm, izuzetno svjetlog tena, sitne građe, mršav, imao je kratku bradu, otprilike dan-dva neobrijan, tamne oči, misli crne, sa pravilnim crtama lica, malo deblji nos, specifičnog pogleda, a bio je obučen u crnu jaknu, ispod je imao maslinastozelenu majicu, farmerke tamne boje, a misli da su patike bile tamne boje. Ono što je primjetio kao karakteristično kod njega je zetski naglasak, a taj naglasak poznaje jer ima puno drugova iz Zete. Navedeno lice je prepoznao u policiji i sto posto je siguran da je to lice koje mu je predmetne noći prijetilo pištoljem, a tog momka ranije nikada nije vidio. Predmetnom prilikom osjetio se ugroženo i bilo ga je strah. Momak mu nije prijetio kada je tražio da uzme pištolj, ali ga je bilo strah jer je držao pištolj uperen u njegovom pravcu i instistirao da ga drži u svojoj ruci, a takođe mu nije prijetio kada mu je vratio pištolj, nije ga ni tražio, već mu ga je sam vratio. Pištolj je bio težak i velik zbog čega nije vjerovao da je svadbarski. Na glavnom pretresu je, ponavljajući u cjelosti svoj iskaz, dodao da u sudnici prepoznaje lice koje je kritične noći imalo pištolj, pri čemu je pokazao na okrivljenog. To lice nikada prije nije vidio, niti mu je neko pokazivao njegove fotografije i njega, prije nego što je vršio prepoznavanje. Pojasnio je da je sportista, tri godine je trenirao džudo i osvajao nagrade, ali više ne trenira profesionalno, a kritične noći se vraćao sa treninga iz teretane, pri čemu uvijek ide autobusom - linijom 8, koja iz Donje Gorice ide u 21,45 časova, a kada se vraća iz teretane uvijek ga čeka na istom mjestu. Naravno da ga je bilo strah kada je uzeo pištolj u svoje ruke, a kada ga je držao cijev je bila usmjerena u pravcu parka. Kada je došao u Upravu policije, odmah je poveden u sobu za prepoznavanje, prethodno je opisao kako je izgledalo ovo lice, dao je detaljan opis, jer ga se odlično sjećao. Ne sjeća se kakvu je obuću imao kritične večeri, bio je obučen u tamne pantalone i tamnu garderobu a na prepoznavanju je, koliko se sjeća, bio u drugoj garderobi, imao je plavu jaknu. Niko mu nije govorio da ima plava jakna, prepoznao ga je po karakterističnoj crnoj kosi i po visini, on je bio najviši. Kada je davao izjavu bila je prisutna njegova majka, jer je maloljetan i ona nigdje nije izlazila a ne zna ko ga je saslušavao i ne zna ko je D</span><span class="span1">.</span><span class="span1"> D</span><span class="span1">.</span><span class="span1">. Tom prilikom mu niko nije pokazivao mobilni telefon ili nešto na mobilnom telefonu, a vrata na sali za prepoznavanje su bila zatvorena prilikom prepoznavanja. </span>
</p>
<p>
<span class="span1">Zakonski zastupnik mldb. oštećenog O</span><span class="span1">.</span><span class="span1"> M</span><span class="span1">., otac V.</span><span class="span1"> M</span><span class="span1">. </span><span class="span1">se u ime svog maloljetnog sina pridružio krivičnom gonjenju i postavio imovinskopravni zahtjev koji će ostvariti u posebnom postupku.</span>
</p>
<p>
<span class="span1">Svjedok B</span><span class="span1">.</span><span class="span1"> B</span><span class="span1">.</span><span class="span1"> je u svom iskazu naveo da je zaposlen kao vozač u firmi DOO "B</span><span class="span1">.</span><span class="span1">" koja se bavi prevozom putnika u gradskom saobraćaju. Radi od avgusta 2017. godine a najčešće vozi autobusku liniju 23/24 za Bijelo Polje u Zeti. Obavljajući svoj posao upoznao je mnogo putnika, a među njima i M</span><span class="span1">.</span><span class="span1"> B</span><span class="span1">.</span><span class="span1">, sa kojim kao i sa ostalima ponekad razmijeni po koju riječ. U nekom od njihovih razgovora M</span><span class="span1">.</span><span class="span1"> mu je rekao da radi u nekoj agenciji za obezbjeđenje, misli da je pominjao "Security Popović". Zna da M</span><span class="span1">.</span><span class="span1"> ulazi na autobusko stajalište u selu Berislavci, a najčešće izlazi na stajalište kod zgrade El Niša u Ul. Oktobarske reovolucije. U povratku iz Podgorice za Zetu ulazi na autobusko stajalište kod autobuske stanice ili kod Sahat kule, ali najčešće kod autobuske stanice. Ne zna da li M</span><span class="span1">.</span><span class="span1"> ima mjesečnu kartu jer mu je nikada nije kontrolisao, vjerovao je da ima obzirom da mu je pričao da je prijatelj sa gazdinim sinom, ali zna da nikada nije dao novac za kartu. Ne sjeća se da li je dana 12. 12. 2017. godine vozio autobus na liniji 23/24, tako da se ne može sjetiti da li je njegov putnik bio M</span><span class="span1">.</span><span class="span1"> B</span><span class="span1">.</span><span class="span1">. Zna da je </span><span class="span1">M</span><span class="span1">.</span><span class="span1"> čest putnik i da se gotovo svakodnevno vozi njegovim autobusom, a kada bi ga vozio u popodnevnim časovima, odnosno kada je druga smjena, on bi u autobusu bio oko 14,00 časova a vraćao bi se najčešće autobusom koji polazi u 21,00 časova sa autobuske stanice, a ponekad bi išao i kasnijom linijom, a poslednja je u 22,30 časova. Od kad je zahladnilo primijetio je da M</span><span class="span1">.</span><span class="span1"> nosi neku crnu jaknu ili neki tamni prsluk, crni, a nikada ga nije vidio u radnoj uniformi. Okrivljenog poznaje kao korektnog, mirnog momka i nikada nije pokazivao nikakvu agresivnost.  </span>
</p>
<p>
<span class="span1">Svjedok B</span><span class="span1">.</span><span class="span1"> A</span><span class="span1">.</span><span class="span1"> je u svom iskazu naveo da je bio zaposlen u firmi "Security guard Popović" od 2011. do 2013. godine, gdje je obavljao posao šefa obezbjeđenja, to jest koordinatora. U to vrijeme, misli da je bila 2013. godina, u firmi je bio zaposlen M</span><span class="span1">.</span><span class="span1"> B</span><span class="span1">.</span><span class="span1"> kao radnik obezbjeđenja, a on je istog rasporedio na objekat "Europoint", koji posao je obavljao otprilike oko pola godine. Prestao je sa radom u maju 2013. godine, a ubrzo se firma zatvorila, tako da već više od tri godine ne postoji. Bio je nezadovoljan sa M</span><span class="span1">.</span><span class="span1"> radom, zbog čega ga je makao sa obezbjeđenja objekta "Europoint", nakon čega je raspoređen da obezbjeđuje objekat "Voli" na Starom Aerodromu i kod Sahat kule, ali nema podatak do kada je to radio. Firma se ugasila 2014. godine. Dodao je da okrivljeni nije bio sklon nasilju i nije djelovao tako, a radno mjesto je promijenio iz razloga što nije mogao da ispoštuje radno vrijeme. Poznato mu je da je u dva navrata M</span><span class="span1">. </span><span class="span1">B</span><span class="span1">.</span><span class="span1"> napadnut od lica koje je u "Voli"-ju izvršilo krađu, prvi put je napadnut u objektu "Voli"-ja na Starom Aerodromu, a drugi put na pruzi od istog lica.</span>
</p>
<p>
<span class="span1">Iz zapisnika o prepoznavanju ODT-a u Podgorici Kt.br. 64/18 od 16. 01. 2018. godine sud je utvrdio da je oštećeni M</span><span class="span1">.</span><span class="span1"> O</span><span class="span1">.</span><span class="span1"> </span><span class="span1">nakon što ga je prethodno opisao, među pokazanim licima sa sigurnošću prepoznao i ukazao na lice pod rednim brojem 3, na kome se nalazio M</span><span class="span1">.</span><span class="span1"> B</span><span class="span1">.</span><span class="span1">, kao lice koje mu je kritičnom prilikom prijetilo pištoljem, te da je nakon izvršene zamjene pozicija lica za prepoznavnaje oštećeni izjavio da je lice na poziciji br. 1 lice koje mu je prethodne noći prijetilo pištoljem, a na kojoj poziciji se nalazio M</span><span class="span1">.</span><span class="span1"> B</span><span class="span1">.</span><span class="span1">, pa je konstatovao da je siguran sto posto da ga je upravo on predmetne noći sreo i prijetio mu.</span>
</p>
<p>
<span class="span1">Iz dopisa CB Podgorica Stanica policije za JRM broj 03-224/18-8019/1 od 02. 04. 2018. godine sud je utvrdio da je materijal sa video kamera od 15. 01 i 16. 01. 2018. godine gdje se okrivljeni </span><span class="span1">B. M. </span><span class="span1">nalazio, kao i prostorije iz koje se gleda u posebnu prostoriju u kojoj se nalaze lica koja su predmet prepoznavanja prepisan novim video materijalom i nije ga moguće preuzeti. </span>
</p>
<p>
<span class="span1">Cijeneći provedene dokaze pojedinačno i u njihovoj međusobnoj vezi, i dovodeći ih u vezu sa odbranom okrivljenog sud je nesumnjivo utvrdio da je okrivljeni </span><span class="span1">izvršio krivično djelo ugrožavanje sigurnosti iz čl. 168 st. 1 Krivičnog zakonika Crne Gore, na način, u vrijeme i na mjestu opisanim u izreci presude.</span>
</p>
<p>
<span class="span1">Činjenično stanje sud je utvrdio prije svega iz iskaza svjedoka oštećenog M</span><span class="span1">.</span><span class="span1"> O</span><span class="span1">.</span><span class="span1">, koji detaljno opisuje kritični događaj pa navodi </span><span class="span1">da se dana 12. 12. 2017. godine oko 21,45 časova vraćao sa treninga iz pravca Stadiona Budućnosti u pravcu mosta Braće Zlatičanin, da bi, kada je bio na semaforu, </span><span class="span2">čuo da ga neko ko se kreće iza njega doziva "momak, momak", a kada se okrenuo ugledao je nepoznatog momka koji ga je pitao koliko je sati, pa je iz džepa od jakne izvukao mobilni telefon i odgovorio mu 21,48 časova. Nakon toga je pošao na autobusko stajalište koje se nalazi prije mosta Braće Zlatičanin, gdje je čekao autobus sa namjerom da ide kući da bi u jednom trenutku primjetio istog momka kako dolazi iz pravca pošte koji mu je opet prišao i pitao koliko je sati, a on mu je odgovorio 21,51 časova. Nedugo zatim, isto lice mu je uputilo riječi "dodji da ti pokažem nešto, svidjeće ti se" a kada mu je prišao, zavrnuo je</span><span class="span1"> jaknu i u dijelu desnog dijela pojasa lijevom rukom izvadio pištolj crne boje i  tada je cijev od pištolja uperio u pravcu njegovih grudi i tako ga držao dvije do tri sekude. Nakon što mu je rekao da ga skloni, on je prebacio pištolj iz lijeve u desnu ruku, okrenuo cijev u pravcu parka, a ručku u njegovom pravcu i rekao mu "uzmi ga, ovo je </span><span class="span1">svadbarski, smije da se nosi", a on mu je odgovorio "dobro, dobro samo skloni to". Okrivljeni je insistirao da uzme pištolj u ruku, što je od straha i uradio jer se plašio da može pucati na njega, da bi nakon toga podigao pištolj u vis i sa njim vitlao u predjelu njegove glave uz riječi "ako ti sada prosviram glavu, džaba tebi svi mišići". Navodi da se tom prilikom osjetio ugroženo i da ga je bilo strah. Nadalje, iz zapisnika o prepoznavanju ODT-a u Podgorici Kt.br. 64/18 od 16. 01. 2018. godine, je utvrđeno da je oštećeni M</span><span class="span1">.</span><span class="span1"> O</span><span class="span1">.</span><span class="span1">, </span><span class="span1">nakon što ga je prethodno opisao, među pokazanim licima sa sigurnošću prepoznao i ukazao na lice pod rednim brojem 3, na kome se nalazio M</span><span class="span1">.</span><span class="span1"> B</span><span class="span1">.</span><span class="span1">, kao lice koje mu je kritičnom prilikom prijetilo pištoljem, te je nakon izvršene zamjene pozicija lica za prepoznavnaje oštećeni izjavio da je lice na poziciji br. 1 lice koje mu je prethodne noći prijetilo pištoljem, a na kojoj poziciji se nalazio M</span><span class="span1">.</span><span class="span1"> B</span><span class="span1">.</span><span class="span1">.</span><span class="span1"> U tom pravcu, oštećeni kako u prethodnom postupku, tako i na glavnom pretresu nedvosmisleno ističe kako je siguran da je upravo okrivljeni lice koje mu je kritičnom prilikom prijetilo, ukazujući na okrivljenog i u sudnici, naglašavajući da je stoprocentno siguran da je okrivljeni to lice, na koga je i prilikom radnje prepoznavanja odmah ukazao.</span>
</p>
<p>
<span class="span1">Iz svega navedenog, sud nalazi da je okrivljeni kritičnom prilikom postupao sa direktnim umišljajem, jer je bio svjestan svog djela i htio njegovo izvršnje, odnosno svjestan da ugrožava sigurnost oštećenom, prijetnjom da će napasti na njegov život i tijelo, čime su se pored objektivnih ostvarili i subjektivni elementi bića krivičnog djela stavljenog mu na teret.</span>
</p>
<p>
<span class="span2">Sud je cijenio navode odbrane okrivljenog, u kojoj negirajući izvršenje predmetnog krivičnog djela navodi da je  </span><span class="span1">zaposlen je u firmi koja obezbjeđuje objekte "Security Popović", već pet godina a dana 12. 12. 2017. godine nije bio na poslu, jer je imao slobodan dan, pa je tog dana oko 14,00 časova autobusom pošao iz Zete u grad, a kući se vratio takođe autobusom oko 21,40 časova, gdje je gledao TV sa svojim roditeljima, nakon čega je pošao na spavanje i te večeri nije napuštao kuću, pa sud istu nije prihvatio, ocijenivši je kao sračunato datu radi izbjegavanja krivice, a ovo imajući u vidu iskaz oštećenog,</span><span class="span1"> koji je sud cijenio kao istinit i u cjelosti ga prihvatio, a koji jasno opisuje događaj i do detalja opisuje radnje okrivljenog, koga je opisao, a zatim i prepoznao u policiji, kao i u sudnici, pri čemu sud nalazi da oštećeni nije imao nikakvog razloga da događaj predstavi drugačije od onoga kako se stvarno i desio.</span><span class="span1"> Pored navedenog, odbrana okrivljenog u kojoj navodi da je bio zaposlen u firmi "Security Popović" opovrgnuta je iskazom svjedoka B</span><span class="span1">.</span><span class="span1"> A</span><span class="span1">.</span><span class="span1">, koji je sud cijenio kao istinit, koji je naveo da je obavljao poslove šefa u firmi "Security guard Popović", te da je M</span><span class="span1">.</span><span class="span1"> B</span><span class="span1">.</span><span class="span1"> bio zaposlen 2013. godine i da je iste godine prestao sa radom, a navedena firma  je zatvorena 2014. godine. I sam okrivljeni dolazi u kontradiktornost u svojoj odbrani pa na glavnom pretresu navodi da u firmi nije zaposlen od marta ili aprila 2017. godine, osim povremeno kada ga pozove šef obezbjeđenja S</span><span class="span1">.</span><span class="span1"> B</span><span class="span1">.</span><span class="span1">, pa ostaje nejasno kako ga je mogao pozivati šef P</span><span class="span1">.</span><span class="span1">, ako po iskazu ovog svjedoka, ni sam nije zaposlen u firmi "Security guard Popović“ od 2013. godine.</span>
</p>
<p>
<span class="span1">       Sud je cijenio i navode branioca date u završnoj riječi u kojima ukazuje da je</span><span class="span1"> iskaz oštećenog potpuno konfuzan, nejasan, nelogičan i neživotan, pri čemu ukazuje da je  potpuno nelogično da oštećeni nakon izlaska iz sale za treniranje, odlazi da čeka autobus čak kod mosta „Braće Zlatičanina“ kada ima puno bližih autobuskih stajališta nalazeći da se trenirajući po logici stvari oštećeni morao i oznojiti, pri čemu iz njegovog iskaza proizilazi da se nakon treninga nije presvukao, te da se tušira tek kad dođe kući nakon treninga. Dalje je braniocu nelogično da se oštećeni, koji je puno visočiji, teži i krupniji od okrivljenog, koji se čak kako to sam navodi već tri godine uspješno bavi borilačkim vještinama džudo i osvaja nagrade, uplašio od okrivljenog. Oštećeni je naveo da je predmetni pištolj između ostalog imao neki dio na sebi koji je bio zlatne boje, pa smatra da je, imajući u vidu da to nisu uobičajne boje za prave pištolje koji ispaljuju municiju, dobro znao da se ne radi o pištolju tog tipa, pa sud iste nije prihvatio, nalazeći, suprotno stavu branioca, da je iskaz oštećenog, potpuno jasan, logičan i životan, pri čemu su po nalaženju suda za konkretnu krivičnu stvar, i </span><span class="span1">ocjenu valjanosti iskaza svjedoka potpuno bez uticaja kuda oštećeni ide nakon treninga, da li se nakon treninga presvlači i tušira, dok kod ocjene fizičkog izgleda oštećenog i činjenice da se bavi sportom</span><span class="span2"> branilac očigledno gubi iz vida bitnu činjenicu da je oštećeni maloljetno lice, pa je po nalaženju suda, bez obzira na njegove fizičke predispozicije, potpuno životno i logično da je osjetio strah i ugroženost u kontaktu sa nepoznatim licem sa pištoljem, koje mu prijeti, zbog čega je sud u potpunosti prihvatio kao istinit iskaz oštećenog. </span><span class="span1">Branilac je dalje ukazao da se sa velikom dozom rezerve mora uzeti iskaz oštećenog u dijelu koji se odnosi na prepoznavanje okrivljenog, jer su mu roditelji zaposleni u policiji, pa se po nalaženju branioca mora negdje logično postaviti i pitanje njihovih privilegaija kod iste, pa sud nalazi da činjenica gdje su zaposleni roditelji oštećenog nikako ne može dovesti u pitanje bilo koji dio iskaza oštećenog, pa ni u dijelu koji se odnosi na prepoznavanje. Konačno, branilac ukazuje da treba imati u vidu da se radi o maloljetniku koji je očigledno iz nekog razloga permutavao događaj, odnosno činjenice, pa sud nalazi da su takvi navidi branioca potpuno paušalni, jer nije jasno zbog čega bi sud dovodio u pitanje iskaz svjedoka samo zbog činjenice što je maloljetnik, i iz kojih razloga je očigledno da je permutovao događaj, niti to branilac navodi.</span>
</p>
<p>
<span class="span2">Sud je cijenio i iskaz svjedoka B</span><span class="span2">.</span><span class="span2"> B</span><span class="span2">.</span><span class="span2"> pa je našao da isti nije od uticaja na drugačije presuđenje jer nema saznanja i sjećanja o odlučnim činjenicama i detaljima koji bi u ovom postupku mogli biti od uticaja. </span>
</p>
<p>
<span class="span2">     Sud je cijenio sadržinu </span><span class="span1">dopisa MUP-a Uprave policije CB Podgorica Stanice policije za JRM 61 br. 03/224/18-8019 od 30. 03. 2018. godine pa je našao da isti nema uticaja na drugačije presuđenje, obzirom da je sud istim obaviješten da je materijal sa video kamera prepisan novim video materijalom i nije ga moguće preuzeti.</span>
</p>
<p>
<span class="span2"></span><span class="span1">Imajući u vidu činjenično stanje nesumnjivo utvrđeno tokom postupka, odnosno da je sud nesumnjivo utvrdio da je okrivljeni izvršio krivično djelo stavljeno mu na teret upravo na način i u vrijeme, kako je to predstavljeno u izreci presude, pri čemu iz već navedenih razloga nije prihvatio odbranu okrivljenog u dijelu u kome navodi da je u kritično vrijeme bio kući, sud je kao nepotreban odbio predlog branioca okrivljenog da se u svojstvu svjedoka saslušaju </span><span class="span2">Z. i V.</span><span class="span2"> M</span><span class="span2">.</span><span class="span2">, i S</span><span class="span2">.</span><span class="span2"> P</span><span class="span2">.</span><span class="span2">, te odbio predlog da se u svojstvu svjedoka saslušaju I</span><span class="span2">.</span><span class="span2"> M</span><span class="span2">.</span><span class="span2"> i D</span><span class="span2">.</span><span class="span2"> D</span><span class="span2">.</span><span class="span2">, posebno cijeneći kao jasan iskaz svjedoka oštećenog, nalazeći da bi provođenje navedenih dokaza vodilo nepotrebnom oduglovačenju postupka. Sud je odbio i predlog da se od telekomunikacionog operatera "Telenor" DOO pribavi listing telekomunacionih komunikacija za predmetni dan, za broj telefona 06</span><span class="span2">x</span><span class="span2">/</span><span class="span2">xxx</span><span class="span2">-</span><span class="span2">xxx</span><span class="span2">, koji se vodi na okrivljenog, te da se angažuje vještak telekomunikacione struke kako bi u tom smjeru uradio nalaz i mišljenje </span><span class="span1">kao nepotreban, jer bi svi predloženi dokazi, imajući u vidu dokaze provedene na glavnom pretresu, takođe vodili odugovlačenju postupka</span><span class="span2">. </span><span class="span1">Konačno, polazeći od sadržine citiranog zapisnika o prepoznavanju ODT-a Podgorica, sud je našao da je isti u svemu sačinjen shodno odredbama čl. 115 Zakonika o krivičnom postupku, zbog čega je sadržinu istog i prihvatio prilikom činjeničnog utvrđenja u predmetnoj krivičnoj stvari, pa je iz tog razloga odbio predlog branioca okrivljenog da se navedeni zapisnik izdvoji iz spisa predmeta.</span>
</p>
<p>
<span class="span1">Prilikom izbora kazne sud je cijenio sve okolnosti predviđene čl. 42 Krivičnog zakonika Crne Gore </span><span class="span1">koje utiču da kazna bude manja ili veća (olakšavajuće i otežavajuće okolnosti)</span><span class="span1">, pa je kao olakšavajuće okolnosti na strani okrivljenog cijenio njegovu nezaposlenost i s tim u vezi loše imovno stanje, dok je od otežavajućih okolnosti cijenio raniju osuđivanost, koju je sud utvrdio iz Uvjerenja iz kaznene evidencije na ime okrivljenog M</span><span class="span1">.</span><span class="span1"> B</span><span class="span1">.</span><span class="span1"> od 20. 02. 2018. godine, te okolnost da je krivično djelo učinio prema maloljetnom licu, pa mu je sud, shodno čl. 36 Krivičnog zakonika Crne Gore izrekao kaznu zatvora u trajanju od 4 (četiri) mjeseca u koju mu je uračunao vrijeme provedeno u pritvoru </span><span class="span2">od 16. 01. 2018. godine, od 15:20 časova, shodno čl. 51 Krivičnog zakonika Crne Gore</span><span class="span1">, vjerujući da će se sa ovom kaznom na okrivljenog u dovoljnoj mjeri uticati da ubuduće ne vrši nova krivična djela i da će se, u konkretnom slučaju, ostvariti svrha kažnjavanja iz čl. 32 Krivičnog zakonika Crne Gore, u </span><span class="span1">okviru opšte svrhe propisivanja i izricanja krivičnih sankcija iz čl. 4 st. 2 Krivičnog zakonika Crne Gore.</span>
</p>
<p>
<span class="span1">Sud je oštećenog M</span><span class="span1">.</span><span class="span1"> O</span><span class="span1">.</span><span class="span1">, shodno čl. 239 Zakonika o krivičnom postupku uputio da imovinskopravni zahtjev ostvari u parničnom postupku.</span>
</p>
<p>
<span class="span1">Shodno čl. 226 i 229 Zakonika o krivičnom postupku, sud je obavezao okrivljenog na plaćanje troškova krivičnog postupka u iznisu od 30,00 eura, koji iznos se odnosi na ime sudskog paušala, koji je odmjeren shodno dužini trajanja postupka, složenosti predmeta i imovnim prilikama okrivljenog, </span><span class="span2">dok će sud o troškovima koji se odnose na nagradu braniocu postavljenom po službenoj dužnosti, odlučiti posebnim rješenjem shodno čl. 227 st. 2 Zakonika o krivičnom postupku</span><span class="span1">.</span>
</p>
<p>
<span class="span1">Na osnovu svega izloženog, a u smislu čl. 374 Zakonika o krivičnom postupku odlučeno je kao u izreci presude.</span>
</p>
<p>&nbsp;</p>
<li>
<span class="span3">OSNOVNI SUD U PODGORICI, dana 11. 04. 2018. godine</span>
</li>
<p>&nbsp;</p>
<li>
<span class="span3">    ZAPISNIČAR,                   </span><span class="span3"></span><span class="span3">                                       SUTKINJA</span>
</li>
<li>
<span class="span3">Danijela Rajković </span><span class="span3"></span><span class="span3"></span><span class="span3">                                 </span><span class="span3">    Željka Jovović </span>
</li>
<p>&nbsp;</p>
<li>
<span class="span3">DN-a: Primjerak presude dostaviti: </span>
</li>
<li>
<span class="span3">- ODT-u Podgorica, </span>
</li>
<li>
<span class="span3">- Okrivljenom, braniocu</span>
</li>
<li>
<span class="span3">- a/a</span>
</li>
<li>
<span class="span3">Postupljeno dana:____________.</span>
</li>
<li>
<span class="span3">Radnik suda:______________.</span>
</li>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>
</p><table border="1" cellpadding="3" cellspacing="0" style="border-collapse: collapse;">
<tbody><tr style="">
<td style="width:1.95in;vertical-align:top">
<div>
<span class="span1">PRAVNA POUKA:</span>
</div>
</td><td style="width:3.5in;vertical-align:top">
<div>
<span class="span1">Protiv ove presude dozvoljena je žalba u roku od 8 dana od dana prijema pismenog otpravka iste, preko ovog suda Višem sudu u Podgorici. </span>
</div>
<p>&nbsp;</p>
</td>
</tr>
</tbody></table>
<p></p>
<p style="text-align:center;">
<span class="span1">ZTO: Danijela Rajković</span>
</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<li>
<span class="span3">DN-a: Primjerak presude dostaviti: </span>
</li>
<li>
<span class="span3">- ODT-u Podgorica, </span>
</li>
<li>
<span class="span3">- Okrivljenom, braniocu</span>
</li>
<li>
<span class="span3">- a/a</span>
</li>
<p>&nbsp;</p>
</div>
</div>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.s1{font-size:14pt;}
.s2{font-size:14pt;font-weight:bold;}
.s3{font-weight:bold;}
.s4{display: inline-block; text-indent: 0; min-width: 0.4861111in;}
.p1{text-align:justify;hyphenate:auto;font-family:Times New Roman;font-size:12pt;}
.p2{text-align:justify;hyphenate:auto;font-family:Times New Roman;font-size:14pt;}
.p3{text-align:center;hyphenate:auto;font-family:Times New Roman;font-size:14pt;}
.p4{text-indent:0.5in;text-align:justify;hyphenate:auto;font-family:Times New Roman;font-size:14pt;}
.p5{text-indent:0.5in;text-align:center;hyphenate:auto;font-family:Times New Roman;font-size:14pt;}
.p6{text-indent:-0.25in;margin-left:0.75in;text-align:justify;hyphenate:auto;font-family:Times New Roman;font-size:14pt;}
.p7{text-align:start;hyphenate:auto;font-family:Times New Roman;font-size:12pt;}
</style>
<title> 
</title>
<meta content="ljiljana.mrdak" name="author">
</head>
<body class="b1 b2">
<p class="p1">
<!--Image link to '0.png' can be here-->
<span class="s1">								</span><span class="s2">K.br.24/13</span>
</p>
<p class="p2"></p>
<p class="p2"></p>
<p class="p3">
<span class="s3">U IME CRNE GORE</span>
</p>
<p class="p2"></p>
<p class="p4">
<span>Osnovni sud u Kolašinu kao prvostepeni krivični po predsjedniku suda Arsenu Popoviću kao sudiji pojedincu uz učešće zapisničara Mrdak Ljiljane u krivičnom predmetu protiv optuženog Ć. B. iz Kolašina zbog produženog krivičnog djela falsifikovanje isprave iz čl.412.st.2. u vezi st.1. u vezi sa čl.49 Krivičnog zakonika, po optužnom predlogu ODT iz Kolašina Kt.br.27/13 od 16.04.2013. godine, nakon održanog glavnog javnog pretresa dana 19.06.2013. godine u prisustvu zamjenika ODT Kolašin Šćepanović Maje i optuženog Ć. B., donio je i javno objavio,-</span>
</p>
<p class="p4"></p>
<p class="p4"></p>
<p class="p5">
<span class="s3">P R E S U D U</span>
</p>
<p class="p2"></p>
<p class="p4">
<span class="s3">Optuženi:</span>
</p>
<p class="p4"></p>
<p class="p4">
<span class="s3">Ć. B., </span><span>jmbg. ..., od oca A. i majke V. rodj. B., rodjen .... godine u K., gdje i živi – naselje B., Crnogorac, državljanin CG, govori srpskim jezikom, pismen, završio osnovnu školu, nezaposlen, oženjen, otac jednog djeteta, lošeg imovnog stanja, neosudjivan.</span>
</p>
<p class="p4"></p>
<p class="p4"></p>
<p class="p4">
<span>				</span><span class="s3">K r i v  j e:</span>
</p>
<p class="p4"></p>
<p class="p2">
<span class="s3"> 	Zato što je:</span>
</p>
<p class="p2"></p>
<p class="p6">
<span class="s4">a)​&nbsp;</span><span>Tokom marta mjeseca 2010. godine u K. napravio lažnu mjenicu te istu upotrijebio kao pravu na način što je na ličnoj mjenici serijskog broja AA... na mjestu „trasant“ svojeručno potpisao V. N., a zatim istu upotrijebio kao pravu prilikom podizanja kredita kod H. banke AD P. na ime R. B..</span>
</p>
<p class="p6">
<span class="s4">a)​&nbsp;</span><span>Tokom marta mjeseca 2010. godine u K. napravio lažnu mjenicu te istu upotrijebio kao pravu na način što je na ličnoj mjenici serijskog broja AA. na mjestu „trasant“ svojeručno potpisao L. A., a zatim istu upotrijebio kao pravu prilikom podizanja kredita na ime R. B..</span>
</p>
<p class="p2"></p>
<p class="p6">
<span class="s4">-​&nbsp;</span><span>čime je izvršio produženo krivično djelo falsifikovanje isprave iz čl.412.st.2. u vezi st.1. u vezi sa čl.49 Krivičnog zakonika.</span>
</p>
<p class="p2"></p>
<p class="p2">
<span> 	Pa mu sud primjenom citirane zakonske odredbe te čl. 52, 53 i 54 Krivičnog zakonika i čl.229 i 374 ZKP-a, i z r i č e,-</span>
</p>
<p class="p2"></p>
<p class="p2"></p>
<p class="p3">
<span class="s3">USLOVNU OSUDU</span>
</p>
<p class="p2"></p>
<p class="p2"></p>
<p class="p2">
<span>	Kojom okrivljenom utvrdjuje kaznu zatvora u trajanju od 6 (šest) mjeseci i istovremeno odredjuje da se ista neće izvršiti ukoliko okrivljeni u roku od 1 (jedne) godine ne počini novo krivično djelo.</span>
</p>
<p class="p2">
<span>	Obavezuje se okrivljeni na ime plaćanja troškova sudskog paušala u iznosu od 30,00 €, uplatom na žiro-račun br.832-196-94 koji se vodi na ime Osnovnog suda Kolašin a u roku od 15 dana po pravosnažnosti presude.</span>
</p>
<p class="p2">
<span>	</span>
</p>
<p class="p2"></p>
<p class="p3">
<span class="s3">O b r a z l o ž e nj e</span>
</p>
<p class="p2"></p>
<p class="p2"></p>
<p class="p2">
<span>	ODT iz Kolašina je optužnim predlogom Kt.br.27/13 od 16.04.2013. godine stavio na teret Ć.B. da je počinio produženo  krivično djelo falsifikovanje isprave iz čl.412.st.2. u vezi st.1. u vezi sa čl. 49 Krivičnog zakonika. Pri podnijetom optužnom predlogu do okončanja glavnog pretresa ostao je zamjenik ODT Kolašin Šćepanović Maja, u završnoj riječi predlažući da sud oglasi krivim i osudi po zakonu.</span>
</p>
<p class="p2">
<span>	Okrivljeni Ć. B. u svojoj odbrani je naveo da priznaje izvršenje krivičnog djela koje mu se stavlja na teret, u bitnom navodeći da je ugovor o kreditu sa H. bankom AD P. zaključila njegova supruga R. Br. u martu mjesecu 2010. godine i da je kredit glasio na iznos od ...,00 €. Da je u tom vremenskom periodu radio u preduzeću „R.“ gdje je  iskoristio dokumenta E. iz K. i njihov pečat skenirao preko kompjutera da bi kasnije  podatke za V. N. u svim papirima on lično ispisao i potpisao i to na administrativnoj zabrani, mjeničnom ovlašćenju i na samoj mjenici. Naveo je da je  podatke za V. N. znao sa razloga što se sa istim družio. Nadalje je naveo da je i L. A. imao priliku lično da upozna i gledao mu lična dokumenta sa razloga što je imenovani često svraćao u P. „R.“, što je iskoristio i ispisao njegove lične podatke i svojeručno ga potpisivao na svim dokumentima koja su mu trebala za kredit pa i na mjeničnom ovlašćenju, mjenici i administrativnoj zabrani. Pojasnio je da je pečate koji su mu bili potrebni skenirao preko kompjutera tako da je sve izgledalo kao orginalan dokument. U završnoj riječi još jednom je naveo da priznaje izvršenje krivičnog djela koje mu se stavlja na teret, izrazio je kajanje za isto i obećao da se to ubuduće neće ponoviti.</span>
</p>
<p class="p2">
<span>	Obzirom da je okrivljeni u potpunosti priznao izvršenje krivičnog djela za koje se tereti optužnim aktom ODT iz Kolašina, a kako nije bilo razloga da sud posumnja u istinitost njegovog priznanja, to je shodno čl. 458.st.2. ZKP-a doneseno rešenje da se neće provoditi dokazi predloženi u optužnom aktu već samo oni od kojih zavisi vrsta i mjera krivične sankcije za krivično djelo u pitanju. Tako je sud izvršio uvid u izvod iz kaznene evidencije na ime okrivljenog izdat od Uprave policije – Ispostava Kolašin od 22.04.2013. godine i utvrdio da Ć. B. do sada nije osudjivan.</span>
</p>
<p class="p2">
<span>	Cijeneći odbranu okrivljenog i navode javne optužbe, sud je na nesumljiv način utvrdio da su se u radnjama okrivljenog stekli svi bitni elementi bića produženog krivičnog djela falsifikovanje isprave iz čl. 412.st.2. u vezi st.1. u vezi sa čl.49 Krivičnog zakonika. Naime, iz samog priznanja okrivljenog, utvrdjeno je da je isti tokom marta mjeseca 2010. godine napravio lažnu mjenicu te istu upotrijebio kao pravu na način što je na mjenici serijskog broja AA... na mjestu „trasant“ svojeručno potpisao V.N. a na mjenici serijskog broja AA... na mjestu „trasant“ svojeručno potpisao L. A., da bi zatim takve mjenice upotrijebio kao prave prilikom podizanja kredita.</span>
</p>
<p class="p2">
<span>	Sud je cijenio i vinost tj.psihički odnos okrivljenog u odnosu na radnju izvršenja predmetnog krivičnog djela, pa je našao da je okrivljeni postupao sa direktnim umišljajem jer je bio svjestan da djelujući na opisani način pravi  lažnu javnu ispravu, da bi nakon toga tako napravljenu lažnu javnu ispravu uptrijebio kao pravu prilikom dobijanja kredita.</span>
</p>
<p class="p2">
<span>	Iz prednjeg je sud utvrdio činjenično stanje iz izreke ove presude i našao da nema elemenata koji bi isključivali krivično-pravnu odgovornost okrivljenog Ć. B., sa kojih razloga je istog oglasio krivim.</span>
</p>
<p class="p2">
<span>	Odlučujući o krivičnoj sankciji sud je cijenio sve okolnosti koje utiču na njeno pravilno odmjeravanje a koje se odnose na okrivljenog i krivično djelo koje mu je stavljeno na teret, pa je sud na strani okrivljenog od olakšavajućih okolnosti našao da do sada nije osudjivan što ukazuje na njegovo pozitivno vladanje u društvu, da je porodična osoba i otac jednog djeteta i da je priznao izvršenje krivičnog djela za koje se tereti, dok otežavajućih okolnosti nije bilo. Cijeneći navedeno sud je našao da u konkretnom slučaju stoje uslovi za izricanje uslovne osude smatrajući da će se sa zaprijećenom kaznom zatvora u trajanju od šest mjeseci dovoljno uticati na okrivljenog da ubuduće ne vrši krivična djela, a da je uslovljeni period od jedne godine dovoljno dug u cilju njegove provjere. Sa izrečenom uslovnom osudom će se po mišljenju suda postići svrha propisivanja i izricanja krivičnih sankcija, a ista je srazmjerna težini počinjenog krivičnog djela.</span>
</p>
<p class="p2">
<span>	Shodno čl. 229 ZKP-a okrivljeni je obavezan na plaćanje troškova paušala u iznosu od 30,00 €, koji iznos je srazmjeran dužini trajanja postupka i imovinskim prilikama okrivljenog, a koje troškove je okrivljeni izazvao izvršenjem krivičnog djela.</span>
</p>
<p class="p2">
<span>	Na osnovu izloženog, a shodno čl. 374 ZKP-a, odlučeno je kao u izreci presude.</span>
</p>
<p class="p2"></p>
<p class="p2"></p>
<p class="p3">
<span class="s3">OSNOVNI SUD U KOLAŠINU,</span>
</p>
<p class="p3">
<span class="s3">Dana, 19.06.2013. godine</span>
</p>
<p class="p3"></p>
<p class="p2"></p>
<p class="p2">
<span class="s3">Zapisničar,							PREDSJEDNIK SUDA,</span>
</p>
<p class="p2">
<span class="s3">Mrdak Ljiljana	s.r.					     Arsen Popović s.r.</span>
</p>
<p class="p2"></p>
<p class="p2"></p>
<p class="p2">
<span>PRAVNA POUKA: Protiv ove presude dozvoljena je žalba u roku od 8. dana od dana prijema iste. Žalba se podnosi Višem sudu u Bijelom Polju a preko ovog suda.</span>
</p>
<p class="p2"></p>
<p class="p2">
<span> 								</span>
</p>
<p class="p7"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 0.875in 1.0in 1.25in;}
.p1{margin-right:-0.125in;text-align:center;hyphenate:auto;font-family:Bookman Old Style;font-size:12pt;}
.p2{margin-right:-0.125in;text-align:center;hyphenate:auto;font-family:Arial;font-size:12pt;}
.p3{margin-right:-0.125in;text-align:end;hyphenate:auto;font-family:Arial;font-size:12pt;}
.p4{margin-right:-0.125in;text-align:justify;hyphenate:auto;font-family:Arial;font-size:12pt;}
.p5{margin-right:-0.125in;margin-bottom:0.083333336in;text-align:justify;hyphenate:auto;font-family:Arial;font-size:12pt;}
.p6{margin-right:-0.125in;margin-bottom:0.083333336in;text-align:justify;hyphenate:auto;font-family:Bookman Old Style;font-size:12pt;}
.p7{margin-right:-0.125in;margin-bottom:0.083333336in;text-align:center;hyphenate:auto;font-family:Arial;font-size:12pt;}
.p8{margin-right:-0.125in;margin-bottom:0.083333336in;text-align:start;hyphenate:auto;font-family:Arial;font-size:12pt;}
.p9{text-indent:0.5in;margin-right:-0.125in;text-align:center;hyphenate:auto;font-family:Arial;font-size:12pt;}
.p10{margin-right:-0.125in;text-align:justify;hyphenate:auto;font-family:Bookman Old Style;font-size:12pt;}
.p11{margin-left:0.25in;margin-right:-0.125in;text-align:justify;hyphenate:auto;font-family:Arial;font-size:12pt;}
.p12{margin-right:-0.125in;text-align:justify;hyphenate:auto;font-family:Century Schoolbook;font-size:12pt;}
.p13{margin-right:-0.125in;text-align:start;hyphenate:auto;font-family:Bookman Old Style;font-size:12pt;}
.p14{margin-bottom:0.1388889in;text-align:start;hyphenate:auto;font-family:Times New Roman;font-size:12pt;}
.s1{font-family:Bookman Old Style;font-weight:bold;}
</style>
<meta content="Ivan Perovic" name="author">
</head>
<body class="b1 b2">
<p class="p1"></p>
<p class="p1"></p>
<p class="p1"></p>
<p class="p2"></p>
<p class="p2">
<span>U IME CRNE GORE</span>
</p>
<p class="p3">
<span>                                                                                                K.br. 5/14</span>
</p>
<p class="p4">
<span>                                                           </span>
</p>
<p class="p5">
<span>OSNOVNI SUD U NIKŠIĆU, sudija Perović Ivan, uz sudjelovanje Ćuzović Plane kao zapisničara, odlučujući u krivičnom predmetu okrivljenog Š Š zbog krivičnog djela  nedozvoljeno držanje oružja i eksplozivnih materija iz čl. 403 st. 1 KZ, po optužnom  predlogu ODT-a Nikšić Kt.br. 705/13 od 10.01.2014.g., nakon dovršenog glavnog i javnog pretresa dana 07.02.2014.g., u prisustvu zamjenika  ODT-a Karadžić Dragana i okrivljenog Š Š, donio je i istog dana javno objavio  </span>
</p>
<p class="p6">
<span>                                                                                                                          </span>
</p>
<p class="p7">
<span>         P R E S U D U</span>
</p>
<p class="p8">
<span>Okrivljeni :</span>
</p>
<p class="p5">
<span>Š Š od oca Š  i majke B  rođene B , rođen  .g. u Nikšiću, nastanjen u mjestu rođenja ul. , državljanin Crne Gore, završio srednju školu, nezaposlen, lošeg imovnog stanja, neoženjen, ranije osuđivan presudom Opštinskog suda Kneževac K.br.107/97 od 12.03.2001.g. zbog kriv.djela iz čl.55 KZS na kaznu zatvora od 3 mjeseca – uslovno na 1 godinu, presudom Osnovnog suda Nikšić K.br. 155/03 od 20.04.2004.g. zbog kriv.djela iz čl.39 KZ RCG na  novčanu kaznu  od 150,00 eura i presudom Osnovnog suda Nikšić K.br. 446/07 od 15.05.2008.g. zbog kriv.djela iz čl.282 KZ  na novčanu kaznu  od 600,00 eura, pri čemu je predmetna kazna zamijenjena kaznom zatvora od 24 dana</span><span class="s1">	</span>
</p>
<p class="p6"></p>
<p class="p9">
<span>K r i v    j e,</span>
</p>
<p class="p4">
<span>Što je:</span>
</p>
<p class="p4">
<span>Dana   26.12.2013 g. u Nikšiću, iako je bio svjestan svoga djela  i  htio njegovo izvršenje, suprotno odredbi čl.12 st.1  i čl.37 st.1  Zakona o eksplozivnim materijama CG, bez dozvole za nabavku izdate od strane Ministarstva nadležnog za unutrašnje poslove, neovlašćeno nabavio i neovlašćeno držao u kiosku MD STR u ulici  *** u Nikšiću, 86 komada petardi marke Mega, 30 komada petardi marke Mini zenga,  3  komada petardi marke DC 502 crna udovica i 1 petardu marke Poskok, a u porodičnom stanu u ulici ****** u Nikšiću, neovlašćeno držao 45 petardi marke DC 502 crna udovica, 36 komada petardi marke Silver, 10 komada petardi marke Šišmiš, 398 komada petardi marke Turbo i 30 komada petardi marke Tri amble,  a koja su mu pirotehnička sredstva navedenog dana oduzeta od strane ovlašćenih radnika Uprave policije CB Nikšić</span>
</p>
<p class="p10"></p>
<p class="p4">
<span>čime je učinio krivično djelo nedozvoljeno držanje oružja i eksplozivnih materija iz čl. 403 st.1  Krivičnog zakonika. </span>
</p>
<p class="p4"></p>
<p class="p4">
<span>Sud okrivljenom Š Šelu, primjenom čl.4 st.2, čl.42, čl. 52, čl. 53 i čl. 54  Krivičnog zakonika i čl.374 Zakonika o krivičnom postupku, izriče</span>
</p>
<p class="p4"></p>
<p class="p2">
<span>   USLOVNU OSUDU</span>
</p>
<p class="p1"></p>
<p class="p4">
<span>Kojom mu utvrđuje kaznu zatvora u trajanju od 6 /šest/ mjeseci pri čemu se ova kazna neće izvršiti ukoliko okrivljeni u roku od jedne godine po pravosnažnosti presude, ne učini novo krivično djelo. </span>
</p>
<p class="p4"></p>
<p class="p4">
<span>Na osnovu čl.75 Krivičnog zakonika sud okrivljenom  Š Š  izriče mjeru bezbjednosti trajnog oduzimanja 86 komada petardi marke Mega, 30 komada petardi marke Mini zenga,  3  komada petardi marke DC 502 crna udovica, 1 petarde marke Poskok, 45 petardi marke DC 502 crna udovica, 36 komada petardi marke Silver, 10 komada petardi marke Šišmiš, 398 komada petardi marke Turbo i 30 komada petardi marke Tri amble, obzirom da se radi o predmetima koji su upotrijebljeni za izvršenje krivičnog djela.</span>
</p>
<p class="p11"></p>
<p class="p5">
<span>Obavezuje se okrivljeni da na ime paušalnih troškova krivičnog  postupka  plati iznos od 30,00  eura, u roku od 15 dana po pravosnažnosti presude, pod prijetnjom prinudnog izvršenja na  žiro-račun ovoga suda br.832-152-32.             </span>
</p>
<p class="p10"></p>
<p class="p2">
<span>O b r a z l o ž e nj e</span>
</p>
<p class="p10"></p>
<p class="p5">
<span>ODT iz Nikšića optužnim predlogom Kt.br.705/13 stavio je na teret okrivljenom Š Š  izvršenje krivičnog djela  nedozvoljeno držanje oružja i eksplozivnih materija iz čl. 403  st. 1 KZ, pa je zamjenik ODT-a Karadžić Dragan koji je zastupao optužbu na glavnom pretresu, istu činjenično izmijenio, ostajući u završnoj riječi pri izmijenjenom optužnom predlogu, predlažući sudu da okrivljenog oglasi krivim, osudi  po zakonu i izrekne mu mjeru bezbjednosti oduzimanja predmeta.</span>
</p>
<p class="p4">
<span>Okrivljeni Š Š  naveo je u svojoj odbrani da je petarde navedene optužnim aktom nabavio u Tuzima na pijaci dana 26.12.2013.g., a sada se ne sjeća koliko je iste platio. Kupio ih je u namjeri da ih dalje prodaje pri čemu je jedan dio petardi držao u svom kiosku u ulici N  M a ostatak je držao u stanu. Čim su stigli pripadnici policije i pitali ga ima li petardi, on je rekao da ima i predao im  je petarde iz kioska. Nakon toga su ga policajci pitali da li posjeduje petarde u svojoj kući što je takođe priznao pa su zajedno sa policajcima otišli do njegovog stana gdje je uzeo petarde i predao ih njima. On nikada nije posjedovao bilo kakvu dozvolu za nabavku, držanje ili prodaju petardi, niti je  tražio dozvolu, kao što nema ni dozvolu za upotrebu ekspolozivnih materija, niti je bio registrovan za obavljanje djelatnosti vršenja prometa eksplozivnih materija dakle bio je svjestan da ih je neovlašćeno nabavio i držao.</span>
</p>
<p class="p4"></p>
<p class="p5">
<span>Okrivljeni je u završnoj riječi ostao pri iznijetoj odbrani, i ističući da se kaje ostavio je  pitanje svoje krivice sudu na ocjenu. </span>
</p>
<p class="p6"></p>
<p class="p4">
<span>Sud je u dokaznom  postupku pročitao 2 potvrde UP CB Nikšić od 26.12.2013.g. o privremenom oduzimanju petardi od Š Š,  pročitao presudu Osnovnog suda Nikšić K.br. 446/07 od 15.05.2008.g. i pročitao izvod iz kaznene evidencije za okrivljenog.</span>
</p>
<p class="p4"></p>
<p class="p4">
<span>POTVRDOM UP CB Nikšić od 26.12.2013.g. o privremenom oduzimanju predmeta konstatovano je da su od Š Š privremeno oduzeti predmeti - 86 komada petardi marke Mega, 30 komada petardi marke Mini zenga,  3  komada petardi marke DC 502 crna udovica i 1 petardu marke Poskok.</span>
</p>
<p class="p4"></p>
<p class="p4">
<span>POTVRDOM UP CB Nikšić od 26.12.2013.g. o privremenom oduzimanju predmeta konstatovano je da su od Š Š privremeno oduzeti predmeti - 45 komada petardi marke crna udovica, 36 komada petardi marke Silver, 10 komada petardi marke Šišmiš, 398 komada petardi marke Turbo i 30 komada petardi marke Tri amble.</span>
</p>
<p class="p4"></p>
<p class="p5">
<span>PRESUDOM Osnovnog suda Nikšić K.br. 446/07 od 15.05.2008.g. Š Š  je oglašen krivim zbog izvršenja krivičnog djela onemogućavanje kontrole  iz čl.282 KZ  na novčanu kaznu  od 600,00 eura, dok iz IZVODA iz kaznene evidencije za okrivljenog proizilazi da je isti osuđivan presudom Opštinskog suda Kneževac K.br.107/97 od 12.03.2001.g. zbog krivičnog djela iz čl.55 KZS na kaznu zatvora od 3 mjeseca – uslovno na 1 godinu, presudom Osnovnog suda Nikšić K.br. 155/03 od 20.04.2004.g. zbog krivičnog djela iz čl.39 KZ RCG na  novčanu kaznu  od 150,00 eura i presudom Osnovnog suda Nikšić K.br. 446/07 pri čemu je novčana kazna izrečena tom presudom zamijenjena kaznom zatvora od 24 dana.</span>
</p>
<p class="p4">
<span>Sud nalazi da je na nesumnjiv način utvrđeno da je okrivljeni Š Š  dana   26.12.2013 g. u Nikšiću, iako je bio svjestan svoga djela  i  htio njegovo izvršenje, suprotno odredbi čl.12 st.1  i čl.37 st.1  Zakona o eksplozivnim materijama CG, bez dozvole za nabavku izdate od strane Ministarstva nadležnog za unutrašnje poslove, neovlašćeno nabavio i neovlašćeno držao u kiosku MD STR u ulici N  M  u Nikšiću, 86 komada petardi marke Mega, 30 komada petardi marke Mini zenga,  3  komada petardi marke DC 502 crna udovica i 1 petardu marke Poskok, a u porodičnom stanu u ulici N  od R  u Nikšiću, neovlašćeno držao 45 petardi marke DC 502 crna udovica, 36 komada petardi marke Silver, 10 komada petardi marke Šišmiš, 398 komada petardi marke Turbo i 30 komada petardi marke Tri amble,  a koja su mu pirotehnička sredstva navedenog dana oduzeta od strane ovlašćenih radnika Uprave policije CB Nikšić, kojim radnjama je ostvario sva bitna obilježja  krivičnog djela nedozvoljeno držanje oružja i eksplozivnih materija iz čl. 403 st. 1 KZ. </span>
</p>
<p class="p10"></p>
<p class="p5">
<span>Nesporno je da je okrivljeni Š Šele dana 26.12.2013.g. nabavio i držao pirotehnička sredstva – petarde, pri čemu je jedan dio tih predmeta držao u svom kiosku a drugi dio u svom stanu. Prednje proizilazi iz same odbrane okrivljenog a da su data pirotehnička sredstva od strane ovlašćenih službenika policije oduzeta, pokazuju sadržine 2 potvrde UP CB Nikšić od 26.12.2013.g. o privremenom oduzimanju petardi od Š Š.</span>
</p>
<p class="p4">
<span>Čl.37 st.1 Zakona o eksplozivnim materijama CG propisuje da dozvolu za nabavku eksplozivnih materija izdaje Ministarstvo na zahtjev privrednog društva, drugog pravnog lica, preduzetnika i fizičkog lica koje ima dozvolu za upotrebu eksplozivnih materija.</span>
</p>
<p class="p10"></p>
<p class="p4">
<span>Očito je da je okrivljeni Š Š  pirotehnička sredstva (petarde) neovlašćeno nabavio budući da po sopstvenom priznanju nije posjedovao dozvolu za nabavku eksplozivnih materija niti je takvu dozvolu tražio a ne  bi je ni mogao dobiti jer nema dozvolu za upotrebu eksplozivnih materija.</span>
</p>
<p class="p4"></p>
<p class="p4">
<span>Čl.12 st.1 Zakona o eksplozivnim materijama CG propisuje da eksplozivna materija može biti u prometu i upotrebi samo ako ima dozvolu za stavljanje u promet  a takođe čl.32 st.1 Zakona o eksplozivnim materijama CG nalaže da promet eksplozivnih materija vrši privredno društvo, drugo pravno lice ili preduzetnik koje je registrovano za obavljanje te djelatnosti i ima dozvolu za promet eksplozivnih materija.</span>
</p>
<p class="p12"></p>
<p class="p4">
<span>Okrivljeni Š Š  nije niti kao preduzetnik niti kao eventualno vlasnik privrednog društva ili drugog pravnog lica bio registrovan za obavljanje djelatnosti vršenja prometa eksplozivnih materija, što i sam navodi kao i to da nije posjedovao dozvolu za promet eksplozivnih materija, a kako su petarde u stanu i kiosku bile namijenjene prometu tj.daljoj prodaji – što okrivljeni ne osporava, jasno je da je on iste potpuno nelegalno – neovlašćeno držao.</span>
</p>
<p class="p10"></p>
<p class="p4">
<span>Budući da je okrivljeni bio svjestan da je neovlašćeno nabavio i držao petarde, što je očito i htio, jasno je da je djelovao sa direktnim umišljajem.</span>
</p>
<p class="p10"></p>
<p class="p4">
<span>Prilikom odlučivanja o krivičnoj sankciji, sud je u smislu čl. 42 KZ kao olakšavajuće okolnosti okrivljenom cijenio njegovo priznanje, loše imovno stanje i ispoljeno kajanje dok je  kao otežavajuću okolnost cijenio raniju osuđivanost utvrđenu iz izvoda iz kaznene evidencije. Po ocjeni suda u ovom slučaju su ispunjeni uslovi iz čl.53 i 54 KZ pa je sud nalazeći da okrivljenom nije bilo svrsishodno izricati efektivnu zatvorsku kaznu, istome izrekao uslovnu osudu, utvrđujući mu kaznu zatvora u trajanju od 6 mjeseci, koja se neće izvršiti ukoliko okrivljeni u roku od 1 godine po pravosnažnosti presude, ne učini novo krivično djelo, sa uvjerenjem da će se na ovaj način sa uspjehom ostvariti svrha uslovne osude iz čl. 52 KZ  u okviru opšte svrhe propisivanja i izricanja krivičnih sankcija iz čl. 4 st. 2 KZ. Za napomenuti je da je presuda Osnovnog suda Nikšić K.br. 446/07 od 15.05.2008.g. stupila na pravnu snagu dana 27.01.2009.g. što znači da je na dan glavnog pretresa 07.02.2014.g. bilo proteklo više od pet godina od pravosnažnosti osude za ranije umišljajno izvršeno krivično djelo, te nije postojala smetnja iz čl.54 st.3 KZ za izricanje uslovne osude (iz izvoda iz kaznene evidencije proizilazi da je novčana kazna izrečena presudom Osnovnog suda Nikšić K.br. 446/07 zamijenjena kaznom zatvora ali se rok od 5 godina iz čl.54 st.3 KZ ne bi mogao računati od dana pravosnažnosti rješenja o pretvaranju novčane kazne u zatvorsku kaznu budući da se čl.54 st.3 KZ vezuje za pravosnažnu osudu kojom je izrečena kazna za umišljajno krivično djelo a kod pretvaranja novčane kazne u zatvorsku ne izriče se kazna zatvora već se njome zamjenjuje neplaćena novčana kazna).</span>
</p>
<p class="p4"></p>
<p class="p4">
<span>Shodno čl. 75 KZ sud je okrivljenom izrekao mjeru bezbjednosti trajnog oduzimanja predmeta – 86 komada petardi marke Mega, 30 komada petardi marke Mini zenga,  3  komada petardi marke DC 502 crna udovica, 1 petarde marke Poskok, 45 petardi marke DC 502 crna udovica, 36 komada petardi marke Silver, 10 komada petardi marke Šišmiš, 398 komada petardi marke Turbo i 30 komada petardi marke Tri amble, budući da se radi o predmetima koji su upotrijebljeni za izvršenje krivičnog djela. </span>
</p>
<p class="p10"></p>
<p class="p4">
<span>Shodno čl.226 i čl.229 ZKP-a sud je obavezao okrivljenog da na ime paušalnih troškova krivičnog postupka plati iznos od 30,00 eura, srazmjerno složenosti i trajanju krivičnog postupka te imovnom stanju okrivljenog.</span>
</p>
<p class="p4"></p>
<p class="p4">
<span>Iz iznijetih razloga, primjenom čl.374 ZKP-a odlučeno je kao u izreci presude.</span>
</p>
<p class="p4"></p>
<p class="p10"></p>
<p class="p2">
<span>OSNOVNI SUD U NIKŠIĆU dana  07.02.2014.g.</span>
</p>
<p class="p4"></p>
<p class="p4">
<span>                    Zapisničar,                                                        SUDIJA,</span>
</p>
<p class="p4">
<span>                Ćuzović Plana s.r.                                              Perović Ivan s. r.</span>
</p>
<p class="p4"></p>
<p class="p4">
<span>                                  ZA TAČNOST OTPRAVKA TVRDI:</span>
</p>
<p class="p4">
<span>                                                     radnik suda</span>
</p>
<p class="p4"></p>
<p class="p4">
<span>PRAVNA POUKA:   Protiv ove presude dozvoljena je žalba u roku od 8 dana </span>
</p>
<p class="p4">
<span>                                 od dana  prijema iste preko ovog SUDA VIŠEM </span>
</p>
<p class="p4">
<span>                                 SUDU PODGORICA.</span>
</p>
<p class="p4"></p>
<p class="p4"></p>
<p class="p10"></p>
<p class="p10"></p>
<p class="p10"></p>
<p class="p10"></p>
<p class="p10"></p>
<p class="p10"></p>
<p class="p10"></p>
<p class="p10"></p>
<p class="p10"></p>
<p class="p10"></p>
<p class="p10"></p>
<p class="p10"></p>
<p class="p10"></p>
<p class="p10"></p>
<p class="p10"></p>
<p class="p10"></p>
<p class="p10"></p>
<p class="p10"></p>
<p class="p10"></p>
<p class="p10"></p>
<p class="p10"></p>
<p class="p10"></p>
<p class="p10"></p>
<p class="p10"></p>
<p class="p10"></p>
<p class="p10"></p>
<p class="p10"></p>
<p class="p10"></p>
<p class="p10"></p>
<p class="p10"></p>
<p class="p10"></p>
<p class="p10"></p>
<p class="p10"></p>
<p class="p10"></p>
<p class="p10"></p>
<p class="p10"></p>
<p class="p10"></p>
<p class="p10"></p>
<p class="p10"></p>
<p class="p10"></p>
<p class="p10"></p>
<p class="p10"></p>
<p class="p10"></p>
<p class="p10"></p>
<p class="p10"></p>
<p class="p10"></p>
<p class="p10"></p>
<p class="p10"></p>
<p class="p10"></p>
<p class="p10"></p>
<p class="p10"></p>
<p class="p13"></p>
<p class="p13"></p>
<p class="p14"></p>


</body>
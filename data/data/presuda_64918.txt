<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt;font-family:'Arial';font-weight:800}
.span2{;font-size:12pt;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span class="span1">K.br.40/13</span>
</p>
<p style="text-align:center;">
<span class="span2"></span>
</p>
<p>&nbsp;</p>
<p style="text-align:center;">
<span class="span1">U IME CRNE GORE</span>
</p>
<p>&nbsp;</p>
<p>&nbsp;</p>
<p>
<span class="span1">Viši sud u Podgorici,</span><span class="span2"> sudija Dragoje Jović, kao pojedinac, uz učešće namještenika suda Cupara Mile, kao zapisničara, u predmetu optuženih K.Lj. i B.M., zbog krivičnog djela neovlašćena proizvodnja, držanje i stavljanje u promet opojnih droga iz čl. 300 st. 1 Krivičnog zakonika Crne Gore, nakon održanog glavnog i javnog pretresa dana 26.11.2013. godine, kome su prisustvovali zastupnik optužnice Šoškić Miloš, zamjenik Višeg državnog tužioca u Podgorici, optuženi K.Lj., B.M.  i njihov branilac J.S., advokat iz Podgorice, donio je i dana  29.11.2013. godine javno objavio</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>&nbsp;</p>
<p>
<span class="span1">1. K.LJ., </span><span class="span2">JMBG ....., od oca S. i majke O., rodjene S., rodjen ... godine u K., sa prebivalištem u K., D. - P. br. .., državljanin C.G., učenik IV razreda srednje škole "Z. z. g. d. - K.", neoženjen, lošeg imovnog stanja, neosudjivan,</span>
</p>
<p>&nbsp;</p>
<p>
<span class="span1">2. B.M.,</span><span class="span2"> JMBG ...., od oca Z. i majke M., rodjene B., rodjen ... godine u K., sa prebivalištem u K., D. - S.., državljanin C.G., vanredni učenik IV razreda srednje škole "Z.z. g.d. - K.", neoženjen, lošeg imovnog stanja, neosudjivan,</span>
</p>
<p>&nbsp;</p>
<p style="text-align:center;">
<span class="span1">K R I V I    S U</span>
</p>
<p>&nbsp;</p>
<p>
<span class="span1">Zato što su:</span>
</p>
<p>&nbsp;</p>
<p>
<span class="span2">Dana 25.12.2012. godine u 22,50 časova, u P., neovlašćeno radi prodaje kupili marihuanu - supstancu proglašenu za opojnu drogu Pravilnikom o utvrdjivanju spiska droga, psihotropnih supstanci i bilja koje se može koristiti za proizvodnju droga ("Sl. list CG" br. 56/12 od 09.11.2012. godine), iako su bili svjesni da se radi o opojnoj drogi i da postupaju neovlašćeno i protivpravno, pa su to i htjeli, na način što su od nepoznatog lica kupili 485 grama marihuane, upakovane u jedan ručno pravljeni zamotuljak od plastične kese, obmotane providnom plastičnom folijom, za iznos od 500€, koju opojnu drogu su potom neovlašćeno radi prodaje prenosili na relaciji P. - K., tako što su angažovali taksi vozilo marke "Š.", vlasništvo t.u. "B.", reg. oznake PG ......, kojim je  upravljao V.I., da ih sa predmetnom opojnom drogom preveze do K., koja opojna droga je istog dana, u C., pronadjena i oduzeta prilikom  pregleda navedenog vozila izvršenog od strane ovlašćenih policijskih službenika Uprave policije - PJ Podgorica - Ispostava Cetinje,</span>
</p>
<p>&nbsp;</p>
<p>
<span class="span2">čime su izvršili krivično djelo - neovlašćena proizvodnja, držanje i stavljanje u promet opojnih droga iz člana 300 stav 1 Krivičnog zakonika, </span>
</p>
<p>&nbsp;</p>
<p>
<span class="span2">pa ih sud primjenom citiranog zakonskog propisa, te člana 36, 42, 45, 46 i 51 Krivičnog zakonika Crne Gore i člana 374 Zakonika o krivičnom postupku,</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">O S U D J U J E</span>
</p>
<p>&nbsp;</p>
<p>&nbsp;</p>
<p>
<span class="span2">na kaznu zatvora u trajanju od po 6 (šest) mjeseci.</span>
</p>
<p>&nbsp;</p>
<p>
<span class="span2">Na osnovu člana 229 u vezi člana 226 Zakonika o krivičnom postupku optuženi se obavezuju da na ime troškova krivičnog postupka solidarno uplate iznos od 264,00€ i na ime sudskog paušala iznos od po 150,00€ u roku od 15 dana po pravosnažnosti presude.</span>
</p>
<p>&nbsp;</p>
<p>
<span class="span2">Na osnovu člana 75 i 300 st. 7 Krivičnog zakonika, optuženima se izriče</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">MJERA BEZBJEDNOSTI</span>
</p>
<p>&nbsp;</p>
<p>&nbsp;</p>
<p>
<span class="span2">kojom se od istih oduzima</span><span class="span1"> </span><span class="span2">485 grama opojne droge marihuane, koja se ima uništiti nakon pravosnažnosti presude.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">O b r a z l o ž e nj e</span>
</p>
<p>&nbsp;</p>
<p>&nbsp;</p>
<p>
<span class="span2">Optužnicom VDT-a Podgorica Kt. br. 144/12 od 04.04.2013. godine, stavljeno je na teret optuženim K.Lj. i B.M. </span><span class="span2">izvršenje krivičnog djela činjenično opisanog i pravno označenog kao u izreci presude.</span>
</p>
<p>&nbsp;</p>
<p>
<span class="span2">Sud je u dokaznom postupku neposredno saslušao svjedoka M. dr A., vještaka psihijatra dr G.Ž., koji je branio svoj pisani nalaz i mišljenje od 08.11.2013. godine, te je u skladu sa zakonom pročitao </span><span class="span2">iskaze svjedoka P.D.,</span><span class="span2"> </span><span class="span2">M.I., službenu zabilješku Uprave policije - PJ Podgorica - Ispostava Cetinje od 25.12.2012. godine, sačinjena od strane ovlašćenih policijskih službenika M.I. i P. D.,</span><span class="span2"> </span><span class="span2">potvrdu Uprave policije - PJ Podgorica - Ispostava Cetinje od 25.12.2012. godine o privremeno oduzetim predmetima od okrivljenog K.Lj.,</span><span class="span2"> </span><span class="span2">izvještaj Uprave policije - Forenzičkog centra Danilovgrad broj 80/13 od 23.01.2013. godine o hemijskom vještačenju, sa fotoelaboratom i izvještaj Uprave policije - PJ Herceg Novi - Ispostava Kotor 23-03 broj 245/13-786 od 21.02.2013. godine iz kaznene evidencije za okrivljene K. Lj. i B.M.</span>
</p>
<p>&nbsp;</p>
<p>
<span class="span1">Optuženi K.Lj. </span><span class="span2">nije sporio da je dana 25.12.2012. godine u P. od nepoznatog lica za 500,00 eura kupio pola kilograma marihuane. Taj novac je zajedno skupio sa B.M., tako što su zajedno uložili po 100,00 eura, dok su 300,00 eura zaradili nekoliko dana ranije u jednoj sportskoj kladionici u K. Kupovinu droge je sa tim licem lično ugovorio </span><span class="span2">21.12.2012. godine preko ,,Facebook’’-a, jer je znao da se bavi prodajom marihuane pa je autobusom zajedno sa B. krenuo iz K. u P. U naselju Z. kod „R.P.“ rekao mu je zbog čega su došli i da se sa jednim licem dogovorio o kupoprodaji marihuane. Na tom mjestu on je  za pola kilograma marihuane tom momku dao 500,00 eura i odatle sa B. taxi vozilom se prebacio u centar P., gdje su uzeli  drugo taksi vozilo i krenuli za K. preko C. Medjutim, na raskrsnici ispred C. prilikom saobraćajne kontrole policija je na zadnjem lijevom sjedištu u njegovom ruksaku pronašla pvc kesu u kojoj je bila upakovana marihuanam, i koja mu je uz potvrdu oduzeta. Optuženi tvrdi da marihuanu nijesu namjeravali da prodaju, nego su je kupili za njihove potrebe i sebe predstavio kao povremenog uživaoca te vrste opojne droge u poslednje dvije godine, koju su namjeravali da konzumiraju sa njihovim društvom u dane vikenda i za praznike.</span>
</p>
<p>&nbsp;</p>
<p>
<span class="span1">Ni optuženi B.M. </span><span class="span2"> nije sporio da se nalazio u društvu K. koji je dana 25.12.2012. godine u P. za njihov novac kupio marihuanu od nekog momka kod „R. P.“. Nije znao zbog čega su autobusom krenuli za P., ali mu je to prilikom izlaska iz autobusa rekao K. i lično je vidio kada je tom licu dao 500,00 eura za jedan paketić u kome je kasnije pronadjena marihuana na zadnjem sjedištu taksi vozila koje je policija zaustavila u blizini C. Medjutim i on tvrdi da su za kupovinu marihuane uložili po 100,00 eura i još 300,00 koje su zaradili na sportskoj kladionici, te da su namjeravali da je utroše za sopstvene potrebe, jer je u poslednjih godinu dana zajedno uživaju, s tim što je sebe označio kao povremenog, a K., sa kojim se druži od osnovne škole, kao stalnog uživaoca te vrste opojne droge.</span>
</p>
<p>&nbsp;</p>
<p>
<span class="span2">Nesumnjivo je utvrdjeno, da su policijski službenici Ispostave Cetinje Popović Dejan i Mrdak Igor, dana 25.12.2012. godine na raskrsnici puta P.-C.-B. oko 22,50 časova, zaustavili taksi vozilo „Š.O.“ ... reg. oznaka, koje se kretalo iz pravca P., u kome se identifikovali pored vozača i putnike K. Lj. i B.M., te da su pregledom ruksaka na zadnjem sjedištu pronašli  veće PVC pakovanje umotano u foliju u kome se vidjela biljna materija zelene boje. Njihovim iskazi u pogledu tih okolnosti su u potpunoj saglasnosti i nijesu osporavani od strane optuženih, dok je pronadjena marihuana oduzeta uz potvrdu koju je bez primjedbi potpisao K.Lj. </span>
</p>
<p>&nbsp;</p>
<p>
<span class="span2">Policijski službenici su o preduzetim radnjama sastavili službenu zabilješku u kojoj su naveli činjenice, koje je sud već interpretirao kroz njihove saglasne iskaze i izdali potvrdu o privremeno oduzetim stvarima.</span>
</p>
<p>&nbsp;</p>
<p>
<span class="span1">Iz Izvještaja UP-Forenzičkog centra Danilovgrad br.80/13 od 23.01.2013. godine o hemijskom vještačenju sa fotoelaboratom</span><span class="span2"> proizilazi da je Forenzičkom centru na hemijsku analizu dostavljen jedan ručno pravljeni zamotuljak od plastične kese obmotane providnom plastičnom folijom, sa sadržajem biljne materije, tamno zelene boje, karakterističnog opojnog mirisa neto mase m=485,00g, pa je uz primjenu više metoda i mikroskopskih analiza  dato </span><span class="span1">mišljenje, </span><span class="span2">da je na osnovu karakteristične morfološke gradje navedenih elemenata u dostavljenom biljnom materijalu konstatovano da isti potiče od biljke čiji je botanički naziv Cannabis Sativa-Konopolja, te da dostavljeni dokazni materijal sadrži tetrahidrokanabinol (THC) u koncentraciji iznas 0,2%. Konoplja je  supstanca koja djeluje na centralni nervni sistem, izaziva stanje zavisnosti i na strani 13 u Pravilniku o utvrdjivanju spiska droga, psihopatskih supstanci i bilja koje se može koristiti za proizvodnju droga ( Službeni list Crne Gore br.56/12), označena je kao droga koja pripada grupi tri i na osnovu člana 3 Zakona o </span><span class="span2">sprečavanju zloupotrebe droga predstavlja srednju opasnost za ljudsko zdravlje, zbog posledica do kojih može doći njenim konzumianjem.  Izgled dostavljenog materijala prikazan je na fotoelaboratu koji čini sastavni dio pomenutog izvještaja.</span>
</p>
<p>&nbsp;</p>
<p>
<span class="span2">Dakle, sud je na osnovu ovog dokaza kome stranke i branilac nijesu prigovorili izveo činjenični zaključak da cjelokupna biljna materija koja je pronadjena u ruksaku optuženog K.Lj. i oduzeta od istog predstavlja opojnu drogu marihuanu, te da se nije radilo o količini od 500 grama, koliko su tvrdili optuženi, nego onoj koja je predmetnim vještačenjem na nesumnjiv način utvrdjena (485 grama).</span>
</p>
<p>&nbsp;</p>
<p>
<span class="span1">Svjedok dr M.A. </span><span class="span2">je na glavnom pretresu izjavio da radi kao psihijatar u C. za m.z. u K. i da su 11.06.2013. godine u njegovu ordinaciju došli K.  i B. sa zahtjevom da im se izda odgovarajuća medicinska dokumentacija o njihovom liječenju i izvrši „skrining testiranje“ o eventualnom prisustvu neke vrste opojne droge u njihovom organizmu. Rezultati tog testiranja su bili pozitivni na THC, što je značilo da su unazad 5-6 dana u svoj organizam unosili marihuanu, ali mu nije poznato u kojoj količini.  Inače, u vezi konstatacije u izvještaju broj 1979 u kome je naveo da potvrdjuje „da K.Lj. više godina koristi marihuanu gotovo svakodnevno“ svjedok je pojasnio da je te podatke lično od njega saznao, kao i da je sličnu konstataciju na osnovu saznanja od B. M. napisao u izvještaju broj 1980 koji je izdao na njegovo ime (unazad dvije godine veoma često koristi marihuanu gotovo svakodnevno). Svjedok je nadalje pojasnio da je u te izvještaje nakon njihovog pregleda napisao dijagnozu F-12.1 zavisnost od kanabisa marihuane, koja se vodi kao mentalni poremećaj, iako se to u praksi na taj način ne doživljava, zato što nije mogao upisati drugu vrstu dijagnoze, iz razloga što im sam kompjuter u klasifikaciji izbacuje takav naziv koji je unijet u njihovim izvještajima. </span>
</p>
<p>&nbsp;</p>
<p>
<span class="span2">Pored toga, on je pojasnio, da je K. u zadnjih par godina 7-8 puta dolazio kod njega u Dom zdravlja i govorio da redovno uzima marihuanu, ali da ti pregledi nikada nijesu protokolisani, zato što ti pacijenti ne žele da se na takav način zvanično sazna njihova prava dijagnoza. Posebno je naglasio, da lično misli da K. i B. svakodnevno koriste marihuanu, ali da ne zna u kojim je količinama unose u organizam i taj zaključak je zasnovao na iskustvu sa tom vrstom pacijenata, njihovim izjavama i izjavama drugih koji se nalaze u njihovom društvu i žive u tom kraju. U tom smislu je naveo, da su ga njihovi roditelji u zadnjih 4-5 godina molili da razgovara sa njima, kao i da ih je 4-5 mjeseci prije njegovog svjedočenja vidio sa prozora Doma zdravlja u K., u kome radi kao psihijatar da iza jedne garaže u društvu 10-tak osoba konzumiraju marihuanu i puše džoint. </span>
</p>
<p>&nbsp;</p>
<p>
<span class="span1">Stalni sudski vještak medicinske struke dr Ž.G.,</span><span class="span2"> psihijatar, u svojim pisanim nalazima i mišljenjima je naveo, da nakon neposrednog pregleda optuženih K.Lj. i B.M. nije uočio simptome trajnog duševnog obolenja, privremene duševne poremećenosti, niti druge duševne poremećenosti. Vještak je u odnosu na priložene izvještaje Doma zdravlja u K. br. 1979 i 1980 od 11.06.2013. godine, za optužene K.Lj. i B.M. naveo, da ta medicinska dokumentacija ne potvrdjuje fizičke i psihičke simptome, kao ni znake  blaže apstinencijalne krize koji bi se povezali sa upotrebom narkotika. Vještak je iznio mišljenje, pod pretpostavkom da su kritičnog dana unijeli u organizam marihuanu, da bi se u tom slučaju nalazili u stanju blaže intoksinacije marihuanom, u kome bi njihova sposobnost shvatanja značaja djela i mogućnost upravljanja postupcima, bile smanjene, ali ne i bitno. Medjutim, optuženi u svojim </span><span class="span2">odbanama nijesu tvrdili da su tog dana prije kupovine marihuane istu konzumirali, pa je potpuno jasno da su u vrijeme izvršenja djela u vezi objekta radnje izvršenja bili svjesni da kupuju opojnu drogu jer su saglasno izjavili da su dana 25.12.2012. godine u P.od nepoznatog lica kupili 500 grama marihuane za iznos od 500,00€.</span>
</p>
<p>&nbsp;</p>
<p>
<span class="span2">Vještak je na glavnom pretresu pojasnio, da svaki pacijent koji dodje kod psihijatra ili bilo kojeg specijaliste mora da ima uput, koji se zavodi u posebnom protokolu na elektronski ili pisani način u kojima se navodi: ime i prezime pacijenta, godište, datum pregleda, dijagnoza, šifra dijagnoze i grad iz kojeg je upućen, te se nakon izvršenog pregleda pacijentu daje izvještaj, dok se drugi čuva u arhivi zdravstvene ustanove 10 godina. Doduše, vještak je naveo da pacijent može doći na pregled i bez uputa, ali se i tada zavodi u ambulantnom ili elektronskom protokolu i naplaćuje uz izdavanje priznanice, te ukoliko se pacijent ne uvede u protokol zato što ga je ljekar primio neformalno, onda mu se ne smije izdati i potpisati takav izvještaj, niti prepisati bilo kakva terapija.</span>
</p>
<p>&nbsp;</p>
<p>
<span class="span2">Zato sud cijeni da činjenice koje proizilaze iz izvještaja izdatih od doktora M.,  na zahtjev optuženih i po njihovom kazivanju, nakon što je protiv njih pokrenut krivični postupak, ne mogu predstavljati realno stanje stvari na osnovu kojih bi angažovani vještak medicinske struke mogao dati stručan, potpun i tačan nalaz i mišljenje o tome da li optuženi spadaju u kategoriju zavisnika od opojne droge marihuane. To, što je nakon testiranja u junu 2013. godine dokazano prisustvo marihuane u njihovom organizmu ne može se tumačiti drugačije, nego kao svjesno i ciljno zloupotrebljavanje tih rezultata za svrhe sudske procedure, koji su se i mogli očekivati, zato što su tu vrstu  opojne droge uzeli u intervalu od nekoliko dana prije testiranja i  kada je očigledan razlog, zbog kojeg su se baš u to vrijeme po prvi put javili ljekaru radi obavljanja takvih analiza.</span>
</p>
<p>&nbsp;</p>
<p>
<span class="span2">Na takav zaključak upućuje i podsjećanje dijela odbrane optuženog K. u kojem je tvrdio da u poslednje dvije godine  povremeno uživa tu vrstu opojne droge, u dane vikenda i za praznike, pa se  lako može zaključiti zbog čega su ti rezultati zloupotrijebljeni i u suprotnosti sa postavljenom dijagnozom dr M., kao i da je ta njegova tvrdnja o povremenom uživanju u potpunoj protivurječnosti sa odbranom optuženog B. koji je sebe predstavio u tom smislu, a njega  kao stalnog uživaoca opojne droge marihuane.</span>
</p>
<p>&nbsp;</p>
<p>
<span class="span2">S druge strane, naprijed navedene tvrdnje su u potpunoj suprotnosti i sa onim dijelom iskaza svjedoka dr M. A. u kome je naveo „da K.Lj. više godina koristi marihuanu gotovo svakodnevno“ a da B.M. „unazad dvije godine veoma često koristi marihuanu, gotovo svakodnevno“, jer oni u svojim odbranama uopšte nisu spominjali da su se radi liječenja javljali doktoru koji radi u Domu zdravlja.</span>
</p>
<p>&nbsp;</p>
<p>
<span class="span2">Takodje je ovaj svjedok naveo, ono što u svojim odbranama optuženi K. nije isticao, da je kod njega u Dom zdravlja dolazio u zadnjih par godina 7 – 8 puta i govorio da redovno uzima marihuanu, pa potpuno neosnovano djeluje i njegovo lično mišljenje „da K. i B. svakodnevno koriste marihuanu“, ali ne zna u kojim količinama i da taj zaključak zasniva na iskustvu sa tom vrstom pacijenata, njihovim izjavama i izjavama drugih koji se nalaze u njihovom društvu i žive u tom kraju.</span>
</p>
<p>&nbsp;</p>
<p>
<span class="span2">Potpuno je jasno, da ni jedan od optuženih takve tvrdnje o načinu i vremenu konzumiranja marihuane nije u svojim odbranama isticao, pa su tako izrečene tvrdnje ovog svjedoka u protivurječnosti sa njihovim iskazima, kao i ona  tvrdnja da su ga njihovi roditelji u zadnjih 4 – 5 godina molili da razgovara sa njima, te konačno i ona, da ih je prije  4-5 mjeseci za vrijeme radnog vremena iz Doma zdravlja vidio sa prozora da iza jedne garaže u društvu 10-tak osoba puše džoint, jer su oni u svojim odbranama naveli da su to sa društvom činili vikendom i praznicima, kada K. dnevno ispuši najviše 3 džointa.</span>
</p>
<p>&nbsp;</p>
<p>
<span class="span2">Stoga sud ne može vjerovati svjedoku M. koji je potpuno drugačije u svom iskazu, u odnosu na odbranu optuženih iznosio njihov način i vrijeme konzumiranja te vrste opojne droge i koji je u izvještajima izdatih nakon podignute optužnice napisao dijagnozu F12.1 – zavisnost od kanabisa marihuane, koja se u praksi vodi kao mentalni poremećaj, koji je u svom mišljenju isključio vještak, zbog razloga koji su već interpretirani na jednoj od prethodnih strana ove presude i što je najvažnije takva jedna dijagnoza nije apsolutno ni odgovarala navodima iz odbrana optuženih koji su sebe predstavljali kao povremene uživaoce. Dakle, činjeničnim tvrdnjama optuženih o njihovoj zavisnosti, u forenzičkom smislu nedostaje kvalitet nesumnjivo utvrdjenih činjenica  i sud nije izveo zaključak o njihovoj dokazanosti, zato što se vještak zbog pomenutih razloga nije na pouzdan način ni mogao izjasniti da oni spadaju u kategoriju zavisnika od te vrste opojne droge. S druge strane, njihove lično iznijete tvrdnje o povremenom uživanju marihuane u dane vikenda i praznika jasno ukazuju da nabavljena količina daleko prevazilazi te njihove potrebe za  povremenim uživanjem, te istovremeno u svojoj sveukupnosti otkriva da su 485 grama marihuane neovlašćeno kupili radi dalje prodaje, našta ukazuje i njihovo loše imovno stanje i učenički standard koji su, na pravno neprihvatljiv način, namjeravali da poboljšaju.</span>
</p>
<p>&nbsp;</p>
<p>
<span class="span2">Prema tome optuženi su bili svjesni i očigledno su, zbog svih naprijed navedenih razloga, htjeli i zajedno za 500 eura kupili radi dalje prodaje opojnu drogu marihuanu u količini od 485grama na  način, u vrijeme i mjestu bliže označenom u izreci presude, te su znali da to čine neovlašćeno, zato što je opšte poznata činjenica da se opojne droge ne mogu nabavljati od fizičkih lica, što je  u suprotnosti i sa odredbama Zakona o sprečavanju zloupotrebe opojnih droga („Sl. list CG“ br. 28/11).</span>
</p>
<p>&nbsp;</p>
<p>
<span class="span2">Oni su to stanje svijesti i volje ispoljili i u odnosu na posledicu koja se ogleda u apstraktnoj opasnosti za zdravlje ljudi, zato što su je kupili radi prodaje neodredjenom broju lica, pa se  u takvom njihovom ponašanju stiču sva zakonska obilježja krivičnog djela neovlašćena proizvodnja, držanje i stavljanje u promet opojnih droga iz člana 300 stav 1 Krivičnog zakonika Crne Gore.</span>
</p>
<p>&nbsp;</p>
<p>
<span class="span2">Pri odmjeravanju kazne u smislu člana 42 KZ sud je  vodio računa o svim okolnostima koje utiču da kazna bude veća ili manja, pa je od olakšavajućih na strani oba optužena uzeo u obzir njihovu raniju neosudjivanost koja je utvrdjena iz izvoda iz kaznene evidencije</span><span class="span1"> </span><span class="span2">UP PJ Herceg Novi - Ispostava Kotor br. 245-13-786 od 21.02.2013. godine,  dok im od otežavajućih okolnosti  nije ni jednu posebno konstatovao.</span>
</p>
<p>&nbsp;</p>
<p>
<span class="span2">S druge strane sud je okolnost da je optuženi  K.Lj. u vrijeme izvršenja krivičnog djela pripadao kategoriji mladjih punoljetnih lica (18 - 21 godina), a B.M. tek napunio 21 godinu, u godini izvršenja predmetnog krivičnog djela,  cijenio kao osobito </span><span class="span2">olakšavajuću okolnost, pa im je ublažio kazne ispod granice od dvije godine, koja je zakonom propisana i izrekao u visini označenoj u izreci presude, koja odgovara granici ublažavanja za predmetno krivično djelo (član 45 i 46 KZ), cijeneći da će se tako odmjerenom kaznom u okviru opšte svrhe krivičnih sankcija (član 4 KZ) postići i svrha izrečene  propisana u članu 32 KZ.</span>
</p>
<p>&nbsp;</p>
<p>
<span class="span2">Sud je vezan imperativnom normom iz člana 300 stav 7 i člana 75 KZ izrekao optuženim mjeru bezbjednosti oduzimanja one vrste i količine opojne droge koja je bliže označena u izreci presude, kao predmeta izvršenja ovog krivičnog djela koji se po pravosnažnosti presude ima uništiti. </span>
</p>
<p>&nbsp;</p>
<p>
<span class="span2">Kako je sud optužene oglasio krivim to ih je na osnovu člana 229 u vezi člana 226 ZKP-a obavezao na solidarno plaćanje troškova krivičnog postupka u iznosu od 264,00€ koji se tiču vještačenja vještakom medicinske struke, kao i  paušala u iznosu od po 150 eura, obzirom na trajanje i složenost ovog postupka, te  njihovo imovno stanje.</span>
</p>
<p>&nbsp;</p>
<p>
<span class="span2">Sa iznijetih razloga, odlučeno je kao u izreci.</span>
</p>
<p>&nbsp;</p>
<p style="text-align:center;">
<span class="span1">VIŠI SUD U PODGORICI</span>
</p>
<p style="text-align:center;">
<span class="span1"> Dana, 29.11.2013. godine</span>
</p>
<p>&nbsp;</p>
<p>&nbsp;</p>
<p>
<span class="span1">ZAPISNIČAR,</span><span class="span1"></span><span class="span1"></span><span class="span1"></span><span class="span1">                                       S U D I JA,</span>
</p>
<p>
<span class="span2">Mila Cupara</span><span class="span2"></span><span class="span2"></span><span class="span2">                                                           Dragoje Jović</span>
</p>
<p>&nbsp;</p>
<p>&nbsp;</p>
<p>
<span class="span1">PRAVNA POUKA: </span><span class="span2">Protiv ove presude može se, preko ovog suda, izjaviti žalba Apelacionom sudu Crne Gore, u roku od 15 dana od dana dostavljanja njenog prepisa.</span>
</p>
<p>&nbsp;</p>
<p>&nbsp;</p>
<p>
<span class="span1">Dn-a:</span>
</p>
<p>
<span class="span2">Presudu dostaviti:</span>
</p>
<p>
<span class="span2">-VDT-u Podgorica</span>
</p>
<p>
<span class="span2">-optuženom K.Lj.</span>
</p>
<p>
<span class="span2">-optuženom B. M.</span>
</p>
<p>
<span class="span2">-adv. J.S.</span>
</p>
<p>
<span class="span2">-u spise predmeta</span>
</p>
<p>
<span class="span1">Post. dana _______2013.godine</span>
</p>
<p>&nbsp;</p>
</div>
</div>


</body>
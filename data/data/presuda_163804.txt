<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:end;hyphenate:auto;font-family:Arial;font-size:12pt;}
.p2{text-align:center;hyphenate:auto;font-family:Arial;font-size:12pt;}
.p3{text-align:justify;hyphenate:auto;font-family:Arial;font-size:12pt;}
.p4{text-indent:0.5in;text-align:justify;hyphenate:auto;font-family:Arial;font-size:12pt;}
.p5{margin-left:0.5in;text-align:justify;hyphenate:auto;font-family:Arial;font-size:12pt;}
.p6{text-align:center;hyphenate:auto;keep-with-next.within-page:always;font-family:Verdana;font-size:11pt;}
.p7{margin-bottom:0.083333336in;text-align:start;hyphenate:auto;font-family:Times New Roman;font-size:12pt;}
.p8{text-align:start;hyphenate:auto;font-family:Arial;font-size:12pt;}
.p9{text-align:start;hyphenate:auto;font-family:Times New Roman;font-size:12pt;}
.s1{font-family:Arial;}
</style>
<meta content="dragan.mrdak" name="author">
</head>
<body class="b1 b2">
<p class="p1">
<span>K. br.  241/12</span>
</p>
<p class="p2">
<!--Image link to '0.jpg' can be here-->
</p>
<p class="p3"></p>
<p class="p2">
<span>U IME CRNE GORE</span>
</p>
<p class="p3"></p>
<p class="p3">
<span>	 </span>
</p>
<p class="p3">
<span>	Osnovni sud u Bijelom Polju, prvostepeni krivični sud, sudija pojedinac Dragan Mrdak, uz učešće namještenika suda Koviljke Lješnjak, zapisničara, u krivičnom predmetu protiv okrivljenog B.N., zbog krivičnog ugrožavanje sigurnosti iz čl. 168. st.2. u vezi st. 1. Krivičnog zakonika, odlučujući po optužnom predlogu Osnovnog državnog tužilaštva u B. Polju, KT.br.358/11 od 06.02.2012 godine, nakon održanog usmenog glavnog i javnog pretresa, u prisustvu zamjenika ODT-a u Bijelom Polju Zvrko Denisa, okrivljenog B.N.,oštećenih B.N.i B.K., dana 04. 10. 2012. godine, donio je i javno objavio:</span>
</p>
<p class="p3"></p>
<p class="p3"></p>
<p class="p2">
<span>P R E S U D U</span>
</p>
<p class="p3"></p>
<p class="p3">
<span>	 Okrivljeni B.N.A od oca N. i majke R., rođene K., rođen .... godine u Bijelom Polju, sa prebivalištem u mjestu rođenja, Podvrh, državljanin Crne Gore, radnik, oženjen, otac dvoje djece, pismen, sa završenom osnovnom školom, lošeg imovnog stanja, osuđivan i to presudom Osnovnog suda u Bijelom Polju K.br.385/11 od 15. 11. 2011 godine, zbog krivičnog djela ugrožavanje sigurnosti iz čl.168. st.1. Krivičnog zakonika, na 30 dana zatvora uslovno za jednu godinu,</span>
</p>
<p class="p3"></p>
<p class="p4">
<span>- na osnovu čl. 373  st. 1. tač. 2 Zakonika o krivičnom postupku.</span>
</p>
<p class="p5"></p>
<p class="p2"></p>
<p class="p6">
<span>OSLOBAĐA  SE OD  OPTUŽBE</span>
</p>
<p class="p7">
<span>	</span><span class="s1">Da je:</span>
</p>
<p class="p3">
<span>	- Dana  12.08.2011 godine oko 16,00 h u mjestu Podvrh, opština Bijelo Polje, prijetnjom da će napasti na njihov život ili tijelo, ugrozio sigurnost oštećenih B.N.i B.K., na način što je B.M., uputio prijetnje: '' ćoro ćoravi, platićeš mi samo dok se negdje sretnemo'', a B.K.uputio  prijetnje ''ćopo ćopavi, dođi ovamo da te sredim'', i za to vrijeme je u ruci držao  jedan lemez kojim je mahao i prijetio im.</span>
</p>
<p class="p3"></p>
<p class="p3">
<span>	- čime bi  izvršio krivično krivično djelo ugrožavanje sigurnosti iz čl. 168. st.2. u vezi st. 1. Krivičnog zakonika. </span>
</p>
<p class="p3">
<span>	</span>
</p>
<p class="p3">
<span>	- jer nije dokazano da je optuženi učinio djelo za koje je optužen.</span>
</p>
<p class="p3"></p>
<p class="p3">
<span>	Troškovi postupka padaju na teret Budžeta CG.</span>
</p>
<p class="p3">
<span>  </span>
</p>
<p class="p3">
<span>	Oštećeni B.N.a i B.K.se radi ostvarivanja imovinsko pravnog zahtjeva upućuju na parnični postupak. </span>
</p>
<p class="p3"></p>
<p class="p2">
<span>O b r a z l o ž e nj e</span>
</p>
<p class="p3"></p>
<p class="p3">
<span>	Optužnim predlogom ODT-a u B. Polju, KT. br. 358/11 od 06.02.2012.  godine, optužen je B.N.a, da je izvršio krivično djelo ugrožavanje sigurnosti iz čl. 168 st.2. u vezi st. 1. Krivičnog zakonika.</span>
</p>
<p class="p3"></p>
<p class="p3">
<span>	Presudom ovog suda K.br.61/12 od  02.04.2012 godine, optuženi B.N.a je oglašen krivim i istom je izrečena uslovna osuda. </span>
</p>
<p class="p3"></p>
<p class="p3">
<span>	Rješenjem Vijeća Višeg suda u Bijelom Polju Kž.br. 470/12 od 25. 06. 2012 godine, ukinuta je ova presuda i predmet vraćen ovom sudu na ponovno suđenje.</span>
</p>
<p class="p3"></p>
<p class="p3">
<span>	Glavni pretres je održan i zaključen dana 04. 10. 2012. godine u prisustvu zamjenika ODT-a u Bijelom Polju Zvrko Denisa okrivljenog B.N., oštećenih B.N.i B.K..</span>
</p>
<p class="p3"></p>
<p class="p3">
<span>	U završnoj riječi zamjenik ODT-a je istakao da je dokazima izvedenim na glavnom pretresu utvrđeno da je okrivljeni izvršio krivično djelo stavljeno mu na teret i predložio da ga sud osudi po zakonu. </span>
</p>
<p class="p3"></p>
<p class="p3">
<span>	U završnim riječima oštećeni B.N.a i B.K.pridružili su se krivičnom gonjenju protiv okrivljenog i istakli imovinsko pravni zahtjev.</span>
</p>
<p class="p3">
<span>	</span>
</p>
<p class="p3">
<span>	Okrivljeni B.N.a u svojoj odbrani u toku istražnog postupka je istakao: da on B.M. i B.K.nije upućivao prijetnje. Kritičnog dana sa B.a se nije sretao a ne sjeća se gdje je bio tada. Na glavnom pretresu dodao je da su oštećeni dva rođena brata a da je on 35 godina živio i radio u Kragujevcu, pa kad je ostao bez posla vratio se u Podvrh na svoje imanje. Za 35 godina njegovog odsustva iz Podvrha oštećeni su koristili njegovo kompletno imanje, pa kad se vratio na svoje imanje, oštećenima koji imaju malo svoje zemlje svega tri K.e to je zasmetalo, i sad pokušavaju raznim sredstvima da ga otjeraju s imanja. On nikog ne dira, nikom ništa ne radi i ovo je samo dogovor oštećenih da ga otjeraju sa imanja, ne dira oštećene, ne treba ni oni njega da diraju i sve će biti u redu. Prije kritičnog događaja mnogo puta su ga napadali oštećeni N.a i K.a kao i ostali članovi njihove uže porodice psovali govoreći ''idi gabelju odavde ovo nije tvoje''. Nije se mogu sjetiti gdje je bio kritičnog dana, možda kući ali ovaj se događaj nije desio niti je nekome tog dana prijetio. Siguran je da su N..a i K.a tog dana bili kući a ne sjeća se da li je bila njihova sestra K.a. Oštećenima nije prvi put da ga lažno prijavljuju prijavili su ga da je napadao goste na godišnjici smrti njihovog oca, na kojoj godišnjici  nije ni bio i na kraju sudskog postupka je oslobođen. Oštećene nije prijavio za krivično djelo lažno prijavljivanje iz razloga što je htio da se sa manje prođe. Zadnje tri godine je u negovoru s oštećenima i zadnji put su govorili kada im je otac umro. A uvrede i prijetnje koje su njemu upućivali oštećeni nije prijavio iz razloga što je htio s manje da se prođe. U Podvrhu ne drži stoku, K.i livadu i prodaje sijeno, a oštećeni imaju stoku. Između njihovih imanja nema svuda ograda tako da se dešava da njihova stoka ulazi na njegovo imanje, on ih je na to  upozoravao ali to nije pomagalo. Nema novca da  zagradi imanje pošto nema ni platu, ni penziju, ni socijalno. Na glavnom pretresu od 28.08.2012 godine, dodao je da te godine uopšte nije trpao sijeno već dva mala naviljčića od po 150 do 200 kg a i dan danas na licu mjesta postoje obrisi od tih naviljaka na zemlji vidljiva je razlika između mjesta gdje su bili naviljci i okolne trave. Đ.P. iz K.enice je kupio od njega te naviljke. Na ove naviljke nije stavljao ljemežđe ni užad a Đ. je naviljke  natovario na kultivator i potjerao. Naviljke je strpao na livadi i to na mjestu gdje mu je bilo najlaške, tu je napravio zavale od sijena, tu nije bilo kotara nikad, ispod naviljaka nije poturao nikakvu prostorinu, trpao ih je na golu zemlju. Kritičnog dana policija je izašla kod njegove kuće, niko od policajaca nije tražio ljemez, niti pominjao ljemez, jer ljemeza nije ni bilo.Prilikom suočenja sa oštećenim B.N.oj istakao je da je 2011 godine trpao plastove i da na njih nije stavljao lemežđe, da je ošećeni N.a u dogovoru sa braćom izmislio ovaj događaj pošto on tog dana nije ni prolazio putem, nije nosio lemez, niti je nešto govorio. A da mu je tog dana trebao lemez on ga je imao gdje osjeći i kritičnog dana nije imao lemez niti je prolazio putem. U konačnom ostao je pri svojoj odbrani.</span>
</p>
<p class="p3">
<span>	 </span>
</p>
<p class="p3">
<span>	U završnoj riječi okrivljeni B.N.a je istakao da nije izvršio krivično djelo savljeno mu na teret, da je ovo obična izmišljotina jer njemu oštećeni prave smicalice da bi ga otjerali sa imanja. Tražio je da ga sud oslobodi.</span>
</p>
<p class="p3">
<span>  </span>
</p>
<p class="p3">
<span>	Radi utvrdjivanja odlučnih činjenica i donošenja pravilne i zakonite odluke, sud je na glavnom pretresu izveo sledeće dokaze: saslušao u svojstvu svjedoka oštećene B.N.u i B. K.u i svjedoke M.D.a , B.O.a i Đ. P.a,  pročitao iskaz svjedokinje G. K.e dat na zapisniku o ispitivanju svjedoka pred istražnim sudijom Osnovnog suda u Čačku Kri.br. 335/11 dana 14.02.20112. godine i sa zapisnika pred istražnim sudijom ovog suda Kri. br. 293/11 od 20.12.2011 godine; pročitao iskaze okrivljenog  i oštećenog B. N.e  date prilikom suočenja na zapisniku sa glavnog pretresa od 02.04.2012 godine, izvršio uvid u pravnosnažnu presudu Osnovnog suda u Bijelom Polju K.br.385/11 od 15.12. 2011 godine, te izvršio uvid u izvod iz KE za okrivljenog izdat od UP PJ Bijelo Polje dana 24.07.2012.2012 godine pod brojem 994.</span>
</p>
<p class="p3"></p>
<p class="p3">
<span>	Sud je odbio predlog okrivljenog da se izvede dokaz - izvrši uviđaj na licu mjesta da bi se utvrdilo da li je on u kritično vrijeme imao strapan naviljak ili sijeno, jer je po ocjeni suda činjenično stanje u pogledu toga šta je trpao okrivljeni u 2011 godini, u dovoljnoj mjeri utvrđeno ostalim izvedenim dokazima, te bi izvođenje ovih dokaza vodilo odugovlačenju postupka i uvećanju troškova.</span>
</p>
<p class="p3"></p>
<p class="p3">
<span>	Sud je cijeneći  odbranu okrivljenog i dokaze pojedinačno i u medjusobnoj vezi, a shodno čl. 370 st. 3 Zakonika o krivičnom postupku, utvrdio činjenično stanje, i na osnovu istog zaključio da nije dokazano da je okrivljeni  B.N.a izvršio krivično djelo, ugrožavanje sigurnosti iz čl. 168. st.2. u vezi st. 1. Krivičnog zakonika, stavljeno mu na teret optužnim predlogom.</span>
</p>
<p class="p3"></p>
<p class="p3">
<span>	   Iz iskaza oštećenog B.N.datog u toku istražnog postupka proizilazi da se dana 12.08.2011 godine sa svojim bratom K.om nalazio ispred porodične kuće. Njih dvojica su nešto radili oko loze kada je okrivljeni  ničim izazvan počeo da ih vrijeđa i prijeti govoreći im '' ćoro ćoravi, platićeš mi, samo dok se negdje sretnemo, sudbina će te zadesiti kao tvog pokojnog oca''. Nastavio je da prijeti i da vrijeđa brata K.u i da mu govori '' ćopo dođi ovamo da te sredim, tebe ću srediti ako ne izađeš ovdje, srediću te negdje drugo'' Za svo vrijeme okrivljeni je držao jedan lemez sa kojim je mahao i prijetio. Okrivljeni se nalazio na putu udaljen od njih nekih osam metara. Prijetnje i uvrede od okrivljenog njegova porodica trpi zadnjh deset godina. Na glavnom pretresu dodao je: Da je lemez bio prav dužine oko tri metra  debljine četiri do pet centimetara od bukovog drveta, a u blizini njihovih kuća postoji bukova šuma i pretpostavlja da je okrivljeni tamo osjekao lemez i donio ga. Okrivljeni je tog dana trpao sijeno i bio je pri završetku, a sijeno je bilo koliko se on razumije oko sedam do osam tovara.Lemez je bio sirov, okrivljeni je trpao sijeno sam, posle je pod noć došao neko da mu pomaže, on ne zna ko, sijeno je bilo pri završetku, do tog momenta okrivljenom nije niko pomagao u trpanju sijena. Okrivljeni tog dana nije imao neki razlog da prolazi tim putem, njegova kuća nije izmedju šume i sijena koje je trpao. Okrivljeni je iz čišta mira ostavio poslove oko sijena, uzeo ovaj lemez i počeo da im prijeti, a on je nakon ovih prijetnji  obavijestio policiju, bio je uplašen za svoju fizičku bezbjednost i za bezbjednost svog brata, uzbuđen i potrešen, i plašio se da će ga negdje kad dolazi u Podvrh okrivljeni sačekati. Zadnjih deset godina sa okrivljenim je u negovoru, njihovi odnosi su dosta loši. Prije kritičnog događaja preko dvadeset puta prijavljivao je policiji okrivljenog i to za prijetnje, uvrede i za pokušaj ubistva pošto je prije ovog događaja okrivljeni pokušao na imanju da ga ubije motikom. Od policije je obaviješten da su ove prijave procesuirane prema tužilaštvu, a za ove prijetnje je okrivljeni i osuđen. Odnosi njegove porodice i okrivljenog su loši i to od  povratka okrivljenog iz Srbije jer on ima pretenzije da ih iseli sa imanja i iz njihove kuće što i ne skriva. Više puta je okrivljeni nasrtao na njih on i njegova braća su izbjegli fizičke sukobe. Prilikom suočenja sa okrivljenim istakao je da nije obraćao pažnju ko je okrivljenom pomagao u trpanju sijena, i da ne zna ko je taj čovjek i u konačnom je ostao pri svom iskazu. Na glavnom pretresu od 28.08.2012 godine, istakao je da se sada ne sjeća koje je lice pomagalo okrivljenom u trpanju sijena kritičnog događaja a kad je sijeno strpano okrivljenom je samo ostalo da stavi ljemežđe, nije mnogo zagledao koliko ima ljemezova a primijetio je jedan ljemez u rukama okrivljenog sledećih dana nije mnogo obraćao pažnju i vjerovatno je okrivljeni stavio ljemežđe na sijelo. Ljemez je bio sirov, na njemu je bilo zelenog lista a kad je okrivljeni primijetio da je on pozvao policiju ostavio je ljemez pored kuće. On je policiju uputio gdje se nalazi ljemez, policajci su potom pošli ka kući okrivljenog, ne zna da li su policajci taj ljemez našli, moguće da jesu, ljemez je bio bačen pored kuće na zemlju, nije bio naslonjen na kuću, ljemez je u dvorištu kuće ostao još par dana s tim što on na to nije mnogo obraćao pažnju. Posle nekih dva do tri mjeseca negdje krajem oktobra okrivljeni je ovo sijeno dao kumu, on je to saznao preko ljudi iz sela, mada ga to nije zanimalo, ne zna kako se zove kum okrivljenog i kum je sijeno otjerao traktorom. Nije se mogao izjasniti koliko je bilo sijena koje je strpao okrivljeni a sigurno je bilo preko deset tovara a moguće i više. Vidio je ljemez kojim im je okrivljeni kritičnog dana prijetio a da li je pored sijena imalo još ljemezova to ne zna. Misli da je okrivljeni ljemez osjekao da bi ih fizički ugrozio pošto im je prijetio, nije ga interesovalo da li je okrivljeni posle na sijeno stavio ljemezove a ovaj ljemez je bio dužine tri metra a možda i peko tri metra. Tog dana kada je prišao ka dvorištu okrivljeni je nosio samo ljemez, potom počeo da poziva i da prijeti a kada je došla policija on im je pokazao gdje je okrivljeni odložio ljemez. Prihvatajući odbranu okrivljenog te iskaze svjedoka B., M.a i Đ.a, sud nije prihvatio iskaz ovog svjedoka i isti je cijenio kao isključivo usmjeren na otežavanje krivično pravnog položaja okrivljenog.</span>
</p>
<p class="p3">
<span> </span>
</p>
<p class="p3">
<span>	Iz iskaza oštećenog B.K. datog u toku istražnog postupka proizilazi da su dana 12.08.2011 godine on i njegov brat N..a, bili ispred porodične kuće, kada je pitem ispred njihove kuće naišao okrivljeni i počeo da prijeti prvo njegovom bratu N..i govoreći mu  '' ćoro ćoravi, srešćemo se ja i ti'' a onda je počeo da prijeti i njemu govoreći mu '' ćopo ćopavi, dodji ovamo da te sredim''. Za svo vrijeme okrivljeni je u ruci držao lemez. Okrivljeni je bio udaljen nekih osam metara od njega i njegovog brata. Okrivljeni zadnjih deset godina prijeti njegovoj porodici. Na glavnom pretresu dodao je  da je okrivljeni  imao lemez od sijena, dužine do tri ipo metra, lemez je bio grabov, sirov, na vrhu je imao malo lista, okrivljeni je lemez nosio preko ramena, misli da je okrivljeni osjekao ovaj lemez da ih ubije,  s tim što tog dana nije trpao sijeno, niti mu je lemez trebao za sijeno, a okrivljeni tog dana nije ostvario te namjere da ih ubije iz razloga što ga je bilo strah da uđe u dvorište. Samo je s puta prijetio, i izazivao mašući lemezom, on se nije kretao ka okrivljenom, niti mu nešto odgovorio na ove prijetnje već mirno stajao. Potom su on i brat nezavisno jedan od drugog pozvali policiju. Punih deset godina oni smetaju okrivljenom, a takođe i okrivljeni smeta njima nije mu poznato što okrivljenom smetaju i što je na njih ljubomoran. Okrivljeni misli da ih proćera s imanja, okrivljeni je podvalio da su oni ubili svog oca. On i brat su bili na udaljenosti jedan od drugog oko pola metra, okrivljeni je stajao i  hodao ali nije smio da uđe u dvorište,  ne zna iz kog razloga a smatra da je imao namjeru da ih ubije s ovim lemezom. Oni mu ništa nijesu govorili samo su  prijavili policiji. Od prijetnji okrivljenog uznemirio se i uplašio i bilo ga je strah za svoj i bratov život. Na glavnom pretresu od 28.08.2012 godine, dodao je da je okrivljeni kritičnog dana nosio jedan ljemez osječen istog dana i K.ijer. Na nekih 500 metara od njihove kuće prostire se grabova šuma a okrivljeni je tog dana naišao sa ljemezom i K.ijerom. Kritičnog dana okrivljeni je njegovom bratu N..i govorio '' ćoro ćoravi, dođi ovamo da te prebijem'' a potom je i njemu kazao '' ćopo ćopavi, dođi ovamo da te prebijem''. Okrivljeni je prvo bio u svom dvorištu sa ljemezom potom je prišao do njihove kapije, zamahivao ljemezom izazivao i govorio im '' izađite ovamo''. N..a je potom zvao policiju a okrivljeni je otišao u svoju kuću s tim što je prethodno iza kuće bacio ljemez. Policija je potom došla a on je policiji pokazao ljemez koji je bio iza kuće okrivljenog. Policija je na lice mjesta došla posle nekih sat vremena, prisutni policajci su gledali ljemez, uzimali ga i razgledali, policajaca je bilo dvojica, ne sjeća se njihovih imena. Upozoren na razlike u kazivanju sa glavnog pretresa od 02.04.2012 godine i sa glavnog pretresa od 28.08.2012 godine u pogledu činjenice ko je kritičnog događaja pozvao policiju istakao je da je tačna njegova izjava sa glavnog pretresa od 28.08.2012 godine, odnosno da je njegov brat N..a zvao policiju. Prihvatajući odbranu okrivljenog te iskaze svjedoka B., M.a i Đ.a, sud nije prihvatio iskaz ovog svjedoka i isti je cijenio kao isključivo usmjeren na otežavanje krivično pravnog položaja okrivljenog.</span>
</p>
<p class="p3">
<span> </span>
</p>
<p class="p3">
<span>	Iz iskaza svjedokinje G. K.e datog pred istražnim sudijom ovog suda proizilazi da je kritičnog dana sa svojom braćom bila u dvorištu porodične kuće. U jednom trenutku na put pored njihove kuće došao je B.N.a i počeo da prijeti njenoj braći govoreći '' da će ih ubiti''. N..i je govorio i ''ćoro ćoravi'' a K.i '' smrt će te zadesiti kao tvog pokojnog oca''. Nakon ovoga N.a je nju nazivao pogrdnim imenima i vrijeđao je govoreći joj '' kurvetino, djeca su ti kopilad''. Za vrijeme dok je upućivao ove prijetnje N.a je u ruci držao jedan lemez. Na prijetnje ona i braća nijesu reagovali niti su mu nešto govorili. Prijetnje su izazvale osjećaj straha i nesigurnosti kod nje i njene braće. Prilikom saslušanja pred istražnim sudijom Osnovnog suda u Čačku istakla je da je kritičnog dana bila u selu Podvrh kod braće B.K. i N..e i u popodnevnim satima kod njih je u dvorište došao komšija B.N.a i bez ikakvog razloga obratio se njenom bratu N..i riječima '' ćoro ćoravi, platićeš mi samo dok se negdje sretnemo ti i ja nasamo, zadesiće te sudbina kao tvog pokojnog oca'' da bi se onda obratio bratu K.i riječima '' ćopo dođi ovamo da te sredim, tebe ću srediti ako ne izađeš ovdje, srediću te negdje drugo''. Kada je ušao u dvorište N.a je držao u ruci jedan lemez - pritku dužine oko 1,5 m, debljine oko 10 cm u prečniku. Ovim lemezom je zamahnuo i pošao prema N..e koji je bio u dvorištu ali se N..a sklonio u kuću. Ovaj događaj ona je pratila kroz prozor od kuće. N..a, K.a i ona su bili jako uznemireni i uplašeni zbog ovakvog N.inog ponašanja. N.a se na ovakav način ponaša duže vremea  i od ranje je iz čista mira i bez razloga prijetio njenoj braći a njegovo ponašanje u selu je poznato kao agresivno. Njihov otac je umro prirodnom smrću ali je N.a i prije ovog događaja braći govorio da će završiti kao njihov otac. Prihvatajući odbranu okrivljenog te iskaze svjedoka B., M.a i Đ.a, sud nije prihvatio iskaz ovog svjedoka i isti je cijenio kao isključivo usmjeren na otežavanje krivično pravnog položaja okrivljenog.</span>
</p>
<p class="p3">
<span> </span>
</p>
<p class="p3">
<span>	Iz iskaza svjedoka M.D.a proizilazi da je u ljeto prošle godine kada je dežurnoj službi policije podnijieta predmetna prijava bio u interventnoj jedinici kao vozač tom prilikom kolega B.O. tražio je od njega da ga poveze do mjesta Podvrh. Oni su zatim pošli do mjesta Podvrh, stigli na lice mjesta, on ne uzima izjave od građana s tim što je izašao iz vozila a poznato mu je da su B.N.a i njegova porodica bili prijavili B.N.u s tim što on ne zna zbog čega. Prvo su pošli do kuće B.N.e gdje je kolega B. uzeo izjavu a potom su pošli do kuće B.N. koga su zatekli u kući od koga je B. uzeo izjavu. Nakon ovoga su se vratili za Bijelo Polje. Dok su boravili u mjestu Podvrh u kućama B.a njima niko od B.a nije pokazivao neke predmete i slično. Iskaz ovog  neutralnog svjedoka, sud je prihvatio kao jasan, logičan i uvjerljiv, nesračunat na otežavanje ili pak olakšavanje krivično pravnog položaja okrivljenog, a potvrđen navodima iz odbrane okrivljenog te navodima iz iskaza svjedoka B.O.a.</span>
</p>
<p class="p3"></p>
<p class="p3">
<span>	Iz iskaza svjedoka B.O.a proizilazi da je za vrijeme njegovog dežurstva u avgustu mjesecu 2011 godine, zadužena prijava građanina B.N.e iz mjesta Podvrh koji je prijavio svog komšiju B.N.u da mu je u toku dana uputio pogrdne riječi i prijetnje. Zbog ostalih obaveza nijesu odmah mogli postupiti po prijavi, već su negdje u popodnevnim časovima izašli na lice mjesta. Na licu mjesta obavili su razgovor sa B. K.om, bratom podnosioca prijave i njihovom sestrom koja koliko se on sjeća živi negdje u Srbiji. Obavljeni razgovor sa B. K.om je prenešen u službenu zabilješku i prenešena je svaka izgovorena riječ, dok su izjave podnosioca prijave B.N.e, njegove sestre i prijavljenog N.e uzete na zapisniku prostorijama PJ Bijelo Polje. Zato što su učestale prijave porodice B. kojima su se oni žalili na komšiju N.u rukovodilac policije D. je zahtijevao da se sa B.N.om obavi poseban razgovor pa ga je i on saslušao i upozorio na ponašanje. Tačno je da je K.o pominjao ljemez a ne sjeća se da je neko pokazivao ljemez a da je ljemez pokazivan to sigurno nebih zaboravio pošto su ljemezovi dugački dva do tri metra i kako se sjeća ostalih detalja sjetio bi se i ljemeza da mu je pokazan. Prijave policije B.N.e prema B.N.i su bile toliko učestale da je skoro svaki drugi treći dan neko od službenika postupao po prijavi i izlazio u mjesto Podvrh. On je postupao u nekoliko slučajeva i podnio nekoliko prijava Organu za prekršaj s tim što mu nije poznat ishod tih prijava. Odnosi između B.N. i druge porodice B.a u kojoj žive K.o i N..a su vrlo loši i koliko je njemu poznato to je počelo od smrti pokojnog D.a B.a, K.inog i N..inog oca. Po svakoj od ovih prijava B.N.a je negirao prijavljeno djelo obrazložeći to da oni žele da koriste njegovo imanje. Iskaz ovog neutralnog svjedoka, sud je prihvatio kao jasan, logičan i uvjerljiv, ničim doveden u sumnju, nesračunat na otežavanje ili pak olakšavanje krivično pravnog položaja okrivljenog, a potvrđen navodima iz odbrane okrivljenog te navodima iz iskaza svjedoka M.D.a.</span>
</p>
<p class="p3"></p>
<p class="p3">
<span>	Iz iskaza svjedoka Đ. P.a proizilazi da okrivljenog B.N.u kao i oštećene poznaje i sa njima se kumuje. Prošle godine s tim što se ne sjeća kojeg datuma N.a je svratio kod njega i konačio, bio je nešto bolestan pa ga je on sjutradan kultivatorom prevezao ka njegovoj kući. N.u je boljela noga tako da ga je on maltene spustio s kultivatora. N.a je potom kazao hoćeš li da te častim sijeno, tu se radilo o dva naviljka od kojih je jedan bio razvršen a drugi nerazvršen. Nerazvršeni naviljak je imao oko 150 kg a razvršeni nešto manje, on je dotjerao kultivator do naviljaka i sam na prikolicu natovario naviljke. Na naviljcima nije bilo ljemeza a N.a ni kući nije imao drva pa mu je on kad ga je vozio usput dotjerao nekih pola metra trupaca koji su bili pored puta i tu prezimili. Osim ova dva naviljka na N.inoj livadi nije bilo drugih naviljaka ili pak plastova niti strpanog sijena. Iskaz ovog svjedoka, sud je prihvatio kao jasan, logičan i uvjerljiv, ničim doveden u sumnju, nesračunat na otežavanje ili pak olakšavanje krivično pravnog položaja okrivljenog, a potvrđen navodima iz odbrane okrivljenog te navodima iz iskaza svjedoka B.O.a i M.D.a.</span>
</p>
<p class="p3"></p>
<p class="p3">
<span>	Okrivljeni je negirao izvršenje krivičnog djela braneći se ''da je on 2011 godine, trpao plastove na koje nije stavljao lemežđe a da je oštećeni N..a u dogovoru sa braćom izmislio ovaj događaj, pošto on kritičnog dana nije prolazio putem nije nosio lemez i nije nešto govorio, niti je tog dana nekom prijetio, s tim što nije siguran a možda je bio u svojoj kući, i ovo nije privi put da ga oštećeni lažno prijavljuju'', koju odbranu je sud u potpunosti prihvatio iz sledećih razloga: </span>
</p>
<p class="p3"></p>
<p class="p3">
<span>	Imajući u vidu razlike u kazivanju svjedoka B.N.e, B.K. i G. K.e kako u pogledu predmetnog ljemeza; B.N.a je istakao''da je lemez bio prav dužine oko tri metra, debljine četiri do pet centimetara od bukovog drveta'' ; B.K. ''da je kritičnog događaja okrivljeni imao ljemez od sijena dužine do 3,5 m, koji je bio grabov, na vrhu je imao malo lista''; G. K.e ''da je okrivljeni kritičnog događaja držao u ruci jedan ljemez - pritku dužine oko 1,5 m, debljine oko 10 cm u prečniku'', tako u pogledu posla kojim se tog dana bavio okrivljeni svjedok B.N.a je istakao '' okrivljeni tog dana trpao sijeno, a kad je sijeno strpano okrivljenom je samo ostalo da stavi ljemežđe. Sijeno koje je strpao okrivljeni bilo je preko deset tovara a moguće i više'' B.K. ''okrivljeni tog dana nije trpao sijeno, niti mu je lemez trebao za sijeno''. U pogledu predmeta koje je kritičnog dana posjedovao okrivljeni: svjedok B.K.je istakao ''da je okrivljeni kritičnog dana naišao sa ljemezom i K.ijerom'' dok taj K.ijer nijesu primijetili svjedoci B.N.a i G. K.a. Svjedoci B.N.a, B.K.i G. K.a su takođe različito opisali ponašanje okrivljenog, svjedoci B.N.a, B.K.su istakli ''da je okrivljeni   stajao i hodao po putu mahao ljemezom i prijetio im i da nije ulazio u dvorište'' suprotno od njih svjedokinja G. K.a je istakla '' da je okrivljeni ušao  u dvorište zamahnuo lemezom i pošao prema N..i koji je bio u dvorištu ali se N..a sklonio u kuću''.</span>
</p>
<p class="p3"></p>
<p class="p3">
<span>	Suprotno od svjedoka: B.N.e '' kada je policija došla on ih je uputio gdje se nalazi ljemez i pokazao im gdje je okrivljeni odložio ljemez'' i svjedoka B.K. '' on je policajcima pokazao ljemez koji je bio iza kuće okrivljenog, prisutni policajci su gledali ljemez, uzimali ga i razgledali'', neutralni svjedoci policajci B.O. i M.D. čijim iskazima je sud poklonio punu vjeru su u vezi sa dešavanjima kada su došli u mjesto Podvrh postupajući po predmetnoj prijavi istakli: B.O. ''K.o je pominjao ljemez, ne sjeća se da je neko pokazivao ljemez, a da je ljemez pokazan to sigurno ne bi zaboravio, pošto su ljemezovi dugački dva do tri metra, a kako se sjeća ostalih detalja, sjetio bi se i ljemeza da mu je pokazan''; M.D. ''njima niko od B.a nije pokazivao neke predmete i slično''.</span>
</p>
<p class="p3"></p>
<p class="p3">
<span>	Odbranu okrivljenog da on 2011 godine nije trpao sijeno već dva naviljka za koje nije koristio lemežđe u potpunosti je potvrdio svjedok Đ.P. s tim što je i svjedok B.K.istakao da okrivljeni kritičnog dana nije trpao sijeno, pa sa navedenih razloga sud nije prihvatio navode iz iskaza svjedoka B.N.e '' da je kritičnog dana okrivljeni trpao sijeno i da su mu ljemezovi trebali za sijeno'' te je uvjerljiva i logična odbrana okrivljenog da on kritičnog dana i događaja nije trpao sijeno i da nije posjedovao ljemez jer mu isti nije trebao.</span>
</p>
<p class="p3"></p>
<p class="p3">
<span>	Imajući u vidu sve naprijed istačene različitosti, nedoslednosti i protivrječnosti u međusobnim kazivanjima svjedoka B.N.e, B. K.e i G. K.e a prihvatajući u potpunosti odbranu okrivljenog i iskaze neutralnih svjedoka B. i M.a, sud nije prihvatio navode iz iskaza svjedoka B.N.e, B.K. i G. K.e '' da je kritičnog dana i događaja okrivljeni posjedovao ljemez i sa njim mahao i prijetio B.M. i B. K.i'' kao ni navode iz iskaza svjedoka B.K. ''da je okrivljeni kritičnog dana i događaja posjedovao K.ijer''. </span>
</p>
<p class="p3"></p>
<p class="p3">
<span>	Imajući u vidu okolnosti da su oštećeni sa okrivljenim u dužem vremenskom periodu u izuzetno lošim odnosima što je potvrđeno navodima iz odbrane okrivljenog, navodima iz iskaza svjedoka B.N.e i B.K., te navodima iz iskaza svjedoka B.O.a koji je istakao ''da su odnosi između B.N. i druge porodice B.a u kojoj žive K.o i N..a vrlo loši i da je B.N.a često prijavljivao B.N.u a da je po svakoj od ovih prijava B.N.a negirao prijavljeno djelo'' pa sud neprihvatajući da je kritičnog dana i događaja okrivljeni posjedovao ljemez i sa njim mahao i prijetio B.M. i B. K.i''  a prihvatajući odbranu okrivljenog ''da on kritičnog dana nije prolazio putem da nije imao ljemez, niti je nešto govorio i prijetio'' nije prihvatio ni navode iz iskaza oštećenih B.N.e i B.K. i svjedokinje G. K.e koji se odnose na to da je ''okrivljeni kritičnog dana i događaja B.M. uputio prijetnje ''čoro ćoravi, platićeš mi dok se negdje sretnemo'' a B.K.prijetnje ''ćopo ćopavi, dođi ovamo da te sredim''. </span>
</p>
<p class="p3"></p>
<p class="p3">
<span>	Sud je uvjerenja da su oštećeni motivisani izuzetno lošim odnosima sa okrivljenim istog prijavili za ovo krivično djelo i ako su znali da ga on nije izvršio.</span>
</p>
<p class="p3"></p>
<p class="p3">
<span>	Pošto iz izvedenih dokaza sud na nesumljiv način  nije mogao utvrditi da je okrivljeni izvršio krivično djelo stavljeno mu na teret, to je istog imajući u vidu načelo "in dubio pro reo" po kome činjenice koje idu na teret okrivljenom na nesumljiv način moraju biti dokazane, to je istog zbog nedostatka dokaza oslobodio od optužbe kojom je predstavljeno da je izvršio krivično djelo ugrožavanje sigurnosti iz čl.162. st.2. u vezi st.1. Krivičnog zakonika. </span>
</p>
<p class="p3"></p>
<p class="p3">
<span>	Oštećeni B.N.a, B. K.a su radi ostvarivanja imovinsko pravnog zahtjeva shodno čl.239 ZKP-a,  upućeni na parnični postupak.</span>
</p>
<p class="p3"></p>
<p class="p3">
<span>	Iz iznijetih razloga sud je shodno čl.373 st.1.tač.2. Zakonika o krivičnom postupku okrivljenog oslobodio od optužbe.</span>
</p>
<p class="p2"></p>
<p class="p3">
<span>	</span>
</p>
<p class="p2">
<span>OSNOVNI SUD U BIJELOM POLJU</span>
</p>
<p class="p2">
<span>Dana  04.10. 2012.  godine</span>
</p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3">
<span>ZAPISNIČAR,					                         S U D I J A,</span>
</p>
<p class="p3">
<span>Koviljka Lješnjak  s.r 					            Dragan Mrdak s.r</span>
</p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p3"></p>
<p class="p8"></p>
<p class="p9"></p>


</body>
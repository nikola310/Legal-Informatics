<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.window1{background:#fff; margin:0 auto;width:210mm;}
.page1{ background:#fff; margin:0 1.0in;padding-top:20px;}
.span1{;font-size:12pt;font-family:'Arial';font-weight:800}
.span2{;font-size:12pt;font-family:'Arial'}
.span3{color:#000000;font-size:12pt;font-family:'Arial'}
</style>
</head>
<body class="b1" style="background: #aaa;">
<div class="window1">
<div class="page1">
<p style="text-align:right">
<span class="span1">K.br.16/17</span>
</p>
<p>&nbsp;</p>
<li style="text-align:center;">
<span class="span1"></span>
</li>
<p>&nbsp;</p>
<li style="text-align:center;">
<span class="span1">    U IME CRNE GORE </span><span class="span2"></span><span class="span2"></span><span class="span2"></span><span class="span2"> </span><span class="span2">      </span><span class="span2">     </span>
</li>
<p>
<span class="span1">OSNOVNI SUD U BARU,</span><span class="span2"> kao prvostepeni krivični, sudija Tamara Spasojević kao sudija pojedinac, sa zapisničarom Zoricom Ivanović, u krivičnom predmetu okrivljene D. G., zbog dva krivična djela nedavanje izdržavanja iz čl.221 st.1 Krivičnog zakonika, po optužnom predlogu Osnovnog državnog tužilaštva u B., Kt.br.... od 30.01.2017.godine, nakon održanog glavnog, javnog pretresa dana 12.07.2017.godine, u prisustvu zastupnika optužbe državnog tužioca u Osnovnom državnom tužilaštvu u B. M. T. V. i punomoćnika oštećenog Ž. Š., advokata iz B., a u odsustvu uredno pozvane optužene, dana 17.07.2017.godine donio je i javno objavio</span>
</p>
<p>&nbsp;</p>
<p style="text-align:center;">
<span class="span1">P R E S U D U</span>
</p>
<p>&nbsp;</p>
<p>
<span class="span1">Optužena, </span>
</p>
<p>&nbsp;</p>
<p>
<span class="span1">D. G.</span><span class="span2"> (JMBG ...) od oca A. i majke M., rodjene Š., rodjena 08.12.1979.godine u B., nastanjena u B., B. ... N., ..., državljanka C. G., razvedena, majka dvoje djece, pismena, sa završenom srednjom školom, lošeg imovnog stanja</span><span class="span2">, neosudjivana.  </span>
</p>
<p>&nbsp;</p>
<p>
<span class="span2">Na osnovu čl.373 st. 1 tač.2 Zakonika o krivičnom postupku (ZKP) </span>
</p>
<p>&nbsp;</p>
<p style="text-align:center;">
<span class="span1">OSLOBADJA SE OD OPTUŽBE</span>
</p>
<p>&nbsp;</p>
<p>
<span class="span2">Da za:</span>
</p>
<p>&nbsp;</p>
<p>
<span class="span2">Oktobar i novembar 2016.godine u B., svjesna svog djela i htjela njegovo izvršenje, iako je znala da je njeno djelo zabranjeno, nije davala izdržavanje za svoju maloljetnu djecu - oštećene D. T. i D. T., koje je po zakonu dužna da izdržava, a koja dužnost je utvrdjena na osnovu izvršne sudske odluke - pravosnažne presude P.br.145/16 od 13.10.2016.godine u iznosu od po 60,00 eura po djetetu,</span><span class="span3"> počev od 01.10.2016.godine pa ubuduće i to najkasnije do 10-tog u mjesecu za tekući mjesec,</span><span class="span2"> tako što je navedeni novčani iznos trebala da plaća najkasnije do 10-tog u mjesecu za tekući mjesec, kao i prvu ratu na ime zaostalih obaveza za izdržavanje u iznosu od 240,00 eura, koju je trebala da plati 31.10.2016.godine,</span>
</p>
<p>&nbsp;</p>
<p>
<span class="span2">- čime bi izvršila dva krivična djela – nedavanje izdržavanja iz čl.221 st.1 Krivičnog zakonika Crne Gore (KZ CG). </span>
</p>
<p>&nbsp;</p>
<p>
<span class="span2">Troškovi krivičnog postupka padaju na teret budžetskih sredstava suda. </span>
</p>
<p>&nbsp;</p>
<p>&nbsp;</p>
<p>&nbsp;</p>
<p style="text-align:center;">
<span class="span1">O b r a z l o ž e n j e</span>
</p>
<p>&nbsp;</p>
<p>
<span class="span2">Optužnim predlogom Osnovnog državnog tužioca u B. Kt.br.... od 30.01.2017.godine stavljeno je na teret optuženoj izvršenje </span><span class="span2">dva krivična djela – nedavanje izdržavanja iz čl.221 st.1 Krivičnog zakonika Crne Gore. </span><span class="span2">Zastupnik optužbe je na glavnom pretresu od 12.07.2017.godine precizirao dispozitiv optužnog predloga na način kao u izreci presude, a u završnoj riječi je predložio da sud optuženu oglasi krivom i osudi po zakonu.</span>
</p>
<p>&nbsp;</p>
<p>
<span class="span2">Glavni pretres je dana 12.07.2017.godine održan u odsustvu uredno pozvane optužene, na osnovu člana 457 ZKP-a, jer je ista ranije saslušana i ocijenjeno je da njeno prisustvo nije nužno.</span>
</p>
<p>&nbsp;</p>
<p>
<span class="span2">Optužena je u svojoj odbrani u prethodnom postupku navela da </span><span class="span3">je ona bila u braku sa D. Ž. od 1999.godine i sa njim u braku dobila dvoje djece i to dvije ćerke, jedna ima 17 godina, a druga 14.godina. Njihov brak je trajao 13 godina i nakon toga zbog nesuglasica u braku odlučili su da se razvedu. Razveli su se 2013.godine pred Osnovnim sudom u Baru. Presudom su djeca bila povjerena njnoj na brigu i staranje, a Ž. je bilo odredjeno da plaća 300,00 eura na ime alimentacije za dvoje djece. Ž. nije redovno plaćao alimentaciju pa je ona poslije kašnjenja od sedam mjeseci podijela tužilaštvu krivičnu prijavu protiv njega. Taj predmet se završio pred Osnovni sudom u Baru i Ž. je osudjen uslovnom osudom. Nakon te krivične prijave Ž. je njoj izmirio sva dugovanja prema djeci. U februaru 2016.godine djeca su samovoljno prešla da žive kod oca D. Ž. i od tada on vodi brigu o njima. Njene ćerke T. i T. od kako su otišle kod oca su vrlo rijetko dolazile kod nje, čak se i dešavalo da prodje i po pet mjeseci da ona djecu ne vidi. Počele su da dolaze i to samo povremeno od kraja oktobra i to na pola sata, sat i odmah odu. Njen bivši suprug Ž. je tražio izmijenu presude Osnovnog suda u Baru P.br.31/13 od 07.03.2013.godine, kojom je odlučeno o povjeravanju maloljetne djece, tako da je tražio da se djeca povjeravaju na dalje čuvanje, vaspitavanje i izdržavanje njemu tj. ocu D. Ž.. Osnovni sud u Baru je donio presudu P.br.145/16 od 13.01.2016.godine koja glasi da se mijenja presuda Osnovnog suda u Baru P.br.31/13 od 07.03.2013.godine kojom je odlučeno o povjeravanju maloljetne djece parničnih stranaka D. T. i D. T. a čuvanje, vapitavanje i izdržavanje majci tuženoj D. G. iz B. na način što će se maloljetna djeca D. T. i D. T. povjeriti na dalje čuvanje, vaspitavanje i izdržavanje ocu D. Ž. uz obavezu tužene majke D. G. da doprinosi izdržavanju maloljetne djece u iznosu od po 60,00 eura mjesečno počev od 01.10.2016.godine pa ubuduće i to najkasnije do 10-tog u mjesecu za tekući mjesec, dok za to postoje zakonski razlozi, na način što će obavezu izdržavanja izvršiti na žiro račun tužioca kod E. banke. Takodje se tužena obavezuje navedenom presudom da na ime zaostalih obaveza izdržavanja za mjesece april, maj, jun, jul, avgust i septembar 2016.godine u iznosu do 720,00 eura plati tužiocu u tri jednake rate, tako da prva rata u iznosu od 240,00 eura bude 31.10.2016.godine, druga rata 30.11.2016.godine i treća rata 31.12.2016.godine. Navela je da presudu P.br.145/16 je dobila od njenog advokata Đ. J. dana 23.11.2016.godine i odmah je uplatila 480,00 eura, tj. prvu ratu duga kojom je obavezana presudom u iznosu od 240,00 eura i dvije alimentacije za oktobar i novembar 2016.godine u iznosu od 240,00 eura. Zatim je dana 10.12.2016.godine uplatila alimentaciju za decembar 2016.godine u iznosu od 120,00 eura, a dana 14.12.2016.godine je uplatila i drugu i treću ratu u iznosu od 480,00 eura. Kako je ona presudu po kojoj je trabala da postupi dobila dana 23.11.2016.godine i odmah uplatila iznos od 480,00 eura i alimentacije smatra da ona nije nikako kasnila sa </span><span class="span3">uplatama rata jer je čim je dobila presudu po istoj i postupila. Nije izvršila krivično djelo nedavanje izdržavanja i ne stoje navodi iz krivične prijave koju je njen suprug podnio protiv nje jer kao što je već navela čim je dobila presudu tj. dana 23.11.2016.godine, ona je dana 25.11.2016.godine uplatila novac tako da nije ni malo kasnila sa uplatama. Dostavila je uplatnice kao dokaz da je sav dug izmirila i prije vremena nego što je to naloženo presudom P.br.145/16. Na glavnom pretresu dana 24.03.2017.godine je u svemu izjavila kao na zapisniku o saslušanju pred ODT iz B. od 16.01.2016.godine. Odgovarajući na pitanja da li je bila prisutna na glavnoj raspravi održanoj dana 30.09.2016.godine u predmetu P.br.145/16, optužena je navela da nije bila prisutna, bio je prisutan njen advokat Đ. J., kom je dala odrešene ruke da je može zastupati i dogovarati se sa njenim bivšim suprugom D. Ž. oko načina na koji će ona vidjati djecu i u pogledu visine izdržavanja. Ona nije prije te rasprave znala ni kako će se regulisati način njenog vidjanja sa djecom i koliko će biti dužna da daje na ime izdržavanja. Njen advokat je načelno znao do kog iznosa novca ona može da daje izdržavanje, nije mu konkretno rekla koji će to iznos biti već kao što je to rekla prepustila je taj dio svom advokatu. Ona je za sadržaj presude saznala putem telefona od svog advokata Đ. J. i to negdje sredinom oktobra 2016.godine, on joj je tada rekao kolika je njena obaveza na ime izdržavanja djece, ona ne zna da li je on tada imao pisano izradjenu presudu kod sebe, shvatila ga je da se čeka izrada presude i kada su se sreli 23.11.2016.godine on je njoj uručio primjerak presude P.br.145/16, a detaljno je kod tužioca objasnila dalju dinamiku uplate. Na pitanje punomoćnika oštećenog da li je tačno da je njen punomoćnik advokat Đ. J. direktno zvao sa glavne rasprave dana 30.09.2016.godne da se saglasi sa svim uslovima odluke kakva je kasnije odluka i donijeta i da joj je on rekao kakav bi bio sadržaj presude, optužena je navela da je tačno da je nju punomoćnik zvao tog dana telefonom, ali ona njega nije shvatila da je on nju zvao sa glavne rasprave, već je shvatila da je zove da je pita da li je saglasna sa dogovorom koji je on postigao sa drugom stranom na toj raspravi, ona mu je tada rekla da se slaže sa visinom iznosa koji je predložio da plaća na ime alimentacije, kao i u pogledu vidjanja djece. Ona se ne može sjetiti da li je njoj advokat rekao kada počinje njena obaveza da plaća alimentaciju. U svakom slučaju čim je dobila presudu ona je odmah započela sa uplatama jer je tada imala tačne instrukcije sadržane u presudi, broj žiro računa na koji treba da vrši uplate i odmah je započela sa plaćanjem. Ona u tom telefonskom razgovoru nije striktno rekla svom punomoćniku da se odrekne prava žalbe, ali joj se to nekako podrazumijevalo jer su se sve dogovorili. Dakle, ona ne spori da se dana 30.09.2016.godine čula sa svojim punomoćnikom Đ. J. i da je znala tačan sadržaj presude i od kad počinje njena obaveza plaćanja izdržavanja, jedino nije znala tačan broj žiro računa na kojim treba da vrši uplatu, jer ona sa svojim bivšim suprugom ne kontaktira, a djecu nije čula ni vidjela pet mjeseci u tom periodu kada se donijela presuda. Prihvata da možda jeste njen propust što se nije na vrijeme informisala o tome koji je broj žiro računa naveden u presudi, jer je mogla pozvati svog punomoćnika da sazna taj broj žiro računa ali je nekako mislila da sve to nije toliko hitno i da će odmah po dobijanju presude znati tačne detalje. Na sledeće pitanje da li joj je punomoćnik Đ. J. rekao da tužilac D. Ž. i njegov punomoćnik ne traže troškove postupka, već da se samo traži da izmire obaveze koje su ranije dospijele obzirom da su djeca duži period već bila kod D. Ž., optužena je navela da je bila obaviještena od strane punomoćnika u istom tom razgovoru o kom se izjašnjavala prilikom odgovora na prethodno pitanje da ima da plati izdržavanje za sedam mjeseci, koliko se sjeća i zatim da nastavi sa redovnim mjesečnim plaćanjem, kao i da je dogovor da svaka stranka snosi svoje troškove postupka. Navela je da joj je poznato na koji način treba </span><span class="span3">postupiti po presudi u pogledu plaćanja izdržavanja, da se striktno mora postupati po presudi da ne bi došlo do krivične odgovornosti, obzirom da se njen bivši suprug nije pridržavao ranije presude u pogledu izdržavanja, u smislu da nije do tačno odredjenog dana u mjesecu plaćao izdržavanje za njihovu djecu, ona je protiv njega podnijela krivičnu prijavu jer je on imao dug na ime izdržavanja i on je osudjen od strane ovog suda, ali misli da postoji bitna razlika jer se njemu u tom krivičnom postupku dug nagomilao na 730,00 eura, pa je zato podnijela krivičnu prijavu, a on je protiv nje odmah podnio krivičnu prijavu. Ona takvu vrstu duga nije imala kao on. </span>
</p>
<p>&nbsp;</p>
<p>
<span class="span2">U dokaznom postupku sud je saslušao zakonskog zastupnika oštećenih </span><span class="span3">svjedoka D. Ž., svjedoka Đ. J. i svjedoka V. V., pročitana je pravosnažna presuda Osnovnog suda u Baru P.br.145/16 od 13.10.2016.godine, izvršen je uvid u spise predmeta Osnovnog suda u Baru P.br.145/16, uvid u spise predmeta Osnovnog suda u Baru K.br.80/16, saslušan je vještak finansijske struke D. N. i pročitan je izvod iz KE za optuženu izdat od strane Ministarstva pravde CG a pribavljen putem PRIS-a pod brojem ... od 22.02.2017.godine.</span>
</p>
<p>&nbsp;</p>
<p>
<span class="span3">Iz iskaza svjedoka zakonskog zastupnika oštećenih D. Ž. datog pred ODT iz B. utvrdjeno je da je on bio u braku sa D. G. 13 godina i iz tog braka imaju dvije ćerke T. i T., koje imaju 17 i 14 godina. U braku su bili do 2013.godine, kadaje brak i razveden presudom Osnovnog suda u Baru P.br.31/13 od 07.03.2013.godine, a navedenom presudom djeca su bila povjerena majci na brigu i staranje, s tim što je on bio obavezan da na ime alimentacije plaća 150,00 eura po djetetu, taj način kontaktiranja, vidjanja i izdržavanja djece je funkcionisao sve do februara 2016.godine. Negdje početkom februara 2016.godine njegova starija ćerka T. je odlučila da dodje da živi kod njega, a zajedno sa njom i njegova mladja ćerka T., jer nijesu bile zadovoljne životom kod majke. U februaru 2016.godine on je po želji djece podnio Osnovnom sudu u Baru tužbu za izmijenu odluke o povjeravanju, čuvanju i izdržavanju djece. Nakon provedenog postupka Osnovni sud u Baru je donio presudu 30.09.2016.godine, a pismeno je izradio i dostavio stankama dana 13.10.2016.godine. Navedena presuda je pravosnažna dana 13.10.2016.godine jer su se stranke na raspravi od dana 30.09.2016.godine odrekle prava na žalbu uz telefonsku konsultaciju G. D. i njenog punomoćnika Đ. J. i ista od tada zna za svoju obavezu po kojoj nije postupila sve do 25.11.2016.godine. Poznato mu je da je njegova bivša supruga D. G. od 25.11.2016.godine pa do 14.12.2016.godine uplatila sva dugovanja prema djeci, tj. alimentaciju i kašnjenja zaključno sve do 31.12.2016.godine. Navodi i činjenicu da je D. G. kasnila sa uplatama alimentacije za oktobar i novembar 2016.godine, kao i trećinu dugovanja od februara do oktobra u iznosu od 240,00eura, na šta je bila obavezana presudom P.br.145/16. Zakonski zastupnik oštećenih D. Ž. je na glavnom pretresu dana 24.03.2017.godine u svemu izjavio kao na zapisniku o saslušanju pred ODT iz B. od 21.12.2016.godine i dodao da želi posebno da naglasi da dana 30.09.2016.godine kada je zaključena glavna rasprava u predmetu P.br.145/16 u sudnici su bili prisutni njegov punomoćnik, advokat Ž. Š., on i punomomoćnik tužene u tom predmetu, advokat Đ. J.. Oni su advokatu Đ. J. dali predlog u pogledu načina vidjanja i visine izdržavanja koje optužena treba da plaća, kao i u pogledu njenog ranijeg dugovanja obzirom da su djeca od februara 2016.godine bila kod njega. Advokat Đ. J. je iz sudnice, dakle pred sudijom V. V. i pred njima telefonom pozvao optuženu i saopštio joj predlog i to da je visina alimentacije 120,00 eura ukupno, odnosno 60,00 eura po djetetu, da treba da se plaća od 1-og do 10-tog u mjesecu za tekući mjesec i da na ime duga od 720,00 </span><span class="span3">eura isti treba da plati u tri rate, upravo onako kako je u presudi navedeno. Kada je završio razgovor sa D. G. advokat Đ. J. je svima njima u sudnici saopštio da se D. G. u cjelosti saglasila sa predlogom, nakon čega su se svi odrekli prava žalbe i presuda je donijeta upravo u skladu sa tim dogovorom. Takodje, telefonom joj je saopštio da će svaka stranka platiti svoje troškove postupka. Dakle, optuženoj je odmah tog dana bilo poznato kakav je sadržaj presude i znala je da od 01.10.2016.godine treba da plaća 120,00 eura na ime alimentacije jer joj je to njen punomoćnik jasno rekao u telefonskom razgovoru. On ne komunicira sa D. G. tako da joj nije mogao dati broj žiro računa, a da je interesovalo da na vrijeme počne da plaća mogla je odmah preko djece da sazna koji je broj žiro računa, jer je ona povremeno u tom periodu vidjala djecu. Ona takodje ima komunikaciju sa njegovom snahom i sa njegovim rodjenim bratom, pa je preko njih mogla saznati broj žiro računa, a mogla je i preko svog punomoćnika da sazna broj njegovog žiro računa. Ono što takodje želi da istakne to je da je sudija V. V. upravo zbog sadržaja presude i njegovom punomoćniku i punomoćniku D. G. dala po primjerak zapisnika u kom je bila unijeta izreka presude, obzirom da su se svi odrekli prava žalbe. Punomoćniik oštećenih se u završnoj riječi pridružio krivičnom gonjenju protiv optužene, ali nije postavio imovinsko pravni zahtjev. </span>
</p>
<p>&nbsp;</p>
<p>
<span class="span3"> Iz iskaza svjedoka Đ. J. pred ODT iz B. utvrdjeno je da je on bio punomoćnik D. G. u parničnom predmetu izmijene presude o povjeravanju i izdržavanju djece. On je pristupio na šest rasprava. Poznato mu je da su na jednoj od rasprava postigli sporazum izmedju stranaka da se presuda o razvodu braka izmijene i kakva su prava i obaveza i dospijelost obaveza D. G.. D. G. je bila samo na dva ročišta tj. prvo ročište kada je saslušana kao parnična stranka i na drugo ročište kada su vodili pregovore oko sudskog poravnanja. Naveo je da na ostalim ročištima sam zastupao njene interese, da u skladu sa njihovim dogovorom sud je donio odgovarajuću presudu koja je njemu dostavljena kao punomoćniku 23.10.2016.godine, on je u par navrata pokušao da dobije stranku D. G., kako bi je obavijestio da je presuda stigla i da joj istu dostavi. Nije mogao da je dobije na telefon, da bi posle nekih 20 dana ona njega pozvala da se interesuje je li postupak završen, a on joj je rekao da jeste, da je zvao i da joj je telefon bio isključen i da nije mogao da je dobije, jer je imao namjeru on nju da obavijesti o presudi i da joj istu dostavi. Naveo je činjenicu da nije telefonskim putem obavijestio G., na glavnoj raspravi kada su se odrekli prava na žalbu, niti je ona na toj raspravi bila prisutna, on se dana 25.11.2016.godine vidio u njegovoj kancelariji sa G. po prethodnom dogovoru i tog dana joj je dostavio primjerak presude, upozorivši je da po istoj što prije postupi. Što se tiče dileme da je ona bila prisutna prilikom postizanja sporazuma, to nije razlog da je ona imala obavezu da po istoj postupku odmah nakon rasprave, nego je njena obaveza po zakonu da postupi u skladu sa presudom. U parniničnom postupku obaveza je suda da strankama koje imaju punomoćnika pismeni otprava presude dostavljaju punomoćniku, a ne stranki lično, što je u konkretno slučaju i uradjeno. Na glavnom pretresu dana 09.05.2017.godine u</span><span class="span2"> svemu je izjavio kao na zapisniku pred ODT iz B. od 16.02.2017.godine, a odgovarajući na pitanja punomoćnika oštećenog da li može da se izjasni da li je tokom trajanja rasprave ragovarao telefonom neposredno sa D. G. i faktički usaglasili odluku, kako u pogledu povjeravanja djece, tako i u pogledu iznosa alimentacije i plaćanja zaostalog duga sa svim rokovima kako to glasi i u odluci, svjedok je naveo da stoji činjenica da je na jednoj raspravi obavio telefonski razgovor sa okrivljenom, u smislu postizanja nekog dogovora koji bi bio realizovan nakon odluke da li će biti presuda donijeta u skladu sa tužbom o izmijeni odluke o </span><span class="span2">povjeravanju djece, u načelu je postignut dogovor sa okrivljenom, ali nije siguran da je stranka mogla da zna precizno rokove oko izvršavanja svojih obaveza, a niti je on mogao da bude siguran jer je tek nakon dvije rasprave od te i donijeta presuda kojom je odluka izmijenjena i precizno utvrdjene obaveze i dinamika njihovog izvršavanja od strane ovdje optuženog. Po njegovom mišljenju ovdje optužena precizno nije mogla znati </span><span class="span2">te</span><span class="span2"> podatke, sve do momenta dok joj presuda u toj pravnoj stvari nije učinjena dostupnom. U konačnom i kao njen punomoćnik u toj parnici smatra da nikakvi preliminarni razgovori </span><span class="span2">ni</span><span class="span2"> dogovori prije donošenja presude ne mogu imati prema stranki obaveze već da iste proističu po pravosnažnosti i izvršnosti presude. On je nakon prijema presude kao njen punomoćnik pokušavao u par navrata telefonskim putem da stupi u kontakt sa ovdje okrivljenom kao svojim vlastodavcem, medjutim, jedan duži vremenski period ista nije bila dostupna, tako da je njoj dostavio primjerak presude u vrijeme kako je to preciznije naveo u izjavi kod ODT iz B., jer je tada imao parnične spise ispred sebe. Na sledeće pitanje da li su se na poslednjem ročištu nakon što su se čuli telefonom ovdje prisutni svjedok i optužena i nakon što su svi postigli dogovor da se odreknu prava na žalbu, svjedok je naveo da on misli da na toj raspravi kada je razgovarao telefonom sa strankom nije bila zaključna rasprava, već da je i posle nje bila najmanje još jedna rasprava, nije u to potpuno siguran, a to se može utvrditi uvidom u spise predmeta. On je </span><span class="span2">sa</span><span class="span2"> G. razgovarao o stvaranju pretpostavki da se riješi spor i da se ne prave veliki troškovi postupka, i načelno je razgovarano i oko visine obaveze, budućih obaveza i dinamike izvršavanja obaveza. Odricanje </span><span class="span2">od</span><span class="span2"> žalbe se podrazumijevalo samo po sebi, jer kada je postignut načelni dogovor upravo u tom telefonskom razgovoru sa G. ali opet ponavlja to nije bilo na zadnjem ročištu, on se na svoju ruku odrekao prava žalbe na završnom ročištu jer je žalba suvišna u situaciji kada je dogovor postignut. Na sledeće pitanje da li se svjedok sjeća razgovora koji se odnosi </span><span class="span2">na</span><span class="span2"> troškove postupka i stav punomoćnika tužioca u kom je dogovoreno da svaka stranka snosi svoje troškove, svjedok je naveo da se ne može sjetiti kakav je bio dogovor oko troškova postupka, niti se može sjetiti ko je predložio da svaka stranka snosi svoje troškove postupka. </span><span class="span2">On svakodnevno zastupa stranke u sporovima i logično je da se ne može sjetiti detalja svakog slučaja.</span><span class="span2"> </span><span class="span3">Na pitanje suda nakon što je svjedoku predočen dio odbrane optužene D. G. u kojoj potvrdjuje da se dana 30.09.2016.godine čula sa svojim punomoćnikom adv. Đ. J. i da je znala tačan sadržaj presude i od kada počinje obaveza plaćanja izdržavanja, svjedok je naveo da on ne zna kakvu je odbranu iznosila optužena i on uopšte nije siguran da je ona mogla znati da se radi o datumu 30.09.2016.godine i zbog čega se ona vezala za taj datum iznoseći svoju odbranu, ali zna sigurno da je razgovor telefonski izmedju njega i nje bio orijentacionog karaktera što se tiče visine obaveza i da je u tom razgovoru bilo priče samo oko rokova izvršavanja obaveza, a broj žiro računa na koji je trebala da izvršava obaveze nije ni njemu bio poznat, već je taj broj kasnije unijet u presudu i on je za to saznao tek kada je dobio presudu. Smatra da okrivljenu ne obavezuje nikakav telefonski razgovor, jer telefonski razgovor nije izvršna isprava, već presuda ovog suda kojom su tačno odredjena prava i obaveze stranke. Njegov utisak poslije tog postupka i nakon saznanja da je prije tog postupka vodjen krivični postupak protiv ovdje oštećenog zbog neplaćanja izdržavanja, upravo iniciran kao revanš za ranije podnijetu krivičnu prijavu protiv oštećene, od koga, kako i zašto iniciran ovaj postupak to najbolje zna oštećeni i njegov punomoćnik. Stoji iza svake riječi što je rekao. </span>
</p>
<p>&nbsp;</p>
<p>
<span class="span3">Uvidom u spise predmeta Osnovnog suda u Baru P.br.145/16 i uvidom u pravosnažnu presudu Osnovnog suda u Baru P.br.145/16 od 13.10.2016.godine, utvrdjeno je da  je navedeni postupak pokrenut po tužbi tužioca D. Ž. protiv tužene D. G. radi izmijene odluke o vršenju roditeljskog prava, da je navedenom presudom izmijenjena presuda Osnovnog suda u Baru P.br.31/13 od 07.03.2013.godine na način što se maloljetna djeca D. T. i D. T. povjeravanju na dalje čuvanje, vaspitavanje i izdržavanje ocu D. Ž. uz obavezu tužene - majke D. G. da doprinosi izdržavanju maloljetne djece u iznosu od po 60,00 eura mjesečno počev od 01.10.2016.godine pa ubuduće i to najkasnije do 10-og u mjesecu za tekući mjesec dok za to postoje zakonski razlozi na način što će obavezu izdržavanja izvršiti na način što će navedeni iznos uplatiti na račun tužioca ... koji se vodi kod E. banke. Navedenom presudom u stavu tri obavezana je tužena D. G. da na ime zaostalih obaveza izdržavanja za mjesece april, maj, jun, jul, avgust i septembar 2016.godine u iznosu od 720,00 eura plati tužiocu u tri jednake rate, tako da prva rata u iznosu od 240,00 eura bude 31.10.2016.godine, druga rata 30.11.2016.godine i treća rata 31.12.2016.godine pod prijetnjom izvršenja.</span><span class="span2"> Postupajući sudija je nakon zaključenja glavne rasprave dana 30.09.2016.godine na zapisniku donijela rješenje u kom je naznačeno da će odluka u toj pravnoj stvari biti donijeta u zakonom propisanom roku</span><span class="span2">,a</span><span class="span2"> na predlog punomoćnika tužioca i punomoćnika tužene pismeni otpravak presude dostaviće se shodno odredbama ZPP-a o dostavljanju putem pošte. </span><span class="span3"> Navedena presuda postala je pravosnažna danom donošenja - 13.10.2016.godine jer su se stranke odrekle prava žalbe na istu. Uvidom u spise P.br.145/16 utvrdjeno je da je punomoćnik optužene u tom predmetu advokat Đ. J. presudu primio dana 14.10.2016.godine. </span>
</p>
<p>&nbsp;</p>
<p>
<span class="span3"> Uvidom u spise predmeta Osnovnog suda u Baru K.br.80/16, utvrdjeno je da  je krivični postupak vođen protiv D. Ž. zbog dva krivična djela nedavanje izdržavanja iz čl. 221 st. 1 KZCG i da je presudom K br. 80/16 od 01.06.2016. godine koja je postala pravosnažna dana 20.07.2016. godine okrivljeni D. Ž. oglašen krivim zbog dva krivična djela nedavanje izdržavanja iz čl. 221 st. 1 KZCG i istom je izrečena uslovna osuda </span><span class="span2">kojom mu je utvrđena jedinstvena kazna zatvora u trajanju od 2 (dva) mjeseca i istovremeno određeno da se kazna neće izvršiti ukoliko optuženi u roku od 1 (jedne) godine po pravosnažnosti presude ne izvrši novo krivično djelo.</span>
</p>
<p>&nbsp;</p>
<p>
<span class="span2">Iz iskaza </span><span class="span2">svjedoka V. V., utvrdjeno je da je ona</span><span class="span2"> postupala u predmetu poslovne oznake P.br.145/16 po tužbi D. Ž., a protiv tužene D. G., radi izmijene odluke o vršenju roditeljskog prava. Na ročištu održanom </span><span class="span2">dana</span><span class="span2"> 30.09.2016.godine punomoćnik tužioca je precizirao tužbeni zahtjev, a nakon njegovog preciziranja punomoćnik tužene advokat Đ. J. je na tom ročištu pozvao tuženu D. G. telefonskim putem i predočio joj precizirani tužbeni zahtjev od strane punomoćnika tužioca. Razgovor nije dugo trajao, ukratko joj je predočio da li ona prihvata obaveze po preciziranom tužbenom zahtjevu, na šta je ona odgovorila da prihvata, s tim što se ne može sjetiti zbog obimnosti svoga posla da li je advokat Đ. J. saopštio datum od kada bi počinjala njena obaveza koja se odnosi na izdržavanje maloljetne djece, naročito što se na tom ročištu dogovorila dinamika i isplate duga. </span><span class="span2">Ono što zna sigurno to je da joj je novčane iznose precizno saopštio, kako u pogledu obaveze izdržavanja, tako i u pogledu dinamike isplate preostalog duga.</span><span class="span2"> To se sve dešavalo </span><span class="span2">na</span><span class="span2"> tom zadnjem ročištu kada je i zaključena glavna rasprava dana 30.09.2016.godine. Zna da su se stranke odrekle prava </span><span class="span2">na</span><span class="span2"> žalbu. Ono čega se jasno sjeća to je da u telefonskom razgovoru koji je u sudnici pred njom advokat Đ. J. vodio sa D. G. istoj nije saopštio </span><span class="span2">datum donošenja presude i takodje tada joj nije saopštio da će se odreći prava žalbe već je on to učinio kada je završio razgovor sa njom, obzirom da je dobio njenu saglasnost koja se odnosila na precizirani tužbeni zahtjev. Ona je punomoćnicima saopštila da </span><span class="span2">će</span><span class="span2"> presuda biti donijeta u zakonom propisanom roku, što je i konstatovala u svom zapisniku. Tužbeni zahtjev koji je preciziran </span><span class="span2">na</span><span class="span2"> raspravi 30.09.2016.godine sa kojim se tužena u telefonskom razgovoru koji je obavila sa svojim advokatom upravo na tom ročištu u potpunosti je pretočen u presudu P.br.145/16 koju je donijela dana 13.10.2016.godine. Presuda je dostavljena punomoćnicima, a ne strankama, kako to odredbe ZPP-a i propisuju, a ista je postala pravosnažna samim danom donošenja, dakle </span><span class="span2">dana</span><span class="span2"> 13.10.2016.godine jer su se stranke odrekle prava žalbe. Sjeća se da tužilac nije tražio troškove postupka koji mu pripadaju i to baš </span><span class="span2">na</span><span class="span2"> insistiranje svog punomoćnika jer su smatrali da je cjelishodnije da taj novac koji bi dala za troškove postupka uplati na ime dugovanog iznosa za izdržavanje. Ne može se sjetiti da li je advokat Đ. J. prenoseći sadržaj preciziranog tužbenog zahtjeva D. G. saopštio koji je broj žiro računa </span><span class="span2">na</span><span class="span2"> koji treba da vrši uplatu. </span>
</p>
<p>&nbsp;</p>
<p>
<span class="span3">Vještak finansijske struke D. N., je na glavnom pretresu dana 12.07.2017.godine naveo da Meni se od strane suda predočava da je potrebno da se izjasnim o iznosu eventualne obaveze za izdržavanje optužene D. G. na osnovu pravosnažne i izvršne sudske odluke P.br.145/16 od 13.10.2016.godine za oktobar i novembar 2016.godine, pa navodim da obaveza iznosi dva puta po 60,00 eura, mjesečno 120,00 eura, a za dva mjeseca oktobar i novembar 2016.godine ukupna obaveza optužene bi iznosila 240,00 eura. </span>
</p>
<p>
<span class="span3">Bez pitanja. </span>
</p>
<p>&nbsp;</p>
<p>
<span class="span3">Iz izvoda iz KE za optuženu izdat od strane Ministarstva pravde CG a pribavljen putem PRIS-a pod brojem ... od 22.02.2017.godine, utvrdjeno je da ista nije osudjivana. </span>
</p>
<p>&nbsp;</p>
<p>
<span class="span2">Ocjenom izvedenih dokaza nije dokazano da je optužena izvršila krivična djela koja su mu stavljena na teret. Optuženoj  je stavljeno na teret da</span><span class="span3"> za </span><span class="span2">oktobar i novembar 2016.godine u B., nije davala izdržavanje za svoju maloljetnu djecu - oštećene D. T. i D. T., koje je po zakonu dužna da izdržava, a koja dužnost je utvrdjena na osnovu izvršne sudske odluke - pravosnažne presude P.br.145/16 od 13.10.2016.godine u iznosu od po 60,00 eura po djetetu,</span><span class="span3"> počev od 01.10.2016.godine pa ubuduće i to najkasnije do 10-tog u mjesecu za tekući mjesec,</span><span class="span2"> tako što je navedeni novčani iznos trebala da plaća najkasnije do 10-tog u mjesecu za tekući mjesec, kao i prvu ratu na ime zaostalih obaveza za izdržavanje u iznosu od 240,00 eura, koju je trebala da plati 31.10.2016.godine.</span>
</p>
<p>&nbsp;</p>
<p>
<span class="span2">Krivično djelo nedavanje </span><span class="span2">izdržavanje iz čl. 221 st.1 Krivičnog zakonika Crne Gore može da se izvrši sa umišljajem, koji podrazumijeva da je neko lice svjesno da je obavezno da daje izdržavanje i da svojim djelatnostima izbjegava ispunjavanje te obaveze. Po ocjeni suda optužena nije postupala na navedeni način.</span>
</p>
<p>&nbsp;</p>
<p>
<span class="span2">Optužena u svojoj odbrani negira izvršenje krivičnih djela, navodeći da je </span><span class="span3">presudu Osnovnog suda u Baru P.br.145/16 </span><span class="span2">od 13.10.2016.godine </span><span class="span3">dobila od svog punomoćnika, advokata Đ. J. dana 23.11.2016.godine, te da je dana 25.11.2016.godine odmah uplatila 480,00 eura, tj. prvu ratu duga na koju je obavezana presudom u iznosu od 240,00 eura kao zaostalu obavezu za izdržavanje i </span><span class="span3">dvije alimentacije za oktobar i novembar 2016.godine u iznosu od 240,00 eura, zatim je dana 10.12.2016.godine uplatila alimentaciju za decembar 2016.godine u iznosu od 120,00 eura, a dana 14.12.2016.godine je uplatila i drugu i treću ratu na ime zaostalog izdržavanja u iznosu od 480,00 eura, iz kog razloga smatra da ona nije nikako kasnila sa uplatama rata jer je čim je dobila presudu po istoj je i postupila. Optužena je potvrdila da je sa sadržajem preciziranog tužbenog zahtjeva bila upoznata od strane svog punomoćnika, advokata Đ. J. koji je nju pozvao telefonom dana 30.09.2016.godine i saopštio joj od kad počinje njena obaveza plaćanja izdržavanja, dinamiku uplate zaostalih obaveza na ime izdržavanja, ali i to da ona njega nije shvatila da je on nju zvao sa glavne rasprave, već je shvatila da je zove da je pita da li je saglasna sa dogovorom koji je on postigao sa drugom stranom na toj raspravi, ona mu je tada rekla da se slaže sa visinom iznosa koji je predložio da plaća na ime alimentacije, kao i u pogledu vidjanja djece, te da jedino nije znala tačan broj žiro računa na kojim treba da vrši uplatu, a u svakom slučaju čim je dobila presudu ona je odmah započela sa uplatama jer je tada imala tačne instrukcije sadržane u presudi, broj žiro računa na koji treba da vrši uplate i odmah je započela sa plaćanjem, ističući da ona u tom telefonskom razgovoru nije striktno rekla svom punomoćniku da se odrekne prava žalbe, ali joj se to nekako podrazumijevalo jer su se sve dogovorili. </span>
</p>
<p>&nbsp;</p>
<p>
<span class="span3">Sud je u pogledu prijema presude i postupanja po istoj pokonio vjeru odbrani optužene, obzirom da je ista u najbitnijem potvrdjena jasnim, detaljnim i objektivnim iskazom svjedoka Đ. J., čijem je iskazu sud poklonio punu vjeru. Isti je kao punomoćnik zastupao optuženu D. G. u svojstvu tužene u predmetnom parničnom postupku i potvrdio je da se sa jedne od glavnih rasprava, pri čemu se nije precizno mogao sjetiti sa koje, a što je logično s obzirom na prirodu i obim posla ovog svjedoka, koji je advokat po profesiji, čuo sa ovdje optuženom, jer ista nije bila lično prisutna toj raspravi i istoj saopštio mogućnost</span><span class="span2"> postizanja nekog dogovora koji bi bio realizovan nakon odluke da li će biti presuda donijeta u skladu sa tužbom o izmijeni odluke o povjeravanju djece, u načelu je postignut dogovor sa optuženom, ali da ista nije mogla da zna precizno rokove oko izvršavanja svojih obaveza, sve do momenta dok joj presuda u toj pravnoj stvari nije učinjena dostupnom, te da nikakvi preliminarni razgovori ni dogovori prije donošenja presude ne mogu imati prema stranki obaveze već da iste proističu po pravosnažnosti i izvršnosti presude. Takodje, isti je naveo </span><span class="span3">da je  u skladu sa njihovim dogovorom sud donio odgovarajuću presudu, koja je njemu dostavljena kao punomoćniku, da je on u par navrata pokušao da dobije optuženu D. G., kako bi je obavijestio da je presuda stigla i da joj istu dostavi, ali nije mogao da je dobije na telefon, da bi posle nekih 20 dana ona njega pozvala da se interesuje je li postupak završen, a on joj je rekao da jeste, da je zvao i da joj je telefon bio isključen i da nije mogao da je dobije, jer je imao namjeru on nju da obavijesti o presudi i da joj istu dostavi. Naveo je činjenicu da nije telefonskim putem obavijestio optuženu na glavnoj raspravi da su se odrekli prava na žalbu, niti je ona na toj raspravi bila prisutna i kada se dana 25.11.2016.godine vidio u svojoj kancelariji sa optuženom, istog tog dana joj je dostavio primjerak presude, upozorivši je da po istoj što prije postupi. </span>
</p>
<p>&nbsp;</p>
<p>
<span class="span3">Da je optužena odmah po prijemu presude postupila po istoj i dana 25.11.2016.godine izvršila uplatu prve rate duga na koju je obavezana presudom u iznosu od 240,00 eura kao zaostalu obavezu za izdržavanje i dvije alimentacije za oktobar i novembar 2016.godine u iznosu od 240,00 eura, zatim dana </span><span class="span3">10.12.2016.godine uplatila alimentaciju za decembar 2016.godine u iznosu od 120,00 eura, a dana 14.12.2016.godine uplatila i drugu i treću ratu na ime zaostalog izdržavanja u iznosu od 480,00 eura, u svom iskazu potvrdio je i zakonski zastupnik oštećenih, svjedok D. Ž., koji je decidno u svom iskazu naveo da je optužena od 25.11.2016.godine pa do 14.12.2016.godine uplatila sva dugovanja prema djeci, tj alimentaciju i kašnjenja zaključno sve do 31.12.2016.godine. Isti je naveo i da je optužena D. G. kasnila sa uplatama alimentacije za oktobar i novembar 2016.godine, kao i trećinu dugovanja od februara do oktobra u iznosu od 240,00eura, na šta je bila obavezana presudom P.br.145/16 jer dana 30.09.2016.godine kada je zaključena glavna rasprava u predmetu P.br.145/16 ista je od strane svog punomoćnika u tom predmetu, advokata Đ. J. bila upoznata sa sadržajem presude i znala je da od 01.10.2016.godine treba da plaća 120,00 eura na ime alimentacije jer joj je to njen punomoćnik jasno rekao u telefonskom razgovoru i da plati dugovane iznose na ime zaostalih rata za izdržavanje. </span>
</p>
<p>
<span class="span2"></span>
</p>
<p>
<span class="span2">Medjutim, po ocjeni suda optužena nije imala namjeru da ne vrši plaćanje alimentacije.</span><span class="span2"> Naime, nesporno je u postupku utvrdjeno da optužena nije bila prisutna na glavnoj raspravi održanoj dana 30.09.2016.godine u </span><span class="span2">predmetu  P.145</span><span class="span2">/16. Nadalje, nesporno je da ju je njen punomoćnik pozvao sa tog glavnog pretresa, a što je u svom jasnom, detaljnom i objektivnom iskazu potvrdila i svjedok V. V., postupajući sudija u tom predmetu, čijem je iskazu sud poklonio punu vjeru, te da joj je saopštio sadržaj preciziranog tužbenog zahtjeva, ističući nadalje da ono</span><span class="span2"> čega se jasno sjeća, to je da u telefonskom razgovoru koji je u sudnici pred njom advokat Đ. J. vodio sa optuženom D. G. istoj nije saopštio datum donošenja presude i takodje tada joj nije saopštio da će se odreći prava žalbe, već je on to učinio kada je završio razgovor sa njom, obzirom da je dobio njenu saglasnost koja se odnosila na precizirani tužbeni zahtjev. Ovakvim iskazom svjedoka V. V. se u cjelosti potvrdjuje odbrana optužene koja je navela da nije znala datum donošenja presude, niti je svom punomoćniku rekla da se odrekne prava </span><span class="span2">na</span><span class="span2"> žalbu. Uvidom u spise predmeta </span><span class="span2">P.145/16, konkretno zapisnika o glavnoj raspravi od 30.09.2016.godine sud je utvrdio da je postupajući sudija nakon zaključenja glavne rasprave donijela rješenje u kom je naznačeno da će odluka u toj pravnoj stvari biti donijeta u zakonom propisanom roku, a na predlog punomoćnika tužioca i punomoćnika tužene pismeni otpravak presude dostaviće se shodno odredbama ZPP-a o dostavljanju putem pošte. Opšte je poznato da je zakonski rok za donošenje presude u parničnom postupku 30 dana, iz čega nadalje proizilazi da ni punomoćnik u tom predmetu tužene D. G., ovdje optužene, a samim tim ni ona, nikako nijesu mogli znati kada će presuda biti donijeta. Sud je naročito imao u vidu da optužena nije bila prisutna na toj glavnoj raspravi i ista, bez obzira što je načelno smatrala da se njen punomoćnik odrekao prava žalbe, svakako nije mogla sa potpunom sigurnošću znati da li će na presudu biti izjavljena žalba ili ne, iz kog razloga je opravdano i čekala prijem navedene presude kako bi mogla da postupi po istoj, što je i učinila odmah kada joj je punomoćnik uručio istu. Svakako, </span><span class="span2">optužena nije precizno mogla znati sve podatke sadržane u presudi, sve do momenta dok joj presuda u toj pravnoj stvari nije učinjena dostupnom, a preliminarni razgovori ni dogovori prije donošenja presude ne mogu imati prema stranki obaveze, već iste proističu po pravosnažnosti i izvršnosti presude. </span><span class="span2">Takodje, optužena ne samo da je odmah postupila po presudi i platila alimentacije za oktobar i novembar 2016.godinu i uplatila prvu ratu od 240</span><span class="span2">,00</span><span class="span2"> eura </span><span class="span3">kao zaostalu obavezu za izdržavanje, već je nastavila sa redovnim izmirivanjem kako obaveza po osnovu alimentacije, tako i dugovanog iznosa za izdržavanje prema oštećenima, pa je </span><span class="span2">ocijenjeno da optužena </span><span class="span2">nije namjerno (umišljajno) izbjegla plaćanje svojih </span><span class="span2">obaveza, iz kojih razloga je donijeta presuda kojom se oslobađa od optužbe, na osnovu </span><span class="span2">čl. 373 st.1 tač.2 ZKP-a.</span>
</p>
<p>
<span class="span2">  </span>
</p>
<p>
<span class="span2">Sud je cijenio i ostale izvedene dokaze ali je našao da su isti bez uticaja na drugačije odlučivanje u ovoj krivično pravnoj stvari.</span>
</p>
<p>&nbsp;</p>
<p>
<span class="span2">Odluka o troškovima krivičnog postupka zasniva se na odredbi čl.230. st.1 ZKP, zbog čega troškovi krivičnog postupka padaju na teret budžetskih sredstava suda.</span>
</p>
<p>&nbsp;</p>
<p>
<span class="span2">           Na osnovu izloženog odlučeno je kao u izreci presude.</span>
</p>
<p>&nbsp;</p>
<p>&nbsp;</p>
<p style="text-align:center;">
<span class="span1">OSNOVNI SUD U BARU</span>
</p>
<p style="text-align:center;">
<span class="span1">Dana 17.07.2017.godine</span>
</p>
<p>&nbsp;</p>
<p>&nbsp;</p>
<p>
<span class="span1">   Zapisničar</span><span class="span1"></span><span class="span1"></span><span class="span1"></span><span class="span1"></span><span class="span1">       </span><span class="span1"></span><span class="span1"></span><span class="span1"></span><span class="span1">S U D I J A</span>
</p>
<p>
<span class="span1">  Zorica Ivanović</span><span class="span1">                         </span><span class="span1">                        </span><span class="span1"></span><span class="span1">    Tamara</span><span class="span1"> Spasojević               </span>
</p>
<p>&nbsp;</p>
<p>
<span class="span1"></span><span class="span1"></span><span class="span1">                          </span>
</p>
<p>
<span class="span1">PRAVNA POUKA</span><span class="span2">:Protiv ove presude može se  izjaviti žalba Višem sudu u Podgorici u roku od 8 dana od dana prijema pismenog otpravka. Žalba se predaje ovom sudu u dva primjerka.</span>
</p>
<p>&nbsp;</p>
<p>
<span class="span2">DNA:</span>
</p>
<p>
<span class="span2">- 1 x ODT-u</span>
</p>
<p>
<span class="span2"> -1 x optužena</span>
</p>
<p>
<span class="span2">-  pun. oštećenih adv.Ž. Š. </span>
</p>
<p>
<span class="span2">- 1 x spisi</span>
</p>
<p>&nbsp;</p>
<p>&nbsp;</p>
<p>&nbsp;</p>
</div>
</div>


</body>
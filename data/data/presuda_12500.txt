<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.s1{font-size:14pt;}
.s2{font-family:Arial;}
.p1{text-align:justify;hyphenate:auto;font-family:Times New Roman;font-size:12pt;}
.p2{text-align:justify;hyphenate:auto;font-family:Arial;font-size:12pt;}
.p3{text-align:center;hyphenate:auto;font-family:Arial;font-size:12pt;}
.p4{text-indent:0.5in;margin-left:2.0in;text-align:justify;hyphenate:auto;font-family:Arial;font-size:12pt;}
.p5{text-indent:0.5in;text-align:justify;hyphenate:auto;font-family:Arial;font-size:12pt;}
.p6{text-align:start;hyphenate:auto;font-family:Times New Roman;font-size:12pt;}
</style>
<meta content="PC" name="author">
</head>
<body class="b1 b2">
<p class="p1">
<span>					</span>
<!--Image link to '0.jpg' can be here--><span class="s1">    </span>
</p>
<p class="p1"></p>
<p class="p2">
<span>OSNOVNI SUD U ROŽAJAMA</span>
</p>
<p class="p2">
<span>K.br.198/12.</span>
</p>
<p class="p3">
<span>U IME CRNE GORE</span>
</p>
<p class="p2"></p>
<p class="p1">
<span>	</span><span class="s2">OSNOVNI SUD U ROŽAJAMA i to Predsjednik suda Camić Zahit, kao sudija pojedinac, sa zapisničarem Burdžović Adisom, odlučujući po optužnom predlogu Osnovnog Državnog Tužilaštva iz Rožaja Kt.br.236/12. od 28. novembra 2012. godine, protiv okrivljenog Z. R iz s. Bogaje, opština Rožaje zbog krivičnog djela laka tjelesna povreda iz čl. 152.st.2. u vezi st. 1. Krivičnog Zakonika, nakon održanog glavnog i javnog pretresa u prisustvu Osnovnog Državnog Tužioca Kalač Hajrana iz Rožaja, oštećenog Z. Dj   i orkivljenog dana  17.12. 2012.g. donio je i javno objavio </span>
</p>
<p class="p4">
<span>P R E S U D U</span>
</p>
<p class="p2"></p>
<p class="p2">
<span>	Okrivljeni Z. R, JMB, od oca B. i majke A, rodj. K, rodjen.godine, u s. Kalače, opština Rožaje, živi u s. Bogaje, opština Rožaje, drž. CG, razumije Crnogorski jezik, koji mu je i maternji, pismen, završio osnovnu školu, nezapošljen, oženjen, otac sedmoro djece, siromašnog imovnog stanja, osudjivan presudom Opštinskog suda u Rožajama K.br.285/75. od 13.02.1977. godine, zbog krivičnog djela iz čl. 246 a/1 KZ, kojom je osudjen na novčanu kaznu u iznosu od 700 dinara,  presudom Opštinskog suda u Rožajama K.br.73/78 od 22.08.1978. godine zbog krivičnog djela iz čl. 143.st.1. KZ kojom je osudjen na novčanu kaznu u iznosu od 500 dinara, presudom Okružnog suda u Bijelom Polju K.br.69/78. od 12.12.1978.godine i Kž.br.84/79.  od 29.5.1979.godine, zbog krivičnog djela iz čl.190.st.1. u vezi čl. 185.st.1. KZ SRCG,  kojom je osudjen na 10 mjeseci zatvora uslovno za dvije godine, presudom Opštinskog suda u Rožajama K.br.152/70.  KŽ. Br. 88/80. od 14.03.1980. godine, zbog krivičnog djela iz čl. 211/1 KZ SRCG  kojom je osudjen na kaznu zatvora u trajanju od 60 dana,  presudom Opštinskog suda u Rožajama K.br.141/83. od 26.10.1984.godine, zbog krivičnog djela iz čl. 152.st.1. KZ CG kojom je osudjen na kaznu zatvora u trajanju od 3 mjeseca,  presudom Opštinskog suda u Rožajama K.br.4/85. od 25.10.1985.godine, zbog krivičnog djela iz čl. 143.st.1. KZ CG, kojom je osudjen na novčanu kaznu u iznosu od 7.000 dinara,  presudom Opštinskog suda u Rožajama K.br.19/86. od  07.3.1986. godine, zbog krivičnog djela iz čl. 143.st.1. KZ CG, kojom je osudjen na novčanu kaznu u iznosu od 5.000 dinara,  presudom Opštinskog suda u Rožajama K.br.258/86. od 26.12.1986.godine, zbog krivičnog djela iz čl. 143.st.1. KZ SRCG,  kojom je osudjen na kaznu zatvora u trajanju od 45 dana,  presudom Opštinskog suda u Rožajama K.br.316/85. od 19.12.1986.godine, zbog krivičnog djela iz čl. 143.st.1. KZ SRCG, kojom je osudjen na kaznu zatvora u trajanju od 90 dana, presudom Opštinskog suda u Rožajama K.br. 88/87. od 16.4.1987. godine, zbog krivičnog djela iz čl. 97.st.3. KZ ,  kojom je osudjen na kaznu zatvora u trajanju od 7 godina,  presudom Osnovnog suda u Rožajama K.br.222/95. od 19.10.1995. godine, zbog krivičnog djela  iz čl. 136.st.1. KZ RCG, kojom je osudjen na novčanu kaznu u iznosu od 350 dinara, presudom Osnovnog suda u Beranama, K.br.414/95. od 12.12.1995.godine, zbog krivičnog djela iz čl. 136.st.1. KZ kojom je osudjen na novčanu kaznu u iznosu od 300 dinara, presudom Osnovnog suda u Rožajama K.br.107/98. od 11.09.1998. godine, zbog krivičnog djela iz čl. 136.st.1. KZ RCG, kojom je osudjen na novčanu kaznu u iznosu od 1.000 dinara,  presudom Osnovnog suda u Rožajama K.br.259/02. od 22.11.2002.godine zbog krivičnog djela iz čl. 136.st.1. KZ RCG, kojom je osudjen na kaznu zatvora u trajanju od 30 dana, presudom Osnovnog suda u Beranama K.br.361/05. od 06.02.2009. godine, zbog krivičnog djela iz čl. 324.st.1. KZ CG, kojom je osudjen na kaznu zatvora u trajanju od 2 mjeseca, presudom Osnovnog suda u Rožajama K.br.202/08. od 31.10.2008.godine, zbog krivičnog djela iz čl.154. KZ kojom je osudjen na novčanu kaznu u iznosu od 750 eura,  i Presudom Osnovnog suda u Rožajama K.br.141/09. od 04.8.2008. godine, zbog krivičnog djela iz čl. 152.st.1. u vezi st. 1. KZ,  kojom je osudjen na kaznu zatvora u trajanju od 45 dana.</span>
</p>
<p class="p2"></p>
<p class="p2">
<span>					K R I V    J E</span>
</p>
<p class="p5">
<span>Što je:</span>
</p>
<p class="p2">
<span>	Dana 22.11.2012.godine, oko 10,30 h, na seoskom putu u s. Bogaje, opština Rožaje, lako tjelesno povrijedio Dj. Z na način što ga je oružjem – nožem, sredstvom podobnim da tijelo teško povrijedi ili zdravlje teško naruši, udario jednom u predjelu desne lopatice nanoseći mu tom prilikom laku tjelesnu povredu u vidu rane u predjelu desne lopatice dužine oko 2 cm,</span>
</p>
<p class="p2">
<span>	-čime je izvršio krivično djelo laka tjelesna povreda iz čl. 152.st.2 . u vezi st. 1. Krivičnog Zakonika.</span>
</p>
<p class="p2">
<span>	Pa ga sud na osnovu pomenutog zakonskog propisa, primjenom čl. 4.13.15.32. 36. 42. Krivičnog Zakonika čl. 226.229.239. st.2. i čl. 374. Zakonika o Krivičnom Postupku </span>
</p>
<p class="p2">
<span>					O S U DJ U J E</span>
</p>
<p class="p2"></p>
<p class="p2">
<span>	NA KAZNU ZATVORA u trajanju od 105 (stotinupet) dana.</span>
</p>
<p class="p2">
<span>	Da plati ovom sudu na ime troškova krivičnog postupka iznos od 55 eura i na ime paušala iznos od 40 eura, u roku od 15 dana po pravnosnažnosti ove presude.</span>
</p>
<p class="p2">
<span>	Oštećeni Z. Dj, radi ostvarivanja imovinsko pravnog zahtjeva upužuje se na gradjansku parnicu.</span>
</p>
<p class="p2"></p>
<p class="p2">
<span>					O b r a z l o ž e n j e</span>
</p>
<p class="p2"></p>
<p class="p2">
<span>	ODT iz Rožaja podnio je optužni predlog Kt.br.236/12. od 28.11.2012. godine, protiv okrivljenog Z. R iz s. Bogaje, opština Rožaje, zbog krivičnog djela laka tjelesna povreda iz čl. 152.st.2. u vezi st. 1. KZ.</span>
</p>
<p class="p2">
<span>	Na glavnom pretresu ODT iz Rožaja istakao je da je izvedenim dokazima utvrdjeno da je okrivljeni izvršio krivično djelo koje mu se optužbom stavlja na teret. Predložio je da sud okrivljenog za izvršeno krivično djelo oglasi krivim i osudi  na kaznu zatvora u trajanju od 7 mjeseci.</span>
</p>
<p class="p2">
<span>	Oštećeni Z. Dj, pridružio se krivičnom gonjenju  ODT-a u odnosu na okrivljenog. Imovinsko pravni zahtjev je postavio, ali isti nije precizirao. </span>
</p>
<p class="p2">
<span>	Okrivljeni Z. R na glavnom pretresu je izjavio da ne priznaje izvršenje krivičnog djela ni krivicu za krivično djelo za koje je optužen. </span>
</p>
<p class="p2">
<span>	U svojoj odbrani u svemu je ponovio iskaz dat na zapisniku Kt.br.236/12. od 22.11.2012.godine pred ODT-om u Rožajama ističući: da je dana 22.11.ove godine oko 8,30 h, bio u svojoj kući u kojoj živi.  Na vratima njegove kuće stajao je oštećeni koji mu je sinovac i počeo ga psovati govoreći mu „jebaću vam majku, poklaću vas, ubiću vas“. Stekao je utisak da je oštećeni pijan i zamolio ga je da napusti njegovu kuću. Oštećeni je pored vrata uzeo jednu sjekiru u rukama, ponovo mu uputio riječi prijetnje. Sa tom sjekirom udario je po metalnom buretu, a onda i po stolu. Došao je njegov sin V. star 12 godina kojem je dao mobilni telefon da snimi Dj.kako se ponaša. Od ponašanja Dj. se uplašio. Ispred svoje kuće je primijetio na njegovoj livadi njegovog brata M., Dj oca. Čuo je M. da viče „Vesko izbaci tu budalu iz kuće“, misleći na Dj. Kada je Dj. primijetio da ga Vesko snima telefonom prišao mu je i dohvatio ga za kosu i  glavom njegovom udarao u betonski stub. Nakon toga Dj. je napustio njihovu kuću i otišao. Telefonom je pozvao policiju i obavijestio o ovom dogadjaju. Policija je došla kod njegove kuće oko 10 h, i sa Veskom ga privela u stanicu policije. Oštećenom nije nanio nikakve povrede i nije mu poznato kako je isti povrijedjen. U džepu od jakne imao je britvu na rasklapanje crnih korica dužine sječiva oko 10 cm, koju je predao policiji prilikom pretresa kuće. Smatra da je Dj. sam sebe povrijedio. Posjeduje traktor marke IMT 539, koji je bio parkiran na udaljenosti od 20 – 30 m od njegove kuće. Dj. je najvjerovatnije reagovao zbog traktora gdje je bio parkiran, jer je prethodnog dana njegovoj djeci o tom traktoru govorio. Sa bratom M. i oštećenim, njegovim sinom, duže vrijeme nije u dobrim odnosima, jer je u vezi svadje sa Dj. ranije osudjivan. Dj. mu stalno prijeti da će ga ubiti kada se sretnu što je svima poznato u njihvom selu. Sa istim ne želi da uspostavi bilo kakve odnose.</span>
</p>
<p class="p2">
<span>	Na glavnom pretresu sud je izveo dokaze: saslušanjem u svojstvu svjedoka – oštećenog Zekić Djura,  pročitao zapisnik o izvršenom uvidjaju Kt.br.236/12. od 22.11.2012.godine, izvršio uvid u skicu lica mjesta i fotodokumentaciju  sa zapisnikom o uzrokovanju tragova na licu mjesta br.216/12.  i br. Sl/12. od 22.11.2012.godine, pročitao izvještaj ljekara specijaliste Opšte bolnice u Beranama br. 14108 od 22.11.2012.godine, u svojstvu sudskog vještaka medicinske struke saslušao dr. Fikreta Mujevića i pročitao izvod iz kaznene evidencije na ime okrivljenog. </span>
</p>
<p class="p2">
<span>	Svjedok – oštećeni Z. Dj na glavnom pretresu u svemu je ponovio iskaz .dat na zapisniku Kt.br.236/12. od 28.11.2012.godine pred ODT-om u Rožajama, ističući:  da je dana 21.11.ove godine sreo V, sina okrivljenog kojem je kazao da okrivljeni ukloni traktor sa puta, kako bi mogao sjutra dan prevesti sijeno. Čuo je da okrivljeni galami  u hodniku kuće govoreći da traktor neće pomjeriti. Kada je sjutra dan ustao vidio je da je traktor i dalje na putu, te je pozvao policiju da u vezi toga interveniše. Pošto policija nije došla oko 10 h, pošao je putem kroz selo gdje mu je bilo sijeno. Primijetio je okrivljenog ispred kuće i istom je kazao da traktor ukloni, kako bi prevezao sijeno. Okrivljeni je išao put traktora. Kada ga je stigao osjetio je ubod u predjelu ledja sa desne strane i to u predjelu desne lopatice. Posrnuo je da padne, pošto je osjetio bol. Kada se okrenuo vidio je okrivljenog da stoji pored njega držeći u ruci nož, čije je sječivo pri vrhu bilo oštro i dužina sječiva je oko 15 cm. Korice noža su bile narandžaste ili crvene boje. Okrivljen se okrenuo i pošao prema kući. Mjesto gdje ga je okrivljen stigao udaljeno je od kuće okrivljenog oko 30 m. Kada je okrivljeni došao do kuće uzeo je sjekiru koju je držao u rukama i pošao put njega. Okrivljenom je sjekiru uzeo iz ruku nakon čega je isti ušao u kuću glasno govoreći „uzeo mi je sjekiru“. Iz revolta,  iznerviran ponašanjem okrivljenog, ušao je u kuću okrivljenog i istog psovao ne sjećajući se da li mu je prijetio. Tada je ušao V. sin okrivljenog kojem je okrivljeni kazao da ga udari, te je V. upozorio da to ne čini, jer je dijete. Okrivljeni je V. dao mobilni telefon da ga snimi. Stajao je pored vrata i metalnog bureta. Sjekirom je udario iz bijesa u to bure. Kada se umirio ostavio je sjekiru pored vrata i otišao od kuće okrivljenog. Kod kuće je presvukao garderobu i pošao za Rožaje da se javi u Dom zdravlja radi ukazivanja ljekarske pomoći. Vozilom ga je prebacio H. M. U opštoj bolnici u Beranama bio je na liječenju od zadobijenih povreda. Na glavnom pretresu je oštećeni još istakao: da je u bolnici u Beranama bio  na liječenju 5 dana. Okrivljeni ga više puta napada i ovo mu nije prvi put da se tako prema njemu ponaša. Pomenutog dana ga je bez razloga napao i povrijedio. Sa okrivljenim bez obzira što mu je isti stric, ne želi da se izmiri. Na tom mjestu pomenutog dana niko nije bio prisutan osim njega, okrivljenog i njegovog sina V. </span>
</p>
<p class="p2">
<span>	Vještak medicinske struke dr. Fikret Mujević istakao je: da je u otpusnoj listi Opšte bolnice u Beranama od 22.11.2012.godine izdata na ime oštećenog konstatovano da je imao povrede i to: posjekotinu u predjelu desne lopatice dužine oko 2 cm, nema oštećena plućne maramice, kao ni plućnog tkiva. Da je opisana povreda laka tjelesna i neće ostaviti posledice po zdravlje oštećenog, a mogla je biti nanijeta udarom oštrog predmeta. </span>
</p>
<p class="p2">
<span>	Sud je cijeneći iskaz okrivljenog i izvedene dokaze, pojedinačno i u vezi sa ostalim izvedenim dokazima, te je na osnovu takve ocjene utvrdio činjenično stanje opisano u izreci presude.</span>
</p>
<p class="p2">
<span>	Iz iskaza okrivljenog se vidi:  da je  izmedju njega i oštećenog pomenutog dana došlo do susreta kod njegove kuće. Da je prethodnog dana oštećeni govorio njegovoj djeci  u vezi traktora koji je bio parkiran u blizini njegove kuće da tuda treba da preveze sijeno. Pomenutog dana došlo je do svadje izmedju njih koja se ogledala u medjusobnoj oštroj prepirci. Da je oštećeni sa sjekirom udario po metalnom buretu koje je bilo u blizini njegove kuće. U džepu je imao britvu čije je sječivo bilo oko 10cm, te da je svom sinu V. dao mobilni telefon da sa istim snimi oštećenog u vezi njegovog ponašanja kod njegove kuće. Sa oštećenim nije u dobrim odnosima od ranije. Njegov iskaz u ovom dijelu sud je u svemu prihvatio i isti uzeo kao dokaz jer je potvrdjen izvedenim dokazima. Medjutim, njegov iskaz u dijelu koji se odnosi da oštećenog pomenutog dana ničim nije udario niti mu nanio povrede, te da ne zna ko je istom povrede nanio, a da je isti prethodno došao u njegovu kuću i počeo mu prijetiti, uzimajući sjekiru koja je bila pored njegove kuće i sa istom udario po stolu u kući i metalnom buretu, nakon čega se udaljio od kuće, sud je ocijenio kao njegovo nastojanje da na ovaj način izbjegne krivično pravnu odgovornost za krivično djelo koje mu se stavlja na teret, te mu iskaz u ovom dijelu sud nije mogao prihvatiti jer  ničim nije potvrdjen. </span>
</p>
<p class="p2">
<span>	Iz iskaza svjedoka – oštećenog Dj. se vidi:  da je on prethodnog dana govorio djeci okrivljenog da uklone njihov traktor sa mjesta gdje je parkiran jer je sjutra dan trebao tuda da preveze sijeno, te da je tog dana čuo okrivljenog koji je bio u kući kako govori da to neće uraditi. Kada je pomenutog dana, pošto je prethodno tražio od policije da upozori okrivljenog da taj traktor ukloni, prolazeći pored kuće okrivljenog  vidio da traktor nije uklonjen, okrivljenom je kazao da će da ide za sijeno. Isti je pošao put traktora i njega. Kad ga je stigao osjetio je ubod u predjelu desne lopatice od kojeg udarca je posrnuo da padne, jer je osjetio bol. Kad se okrenuo vidio je okrivljenog da stoji pored njega sa nožem u ruci čije je sječivo bilo dužine oko 15 cm. Kad se okrivljeni  vratio kod njegove kuće pošao je za njim i iz ruku mu uzeo sjekiru koju je prethodno okrivljeni uzeo i pošao put njega. Tom sjekirom, iz bijesa zbog ponašanja okrivljenog prema njemu udario je u metalno bure koje je bilo pored kuće. Čuo je kad je okrivljeni njegovom sinu Vesku govorio da ga udari, ali je istog upozorio da to ne čini, pošto je dijete. Nakon toga je vidio kada je V. okrivljeni dao telefon da ga snimi kako se ponaša. Pošto mu je tekla krv, udaljio se od kuće okrivljenog, pošao kod svoje kuće, presvukao garderobu i nakon toga pošao u Dom zdravlja u Rožajama, a onda u Opštu bolnicu u Beranama, gdje je zadržan na liječenju 5 dana zbog zadobijene povrede. Iskaz oštećenog sud je u svemu prihvatio kao tačan, objektivan i kao takav potvrdjen ostalim izvedenim dokazima, a u odlučnim činjenicama se podudara i sa iskazom okrivljenog. </span>
</p>
<p class="p2">
<span>	Iz zapisnika o izvršenom uvidjaju Kt.br.236/12. od 22.11.2012.godine, skice lica mjesta, fotodokumentacije i zapisnika o uzrokovanju tragova sa lica mjesta od 22.11.2012.godine se vidi mjesto, vrijeme, te i predmeti koji su nadjeni na mjestu gdje se dogodio predmetni dogadjaj, kao i predmeti koji su nadjeni kod kuće okrivljenog. Ove dokaze je sud u svemu prihvatio kao tačni, medjusobno saglasni, kao i sa ostalim izvedenim dokazima.</span>
</p>
<p class="p2">
<span>	Nalaz i mišljenje sudskog vještaka medicinske struke dr. Firketa Mujevića sud je prihvatio kao stručan, objektivan jer je dat na osnovu predmetne medicinske dokumentacije za povrede koje su konstatovane kod oštećenog prilikom pregleda i liječenja u Opštoj bolnici u Beranama, koji dokazi ničim nijesu dovedeni u sumnju.</span>
</p>
<p class="p2">
<span>	Sud je u svemu prihvatio podatke iz izvoda iz kaznene evidencije Ispostave Rožaje za okrivljenog, jer je isti izdat od nadležnog organa, a u kojem je konstatovano da je isti do sada pravnosnažno osudjivan sedamnaest puta pored ostalog i za  krivično djelo laka tjelesna povreda.  </span>
</p>
<p class="p2">
<span>	Pravnom ocjenom utvrdjenog činjeničnog stanja, sud je našao da su u radnjama okrivljenog sadržani svi bitni elementi krivičnog djela laka tjelesna povreda  iz čl. 152.st.2. u vezi st. 1. KZ izvršenog na način, vrijeme i mjestu opisano u izreci presude. Naime, okrivljeni je pomenutog dana lako tjelesno povrijedio oštećenog udarajući ga nožem kao sredstvom koje je podobno da tijelo teško povrijedi ili zdravlje teško naruši u predjelu desne lopatice, nanoseći mu tom prilikom povredu u vidu rane u predjelu desne lopatice dužine oko 2 cm. Opisane povrede se pravno kvalifikuju kao lake tjelesne povrede.</span>
</p>
<p class="p2">
<span>	Cijeneći psihički odnos okrivljenog prema izvršenom krivičnom djelu sud je našao da je isti u konkretnom slučaju postupao sa direktnim umišljajem, jer je bio svjestan da na opisani način oštećenom može nanijeti povrede, te je na to i pristao. </span>
</p>
<p class="p2">
<span>	Za izvršeno krivično djelo sud je našao da je okrivljeni krivičnopravno odgovoran, te ga je za isto oglasio krivim, pošto je utvrdio da nema elemanata koji bi isključivali njegovu krivičnopravnu odgovornost i osudio ga na kaznu zatvora u trajanju od 105 dana. </span>
</p>
<p class="p2">
<span>	Prilikom odmjeravanja kazne okrivljenom za izvršeno krivično djelo u granicama Zakonom propisanim, a imajući u vidu svrhu kažnjavanja i sve okolnosti koje utiču da kazna bude manja ili veća (olakšavajuće i otežavajuće) okolnosti,  iz čl. 42. KZ, kao olakšavajuće okolnosti sud je okrivljenom uzeo u obzir da se radi o starijem čovjeku, njegove lične i porodične prilike , da je slabog imovnog stanja,  dok mu je kao otežavajuću okolnost uzeo u obzir njegovu dosadašnju neosudjivanost, da se radi o višestrukom povratniku, te ga je sud imajući u vidu i stepen nastupjele posledice, kao i njegov odnos sa oštećenim, osudio na kaznu zatvora u naznačenom trajanju ubijedjen da će se istom postići svrha kažnjavanja iz čl. 4. u vezi čl. 32. KZ.</span>
</p>
<p class="p2">
<span>	U smislu čl. 226. i 229. ZKP sud je obavezao okrivljenog da plati ovom sudu na ime troškova krivičnog postupka iznos od 55 eura, koji se odnose na ime naknade za vještačenje od strane sudskog vještaka medicinske struke, kao i da plati na ime paušala iznos od 40 eura, a ovo imajući u vidu trajanje i složenost krivičnog postupka. </span>
</p>
<p class="p2">
<span>	U smislu čl. 239. st.2. ZKP oštećeni je radi ostvarivanja imovinsko pravnog zahtjeva upućen na gradjansku parnicu. Ovo sa razloga što isti na glavnom pretresu imovinsko pravni zahtjev nije precizirao po vrsti i visini, tako da sud nije raspolagao sa podacima u pogledu odlučivanja o istom.</span>
</p>
<p class="p2"></p>
<p class="p2">
<span>	OSNOVNI SUD U ROŽAJAMA, dana 17.12.2012.godine.</span>
</p>
<p class="p2"></p>
<p class="p2"></p>
<p class="p2">
<span>ZAPISNIČAR						PREDSJEDNIK SUDA</span>
</p>
<p class="p2">
<span>Burdžović Adisa s.r.							Camić Zahit s.r.</span>
</p>
<p class="p2"></p>
<p class="p2"></p>
<p class="p2"></p>
<p class="p2">
<span>PRAVNA POUKA: Protiv ove presude može se izjaviti </span>
</p>
<p class="p2">
<span>žalba u roku od 8 dana od dana prijema iste i to Višem</span>
</p>
<p class="p2">
<span>sudu u Bijelom Polju, a preko ovog suda.</span>
</p>
<p class="p2"></p>
<p class="p2"></p>
<p class="p1">
<span>	</span>
</p>
<p class="p6"></p>


</body>
<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 0.82708335in 0.82708335in 0.82708335in 0.82708335in;}
.p1{text-align:justify;hyphenate:auto;font-family:Times New Roman;font-size:12pt;}
.p2{text-align:center;hyphenate:auto;font-family:Times New Roman;font-size:12pt;}
.s1{font-weight:bold;}
</style>
<meta content="dragisa.baletic" name="author">
</head>
<body class="b1 b2">
<p class="p1">
<span>									K.br.86/11</span>
</p>
<p class="p1"></p>
<p class="p1"></p>
<p class="p1"></p>
<p class="p2">
<span class="s1">U IME NARODA</span>
</p>
<p class="p1"></p>
<p class="p1"></p>
<p class="p1"></p>
<p class="p1">
<span>	Osnovni sud u Pljevljima, kao prvostepeni krivični sud po sudiji Branku Pejoviću uz sudjelovanje zapisničara Djondović Milenke u krivičnom predmetu protiv okrivljenog M. S. iz Š. zbog krivičnog djela šumska kradja iz čl. 324. st.1. KZ CG po optužnom predlogu Kt.br.418/10 od 18.03.2011. godine, nakon održanog glavnog i javnog pretresa u prisustvu zamjenika ODT Golubović Sanje i  okrivljenog dana 14.04.2011. godine, donio je i javno objavio</span>
</p>
<p class="p1"></p>
<p class="p1"></p>
<p class="p1"></p>
<p class="p2">
<span class="s1">P R E S U D U</span>
</p>
<p class="p1"></p>
<p class="p1"></p>
<p class="p1">
<span>	</span>
</p>
<p class="p1">
<span>	Okrivljeni </span><span class="s1">M. S.</span><span>  od oca M. i majke M. rodjena A., rodjen dana .... godine u mjestu Š. opština P., državljanin  CG, ne zaposlen, razveden otac dvoje djece, pismen završio 8 razreda osnovne škole, vojsku služio 1989. godine u K., ne vodi se u  VE, živi od socijalne pomoći, ranije osudjen presudom ovog suda K.br.270/06 od 31.01.2007. godine zbog krivičnog člana 220. st.1. KZ CG izrečena mu uslovna osuda, osuda brisana</span>
</p>
<p class="p1"></p>
<p class="p1"></p>
<p class="p1"></p>
<p class="p2">
<span class="s1">K r i v   j e</span>
</p>
<p class="p1"></p>
<p class="p1"></p>
<p class="p1">
<span>	Što je:</span>
</p>
<p class="p1">
<span>	dana 07.12.2010. godine u državnoj šumi zv. K. u mjestu M. opština P. oborio radi kradje jedno stablo bukve prečnika na panju 32 cm,  i 5 stabala hrasta prečnika na panju 44 cm, 26 cm, 19 cm, 24 cm i 21 cm,  ukupne drvne mase 2,35 m3 oštetivši U. za š. PJ P. za iznos od 43,99 eura,</span>
</p>
<p class="p1">
<span>	čime je izvršio krivično djelo šumska kradja iz čl. 324. st.1. KZ CG,</span>
</p>
<p class="p1">
<span>	pa mu sud na osnovu već citiranog zakonskog propisa, a primjenom članova 4, 5, 13, 15, 32, 33, 36, 39, 42, 53. i 54. KZ CG te članova 199, 202. i 212. ZKP CG  i z r i č e</span>
</p>
<p class="p1"></p>
<p class="p1"></p>
<p class="p1"></p>
<p class="p2">
<span class="s1">USLOVNU OSUDU</span>
</p>
<p class="p1"></p>
<p class="p1"></p>
<p class="p1">
<span>	 S tim da mu utvrdjuje kaznu zatvora u trajanju od 2 mjeseca (dva mjeseca) i istovremeno odredjuje da se ista neće izvršiti ukoliko okrivljeni u roku od godinu dana ne izvrši novo krivično djelo.</span>
</p>
<p class="p1">
<span>	Istovremeno sud okrivljenog </span>
</p>
<p class="p1"></p>
<p class="p1"></p>
<p class="p1"></p>
<p class="p2">
<span> </span>
</p>
<p class="p1"></p>
<p class="p1"></p>
<p class="p2">
<span class="s1">O S U D J U J E</span>
</p>
<p class="p1"></p>
<p class="p1"></p>
<p class="p1">
<span>	Na novčanu kaznu u iznosu od 300,00 eura (tristotine eura) koju će okrivljeni u platiti u roku od 6  mjeseci po pravnosnažnosti ove presude u šest   jednakih mjesečnih rata.</span>
</p>
<p class="p1">
<span>	Ako okrivljeni u odredjenom roku ne plati novčanu kaznu sud će istu zamijeniti kaznom zatvora tako što će za svakih započetih 25,00 eura novčane kazne odrediti po jedan dan kazne zatvora.</span>
</p>
<p class="p1">
<span>	Okrivljeni se obavezuje da na ime paušala plati ovom sudu iznos od 27,50 eura, a oštećenoj Upravi za šume na ime štete da plati iznos od 43,99 eura.</span>
</p>
<p class="p1">
<span>	Paušal sudu, kao i štetu oštećenoj okrivljeni je dužan platiti u roku od 15 dana po pravnosnažnosti presude pod prijetnjom prinudnog izvršenja.</span>
</p>
<p class="p1"></p>
<p class="p1"></p>
<p class="p2">
<span class="s1">O b r a z l o ž e n j e</span>
</p>
<p class="p1"></p>
<p class="p1"></p>
<p class="p1"></p>
<p class="p1">
<span>	Osnovno državno tužilaštvo u Pljevljima optužnim predlogom Kt.br.418/10 od 18.03.2011. godine optužilo je M. S. iz mjesta Š. opština P. zbog krivičnog djela šumska kradja iz čl. 324. st.1. KZ CG navodeći da je okrivljeni  krivično djelo izvršio na način mjesto i vrijeme kako je to bliže opisano u izreci ove presude. </span>
</p>
<p class="p1">
<span>	U završnoj riječi zamjenik ODT-a je u cjelosti ostao pri podnesenom optužnom predlogu i predložio da sud okrivljenog oglasi krivim i osudi po zakonu.</span>
</p>
<p class="p1">
<span>	Današnji glavni pretres je održan u odsutnosti urednog pozvanog zastupnika oštećene Uprave za šume.</span>
</p>
<p class="p1">
<span>	Okrivljeni M. S. u svoju odberanu u predmetu istražnih radnji je istakao da nije zaposlen i da je razveden i sa svoje dvoje maloljetne djece živi u Š. i živi od socijalne pomoći. Žena mu se preudala i vodi brigu o svoje dvoje djece i kćerka ide u drugi razred osnovne škole, a sin ove godine polazi u školu. Dalje ističe da ponekad  radi za novac sječu stabala u privatnoj svojini, pa je tako i decembra mjeseca 2010. godine jednoj ženi vršio sječu u šumi koja je njena svojina i kada je to završio u državnoj šumi u selu M. je posjekao jedno stablo bukve i 5 stabala hrasta koje je u šumi isjekao na metar i otjerao kući u Šula radi ogreva tačnije samo je jedan metar kubni otjerao kući, a ostalo je ostalo u šumi gdje i sada stoji. Ta stabla je posjekao iz razloga što nije imao novca da kupi ogrev. Znao je da vrši sječu u državnoj šumi i znao je da je za sječu u državnoj šumi potrebna doznaka lugara, ali zbog teške materijalne situacije je ipak izvršio tu sječu. Na kraju je istakao da se kaje i da mu je žao što je ovo uradio, ali ga je na to natjerala velika nevolja. </span>
</p>
<p class="p1">
<span>	U završnoj riječi je istakao da se osjeća krivim da priznaje krivicu, da se kaje što je ovo uradio i obećava da više neće činiti krivična djela pa je na kraju svoju odgvornost ostavio sudu na slobodnu procjenu.</span>
</p>
<p class="p1">
<span>	U dokaznom postupku sud je saslušao svjedoka Z. T., pročitao prijavu za šumsku krivicu U. za š. PJ P. br. 1731 od 13.12.2010. godine, pročitao zapisnik o izvršenoj kontroli U. za š. P. br. 1737 od 13.12.2010. godine, pročitao izvještaj iz KE za okrivljenog izdat od strane UP PJ P. br. 03245/11-679/2 od 09.02.2011. godine, pročitao iskaz zastupnika oštećene U. za š. G. S. od 15.03.2011. godine i pročitao rješenje o rehabilitaciji gdje je izvršeno birisanje uslovne osude okrivljenom Kv.br.11/11 od 28.02.2011. godine, a koje je postalo pravnosnažno dana 04.03.2011. godine.</span>
</p>
<p class="p2">
<span> </span>
</p>
<p class="p1"></p>
<p class="p1"></p>
<p class="p1">
<span>	Nakon provedenog dokaznog postupka i nakon ocjene svih izvedenih dokaza, a imajući u vidu i odbranu okrivljenog sud je utvrdio da je okrivljeni izvršio krivično djelo koje mu je optužnim predlogom ODT-a stavljeno na teret na način mjesto i vrijeme kako je to bliže opisano u izreci ove presude. Ovakvu svoju odluku sud je zasnovao na činjenicama koje slijede iz dokaza izvedenim na glavnom pretresu kao i na potpunom priznanju okrivljenog.</span>
</p>
<p class="p1">
<span>	Naime, svjedok Z. T. je u predmetu istražnih radnji istakao da je zaposlen kao lugar u U. za š. od 2006. godine te da mu je reon od mjesta G. do granice sa B., a takodje tom reonu pripada i ova šuma gdje je okrivljeni izvršio sječu. Dalje ističe da mu je okrivljeni neki daljni rodjak te da mu je poznata njegova materijalna i porodična situacija, te da okrivljeni živi od socijalne pomoći te da ga je ostavila i žena, te da se on stara od dvoje maloljetno djece od koje je jedno djak. Obilaskom reona državnih šuma u selu M. kao i privatnih šuma pronašao je bespravnu sječu u mjestu K. gdje je posječeno jedno stablo bukve i 5 stabala hrasta ukupne bruto drvne mase 2,35 m3. Radilo se o ogrevnom drvetu. Jedan dio drvnih sortimenata je bio otjeran sa lica mjesta, a jedan dio je bio na licu mjesta i dok je on vršio premjer panjeva na lice mjesta je došao okrivljeni sa kombijem da potjera drva i tada mu je priznao da je tu sječu on izvršio te da je jedan dio otjerao, a da mu je bilo potrebno za ogrev. Ostala drva su ostala u šumi gdje se i danas nalaze. On mu je napisao prijavu za šumsku krivicu. </span>
</p>
<p class="p1">
<span>	Sud je u cjelosti prihvatio iskaz ovog svjedoka smatrajući da je svjedok veoma objektivno svjedočio, a njegove navode je upravo potvrdio i okrivljeni.</span>
</p>
<p class="p1">
<span>	Iz prijave za šumsku krivicu je utvrdjeno da je svjedok Z. T. napisao prijavu za šumsku krivicu okrivljenom dana 13.12.2010. godine. </span>
</p>
<p class="p1">
<span>	Iz zapisnika o izvršenoj kontroli od dana 13.12.2010. godine se zaključuje da je svjedok Z. T. izvršio kontrolni predmet te da je sačinio o tome zapisnik.</span>
</p>
<p class="p1">
<span>	Iz izvještaja iz kaznene evidencije se zaključuje da je okrivljeni osudjivan presudom ovog suda K.br.270/06 od 31.01.2007. godine zbog krivičnog djela iz čl. 220. st.1. KZ CG te da mu je izrečena uslovna osuda.</span>
</p>
<p class="p1">
<span>	Iz rješenja o rehabilitaciji Kv.br.11/11 od 28.02.2011. godine koje je postalo pravnosnažno dana 04.03.2011. godine se zaključuje da je okrivljenom izvršeno brisanje uslovne osude.</span>
</p>
<p class="p1">
<span>	Iz iskaza zastupnika oštećene U. za š. G. S. se zaključuje da je ista istakla imovinsko-pravni zahtjev na iznos od 43,99 eura protiv okrivljenog.</span>
</p>
<p class="p1">
<span>	Kod ovakvog činjeničnog stanja sud je pouzdano na osnovu svih izvedenih dokaza i na osnovu potpunog priznanja okrivljenog, utvrdio da je okrivljeni M. S. iz mjesta Š. izvršio krivično djelo koje mu se stavlja na teret, a na način mjesto i vrijeme kako je to bliže opisano u izreci ove presude. </span>
</p>
<p class="p1">
<span>	Prilikom odredjivanja vrste kazne i prilikom odmjeravanja njene visine sud je u okviru opšte svrhe krivičnih sankcija cijenio i svrhu uslovne osude i novčane kazne pa je sud mišljenja da danije neophodno radi krivično-pravne zaštite protiv okrivljenog izricati drugu vrstu krivične sankcije osim uslovne osude i novčane kazne, pa mu je sud izrekao uslovnu osudu i novčanu kaznu u iznosu od 300,00 eura smatrajući da će se istim krivičnim sankcijama prema okrivljenom u cjelosti ostvariti svrha kažnjavanja. Pri tome sud je kao olakšavajuće okolnosti okrivljenom uzeo u obzir da je priznao izvršenje krivičnog djela, da  je porodičan čovjek koji živi sam sa dvoje maloljetno djece koje izdržava, da mu je teška materijalna i porodična situacija, da ga je supruga napustila,  da nije zaposlen pa je sud sve te okolnosti okrivljenom uzeo kao olakšavajuće i na kraju mu izrekao uslovnu osudu i novčanu kaznu u iznosu od 300,00 eura smatrajući da će se sa istim krivičnim sankcijama u cjelosti postići svrha kažnjavanja predvidjena u članu 32. KZ CG. Sud je mišljenja da su iste krivične sankcije okrivljenom adekvatne i primjerene stepenu društvene opasnosti, učinjenog djela kao i nastalim posledicama.</span>
</p>
<p class="p1">
<span>	U smislu člana 199. i 202. ZKP CG sud je obavezao okrivljenog da na ime paušala plati ovom sudu iznos od 27,50 eura, a isti iznos sud je odredio imajući u vidu dužinu trajanja i </span>
</p>
<p class="p2">
<span> </span>
</p>
<p class="p1"></p>
<p class="p1"></p>
<p class="p1">
<span>složenost krivičnog postupka kao i imovno stanje okrivljenog, a u smislu člana 212. ZKP CG sud je obavezao okrivljenog da na ime štete oštećenoj  U.  za š. plati iznos od 43,99 eura koliko i iznosi imovinsko-pravni zahtjev oštećene U. za š. </span>
</p>
<p class="p1">
<span>	Sa svega izloženog odlučeno je kao u izreci presude.</span>
</p>
<p class="p1"></p>
<p class="p1"></p>
<p class="p2">
<span class="s1">OSNOVNI SUD U PLJEVLJIMA</span>
</p>
<p class="p2">
<span class="s1">dana 14.04.2011. godine</span>
</p>
<p class="p2"></p>
<p class="p1"></p>
<p class="p1">
<span class="s1">Zapisničar,										S u d i j a,</span>
</p>
<p class="p1">
<span>Djondović Milenka									Branko Pejović</span>
</p>
<p class="p1"></p>
<p class="p1"></p>
<p class="p1">
<span class="s1">PRAVNA POUKA</span><span>: protiv ove presude dozvoljena je žalba u roku od 8 dana po prijemu iste</span>
</p>
<p class="p1">
<span>                                  Višem sudu u Bijelom Polju, a preko ovog suda.</span>
</p>
<p class="p1"></p>
<p class="p1"></p>
<p class="p1">
<span class="s1">DOSTAVLJENO:</span>
</p>
<p class="p1">
<span>1x ODT Pljevlja</span>
</p>
<p class="p1">
<span>1x okrivljenom</span>
</p>
<p class="p1">
<span>4x u predmet</span>
</p>
<p class="p1"></p>
<p class="p1"></p>
<p class="p1">
<span>	</span>
</p>
<p class="p1"></p>
<p class="p1"></p>


</body>
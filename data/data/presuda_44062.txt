<head>
<meta http-equiv="Content-Type" content="text/html; charset=UTF-8">
<style type="text/css">.b1{white-space-collapsing:preserve;}
.b2{margin: 1.0in 1.25in 1.0in 1.25in;}
.p1{text-align:justify;hyphenate:auto;font-family:Arial;font-size:12pt;}
.p2{text-align:center;hyphenate:auto;font-family:Arial;font-size:12pt;}
.p3{text-align:start;hyphenate:auto;font-family:Times New Roman;font-size:12pt;}
</style>
<meta content="milosav.zekic" name="author">
</head>
<body class="b1 b2">
<p class="p1">
<span>									</span>
</p>
<p class="p2"></p>
<p class="p2"></p>
<p class="p2"></p>
<p class="p1">
<span>OSNOVNI SUD U ROŽAJAMA</span>
</p>
<p class="p1">
<span>K.br. 191/10</span>
</p>
<p class="p2"></p>
<p class="p2">
<span>U IME CRNE GORE</span>
</p>
<p class="p2"></p>
<p class="p1">
<span>	Sudija Osnovnog suda u Rožajama Milosav Zekić, uz učešće zapisničara Azre Dacić, rješavajući po optužnom predlogu Osnovnog državnog tužilaštva iz Rožaja Kt.br. 146/09 od 18.12.2009.g. podnijet protiv okrivljenog F. R. iz Rožaja, zbog krivičnog djela kradja iz čl. 239. st. 1. Krivičnog zakonika, nakon održanog glavnog i javnog pretresa u prisustvu Zamjenika Osnovnog državnog tužioca Selmanović Armina, punomoćnika oštećenog F. E., advokata Aković Marijane iz Berana, oštećene Ku. M. i okrivljenog, dana 13.09.2011.g. donio je i javno objavio</span>
</p>
<p class="p1"></p>
<p class="p1"></p>
<p class="p2">
<span>P R E S U D U</span>
</p>
<p class="p1"></p>
<p class="p1">
<span>	Okrivljeni  F. R.  JMBG . od oca H. i majke A., rodj. I., rodjen ..g. u Turskoj, živi u Rožajama, drž. CG, pismen, završio srednju školu, nezaposlen, neoženjen, odslužio vojni rok 1999.g. u Zrenjaninu, siromašnog imovnog stanja, osudjivan presudom Osnovnog suda Rožaje K.br. 227/98 iod 02.12.2008.g. zbog krivičnog djela iz čl. 412/1 KZ na kaznu zatvora u trajanju od 60 dana uslovno za 1 godinu,</span>
</p>
<p class="p1"></p>
<p class="p2"></p>
<p class="p2">
<span>OSLOBADJA SE OD OPTUŽBE</span>
</p>
<p class="p1"></p>
<p class="p1">
<span>	Da je, </span>
</p>
<p class="p1">
<span>	neutvrdjenog dana aprila mjeseca 2009.g. u Ul. "Barmahala" br. 54. u Rožajama, u kući F. E. gdje je stanovao na prvom spratu kao podstanar, oduzeo tudje pokretne stvari, na način što je na drugom spratu u spavaćoj sobi iz ladice plakara oduzeo pištolj marke "CZ" kalibra 9 mm sa oružnim listom vlasništvo F. E., a zatim iz kartonske kutije u dnevnoj sobi zlatni komplet-lanac sa privjeskom, mindjuše i prsten i zlatnu burmu vlasništvo Kurtanović Munire, u namjeri da njihovim prisvajanjem sebi pribavi protivpravnu imovinsku korist u iznosu od 675,00 eura,</span>
</p>
<p class="p1">
<span>	-čime bi izvršio krivično djelo kradja iz čl. 239. st. 1. Krivičnog zakonika</span>
</p>
<p class="p1">
<span>	-Jer nije dokazano da je izvršio krivično djelo za koje je optužen.</span>
</p>
<p class="p1">
<span>	Troškovi krivičnog postupka u iznosu od 49,50 eura padaju na teret budžetskih sredstava. </span>
</p>
<p class="p1">
<span>	Oštećeni F. E. i K. M. se radi ostvarivanja odštetnog zahtjeva upućuju na gradjansku parnicu.</span>
</p>
<p class="p2">
<span>O b r a z l o ž e nj e</span>
</p>
<p class="p1"></p>
<p class="p1">
<span>	Osnovno državno tužilaštvo iz Rožaja, podnijelo je ovome sudu optužni predlog Kt.br. 146/09 od 18.12.2009.g. protiv okrivljenog F. R. iz Rožaja, zbog krivičnog djela kradja iz čl. 239. st. 1. Krivičnog zakonika  (KZ).</span>
</p>
<p class="p1">
<span>	Na glavnom pretresu Zamjenik ODT-a Selmanović Armin je precizirao činjenični opis djela kao u dispozitivu ove presude, te je predložio da sud okrivljenog oglasi krivim zbog izvršenog krivičnog djela koje mu je optužbom stavljeno na teret i da ga osudi na kaznu po zakonu.</span>
</p>
<p class="p1">
<span>	Punomoćnik oštećenog F. E., advokat  Aković Marijana iz Berana, je u završnoj riječi istakla da se pridružuje krivičnom gonjenju ODT-a u odnosu na okrivljenog i da postavlja odštetni zahtjev u iznosu od 675,00 eura koliko iznosi vrijednost pištolja i zlatnog nakita koji je oduzeo okrivljeni. </span>
</p>
<p class="p1">
<span>	Oštećena K. M.je u završnoj riječi istakla da se pridružuje krivičnom gonjenju ODT-a u odnosu na okrivljenog i da postavlja odštetni zahtjev u iznosu od 450,00 eura koliko je iznosila vrijednost zlatnog nakita koji joj okrivljeni nije vratio. </span>
</p>
<p class="p1">
<span>	Okrivljeni je u svojoj odbrani istakao da je u toku 2009.g. stanovao u kući F. E. u Rožajama na prvom spratu kao podstanar. Da E. privremeno radi u Holandiji i da je povremeno dolazio sa njegovom suprugom K. M. i stanovao na drugom spratu u istoj kući. Da ga je E. dana 10.04.2009.g. pozvao telefonom iz Holandije i rekao mu da se posvadjao sa M. i da zamijeni bravu na ulaznim vratima kuće da ne bi ona ulazila u kuću, pa je to i uradio. Nakon nekoliko dana Esad ga je ponovo pozvao telefonom i rekao mu da će M. doći i da će kod njega ostaviti njegove stvari-lanac sa priveskom, mindjuše, prsten i zlatnu burmu i da mu on te stvari čuva. Da je zatim M. došla i predala mu ovaj zlatni nakit i sve ključeve od kuće, koje je čuvao kod sebe, a nije ih nosio na spratu u njihovoj sobi, jer se sprat nije zaključavao, već samo ulazna vrata od kuće kroz koja se ulazilo u prvi sprat gdje je on stanova i stepenicama dolazilo do drugog sprata gdje su stanovali oštećeni. Da je nakon toga ostao bez novca, te je odlučio da proda ovo zlato, pa je pošao u zlataru F. M. i prodao mu lanac sa priveskom i mindjuše, prsten i zlatnu burmu za iznos od 75,00 eura, stvarna vrijednost ovog zlata je iznosila oko 150,00 eura jer zlatar kupuje korišćeno zlato upola cijene. Nakon ovog dogadjaja M. i E. su se ponovo pomirili i tražili mu da im vrati zlato, što nije učinio jer nema sredstava da isto kupi, ali je spreman da im nadoknadi štetu za ovo zlato kada bude imao novca. Istakao je da nije oduzeo pištolj marke "CZ" kalibra 9 mm sa oružnim listom iz kuće oštećenog E., niti je znao da se pištolj nalazi u ovoj kući odnosno na spratu gdje su stanovali oštećeni, a smio bi se zakleti i da oštećeni E. ovaj pištolj nije držao u kući, jer za njega nije znala ni oštećena M., jer ga nikada nije pominjao. Istakao je da je u kuću dolazila i ćerka oštećenog E. da uzme neke stvari po njegovom nalogu, te joj je zbog toga otključao ulazna vrata i dozvolio da udje na drugi sprat, a ne zna šta je odnijela iz istog. Pokajao se što je oduzeo zlatni nakit, koji mu je ostavljen na čuvanje i spreman je da isti plati oštećenima, a pištolj nije oduzeo, pa je predložio da ga sud oslobodi od optužbe. </span>
</p>
<p class="p1">
<span>	Po ovoj krivičnopravnoj stvari, sud je izveo dokaze: saslušao svedoke-oštećene F.E. i K. M. i pročitao njen iskaz dat u istrazi i na ranijem pretresu, pročitao iskaz svedoka F. M. dat na zapisnicima iz istrage Ki.br. 36/09 od 10.08.2009.g. i na ranijim pretresima, pročitao pismeni nalaz i mišljenje vještaka ekonomsko-finansijske struke K. H. od 25.08.2011.g., službenu zabilješku Ispostave Rožaje br. 02-KU-131 od 26.06.2009.g., zapisnik o uvidjaju Ispostave Rožaje br. 02-KU-131 od 26.06.2009.g., uvid u otkupne blokove-listove zlatare "Gold trend" br. 0003312 od 28.02.2009.g., uvid u otkupne listove od 15.01.2009.g. do 03.08.2009.g., izvršio uvid u dopis Ispostave Rožaje od 16.02.2010.g. i uvid u izvod iz kaznene evidencije na ime okrivljenog. </span>
</p>
<p class="p1">
<span>	Cijeneći odbranu okrivljenog i sve izvedene dokaze u smislu čl. 360. st. 2. Zakonika o krivičnom postupku (ZKP), a postupajući po primjedbama iz ukidnog rješenja Višeg suda u Bijelom Polju Kž.br. 665/10 od 07.05.2010.g., sud je našao da nije dokazano da je okrivljeni izvršio krivično djelo koje mu je optužbom stavljeno na teret, pa je istog oslobodio od optužbe primjenom čl. 373. tač. 2. ZKP. </span>
</p>
<p class="p1">
<span>	Naime, iz iskaza svedoka-oštećenih F. E. i K. M. proizilazi da su novembra mjeseca 2008.g. stupili u vanbračnu zajednicu i stanovali u porodičnoj kući oštećenog E. u ulici "Barmahala" br. 54. u Rožajama na drugom spratu, dok je na prvom spratu stanovao okrivljeni od decembra mjeseca 2008.g.. Da su se marta mjeseca 2009.g. posvadjali, nakon čega je E. otišao za Holandiju, a M. za Novi Pazar, pa su ključeve od stana predali okrivljenom. Da su se nakon toga telefonom dogovorili da M. preda svo zlato koje joj je E. dao prilikom veridbe, sat i štednu knjižicu, okrivljenom na čuvanje da bi ga on kasnije predao E., što je ona i učinila i lično predala okrivljenom ove stvari koje je okrivljeni čuvao kod sebe u stanu u kojem je stanovao. Da su se nakon toga oštećeni izmirili i dogovorili da M. dodje da stanuje u istom stanu u kojem su ranije zajedno živeli na drugom spratu i da uzme od okrivljenog zlatni nakit i druge stvari koje mu je prethodno predala, što je ona i učinila. Tom prilikom okrivljeni joj je vratio navedene stvari osim zlatnog nakita-lanac sa priveskom, mindjuše i prsten i zlatnu burmu koje je u medjuvremenu prodao u zlatari F. M., što joj je priznao. Da je zatim E. posumnjao da mu je okrivljeni oduzeo i pištolj iz ladice komode u kojoj se nalazila garderoba njegove bivše supruge, koji mu je u medjuvremenu nestao, o čemu ga je obavijestila M. nakon što joj je telefonom kazao da pogleda da li se u ladici nalazi pištolj za koji nije znala ni ona, ni okrivljeni, tako da nijesu sigurni da je okrivljeni isti oduzeo. </span>
</p>
<p class="p1">
<span>	Dovodeći u vezu iskaze ovih svedoka-oštećenih sa iskazom svedoka F. M. iz kojeg se vidi da mu je okrivljeni prodavao zlatni nakit u toku 2009.g., i u vezu sa ostalim izvedenim dokazima, zaista se nedvosmisleno zaključuje da nije dokazana teza optužbe da je okrivljeni u kritičnom periodu oduzeo zlatni nakit iz dnevne sobe oštećenih na drugom spratu, već je dokazano da je okrivljeni prisvojio ovaj zlatni nakit koji su mu povjerili-predali na čuvanje oštećeni  i isti prodao i sebi pribavio protivpravnu imovinsku korist, te da je time izvršio krivično djelo utaja za koje se gonjenje preduzima po privatnoj tužbi. Takodje iz izvedenih dokaza se ne može sa sigurnošću utvrditi da je okrivljeni u kritičnom periodu iz ladice plakara na drugom spratu porodične kuće oštećenog E. oduzeo njegov pištolj marke "CZ", kalibra 9 mm sa oružnim listom, jer to ne proizilazi ni iz jednog provedenog dokaza, a iz iskaza oštećenih se zaključuje da oni nijesu sigurni da je okrivljeni oduzeo ovaj pištolj, već samo sumnjaju na njega, a na sumnjama se ne može zasnovati sudska odluka kojom se okrivljeni oglašava krivim. Imajući to u vidu, kao i činjenicu da je pištolj, po izjavi oštećenih, nestao aprila mjeseca 2009.g., a da je oštećena M. prijavila slučaj policiji dana 26.06.2009.g. kada je izvršen uvidjaj na licu mjesta, kojom prilikom nijesu nadjeni tragovi koji bi ukazivali da je okrivljeni oduzeo pištolj, zaista se nesumnjivo zaključuje da nije dokazana ni teza optužbe da je okrivljeni oduzeo predmetni pištolj iz ladice plakara iz spavaće sobe oštećenih. </span>
</p>
<p class="p1">
<span>	Pošto nije dokazano da je okrivljeni oduzeo navedeni zlatni nakit i pištolj vlasništvo oštećenih na način kako je to opisano u dispozitivu optužbe, to samim tim nije ni dokazano da je izvršio krivično djelo za koje je optužen, pa je sud istog oslobodio od optužbe primjenom načela in dubio pro reo (u slučaju sumnje u korist okrivljenog), te odlučio kao u dispozitivu ove presude. </span>
</p>
<p class="p1">
<span>	Na osnovu čl. 230. st. 1. u vezi čl. 226. st. 2. tač. 1. ZKP, troškovi krivičnog postupka u iznosu od 49,50 eura, koji se odnose na ime troškova za vještačenje, padaju na teret budžetskih sredstava.</span>
</p>
<p class="p1">
<span>	Na osnovu čl. 239. st. 2. ZKP, oštećeni F. E. i K. M. se radi ostvarivanja odštetnog zahtjeva upućuju na gradjansku parnicu. </span>
</p>
<p class="p1">
<span>	Sa izloženog odlučeno je kao u dispozitivu ove presude.</span>
</p>
<p class="p1"></p>
<p class="p1">
<span>	OSNOVNI SUD U ROŽAJAMA, dana 13.09.2011.g.</span>
</p>
<p class="p1"></p>
<p class="p1"></p>
<p class="p1">
<span>Zapisničar,							S U D I J A,</span>
</p>
<p class="p1">
<span>Azra Dacić s.r.						Milosav  Zekić  s.r.</span>
</p>
<p class="p1"></p>
<p class="p1"></p>
<p class="p1">
<span>PRAVNA POUKA: Protiv ove presude može se izjaviti žalba u roku od 8 dana od dana prijema iste i to Višem sudu u Bijelom Polju, a preko ovog suda.</span>
</p>
<p class="p3"></p>


</body>